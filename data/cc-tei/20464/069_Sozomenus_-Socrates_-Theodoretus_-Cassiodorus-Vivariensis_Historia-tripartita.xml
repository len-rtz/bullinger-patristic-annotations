<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Historia tripartita</title>
              <author>Sozomenus; Socrates; Theodoretus; Cassiodorus Vivariensis<date>485-580</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1848</date>
              </publicationStmt>
          <seriesStmt>
           <title>Patrologia Latina, vol. 69</title>
           <idno>SoSoThC.HisTri</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PRAEFATIO.</head>
<p>
          <pb n="0879D"/> <emph>203</emph> Utiliter nimis in capite libri praefatio ponitur,
ubi, futuri operis qualitas indicatur. Quid enim
commodius quam prius per eam aliquid discere, ne
dictio possit inopinata confundere? Haec igitur Historia
ecclesiastica, quae cunctis Christianis valde
necessaria comprobatur, a tribus Graecis auctoribus
mirabiliter constat esse conscripta; uno scilicet
<pb n="0880D"/>
Theodoreto, venerabili episcopo et duobus disertissimis
viris, Sozomeno et Socrate; quos nos per Epiphanium
Scholasticum Latino condentes eloquio,
necessarium duximus eorum dicta deflorata in unius
styli tractum, Domino juvante, perducere, et de tribus
auctoribus unam facere dictionem. Sciendum
plane quod praedicti scriptores a temporibus divae
<pb n="0881A"/>
memoriae principis Constantini usque ad augustae
recordationis Theodosii Junioris, quae sunt gesta digesserint.
Nos autem eorum relectis operibus, et
unumquemque cauta mente tractantes, cognovimus,
non aequaliter omnes de unaquaque re luculenter ac
subtiliter explanasse; sed modo hunc, modo alterum
aliam partem melius expediisse. Et ideo judicavimus
de singulis doctoribus [ <hi>Ms. Lyr. et Santheod.,</hi> dictoribus; <hi>ed.,</hi> 
 dictatoribus] deflorata colligere, et cum
<pb n="0882A"/>
auctoris sui nomine in ordinem collocare. Legat
ergo intrepidus, qui ad haec opuscula Domino donante
pervenerit; multum utilitatis atque notitiae lucraturus,
si quae posita sunt per hos duodecim libros,
memoriae suae sollicita mente condiderit. Praeterea,
ne quempiam res indistincta turbaret, per universum
textum hujus operis titulos cognoscat appositos;
ut suis locis exigere possit quod sub numero
competenti praedictum esse cognoscit.</p>
</div1>

<div1>
        <head>LIBER PRIMUS.</head>

<pb n="0881"/>
<emph>204</emph> 

<div2>
          <head>CAPUT PRIMUM. <hi>Oratio allocutoria Sozomeni <note>(pag. 393)</note> ad Theodosium imperatorem.</hi> </head>

<pb n="0881B"/>
<p>Aiunt antiquis principibus diligentiam studiumque
fuisse ut eis amatores quidem ornamentum,
purpuram atque coronam, et his similia praepararent;
librorum vero habentes intentionem, circa
quasdam fabulas occupati, conscriptiones agerent,
quae audientium corda mulcerent: porro bella sectantes,
ut sagittam opportune dirigerent, bestiam
prosternerent, lanceam bene jacularentur, aut
equum decenter ascenderent. Praesentabant enim
singuli regalibus eorum, studentes rebus illis quae
forent gratissima dominanti. Alius itaque lapides
pretiosos difficile compertos offerebat; alter tincturam
purpuream; clariora plurimi poemata aut diversas
<pb n="0881C"/>
conscriptiones insinuabant; alius bona cingula,
aut optimum armorum pendebat [ <hi>ed.,</hi> pandebat]
usum. Maxima vero et imperialis putabatur hujus popularis
virtutis pars illa ad quam tunc amantis intentio
declinabat. De pietate autem, quae est verus imperii
ornatus, nulli studiose quodammodo sermo fuit.
Sed tu, o potentissime Theodosi, ut complexive dicam,
cunctam superasti, Deo juvante, virtutem. Purpura
siquidem et corona qua videris propter inspicientes
(quia est majestatis signum) circumdari, pietatem
tibi et clementiam intrinsecus semper enutriunt.
Unde conscriptores, et praefecti, ac reliqui subjectorum
circa te tuosque laborant actus. Disceptator autem
positus judexque librorum, non camerato eloquio
caperis, aut qualibet figura furtum pateris veritatis;
<pb n="0881D"/>
sed perfecte metiris utrumque, sermonem proprium
aptans causae: figuram quoque dictionis, et partes,
et ordinem, et congruentiam, et eloquium, et compositionem,
et collectiones, et sensum, et historiam
profunde discutiens. Compensas autem recitantibus
et tuo judicio, et favoribus opportunis, nec non aureis
imaginibus, et positione simulacrorum, et donis, et
honoribus universis. Qualem vero te circa recitantes
praebes, tales dudum fuerunt judices [ <hi>ed., Niv.,</hi> judices
Cretes] circa dulciloquum Homerum: aut Alevadae
[ <hi>alii,</hi> Alevas] circa Simonidem; aut Dionysius
Siciliae tyrannus circa Platonem Socratis discipulum;
aut Philippus Macedo circa Theopompum historiographum;
aut Severus Caesar circa Oppianum, qui
metris genera piscium et naturas, captionemque narravit.
<pb n="0882A"/>
Cretae siquidem mille numismata carmini compensantes
<pb n="0882B"/>
Homerico, et tanquam de excellentissima
largitate gloriantes, in publica statua munera conscripserunt.
Alevadae autem, et Dionysius, et Philippus
nequaquam animo parciores fuere Cretensibus,
de superba se republica philosophiaque jactantibus;
qui velociter illorum statuam imitari potuerant, nisi
opere fuissent minores in munere. Severus autem
pro metrico poemate per versum uno aureo donans
Oppianum, tantum praebuit de largitate miraculum,
ut aurea carmina Oppiani hactenus apud plurimos
nominentur. Haec dona fuerunt olim amantium litteras
et doctrinam. Tu vero, potentissime principum,
nullo priorum excellentia minor inveniris, largitatibus
tuis circa dictiones exhibitis. Sed mihi videris
non incongrue talia facere. Nam cum omnes virtutibus
<pb n="0882C"/> <emph>205</emph> 
 eviceris, studiose ad crementum semper
quae tua sunt evehis, quoniam rerum olim gestarum
apud Romanos et Graecos veritatem integerrime cognovisti.
Aiunt etenim te per diem quidem exerceri
armis et corpore, subjectorumque negotia disceptare,
judicare simul et agere, modo seorsum, modo communiter,
quae sunt agenda considerare; noctibus divinis
libris incumbere. Fertur autem tibi ad eorum
scientiam ministrare candelabrum arte mechanica
factum, et sponte fundens oleum in lucernam, ut
nullus circa regalia constitutus in laboribus tuis cogatur
affligi, et naturae vim faciat somno repugnans.
Sic equidem clemens et mansuetus circa proximos,
et maxime circa omnes existis, coelestem Regem
tuum imitando patronum, cui gratum est <hi>super justos
<pb n="0882D"/>
et injustos pluere, et solem facere oriri <note>(Matth.
V, 45)</note>
            </hi>; et alia simul invidia recedente largiri. Per
multam vero doctrinam audio te etiam lapidum
scire naturas potestatesque radicum, effectusque
curarum non minus Salomone David filio; magis autem
potior es virtutibus. Ille siquidem factus libidinis
servus, pietatem non custodivit ad terminum, quae
illi causa fuerat bonorum et sapientiae. Tu vero, o
potentissime, negligentiae objiciens rationem, videris
non solum hominibus juste, sed etiam corporis et
animae passionibus imperare. Si autem oportet et hoc
dici, audio te etiam totius cibi vel poculi desideria
superare; et neque poma dulcia, neque aliud quidquam
speciosum appetere, nisi quantum ad tactum
convenit, et solummodo sapori congruerit; primo
<pb n="0883A"/>
tamen benedicere omnium Creatorem. Sitim vero,
aestum et frigus ferre consuetus, quotidianis exercitationibus
jam ipsam continentiae putaris habere naturam.
Dudum siquidem in Ponto civitatem Heracleam
ab Hercule nominatam videre festinans, et laborantem
longo tempore sublevare [ <hi>Ms. Lyr.,</hi> exercitum
sublevare], in aestatis ardore per Bithyniam faciebas
iter. Sole vero circa diem medium vehementer
urente, videns te quidam iter agentium sudore multo
simul et pulvere squalentem, quasi praestaturus occurrens,
obtulit tibi poculum valde perspicuum, et
velut radiis emicantem, suavissimum quemdam in
eum potum mittens, et aqua perfundens frigida. Tu
vero, o potentissime, sumens, laudasti quidem pro
sua magnanimitate virum, et largitate principali post
paululum cumulasti; sed cunctis militibus ad illius
<pb n="0883B"/>
poculi claritatem nimis inhiantibus, et beatificantibus
qui esset bibiturus eum, rursus ei poculum reddidisti,
praecipiens ut quo vellet uteretur eo. Unde mihi
juste videtur tuis virtutibus superatum etiam Alexandrum,
de quo narratur ab eis qui opera illius admirantur,
quia ei, dum per inaquosa loca properaret
cum Macedonibus, diligens quidam miles aquam inveniens,
hausit et obtulit ei; ille vero non bibit, sed
corpus infudit. Ut ergo absolute dicatur, omnium
priorum principum principiorem, si dici fas est, te
vocare debemus secundum Homerum. Alios etenim
reges nihil dignum habuisse comperimus; alios autem
ornasse una aut duabus rebus imperium. Tu autem,
o serenissime, omnes simul virtutes amplectens, universos
dignosceris evicisse pietate, clementia, fortitudine,
<pb n="0883C"/>
castitate, justitia, largitate, atque magnanimitate
dignitati imperiali conveniente. Sine sanguine
autem et purum a caede, super omnium priscorum,
tuum cuncti gloriantur imperium. Res studiosas cum
delectatione subjectos praecipis edoceri; favoremque
et reverentiam circa tuum amorem et communem
utilitatem cunctis ostendere. Quapropter omnium horum
causa necessarium videtur mihi ecclesiasticam
historiam conscribenti, te primitus alloqui. Cui namque
potius hoc ascribam, multorum ac venerabilium
virtutes utique narraturus, et ea quae circa catholicam
Ecclesiam provenerunt, vel per quantas ipsa
transiens tempestates, ad tuos parentumque tuorum
portus accesserit? Age nunc omnia sciens, omnemque
virtutem habens, et praecipue pietatem, quam
<pb n="0883D"/>
principem esse sapientiae sermo divinus docet. Suscipe
a me hanc scripturam, et libenter examina;
tuaeque integritatis adjectiones et detractiones adhibens,
tuis laboribus eam purga. Indubitanter enim
quodcunque tibi placuerit, utile legentibus clarumque
videbitur; nec quilibet reprehendet quod tu quoque
probaveris. Procedit autem mea conscriptio a
tertio consulatu Crispi et Constantini Caesarum usque
ad septimum decimum tuum; visumque est mihi
bene se habere in novem decisiones opus omne divisere.
Continebit autem primus et secundus tomus ea
quae sub principe Constantino Ecclesiae provenerunt.
<pb n="0884A"/>
Tertius autem et quartus quae sub ejus filiis. Quintus
et sextus quae sub Juliano consobrino filiorum maximi
Constantini, et Joviniano, nec non Valentiniano
et Valente gesta noscuntur. Septimus et octavus
nobis aperiet tomus quae sub Gratiano et Valentiniano
fratribus acta sunt usque ad tempora imperii
jucundissimi avi tui Theodosii: quando scilicet vester,
clementissime principum, sacratissimus pater
Arcadius paterno succedens imperio, una cum piissimo
patruo tuo Honorio Romanum orbem gubernare
sortitus est. Nonum vero librum Christiano ac venerabili
vestro apici dedicavi, quem Deus sempiterne
custodiat magnanimitate incovertibili hostibus praevalentem,
et habentem sub pedibus universos, et ad
filiorum filios pium imperium dirigentem, annuente
Christo, cum quo et Deo Patri gloria una cum sancto
<pb n="0884B"/>
Spiritu in saecula saeculorum, Amen.</p>
</div2>

<div2>
          <head>CAPUT II. <hi>Cur gentiles facilius quam Hebraei fidem Christi susceperint.</hi> </head>
<p>Cogitatio mihi aliquando provenit, cur, putas,
aliis quidem hominibus velocior fuit circa Domini
verbum fides, Hebraeis autem incredibilis [ <hi>ed. Froben.,</hi> 
Hebraei incredibiles], cum ab initio divina mandata
perceperint etiam de Christi praesentia, et quomodo
haec forent, antequam fierent, didicerint per
prophetas. Ahraham etenim princeps eorum generis
et circumcisionis existens, inspector et conviva Filii
Dei esse promeruit <note>(Gen. XVIII)</note>. Isaac ejus filius
imitatione sacrificii honoratus est, typo crucis a patre
<pb n="0884C"/>
vinctus et oblatus altari <note>(Gen. XXII)</note>, sicuti contigit
et in Christi passione fieri, ut aiunt qui Scripturas
sacras integerrime collegerunt. Jacob autem exspectationem
gentium in eo nunc existentem, nec non
et tempus quo venit praenuntiavit <note>(Gen. XLIX, 10)</note>,
ubi ait tunc deficere duces Hebraeorum ex genere
Judae principis ejus tribus. Significabat autem principatum <emph>206</emph> 
 Herodis, qui cum Idumaeus esset genere
paterno, Arabs autem a matre, commissa est ei
gens Judaeorum a senatu Romano et Caesare simul
Augusto. Sed etiam quidam aliorum prophetarum
clare Christi generationem prophetaverunt, et illum
sacrum ineffabilemque conceptum, et matrem post
partum virginem permanentem, et genus, et patriam;
alii vero passionem, et resurrectionem a
<pb n="0884D"/>
mortuis, et ascensionem in coelos, et eventum singularum
praesignaverunt rerum. Sed haec quidem
eos non ignorasse scire poterit qui sacris litteris
incumbit. Josephus autem Matthathiae filius atque
sacerdos, vir apud Judaeos nobilissimus, nec non et
apud Romanos dignissimus, erit testis de veritate
Christi <note>(Josephus, Antiq. lib. XVIII, cap. 6)</note>. Vocare
namque eum virum non audet, tanquam factorem
insignium operum magistrumque sermonum veracium:
Christum vero aperte nominat, et poenae crucis
adjudicatum, et tertia die apparuisse vivum, et alia
infinita miracula de eo a prophetis sanctis non ignorat
<pb n="0885A"/>
esse praedicta; sed etiam multos tunc exstitisse,
quos elegit, Graecos atque Judaeos, et in ejus permanere
dilectione, atque gentem ab eo nominatam nequaquam
defecisse testatur. Et mihi videtur quoniam
haec referens, quasi clamare videtur operibus Deum
esse Christum, rerum miraculis obstupescens. Cum
autem hoc dixisset, etiam medius ipse transcurrit:
in nullo tamen contradicens credentibus in eum, potiusque
consentiens. Haec igitur cogitanti mihi digne
mirabile visum est Hebraeos etiam ante alios homines
ad Christianitatem non potuisse converti. Nam licet
Sibylla et alia responsa apud gentiles ea quae in Christo
erant ventura praedixerint, non tamen ob hoc
omnes Graeci de incredulitate culpandi sunt. Pauci
namque, qui videbantur eruditiores, praecipue hujusmodi
<pb n="0885B"/>
prophetias intellexerunt, plerumque metricas
existentes, et disertioribus verbis prolatas ad populum.
Erat itaque, sicut mihi videtur, supernae providentiae
ut ad concordiam futurorum non solum propriis
prophetis ventura committerentur, sed etiam
ex parte gentilibus, veluti si quis melodiae compositor,
propter utilitatem peregrini soni alias chordas
plectro discurrat, aut super eas quae sunt alias adjiciat.
Hebraei siquidem pluribus et manifestioribus
prophetiis utentes, in praesentia Christi minores sunt
inventi quam Graeci. Sed neque hoc extra rationem
videbitur, cur ex aliis gentibus tantum Ecclesia crediderit.
Primum quidem, quoniam Deo gratum est,
ex miraculis nasci mutationes in divinis maximisque
negotiis; deinde quia non fortuitis virtutibus praesulum
<pb n="0885C"/>
ejus ab initio desperata reperitur esse religio.
Nam licet linguam ad elocutionem aut pulchritudinem
sermonis disertam non habuerint, neque verbis
aut probationibus philosophicis uterentur, ad suadendum
tamen non ob hoc minus studium fuit eis; sed
exuti substantiis, et bona propria contemnentes atque
nudati, et velut in aliis corporibus plurima pessimaque
tormenta suscipientes, et neque civitatum
populis submissi, neque judicum blandimentis illecti,
neque terroribus forte deterriti, clarum fecerunt
universis quoniam pro maximis praemiis hujusmodi
certamina sustinerent. Quapropter neque suasione
verborum opus erat, dum per domos et civitates
ad credendum res ipsae compellerent quae nequaquam
primitus videbantur auditae. SOZOMEN., <hi>lib.</hi> I, <hi>cap. 1, p.</hi> 
 398.</p>
</div2>

<div2>
          <head>CAPUT III. <hi>Quae fuerit intentio Sozomeni historiam conscribendi, et ex quibus priorum gesta collegerit.</hi> </head>

<pb n="0885D"/>
<p>Tanta ergo divina atque mirabili mutatione in orbe
terrarum facta, ita ut et prior religio, et leges patriae
spernerentur, crudele nimis erat Calydonium quidem
aprum, et Marathonium taurum, et alia his similia
per provincias et civitates facta, aut fabulis
divulgata, tanto nobilitari studio, ut multi Graecorum
et probatissimi conscriptores circa talia laborassent,
scribendi habentes ingenium: me vero vim meae non
inferre naturae, et historiae ecclesiasticae gesta narrare.
Reor enim quoniam argumento rei hujus non
ab hominibus instituto, conscriptor quoque inopinabiliter
<pb n="0886A"/>
apparebit non inops Deo. Nisus sum etenim
primo quidem hoc opus ab origine mundi dirigere
[ <hi>ed.,</hi> digerere]: sed considerans quoniam et alii talia
fecerunt usque ad tempus suum, id est, Clemens
et Egesippus sapientissimi, successionem sequentes
apostolorum, Africanusque conscriptor, et Eusebius
cognomine Pamphili, vir in divinis Scripturis et Graecorum
poetis atque rhetoribus perscrutator eruditissimus:
tunc ego quaecunque in Ecclesiis contigerunt
post Christi ascensionem ad coelos, usque ad Licinii
dejectionem colligens, in duobus redegi libris: nunc
autem, favente Deo, quae postea provenerunt, aperire
tentabo. Quocirca memorabo causas quibus interfui,
et a scientibus aut contemplantibus eas audivi, tam
in nostra quam ante nostram generationem gestas.
<pb n="0886B"/>
Caeterorum vero explanabo notitiam ex legibus positis
causa religionis, et ex conciliis per tempora constitutis,
ac novitatibus factis, et imperialibus, atque
sacerdotum epistolis, quarum aliae quidem hactenus
in palatiis ecclesiisque custodiuntur, aliae vero passim
apud diligentes inveniuntur. Quarumdam rationem
[ <hi>ms.,</hi> Quorumdam ratione] potius complecti in
hoc opere melius approbavi propter magnitudinem
lectionis, ut sensus earum breviter indicetur: nisi
forte quaedam venire possint in dubium, pro quibus
apud multos est diversa sententia. Tunc enim, si
quamlibet scripturam invenire potuero, propter probationem
veritatis eam ponere non omitto. Ut autem
nullus ignoratione rerum accuset mendacem esse
conscriptionem, contrarias legendo forsan epistolas,
<pb n="0886C"/>
sciendum est quoniam occasione dogmatis Ariani
et eorum qui postea sunt oborti, discordantes inter
alterutros. Praesules Ecclesiarum, singuli de quibus
studebant suis consectatoribus scribebant, et per
concilia congregati decernebant quae vellent; et sibi
contraria sapientes, per absentiam se saepe damnabant;
et per tempora principes ac proceres eorum,
qua poterant virtute flectebant, et sibimet unanimes
faciebant, ut eorum consensu recta colere putarentur.
Alii siquidem istis, alii vero faventes illis, collectionem
fecerunt epistolarum pro haeresi propria directarum,
et eas sibi contrarias reliquerunt. Porro
nobis difficile valde fuit ut inveniremus omnia quae
de talibus provenerunt. Quia vero praecipua cura veritatis
habenda est, propter historiae puritatem, necessarium
<pb n="0886D"/>
mihi visum est etiam litteras hujusmodi,
ut fuit <emph>207</emph> possibile, perscrutari. Si igitur etiam
seditiones ecclesiasticas inter alterutros gestas de
praesulatu vel de honore primatus, propriae haereseos
explanavero, non grave aut malae voluntatis esse videatur.
Primo namque, sicut dictum est, conscriptorem
omnia decet veritati postponere, deinde dogma
Ecclesiae catholicae veracissime declarare. Quod scilicet
invenitur saepe quidem adversariorum insidiis
impetitum, et tamen tanquam divinitus roboratum
in propria mansisse virtute, et universas Ecclesias et
populos ad suam traxisse veritatem. Cum itaque
vellem, si tamen liceret [ <hi>ed.,</hi> deceret], ea sola conscribere
quae ad meam videbantur notitiam pervenisse
de Ecclesia in Romano imperio constituta
<pb n="0887A"/>
placuit tamen, quantum valuero, ut etiam apud Persas
et Barbaros quae sunt gesta de religione conscribam.
Non autem absurdum erit ab historia ecclesiastica,
si in hoc opere etiam illi referantur qui quondam
patres et praeceptores fuerunt monachorum,
aut qui post eos per successiones utiles visi sunt, sicut
audivimus atque probavimus. Non enim aut nos
ingrati esse videbimur, taciturnitati tradentes virtutem
eorum; aut illi exsortes erunt hujus historiae qui
tantae philosophiae exempla reliquerunt, quibus utentes
posteri, beatissimo et felicissimo fine potientur.
Sed haec quidem sermo procedens, ut potuerit observabit.
Convertar nunc ad narrationem rerum, cooperatorem
invocans Deum. Hinc enim habebit
praesens scriptura principium. SOZOMEN., <hi>lib.</hi> I, <hi>cap.
<pb n="0887B"/>
1, p.</hi> 400.</p>
</div2>

<div2>
          <head>CAPUT IV. <hi>A quo tempore historiae fecit initium, et quomodo Constantino signum crucis ostenditur, et qui imperatores et Caesares per idem fuere tempus.</hi> </head>
<p>Crispo et Constantino Caesaribus atque consulibus
<note>( <hi>Anno D.</hi> 322)</note>, Romanae quidem Ecclesiae Sylvestrius
praesidebat. Alexandrinae autem Alexander, et
Hierosolymorum Macarius, Antiochiae vero quae est
apud Orontem [ <hi>ed. Frob.,</hi> Orientem] post Romanum
nondum quisquam fuerat ordinatus, persecutionibus
scilicet prohibentibus. Non longo post tempore, hi
qui in Nicaea collecti sunt, sapientia et eloquiis admirantes
Eustathium, dignum approbaverunt sedi
apostolicae praesidere; et cum esset episcopus vicinae
<pb n="0887C"/>
Beroeae, eum in Antiochiam transtulerunt. Tunc ergo
Christiani orientales quidem usque ad terminos Aegypti
circa Libyam commorantes, non praesumebant
aperte in ecclesias convenire, cum Licinius favorem
quem in eos habuerat permutasset. Sed neque per
Occidentem Helladici, vel Macedones, et Illyrici licenter
in religione durabant propter Constantinum,
qui princeps erat in his partibus Romanorum <note>( <hi>Anno
D.</hi> 315)</note>. Huic enim viro et alia quidem plurima
postea provenisse percepimus, quibus flexus est Christianorum
dogma venerari; praecipue tamen propter
signum quod ei divinitus ostensum est. SOZOMEN., <hi>lib.</hi> 
I, <hi>cap. 2, p.</hi> 403.</p>
<p>Et quoniam ad haec venimus, paulo latius aliquid
referamus. Cum Diocletianus et Maximianus Herculius
<pb n="0887D"/>
privatam elegissent vitam, et Maximinus Galerius,
qui cum eis imperaverat, tenens Italiam, duos
Caesares fecisset, Maximinum in Oriente, et Severum
in Italia <note>( <hi>Anno Ch.</hi> 306)</note>; tunc Constantinus in Britannia
patre mortuo ordinatur imperator primo anno
olympiadis 271, die 27 Julii mensis. Romae vero a
praetorianis militibus Maxentius Maximiani Herculii
filius imperator instituitur. Hinc ejus pater imperandi
cupidine voluit filium regno privare, quod facere
nequivit. Post haec autem Tarso Ciliciae mortuus
est. Porro Severus Romae contra Maxentium veniens,
militum proditione peremptus est. Maximinus
autem Galerius instituens Licinium Augustum, moritur.
Proinde Maxentius Romae velut tyrannus habebatur,
adulteria impudenter exercens et earum viros
<pb n="0888A"/>
occidens. Quem volens Constantinus opprimere, et
Romanos a cladibus liberare, cogitabat quem in bello
Deum haberet auxilio: sciens nihil prodesse deos
quos Diocletianus venerabatur, et quia potius ejus
pater, paganorum contempta religione, feliciter advixisset.
SOCRATES, <hi>lib.</hi> I, <hi>cap. 2, p.</hi> 5.</p>
<p>In his ergo sollicitudinibus constitutus, in somno
vidit crucis signum coelo splendide collocatum: mirantique
visionem <note>( <hi>An. Dom.</hi> 315)</note>, astiterunt angeli
dicentes: O Constantine, in hoc vince. Fertur autem
et ipsum Christum apparuisse ei, signumque monstrasse
crucis, ac praecepisse ut figuram similem faceret,
et in praeliis auxilium hoc haberet, quo victoriae
jura conquireret. Eusebius itaque Pamphili
cum jurejurando ipsum imperatorem dicentem audiisse
<pb n="0888B"/>
se refert, quia circa meridiem, declinante jam
sole, crucis signum ex lumine factum, et scripturam
consertam ei dicentem, IN HOC VINCE, vidisset ipse et
milites qui cum eo tunc essent. Pergenti namque aliquod
per iter cum exercitu, hoc, inquit, ei miraculum
est ostensum. Dumque cogitaret quid esset, nox
supervenit, et dormienti Christus apparuit cum signo
quod vidit in coelo, jussitque ut fieret ejus signi figuratio,
quae foret auxilium in congressionibus praeliorum.
SOZOMEN., <hi>lib.</hi> I, <hi>cap. 3, p.</hi> 403.</p>
</div2>

<div2>
          <head>CAPUT V. <hi>Quomodo Constantinus Christianum dogma cognoverit; et de miraculis crucis, et morte Maxentii.</hi> </head>
<p>Cumque jam opus non esset interprete, sed aperte
imperatori monstratum fuisset quid de Deo credere
<pb n="0888C"/>
conveniret, mox die facta sacerdotes Christi convocans,
de dogmate consulebat. At illi sacros libros
offerentes, de Christo loquebantur, suaque dicta ex
propheticis comprobabant. Signum vero quod apparuerat
ei, dicebant tropaeum esse victoriae adversus
infernum, quam victoriam ascendens in coelos egit
Christus, crucifixus et mortuus, et tertia die resurgens,
secundum quod sperandum esse dixerunt: quia
post hujus vitae terminum circa finem saeculi praesentis,
omnes homines resurgant, et immortales existant:
alii quidem ad praemia rerum, quibus bene
vixerunt; alii ad supplicia, eo quod ab eis mala sint
gesta. Esse tamen etiam in delictis quae committuntur
hic occasionem salutis purificationemque peccati:
nondum initiatis quidem baptismatis adeptionem
<pb n="0888D"/>
secundum ecclesiasticam legem, <emph>208</emph> initiatis
autem custodiam, ne delinquant. Sed quia hoc agere
omnino paucorum sanctorumque virorum est, docebant
quoque purificationem secundam ex poenitentia
constitutam; clementem enim esse Deum, et veniam
tribuere delinquentibus, si poenitentiam agentes studeant
eam operibus roborare. Haec sacerdotibus explanantibus,
admiratus imperator prophetias de Christo
ita promissas, jussit viros eruditos ex auro et lapidibus
pretiosis in vexillum crucis transformare signum
quod Labarum vocabatur. Hoc enim signum
bellicum inter alia pretiosius erat, eo quod imperatorem
praecedere, et adorari id a militibus moris esset.
Unde praecipue Constantinum reor nobilissimum decus
imperii Romani in signum mutasse crucis; ut
<pb n="0889A"/>
frequenti visione atque cura desuescerent a priori
more subjecti; et eum solum arbitrarentur Deum
quem coleret imperator, vel quo duce atque auxiliatore
uteretur adversus hostes. Semper enim hoc
signum proponebatur ante ordines universos, quod
maxime laborantibus aciebus in praeliis adesse praecipiebat.
Constituit itaque certos signiferos, qui in
eo laborarent; quorum opus erat ut vicibus humeris
veherent illud, et omnes acies ita lustrarent. Fertur
enim quidam, eo quod aliquando ferens hoc signum,
repente hostibus invadentibus expavisset, dedissetque
illud alteri devehendum; cumque se de praelio
subtraxisset et jacula declinasset, subito percussus
interiit; ille vero qui sacrum suscepit tropaeum,
multis se jaculantibus permansit illaesus. Mirabiliter
enim divina regente virtute, sagittae hostium figebantur
<pb n="0889B"/>
in signo; a signifero autem inter pericula
protinus evolabant. Dicitur autem neque alium unquam
hujus signi ministrum, ut solet, in bello vulnere
mortuum, aut cladem captivitatis perpessum.
SOZOMEN., <hi>lib.</hi> I, <hi>cap. 3, p.</hi> 404.</p>
<p>Congressus ergo circa pontem Milvium vicit, in
flumine necato Maxentio. Erat enim annus septimus
imperii Constantini. Inter haec Diocletianus Salonae
defunctus est <note>( <hi>An. Dom.</hi> 315)</note>. SOCRATES, <hi>lib.</hi> I, <hi>cap. 2, p.</hi> 
 7.
</p>
        </div2>

<div2>
          <head>CAPUT VI. <hi>De derogatione paganorum.</hi> </head>
<p>Non autem ignoro quia Graeci referunt Constantinum,
eo quod aliquos genere proximos occidisset
<pb n="0889C"/>
<note>( <hi>An. Dom.</hi> 316)</note>, et cooperator exstitisset in nece
filii sui Crispi, poenitentia ductum, de purificatione
consuluisse philosophum Sopatrum, qui tempore illo
praeerat in sede Plotini; illumque respondisse nullam
esse in hujusmodi delictis purgationem; Constantinum
vero hac interdictione turbatum, invenisse episcopos
qui poenitentia seu baptismate promitterent
eum ab universo posse purgari delicto: tunc gavisum
in illis qui dixerant quod volebat, admiratumque
dogma, factum deinde Christianum, et ad sui similitudinem
deduxisse subjectos. Mihi autem videntur
haec ficta ab eis qui student religioni Christianae detrahere.
Crispus etenim, propter quem dicunt Constantinum
eguisse purgatione, anno 20 imperii paterni
defunctus est <note>( <hi>An. Dom.</hi> 329)</note>. Qui cum adhuc
<pb n="0889D"/>
viveret, multas cum eo pro Christianis posuit leges;
secundo quippe loco honoratus imperii, et Caesar existens;
sicut etiam nunc principum nomina et tempora
legibus subjecta testantur. Sopatrum vero non
est credibile ad colloquium Constantini venire potuisse,
in sola Oceani circa Rhenum parte regnantis:
propter intentionem vero contra Maxentium habitam
degebat in Italia. Tunc Romana respublica turbabatur;
et non erat facile ut Britanni et Galli convenirent
cum illis tunc, apud quos constat Christiana religione
Constantinum participatum, nisi dum contra
Maxentium castrametaretur, et transiret ad Romam.
Testes autem sunt rursus horum tempora, nec non
et leges quas pro religione sanxit. Ut autem concedamus
<pb n="0890A"/>
facile potuisse principem loqui Sopatro, aut
per epistolam suam consuluisse pro quibus vellet,
non est tamen verisimile ignorasse philosophum quia
Hercules Alcmenae purgatus Athenis est post filii necem
in Cereris sacris; et quia post Hyphiti necem
peregrinum et amicum injuste peremit. Cum igitur
Graeci in hujusmodi delictis purgationem annuntient,
sufficiant quae dicta sunt, et accusent de mendacio
eos qui Sopatrum contraria Constantino respondisse
finxerunt. Non enim credo haec ignorasse tunc nobilissimum
apud Graecos eruditione litterarum. SOZOMEN., <hi>lib.</hi> 
 I, <hi>cap. 5, p.</hi> 406.</p>
</div2>

<div2>
          <head>CAPUT VII. <hi>De Constantio patre Constantini.</hi> </head>
<p>Igitur Ecclesiae sub regimine Constantini alacriter
<pb n="0890B"/>
agebant, et quotidianis diebus augebantur, favente
et unanime principe, et multis eas beneficiis elevante
[ <hi>ed.,</hi> multis ejus beneficiis elevatae]; quas etiam
prius inconcussas Dominus a periculis turbisque servavit.
Nam cum persecutiones diversas Ecclesiae in
alio terrarum orbe paterentur, solus Constantius
Constantini pater licenter Christianis in sua consistere
religione concessit. Denique aliquod tale eum
miraculum et memoria dignum egisse cognovi. Is
enim probare volens quosdam in suo palatio Christianos,
si boni et solidi essent viri, evocans universos
praecepit dicens, ut si quidem venirent ad sacrificandum
et ejus colerent deos, circa eum essent, et
in suo cingulo permanerent; si vero refugerent,
egrederentur de palatio gratias agentes quod minime
<pb n="0890C"/>
punirentur. Cumque in utroque apparuissent, alii
quidem desertores religionis, alii vero divina praesentibus
praeponentes, deliberavit eis amicis et consiliariis
uti qui in melioribus fideles constanter permanserant;
alios autem velut effeminatos aversatus,
expulit a suo colloquio: credens nunquam eos circa
principem devotos fore, qui fuerint Dei sui sic paratissimi
proditores. Et ideo adhuc superstite Constantio
non videbatur contra legem, quempiam esse Christianum
apud eos qui ultra Italiam, Galliasque, et
Britanniam, et qui circa Pyrenaeum habitabant montem
usque ad Oceanum Hesperium. Cum vero Constantinus
in ejus successisset imperium, potius res
Ecclesiae effloruerunt. Maxentio enim Herculii filio
perempto, cum ejus pars Constantino cessisset, jam
<pb n="0890D"/>
licenter in religione vigebant qui circa Tiberim fluvium
et Eridanum (quem Padum provinciales appellant)
commorantur, et qui circa Aquilam commanebant;
in quem locum sermo fertur advectam navigio
Argo, et ad Tyrrhenum pelagus fuisse perductam.
Argonautae enim ventum validum declinantes,
non eodem <emph>209</emph> navigio in regressione sunt usi;
sed transeuntes mare quod super Scythas est, per
haec flumina venerunt ad terminos Italorum; et hic
hiemantes condiderunt civitatem quae nuncupatur
Aemonia. Aestate vero superveniente, cooperantibus
eis provincialibus, fere quadringenta stadia arte mechanica
trahentes Argo per terram ad fluvium Aquilam
deduxerunt, qui permiscetur Eridano. Eridanus
<pb n="0891A"/>
autem fauces habet in Italicum mare. Post praelium
itaque, Cibalae, Dardanii, et Macedones, et qui circa
Istrum tunc morabantur, nec non et Hellas, et Illyriorum
gens omnis sub Constantino redacta est. SOZOMEN., <hi>lib.</hi> 
 I, <hi>cap. 6, p.</hi> 407.</p>
</div2>

<div2>
          <head>CAPUT VIII. <hi>Quomodo Licinius fugatus, et Christianos fuerit persecutus, et novissime victus.</hi> </head>
<p>Porro Licinius hinc fugatus, cum prius sectator
fuisset dogmatis Christiani, mutata voluntate, plurimos
sacerdotum in suae partis afflixit imperio, multos
quidem et aliorum, praecipue tamen de collegio militari.
Nimis enim Christianis erat infensus propter
Constantini bellum, aestimans eum posse contristari
propter calamitatem suae religionis: simul etiam
<pb n="0891B"/>
arbitratus, quia orarent et studerent redigi sub illius
solius imperio. Super haec autem pugnaturus denuo
contra Constantinum, spem victoriae habebat per divinationes
et sacrificia, et seductus ab aliquibus promittentibus
quia bello vinceret Constantinum, in
paganitatem conversus est <note>( <hi>Anno Dom.</hi> 325)</note>. Denique
etiam Graeci dicunt tunc eum expertum divinationem
Mileti Geminique Apollinis, eique consulenti de
bello, respondisse daemonium per hos Homeri
versus:
<l>O senex, valde te juvenes pugnatores observant,</l>
<l>Tuaque vita soluta est, saevaque te senectus excipiet.</l> 
Ex plurimis ergo rebus visum mihi est dogma Christianorum
divina providentia constitisse, tantoque
processisse cremento, maxime tamen ex persecutione
gentilium futuro. Namque Licinio persequente Ecclesias
<pb n="0891C"/>
in suo imperio constitutas, bellum in Bithynia
factum est, quo novissime pugnaverunt inter alterutros
ipse et Constantinus. Tantoque divino suffragio
adjutus est Constantinus, ut per terram et per mare
vinceret inimicos; et amissis Licinius pedestribus et
navalibus, semetipsum in Nicomediam transtulit, privatusque
Thessalonicae aliquanto tempore permansit,
ibique peremptus est <note>( <hi>Anno Dom.</hi> 329)</note>. Vir ergo primordiis
imperii sui, praeliis aliisque rebus valde provectus,
et sororis Constantini nuptiis honoratus, hujusmodi
fine defunctus est. SOZOMEN., <hi>lib.</hi> I, <hi>cap.</hi> 7,
p. 408.</p>
</div2>

<div2>
          <head>CAPUT IX. <hi>De legibus quas Constantinus pro Christianis posuit, et de mutatione rituum paganorum Christianorumque provectu, et de victoriis ejus, et veneratione religionis.</hi> </head>

<pb n="0891D"/>
<p>Constantinus igitur cum ad eum solum omne Romanum
pervenisset imperium, edictis publicis usus
est, ut Orientales subjecti impavide religionem colerent
Christi, et diligenter Divinitati ministrarent;
Divinitatem quippe solam eam crederent quae et revera
esset, et sufficienter haberet omni tempore potestatem:
et quoniam qui talibus studerent, omnia bona
eis uberrime accederent, et quaecunque adversa putarent,
cum meliori potius spe fruerentur; qui vero
circa Deum delinquerent, communiter et seorsum in
bellis et in pace omnia eis difficilia provenirent.
Gratiasque referens, non sibimet arrogans, adjecit in
<pb n="0892A"/>
eam legem dicens: quia ministrum opportunum eum
habere dignatus fuerit Deus sui consilii, et a Britannico
mari usque ad loca Orientis adduxerit eum,
quatenus augeretur Christiana religio; et qui propter
Dei culturam durabiliter permanserunt in confessionibus
martyrii, clariores ejus honoribus apparerent. Haec
igitur concionatus, et alia multa dicens, per quae credebat
subjectos ad cultum religionis adducere, infirma
esse sancivit quae contra religionem fuerant cogitata
vel gesta sub persecutoribus Ecclesiarum, remissionemque
cunctos habere decrevit, qui propter confessionem
Christi migrare in insulas aut alibi praeter voluntatem
propriam commorari jussi sunt, aut in metallis
affligi [ <hi>ed.</hi> affigi], aut publicis operibus, aut
mulieribus, aut lanificis ministrare, aut dari curiis
cum curiales primitus non fuissent. Eos autem quos
<pb n="0892B"/>
infames illi fecerant, ab infamia relaxavit. Militia
vero privatos in sua voluntate reliquit, utrum esse
in schemate quo fuerant, an certe cum honorabili
quiete liberam vellent habere vacationem. Cumque
omnes ad priorem libertatem et consuetos honores
revocasset, etiam substantiis reformavit universos.
Si qui vero morte damnati, substantia quoque nudati
sunt, praecepit proximis genere eorum deferendas
haereditates; nullo autem horum existente, unamquamque
provincialem Ecclesiam ad jus haereditatis
accedere; et sive apud privatum, sive apud publicum
de tali substantia esset aliquid ablatum, restitueret.
Eis autem qui ex aerario publico aliquid comparaverant,
aut donationes acceperant, secundum possibilem
decentemque modum se providere promisit. Haec
<pb n="0892C"/>
igitur, sicuti dictum est, imperatori placuerunt, et
lege firmata sunt, insigniterque omnia decenti fine
completa. Christiani vero tunc omnes Romanorum
dignitates administrabant; et de caetero cunctis sacrificare
negabatur, immolationibusque aut divinationibus
non erat locus: sed nec idola dedicare, aut
celebritates paganas agere jam licebat. Plurima vero
etiam per civitates gentium, de antiqua consuetudine
mutabantur. Ab illo denique tempore apud Aegyptios
nequaquam secundum priores solemnitates in paganorum
templa cubitus, sed in ecclesias magis offertur,
quo significatur crementum aquae Niliacae. Apud
Romanos autem tunc primum monomachorum spectacula
sunt remota. Apud Phoenices vero, qui in Libano
vel Heliopoli commorantur, fas ulterius non
<pb n="0892D"/>
fuit virgines fornicari antequam legitimis jungerentur
viris, nempe post turpitudinem experimenti primi
nefandae permixtionis. Sanctae vero domus quae quidem
magnitudinem videbantur habere sufficientem,
corrigebantur. Aliae vero cremento altitudinis et latitudinis
augebantur. Alibi autem cum non essent, a
fundamentis aedificatae fulgebant. Pecunias vero ex
regiis thesauris imperator <emph>210</emph> affluentius impendebat:
scribens per singulas civitates episcopis atque
praesidibus populorum, ut sacerdotes, sicuti vellent,
juberent; isti autem jubentibus obedirent, quatenus
cito perficeretur opus. Laetanti siquidem ejus imperio,
etiam religio valde florebat, et in tantum etiam
post bellum contra Licinium gestum felicissimus fuit
<pb n="0893A"/>
in praeliis adversus alienigenas praeparatis, ut etiam
Sarmatas vinceret, et qui vocantur Gothi, tunc novissime
causa gratiae apud eum foedera celebrarent.
Haec autem gens habitabat tunc quidem trans fluvium
Istrum. Cumque esset in bellis prona, et multitudine
atque magnitudine corporum armis semper exercitata,
aliis quidem barbaris praevalebat; solos autem
habebat Romanos sibimet repugnantes. Fertur enim
etiam et hoc praelio demonstratum Constantino per
signa atque somnia quanta Dei providentia regeretur.
Qui cum superasset omnia bella quae sub eo sunt
gesta <note>( <hi>An. Dom.</hi> 333)</note>, veluti repensans Christo, in
ejus religionis studio magis magisque fervebat: hanc
solam veram fatendam esse et salutarem existimare
subjectos jubens. Ex terra vero subdita sibi, ex unaquaque
<pb n="0893B"/>
civitate detrahens, publicum certumque [ <hi>ed.,</hi> 
publico, certum, <hi>etc.</hi> ] vectigal ecclesiis provincialibus
cleroque distribuit, et donationem validam in
perpetuum esse sancivit. Assuescens autem milites,
ut, sicut ipse, Deum colerent, signo crucis eorum
arma signabat. In regalibus quoque oratorium fabricatus,
etiam tabernaculum ad instar ecclesiae circumferebat
dum adversus hostes castrametaretur; quatenus
nec in itinere degens ipse, vel exercitus sacro
lumine privarentur, quo deceret laudari Deum, et
orationes offerri [ <hi>Mss.,</hi> decerneret laudare . . . offerre].
Sequebantur autem pariter sacerdotes et diaconi tabernaculo
servientes, qui secundum legem ecclesiasticam
sacrorum ordines adimplebant. Ex illo autem
Romanorum cohortes, quae nunc Numeri nuncupantur,
<pb n="0893C"/>
singulae fecerunt tabernaculum proprium, et
sacerdotes atque diaconos distributos habebant. Die
vero qui dominicus vocatur, quem Hebraei primum
vocant, Graeci autem soli distribuunt, et qui ante
septimum est [ <hi>id est diem Veneris</hi> ], sancivit a judiciis
aliisque causis universos habere vacationem, et in
eo tantum orationibus occupari. Honorabat autem
dominicum diem, quia in eo Christus resurrexit a
mortuis; alium vero, quia in eo fuerat crucifixus.
Maximam namque culturam sacratissimae crucis habebat,
tam pro iis quae ei prospere provenerant ejus
auxilio in praeliis contra adversarios institutis, quam
pro indicio quod ei divinitus pro ea videbatur ostensum.
Denique supplicium crucis, quod primitus apud
Romanos erat in usu, lege prohibuit. In figurationibus
<pb n="0893D"/>
autem solidorum et in imaginibus hoc signum
jussit inscribi semper et figurari, ut testantur hactenus
ejus imagines hoc schemate decoratae. In omnibus
siquidem rebus, praecipue tamen in legislationibus,
studebat placare Divinitatem. Apparet enim
luxuriosas et valde fatuas permixtiones ante eum
non prohibitas, tunc fuisse correctas, sicut ex ipsis
quas posuit legibus invenitur. Sed nunc quae ad honorem
et statum religionis ab eo sancita sunt pandere
necessarium est, cum partes esse ecclesiasticae
videantur historiae. SOZOMEN., <hi>lib.</hi> I, <hi>cap.</hi> 8, p. 409.</p>
<p>Apud Romanos dudum fuit lex, a vigesimo quinto
anno non habentes uxores prohibens a privilegiis habentium
conjuges; sed et alia multa jubens, ut nihil
de testamento lucrarentur, licet proximitate generis
<pb n="0894A"/>
consisterent: qui vero filios non habuissent, medietatem
relictorum sibimet amittebant. Posuerunt autem
has leges antiqui, volentes Romam esse populosam,
omnemque terram subjectam, et quia non multo
ante has leges plurimos in civilibus bellis amiserant.
Videns igitur imperator idcirco male tractari eos qui
propter Deum virginitati et sine liberis esse studebant,
fatuum judicavit diligentia et studio hominum
videri eorum augeri genus; cum natura semper superna
distributione diminutionem suscipiat et augmentum.
Et legem populo proposuit universo, quatenus
aequalibus privilegiis fruerentur qui sine conjugibus
et liberis erant, quibus illi qui haec se habere
gaudebant. Sed etiam amplius habere sancivit eos
qui in continentiae virginitate degebant, licentiam eis
<pb n="0894B"/>
praebens masculis feminisque, licet aetate minoribus,
testamentum facere contra communem legem. Omnes
enim bene cogitare judicavit, quorum opus esset
Deum placare semper et philosophiae veraci vacare.
Hujus enim rei causa et antiqui Romanorum licenter
testati virgines Vestales etiam sexto aetatis curriculo
decreverunt. Judicium itaque maximum reverentiae
pii principis circa religionem fuit: quia ubique administrantium
sententias imperfectas esse voluit, et ad
episcopos per appellationem refugiendum esse sancivit,
si qui vellent civiles judices refutare: firmam
vero illorum judicans sententiam potius quam judicum
aliorum, et, tanquam ab imperatore prolatam,
ab omnibus observandam, et inconvertibiles esse
terminos synodales. Illud quoque nos relinquere dignum
<pb n="0894C"/>
non est, quod pro utilitate sancitum est eorum
qui in Ecclesiis manumittuntur. Cum propter subtilitatem
legum etiam inviti possessores difficultatem
paterentur circa dationem melioris libertatis, quam
civilitatem Romanam vocant, tres posuit leges: decernens
omnes in ecclesiis manumissos sub testimonio
sacerdotum, per hanc piam adinventionem Romana
civilitate frui; cujus indicium praesens etiam
tempus servat. Nam moris erat de libertate leges
scriptas in manumissionibus anteponi. Constantinus
igitur hanc studens sane in omnibus honorabat religionem;
erat quippe et per semetipsam gloriosa
propter virtutem plurimorum tunc in ea pollentium.
SOZOMEN., <hi>lib.</hi> I, <hi>cap.</hi> 9, p. 413.
</p>
        </div2>

<div2>
          <head>CAPUT X. <hi>De diversis confessoribus eorumque conversatione.</hi> </head>

<pb n="0894D"/>
<p>Itaque persecutionibus jam cessantibus, adhuc
multi confessorum superstites Ecclesias exornabant;
ut fuit Osius Cordubae pontifex, et Amphion Epiphaneiae
Ciliciae, et Maximus, qui post Macarium Hierosolymorum
tenuit praesulatum, et Paphnutius Aegyptius,
per quem aiunt plurima miracula operatum
Deum, daemonesque subjecisse, variarumque passionum
condonasse ei sanitates. Ferunt autem quod
Paphnutius et Maximus ex illis confessoribus fuerunt
quos Maximinus imperator in metallis ad opera
exercenda damnavit, oculos eorum dextros evellens,
et sinistras suras incidens. SOZOMEN., <hi>lib.</hi> I, <hi>cap.</hi> 10,
p. 414.</p>
<p>
            <pb n="0895A"/> <emph>211</emph> Secundum eos autem fuisse percepimus Spiridionem
Tremithuntis Cypriorum episcopum, ad cujus
virtutem demonstrandam sufficere puto quae hactenus
de eo servatur opinio. Quanta per eum divino
praesidio gesta sint, plura quidem novere provinciales;
ego autem quae ad nos valuerunt pervenire
non tacebo. Fuit enim iste rusticus habens uxorem
et filios, sed non propterea in rebus divinis minor.
Aiunt autem aliquando per noctem venisse malignos
viros ad caulas ovium ejus, et cum rapere niterentur,
subito vinctos nullo ligante fures. Tunc illum die
facta venientem invenisse ligatos eos, et solvisse quidem
ab invisibilibus vinculis, culpasse tamen et
dixisse: Cur, fratres, dum licuisset quae desiderabatis
accipere, elegistis potius ea rapere, et noctem ducere
<pb n="0895B"/>
jugiter infelicem? Tum miseratus eorum, magis
autem ad meliora eos erudiens, ait: Abite hinc
sumentes arietem; laborastis quippe vigiliis, et decet
vos sine querimoniis recedere ab ovibus meis.
Quod quidem quilibet juste poterit admirari. Nihilominus
etiam illud mirandum. Apud filiam ejus virginem
nomine Irenen quidam notus ejus speciem aliquam
deposuerat; quae sumens depositum, sub terra
recondidit, ubi caute credidit custodiri. Contigit interea
mori puellam nihil confessam patri. Venit homo
depositum repetens, ignorante Spiridione quid loqueretur.
Cumque in tota domo requisisset, nec invenisset,
flebat capillosque vellebat, et morti vicinus
esse videbatur ille qui deposuerat. Haec Spiridion
fieri videns, et cursim veniens ad sepulcrum, vocavit
<pb n="0895C"/>
ex nomine puellam. Qua respondente, de causa
depositi requisivit. Et dum ab ea didicisset, reversus,
et inveniens ubi puella significaverat, reddidit
homini quod petebat. Quoniam quidem ad hunc veni
sermonem, non est incongruum etiam istud adducere.
Mos erat huic Spiridioni ex fructibus qui nascebantur
ei, alios quidem pauperibus erogare, alios
autem gratis mutuare volentibus. Sed neque per se
dabat, neque per se recipiebat; sed solum cubiculum
demonstrabat, invitans petentes ut quantum
opus habebant tollerent, et denuo revocarent quantum
se noverant abstulisse. Quidam vero dum mutuum
percepisset, reversus est post aliquantum quod
tulerat redditurus. Quem dum secundum consuetudinem
jussisset reponere in cubiculo quod fuerat
exinde mutuatus, ad injustitiam ille conversus, et
<pb n="0895D"/>
credens latere Spiridionem, non reddidit quod debebat;
sed auferens debitum, quasi reddidisset, abscessit.
Quod tamen longo tempore non erat ignorandum.
Post certum namque tempus venit, rursum
petens ab eo mutuum. At ille misit eum ad horreum,
data potestate ut ipse sibi metiretur quantum opus
haberet. Vacuum vero eumdem inveniens locum, et
hoc oculata fide cognoscens, Spiridioni nuntiavit. Ille
respondit ei: Mirum est, o homo, quod loqueris.
Quomodo tibi soli visum est horreum necessariis defecisse?
Sed considera potius apud temetipsum, ne
forte mutuatus alia vice quod debueras, primitus non
solveris. Si enim hoc non est, indubitanter non privaberis
quibus eges, sed rursus accedens invenies.
<pb n="0896A"/>
Sic igitur ille captus est, et quod ei deliquerat indicavit.
Dignum est igitur hujus sacratissimi viri mirari
puritatem, et ecclesiastici ordinis valde custodiam.
Dicitur itaque quodam tempore pro aliqua
utilitate in unum Cyprios episcopos convenisse, et
inter eos hunc fuisse Spiridionem, et Triphyllium
Ledrensem episcopum, virum eloquio et sapientia
praeditum, nec non legibus [ <hi>ed.,</hi> Beryto legibus, <hi>etc.</hi> ]
eruditum. Cum itaque collecta celebraretur, injunctum
est Triphyllio ut faceret sermonem ad populum.
Cumque ille locus venisset ad medium, <hi>Tolle
lectum tuum, et ambula <note>(Matth. IX, 6)</note>
            </hi>, cubile dixit
pro lecto, mutans nomen; Spiridion autem indignatus
in eum, et exsiliens de cathedra sacerdotali: Tu
melior es, inquit, eo qui lectum dixit, quia ejus verbis
<pb n="0896B"/>
uti confunderis? Hoc autem fecit populo conspiciente,
mediocritatem docens eum qui eloquii supercilio
praetumebat. Erat enim idoneus ad pudorem
incutiendum, cum esset venerandus, et operibus
gloriosus, simulque senex aevo atque sacerdotis officio.
Qualis autem circa peregrinorum susceptionem
fuerit, hinc apparet. Instante jam Quadragesima,
quidam ex itinere venit ad eum quibus diebus
consueverat cum suis continuare jejunia, et die
certo comedere, medios dies sine cibo consistens.
Videns itaque peregrinum valde defectum: Perge,
inquit suae filiae, lava peregrini pedes, et cibos appone.
Cumque virgo dixisset nec panem esse nec <foreign xml:lang="greek"></foreign>
 [ <hi>hoc est farinas</hi> ] (quarum rerum solebant nihil
habere reconditum propter jejunium), orans primum,
<pb n="0896C"/>
veniamque petens, filiae jussit ut porcinas
carnes, quas domi salitas habebat, coqueret. Quibus
coctis, sedens cum peregrino positis carnibus comedebat,
et rogabat ut una cum eo ederet peregrinus.
Quo refutante, Christianumque se profitente: Propterea
magis, inquit, refutare non debes: <hi>Omnia</hi> 
enim <hi>munda mundis <note>(Tit. I, 15)</note>
            </hi>, sicut sermo divinus
edocuit. Haec quidem de Spiridione dicta sufficiant.
SOZOMEN., <hi>lib.</hi> I, <hi>cap. 11, p.</hi> 415.
</p>
        </div2>

<div2>
          <head>CAPUT XI. <hi>De diversis monachis et eorum institutione.</hi> </head>
<p>Praecipue vero insignissimam Ecclesiam demonstraverunt,
et dogma dilataverunt vitae virtutibus,
qui conversatione monachica illo tempore fruebantur.
Utilissima namque res ad homines venit a Deo
<pb n="0896D"/>
ista philosophia, quae multarum doctrinarum et dialecticae
artis studia despicit, tanquam sit minuta, et
melioris operis tempus impediat, atque ad recte vivendum
nihil ostendat. Haec ergo philosophia conversatione
miranda, naturali simplicique prudentia
docet omnino quae nequitiam perimant et operentur
utilia. Non enim praedicat virtutem, sed magis exercet:
nihilo pendens humanam gloriam, viriliterque
resistens passionibus animae; et neque naturae necessitatibus
se subdit, nec corporis infirmitati succumbit.
Divinae mentis virtutem habens, semper contemplatur
omnium Creatorem, et cum nocte dieque colens,
orationibus et litaniis placat indubitanter. Animae
vero puritate et bonorum actuum conversatione,
<pb n="0897A"/>
ad ministeria se divina componens, purgationes aspersionesque
contemnens, solas pollutiones peccata putans,
extrinsecus irruentes casus exsuperat, et omnium
absolute hujusmodi dominatur. Non per stabilitatem
necessitatemque vitae qualibet voluntate
mutatur, non mala patiens ulciscitur, non languore
aut indigentia necessariorum compressa mordetur;
sed potius gloriatur in talibus. <emph>212</emph> Patientiam,
mansuetudinem, mediocritatem in omni vita meditatur;
et quantum naturae humanae possibile est, Deo
esse vicinum, velut in transitu utens praesentibus:
neque circa possessionem rerum occupata constringitur,
neque ultra quam opus est in praesenti providere
forsan urgetur. Semper autem simplicitatem et
exercitium hujus instructionis laudans, beatitudinem
<pb n="0897B"/>
contemplatur aeternam, et ad felicem terminum
omni vivacitate festinat. Timore divino sine intermissione
suspirans, turpiloquia respuens, et nec usque
ad vocem emittere patiens, quorum actiones
suis actibus noscitur exsolvere. In brevi comprehendens
necessaria naturae, et cogens corpus mediocribus
indigere, castitati luxuriam subdit; justitia punit
injustitiam, et veritate mendacium. Disciplina rerum
omnium mensuras participatur: cum proximis in
unanimitate et communione consistit; amicorum
provida est atque peregrinorum; quae propria sunt
communia facit egentium, et tuetur utilia singulorum;
neque gaudentibus importuna, et tribulatis remedium
consolationis apportans. Ad verum bonum
diligentiam suam semper extendens, sermonibus castis
<pb n="0897C"/>
sapientibusque consiliis ornato ac vano eloquio
remotis erudiens atque curans veluti quibusdam medicaminibus
audientes, cum honore et reverentia
dispositiones suas celebrans, contentione, certaminibus
iraque privata. Nam cum sit rationalis, omnem
motum irrationalem fugit, generaliter passiones corporis
devincit et animae. Hujus itaque elegantissimae
philosophiae princeps quidem fuit, sicuti quidam
dicunt, Elias propheta et Baptista Joannes. Philo
autem Pythagoricus suis temporibus refert <note>( <hi>Philo
Hebraeus, lib. de Vita contemp.</hi> )</note> undique egregios
Hebraeorum in quodam praedio circa stagnum Mariam
in colle positum philosophatos. Habitaculum
vero eorum, et cibos, et conversationem talem
introducit, qualem et nos nunc apud Aegyptiorum
monachos esse conspicimus. Scribit enim inchoantes
<pb n="0897D"/>
eos philosophiam cedere omnibus sibi competentibus
rebus, cunctisque abrenuntiare permixtionibus,
et extra muros in solitariis agris et hortis
inhabitare. Domos autem eis esse sacraria quae apud
nos monasteria nuncupantur, et in eis conversatione
solitaria honesta celebrare mysteria, diligenterque
psalmis et hymnis placare Divinitatem, et ante solis
occasum non gustare cibum; alios autem per tres
dies et amplius, certisque diebus in pavimento habere
cubilia, vino semper et sanguinem habentibus
abstinere, cibum eis esse panis et salis, et hyssopi,
et potum aquae. Mulieres eis cohabitare, seniores
virgines propter amorem philosophiae spontanea voluntate
nuptiis abstinentes. Et Philo quidem hoc
<pb n="0898A"/>
modo referens, videtur aperire quia hi qui ex Hebraeis
secundum eum Christiani sunt facti, adhuc Judaice
viverent, eorumque constituta servarent. Apud
alios enim non invenitur hujus vitae conversatio.
Unde conjicio ex illo apud Aegyptios hanc philosophiam
habuisse principia. SOZOMEN., <hi>lib.</hi> I, <hi>cap. 12,
p.</hi> 417.</p>
<p>Alii vero dicunt huic causam fuisse conversationi
persecutiones, quae religionis causa per tempora provenerunt.
Et quoniam fugientes in montibus, et vallibus,
desertisque morabantur, ad modum se vitae
hujus assueverunt. Sed sive Aegyptii, sive alii quidam
huic ab initio philosophiae praefuerunt: illud
tamen apud omnes constat, quia ad summam reverentiam
atque perfectionem, moribus exercitationibusque
<pb n="0898B"/>
decentibus, hanc in conversationem usque
perduxit Antonius maximus monachorum; quem
tunc in desertis Aegypti morantem <note>( <hi>An. Dom.</hi> 334)</note>
propter gloriam virtutis ejus, imperator Constantinus
amicum fecerat, litteris honorabat; et ut pro
quibus vellet ei rescriberet, expetebat. Fuit autem
iste vir Aegyptius genere, ortus in insigni vico, in
loco Heracliae apud Aegyptios constituto. Is puer relictus
orphanus, paternos donavit agros convicaneis
suis; aliam vero substantiam disponens, pretium
pauperibus erogavit: studiosi existimans esse philosophi,
non solum semetipsum spoliare pecuniis, sed
eas dispensare proficue. Junctus autem studiosis secundum
se viris, virtutes zelabatur universorum:
probans bonam vitam suavem fieri ipsa consuetudine,
<pb n="0898C"/>
licet fuerit primo difficilis. Modos adinveniebat
abstinentiae potioris, et quotidie exercitatione crescebat.
Tanquam semper incipiens aliquid innovabat,
afflictionibus corporis puniendo libidinem, sacrae
vero sapientiae voluntate passionibus animae repugnando.
Erat enim ejus esca solus panis, et sal, potus
aqua, prandiique tempus solis occasus. Frequenter
enim duos et amplius dies sine cibo manebat. Vigilabat,
ut ita dicatur, semper quidem jugi nocte, et
orationibus contingebat quidem diem; si vero somnus
incumberet, stando paululum dormiebat, plerum
que pavimento jacens, solamque terram stratum refectionis
[ <hi>ms.,</hi> refectionibus] habens: olei siquidem
unctionem, lavacrorum atque similium usum modis
omnibus devitabat: ne humectatione sua in mollitiem
corpus immutaret. Aiunt enim neque nudum
<pb n="0898D"/>
eum aliquando visum. Litteras vero neque sciebat,
neque mirabatur [ <hi>ms. Lyr.,</hi> meditabatur], sed potius
mentem bonam tanquam seniorem litterarum: quarum
tamen inventorem jure laudabat. Fuit autem
praecipue clementissimus, castus, fortis, gratus colloquentibus,
sine ulla tristitia. Et licet qui cum illo disputarent
certative quaestiones inferrent, tamen
more solito sapienter et disciplinabiliter crescentem
sedabat saepe contentionem, et ad mensuram debitam
protinus transferebat, loquentiumque sibi strepitum
temperabat, eorumque mores veluti quadam
regula componebat. Tantis itaque virtutibus divina
providentia redundans, se futura praescire non aestimabat
esse virtutem; et propterea nec laborandum
<pb n="0899A"/>
inaniter circa talia suadebat: quando nec ignorantem
futura poenae succumbere, nec scientem propterea
sanctum esse declarabat. Veram namque beatitudinem
in cultura Dei et legum ejus observatione
dicebat. Si cui autem haec esset cura, docebat ut
purgaret animam, quo posset respicere, et futurorum
notitiam possidere, Dei videlicet praescientia
declarante. Vacare autem nec ipse patiebatur, et
bene victurum semper operari praecipiebat, ac semetipsum
discutere, et secum ponere rationem eorum
quae gessit die noctuque; si quid autem indecens
ageret, conscriberet, ut de caetero parceret in delicto,
semetipsum scilicet erubescens, si plurima sui
delicta comperisset: simul etiam metuens ne per
conscriptionis indicium fieret aliis manifestus. Erat
enim laboriosus, et maxime pro solatiis oppressorum.
<pb n="0899B"/>
Quis etenim alter sic ferventissime fuit studiosus,
quorum gratia saepe veniebat ad civitates? Plurimi
namque vi compellente cogebant <emph>213</emph> eum legatione
fungi apud judices et magistratus; quorum
singuli vel videre eum judicabant nimis egregium,
loquentem audire, et praecipienti parere gloriosum.
Qui cum talis esset, studebat tamen ignorari et latere
per eremum. Si vero necessitate faciente venisset in
civitatem, disposito negotio pro quo venerat, ad desertum
continuo revertebatur. Pisces namque dicebat
per humectam nutriri substantiam; monachis
autem ornatum ferre [ <hi>ed. V.,</hi> fore] solitariam vitam.
Et sicut illi terrae tactu tabefiunt, sic gloria monachorum
ad urbes accedendo foedatur. Obedientem
vero se gratumque conspicientibus exhibebat. Studebatque
<pb n="0899C"/>
ut neque haberet tumentem superbamque
naturam, nec putaretur hujusmodi. Sed haec quidem
pauca virtutum Antonii dicere sum compulsus,
ut tanti viri per haec exempla consideremus philosophiam.
Plurimos igitur atque probatissimos habuit
auditores, quorum alii quidem in Aegypto et Libya,
alii vero in Palaestina, et Syria, et Arabia claruerunt;
et unusquisque eorum non minus se quam doctor,
apud quos est commoratus, exercuit; multosque
docuit, et ad similem virtutem philosophiamque
perduxit; ita ut quorumdam hic labor esset circuire
per civitates et provincias, vel per agros, et diligenter
Antonii discipulos, eorumque requirere successores.
Sed quomodo poterant inveniri facile, quibus
erat studium diligentissimum suam vitam latere, et
<pb n="0899D"/>
non sicut nunc plurimi hominum elati per gloriam,
semetipsos expompant, et cunctis insinuant? Fuerunt
itaque probatissimi discipuli, quos percepimus,
Antonii, alii quidem multi, nec non et Paulus appellatione
Simplex. Hunc aiunt, cum rusticus esset,
bona specie conjugem habuisse, et eam in ipso facinore
adulterii deprehensam tacite subrisisse, et jurejurando
firmasse nunquam se cum ea esse miscendum.
Tum ad adulterum: Habe, inquit, eam; et repente
discessit ad eremum apud Antonium. Dicunt
enim eum mansuetissimum et patientem valde fuisse.
Denique cum jam senex esset, et ad vitam monachicam
[ <hi>ed.,</hi> monachicae] perdurationis insuetus, omnibus
eum Antonius experimentis exercens, in nullo
<pb n="0900A"/>
invenit eum inferiorem, perfectaeque eum philosophiae
esse testatus, seorsum praecepit habitare, tanquam
non egentem doctore. Confirmabat autem
Deus Antonii testimonium, et operibus ostendebat
virum esse gloriosum, ipsoque doctore superiorem,
atque ad affligendos et expellendos daemones praeparatum.
SOZOMEN., <hi>lib.</hi> I, <hi>cap. 13, p.</hi> 420.</p>
<p>Circa hoc itaque tempus philosophabatur et Ammonius
Aegyptius, de quo sermo fertur quia cogentibus
parentibus duxisset uxorem, nec tamen eam
fuisset expertus. In principio namque nuptiarum
sponsam tamquam sponsus in thalamo percipiens, et
solus cum ea remanens, ait: Nuptiae quidem, o mulier,
nostrae usque ad hoc celebratae sunt tempus. Et
quale bonum sit posse virginem permanere ex sacris
edocebat litteris, ac seorsum solus manere tentabat.
<pb n="0900B"/>
Sed quoniam de virginitate quidem sermones virgo
laudaverat, dividi autem ab eo grave judicabat, in
alio cubili dormiens, annis decem et octo cum ea
mansit, neque tunc a monachica abstinentia se suspendens.
Interea mulier viri zelata virtutem, aestimavit
non esse justum tantum virum domi celari
propter se, sed oportere potius seorsum utrumque
philosophari, et ob hoc supplicavit viro. At ille gratias
agens Deo pro hujusmodi cogitatione mulieris:
Tu quidem, inquit, hanc habe domum, ego mihi
aliam fabricabo. Et in meridianam partem deserti
stagni Mariae veniens circa locum Scyti ad montem
qui dicitur Nitriae, duobus et viginti annis ibi philosophatus
est: annis singulis visitans secundo mulierem.
<pb n="0900C"/>
Hujus itaque sacratissimi principis horum monasteriorum
multi fuerunt dignique discipuli, sicut
successiones ostendunt; plurimaque et veneranda
per eum provenerunt, quae praecipue apud Aegyptios
monachos perfecteque servantur. Nam cum maxima
diligentia per successionem traditionis alterutrae curant
virtutes antiquorum memoriae tradere monachorum;
sed a me illi memorandi sunt qui ad nos
usque pervenerunt. Contigit igitur huic viro, et
Theodoro ejus discipulo euntibus aliquem transire
fluvium quem dicunt Lycum. Ne vero se alterutrum
nudos viderent, jussit Ammonius [ <hi>alias</hi> Amos], ut recederet
Theodorus ab aqua; cumque etiam semetipsum
erubesceret nudum intueri, repente divina
virtute translatus est ad ulteriorem ripam. Transiens
vero Theodorus aquam, et videns nec vestem ejus
<pb n="0900D"/>
nec pedes infusos, supplicabat seni ut ei causam rei
depromeret. Cumque ille dicere refutaret, ille vero
non aliter se properaturum nisi cognosceret, promittente
Theodoro nulli se eo vivente rem fore dicturum,
confessus est quod evenit. Proximum vero miraculum
huic quoque rei contigit quod narrabo. Injusti
parentes alicujus a cane rabido percussum filium
et pene mortuum obtulerunt ei, et ejulantes
deprecabantur ut sanaretur. Tum ille ad eos: Non
eget, inquit, mea curatione; sed vos si vultis reddere
bovem quem rapuistis dominis suis, aegrotus
repente sanabitur; quod etiam contigit. Nam ut restitutus
est bos, passio mox recessit a puero. Quando
igitur Ammonius iste moriebatur, dicitur Antonium
<pb n="0901A"/>
vidisse animam ejus in coelum ferri, divinis potestatibus
cum psalmodia praecedentibus eam; consulentibusque
eis qui circa eum erant, causam hujus miraculi
non abscondit. Sciebant enim quoniam aerem
intento obtutu respiciens, cum stupore miraculi cujuspiam
respiceret visionem. Cumque venientes postea
quidam de Scyti nuntiassent horam visionis Antonii,
et convenisset cum transitu illius viri, beatificaverunt
ambos: illum quidem, quia ad manifesta
bona transiisset; illum vero, quia tantam a longe
meruisset cernere visionem. Multorum enim dierum
iter est locorum medio positorum quo degebat alteruter.
Et haec quidem ita relata sunt. In hoc itaque
praesulatu audivi probatissime philosophatum Eutychianum,
qui in Bithynia circa Olympum morabatur.
<pb n="0901B"/>
Erat quippe divina gratia repletus, ad curationes
passionum, et miracula rerum et operum, ita ut ipsi
Constantino propter virtutem vitae esset amicus. Illo
siquidem tempore vinctus quidam spatarius, qui in
suspicionem venerat quasi assumpta tyrannide, fugit,
et requisitus circa Olympum comprehensus est.
Rogantibus autem necessariis ejus Eutychianum, ut
pro eo apud principem legatione fungeretur: Prius,
inquit, providendum est ut is homo liberetur a vinculis,
ne crudeliter constrictus intereat. Tunc dicitur
ad vinculorum custodes direxisse: rogans ut eum ab
hujusmodi necessitate relevarent. Qui cum hoc facere
noluissent, sponte januae clausae reseratae, et
vincti catenae repente sunt disruptae. Postea vero ad <emph>214</emph> 
 principem veniens Byzantii tunc degentem, paratissime
<pb n="0901C"/>
beneficium promeruit quod poposcit. Non
enim poterat Constantinus ejus petitionibus denegare,
cum ei summi honoris cumulum exhiberet.
Haec itaque breviter a nobis dicta de monachis, qui
tunc clare philosophati sunt, sufficiant. Cui vero de
his subtilior cura fuerit, quaerens inveniet plurimorum
vitas hic non esse scriptas. SOZOMEN., <hi>lib.</hi> I, <hi>cap.
14, p.</hi> 423.</p>
</div2>

<div2>
          <head>CAPUT XII. <hi>Quomodo contra Ecclesiam Arius sit exortus.</hi> </head>
<p>Et licet ita per omnia floreret Ecclesia, non tamen
pertulit inimicus, elevatam simul atque splendentem
valde respiciens; sed malevola coepit tractare consilia,
contendens gubernatam a Domino et universorum
<pb n="0901D"/>
Creatore submergere. Videbat itaque paganorum
errore se fuisse nudatum, captaque varia daemonum
machinamenta, et creaturam a plurimis jam
non adorari, sed Creatori hymnos decenter offerri.
Ea gratia jam non aperte contra Dominum et Salvatorem
nostrum excitabat bellum; sed viros inveniens
Christianos quidem se vocabulo profitentes, sed
amore honoris et vanae gloriae reductos ad servitutem,
organum eos suae machinationis habuit, per quos
plurimos ad pristinum reduxit errorem: non quidem
creaturam rursus adorari praecipiens, sed ipsum
Creatorem et mundi opificem, coaequatum astruens
creaturae. Ubi autem hoc principium, et quemadmodum
haec inimicus zizania seminaverit, enarrabo.
Alexandria civitas est maxima et hominum multitudine
<pb n="0902A"/>
copiosa, non Aegyptiorum solummodo, sed etiam
Thebaeorum, et Libycorum circa Aegyptum obtinens
principatum. In hujus itaque civitatis praesulatu, post
Petrum illum inclytum propugnatorem, qui sub impiis
tyrannis Diocletiano et Maximiano novissime
imperium sponte deponentibus, martyrii coronam susceperat
<note>( <hi>An. Dom.</hi> 310)</note>, successit Achillas. Is enim
sub illo egregio Petro Arium ordinatum diaconum,
captumque in Meletii novitatibus, et ab Ecclesia pulsum,
rogatus a fidelibus, et denuo suscipiens, ministrare
praecepit. Post Achillam vero Alexander fortissimus
evangelici dogmatis praedicator ordinatur
episcopus. Hoc tempore <note>( <hi>An. Dom.</hi> 322)</note> Arius in ordine
quidem presbyterorum erat, expositionemque
divinarum Scripturarum videbatur habere commissam.
<pb n="0902B"/>
Videns autem Alexandrum pontificatus gubernacula
suscepisse, eventum temporis non portavit;
sed et mordacitate compulsus, litis quaerebat initium.
Porro laudabilem videns viri conversationem, nequaquam
calumnias contexere praevalebat; verumtamen
quiescere illum prohibebat invidia. Hunc igitur
inveniens inimicus veritatis, per eum nisus est in
Ecclesiam excitare tempestatem. Apostolicis enim
Alexandri doctrinis instabat aperte resistere. Et ille
quidem divina sequens eloquia, aequi honoris cum
Patre, et eamdem substantiam habere cum Deo Genitore
Filium praedicabat. Arius autem e diverso veritati
repugnans, creaturam Filium, facturamque dicebat,
adjiciens: Erat aliquando quando non erat,
et alia quae ex illius litteris indicantur insana. Haec
<pb n="0902C"/>
ergo non solum in Ecclesia persistebat docens, sed
etiam in extraneis conventibus atque conciliis; et
domos circumiens, quibuscunque poterat, suadebat.
THEODORETUS, <hi>lib.</hi> I, <hi>cap. 2, p.</hi> 6.</p>
<p>Reprehendens autem quidam hujusmodi viros,
Alexandrum quoque culpabat, tanquam non utiliter
sileret, dum contra dogma fierent novitates. At ille
melius arbitratus esse de dubiis sermonem ex utraque
parte proponendum; ut non videretur ex necessitate,
sed potius ex satisfactione certamen ablatum
[ <hi>ed. Frob. et Niv.,</hi> allatum]: judex cum clero residens,
ad altercationem deduxit utramque partem. Ut
autem evenire solet circa certamina verborum, utrique
superare nitebantur. Arius tamen nullatenus
acquiescere volebat, quia consubstantialis Filius et
<pb n="0902D"/>
coaeternus est Patri. SOZOMEN., <hi>lib.</hi> I, <hi>cap. 15, p.</hi> 426.</p>
<p>Alexander autem apostolicorum dogmatum praedicator,
prius quidem eum revocare admonitionibus et
consiliis nitebatur. Cum vero eum superbire vidisset,
et aperte impietatis facinora praedicare, ex ordine
sacerdotali removit. Audierat enim clamantem divinam
legem: <hi>Si oculus tuus dexter scandalizat te,
erue eum, et projice abs te <note>(Matth. V, 24)</note>
            </hi>. Hoc itaque
tempore Romanae quidem Ecclesiae Sylvestrius retinacula
gubernabat, Melchiadi succedens, qui post
Marcellinum clarificatum in persecutione gentilium
susceperat jura pontificatus. Antiochiae vero post
tyrannum Ecclesiae inchoante pace, Vitalis praesul
exstabat <note>( <hi>An. Dom.</hi> 314)</note>. Qui etiam antiquam ex
multis temporibus destructam a tyrannis aedificavit
<pb n="0903A"/>
ecclesiam. Post quem Philogonius pontificatum sumens,
et reliqua aedificii superaddidit, et zelum pietatis
Licinii temporibus demonstravit <note>( <hi>An. Dom.</hi> 316)</note>.
In Hierosolymis autem post Hermonem Macarius ordinatus
est, vir nomine suo dignus, et omnibus bonis
ornatus. Eodemque tempore Constantinopoli Alexander
pontificatum sacri ministerii possidebat, apostolicis
donationibus valde clarus. Tunc igitur Alexander
Alexandrinus, videns Arium amoris judiciarii
aculeo stimulari, et multos ad blasphemias deceptos
erigere, conciliaque propria celebrare, Ecclesiarum
praesulibus ejus blasphemiam suis litteris indicavit.
THEODORETUS, <hi>lib.</hi> I, <hi>cap. 2, p.</hi> 7.</p>
</div2>

<div2>
          <head>CAPUT XIII. <hi>Epistola Alexandri pontificis Alexandrini ad universas Ecclesias adversus Arium.</hi> </head>

<pb n="0903B"/>
<p>Dilectissimis atque charissimis ubique catholicae
Ecclesiae comministris, Alexander in Domino salutem.</p>
<p>Dum unum catholicae sit corpus Ecclesiae, mandato
existente in sacris Scripturis ut servetur vinculum
unanimitatis et pacis <note>(I Cor. XII, 26)</note>, consequens est
debere nos scribere, et alterutris quae apud singulos
aguntur insinuare; ut sive patitur, sive gaudet unum
membrum, compatiamur aut congaudeamus ad invicem.
In nostra igitur parochia nunc ingressi sunt
viri iniqui et Christo rebelles, docentes apostasiam,
quam recte quilibet praecurrere suspicetur Antichristo.
Et volui quidem hoc taciturnitati contradere, si
quo modo inter solos apostatas consumeretur hoc
<pb n="0903C"/>
malum, et non loca alia penetrando simplicium sordidaret
auditus. Sed quoniam Eusebius nunc Nicomediae,
putans in se consistere causas Ecclesiae, <emph>215</emph> 
quia cum reliquisset Berytiorum civitatem, et concupiisset
Nicomediensem Ecclesiam, non est in eo
ultio subsecuta: patrocinatur etiam his apostatis, et
scribere ubique molitus est, commendans eos, si quo
modo trahat aliquos ignorantes ad hanc pessimam
haeresim et Christo rebellem. Ideoque necessarium
judicavi, sciens quod in lege conscriptum est ulterius
non tacere, sed vobis omnibus indicare; quatenus
etiam vos sciatis apostatas, et eorum haeresis verba
nequissima caveatis. Si ergo scripserit vobis Eusebius,
nec recipiatis cum, nec ejus scripta suscipiatis.
Antiquam enim calliditatem tempore compressam
<pb n="0903D"/>
nunc per istos renovare volens, fingit quidem se
quasi pro istis scribere; opere vero demonstrat quia
pro semetipso talibus studere festinat. Apostatae vero
sunt isti Arius et Achillas. Cum eis autem apostataverunt
hi, Aithalis, Carponius, alter Arius, Sarmatius,
Euzoius, Lucius, Julius, Menas, et Helladius, Gaius,
Secundus et Theonas, qui episcopi aliquando sunt
dicti. Ea vero quae opinantes loquuntur, hujusmodi
sunt: Non semper, inquiunt, Deus Pater fuit, non
semper fuit Dei Verbum; sed fuit quando Deus Pater
non fuit. Dei autem Verbum ex non existentibus
factum est. Existens enim Deus, non existentem ex
non existente fecit. Quapropter fuit aliquando quando
non fuit. Creatura est enim et factura Filius, neque
<pb n="0904A"/>
similis est Patri secundum substantiam, neque
verus est, neque vera Sapientia ejus est, neque verum
naturaliter Patris Verbum est, sed unus quidem
creaturarum et facturarum est. Abusive autem dicitur
Verbum et Sapientia, factus et ipse, et existens
in proprio Dei Verbo et in Dei Sapientia, in qua et
omnia, et ipsum fecit Deus. Unde et convertibilis
est, et mutabilis per naturam, sicut et universa rationalia.
Peregrinum enim, et extraneum, et remotum
est Verbum a paterna substantia, et invisibilis
est Filio Pater. Non enim pefecte et integre novit
Filius Patrem, neque eum perfecte videre potest.
Nam nec substantiam suam novit Filius, sicut est.
Propter nos enim factus est, ut nos per eum tanquam
per instrumentum crearet Deus; et nequaquam substitisset,
<pb n="0904B"/>
nisi nos Deus facere voluisset. Requisivit
ergo quidam eos: si potest Dei Verbum converti,
sicut diabolus est conversus. Et nequaquam dicere
timuerunt, utique potest, tanquam natura convertibilis
existens: factus, aiunt, et convertibilis est. Haec
itaque dicentes, id est Arius et qui cum eo sunt; et
in his impudenter instantes ipsos et sequaces eorum.
Nos quidem eos cum episcopis Aegypti et Libyarum
pene centum convenientes, anathematizavimus. Qui
vero circa Eusebium susceperunt, miscere studentes
veritati mendacium, et impietatem pietati sociare;
sed non praevalebunt. Vincet enim veritas, nec ulla <hi>communio est luci cum tenebris, neque concordia Christo
cum Belial 
 <note>(II Cor. VI, 14)</note>
            </hi>. Quis etenim talia
audivit aliquando? Aut quis nunc haec audiens verba,
<pb n="0904C"/>
non metuet, aut aures continuo non obturabit, ne
sordibus talium verborum ejus polluatur auditus?
Quis audiens dicentem Joannem: <hi>In principio erat
Verbum <note>(Joan. I, 1)</note>
            </hi>, non reprehendat istos dicentes:
Fuit aliquando quando non fuit? Aut quis audiens
in Evangelio: <hi>Unigenitum Filium;</hi> et: <hi>Per ipsum
omnia facta sunt <note>(Joan. I, 18 et 3)</note>
            </hi>, non odio habebit
dicentes quia unus creaturarum est Filius? Quomodo
ergo potest esse unus horum quae per eum facta noscuntur?
Aut quomodo Unigenitus, qui omnibus secundum
illos connumeratur? Quomodo etiam ex non
existentibus erit, Patre dicente: <hi>Eructavit cor meum
Verbum bonum <note>(Psal. XLIV, 2)</note>
            </hi>; et iterum: <hi>Ex utero
ante luciferum genui te <note>(Psal. CIX, 3)</note>
            </hi>? Aut quomodo
dissimilis Patri substantia, cum sit imago perfecta et
splendor Patris, qui dicit: <hi>Qui me videt, videt et Patrem</hi> 
<pb n="0904D"/> <note>(Joan. XIV, 9)</note>?
Quomodo, si Verbum et Sapientia
Dei est Filius, fuit aliquando quando non fuit?
Simile est enim ac si dicant sine Verbo et sine Sapientia
fuisse aliquando Deum. Vel quomodo est et
convertibilis et mutabilis, qui dicit per se: <hi>Ego in
Patre et Pater in me <note>(Joan. XIV, 10)</note>
            </hi>; et iterum: <hi>Ego
et Pater unum sumus <note>(Joan. X, 30)</note>
            </hi>? Per prophetam
vero: <hi>Videte,</hi> inquit, <hi>me, videte, quia ego sum, et non
mutabor <note>(Malac. III, 6)</note>
            </hi>. Nam licet in eo verbo sit dictum
illud apostoli, quia factus est homo, tamen
mutatus non est, sed, sicut dixit Apostolus: <hi>Jesus
Christus heri, et hodie, ipse et in saecula <note>(Hebr. XIII,
8)</note>
            </hi>. Quae causa, putas, suasit eis ut dicerent, quia
propter nos est factus, cum Paulus scribat, <hi>propter
<pb n="0905A"/>
quem omnia, et per quem omnia <note>(Rom. XI, 36)</note>
            </hi>? Unde
vero blasphement quia nescit perfecte Filius Patrem,
mirandum non est. Nam semel habentes propositum
rebellandi Christo, repercutiunt etiam vocem ejus,
dicentis: <hi>Sicut novit me Pater, et ego agnosco Patrem <note>(Joan. X, 15)</note>
            </hi>.
Si ergo ex parte Pater novit Filium,
palam est quia et Filius non perfecte novit Patrem.
Si autem hoc dicere impium est (novit enim perfecte
Filium Pater), palam est quia sicut novit Pater suum
Verbum, sic et Verbum novit proprium Patrem; et
aliter non est. Haec dicentes, et revolventes Scripturas
sanctas, frequenter convicimus eos; et rursum
tanquam chamaeleontes mutabantur, studentes ad
semetipsos trahere quod scriptum est: <hi>Cum venerit
impius in profundum malorum, spernet (Prov. XVIII,
<pb n="0905B"/>
3)</hi>. Multae siquidem ante eos haereses fuerunt, quae
plus quam decet praesumentes, corruerunt in imprudentiam
suam. Isti vero per omnia verba sua nitentes
erigi ad internecionem divinitatis Verbi, per haec
illas haereses firmare potius conati sunt, Antichristo
facti propinquiores; quapropter et abdicati et anathematizati
sunt ab Ecclesia. Contristamur itaque
pro eorum perditione, et maxime quia et ipsi aliquando
quae Ecclesiae sunt audierunt, et nunc ab ea
prorsus exsiliunt: non tamen admiramur. Hoc enim
et Hymenaeus, et Philetus passi sunt, et ante eos Judas,
qui cum esset secutus Salvatorem, postea proditor
factus est et apostata. Sed de his quidem ipsis
non sumus ignari. Dominus enim praedixit: <hi>Videte
ne quis vos seducat. Multi enim venient in nomine meo
<pb n="0905C"/>
dicentes, quia ego sum, et tempus prope est, et multos
errare facient: ne ergo eatis post eos <note>(Luc. XXI, 8)</note>
            </hi>.
Discens enim haec a Salvatore nostro Paulus, dixit: <hi>Quia novissimis temporibus apostatabunt quidam a
fide sana, attendentes ad spiritus erroris doctrinasque
daemonum, quae veritatem aversantur 
 <note>(I Tim. IV, 1)</note>
            </hi>.
Domino siquidem et Salvatore nostro Jesu Christo
per semetipsum pronuntiante et per Apostolum designante
de talibus, consequenter nos per nosipsos
audientes impietatem eorum anathematizavimus eos,
sicut praediximus: ostendentes eos extraneos a fide
Ecclesiaque catholica. Indicavimus autem haec vobis,
dilectissimi atque charissimi comministri, ne quos
eorum, si forte tentaverint etiam ad vos venire, suscipiatis,
neque Eusebio, vel cuilibet aliorum <emph>216</emph> 
<pb n="0905D"/>
scribenti pro eis obediatis. Decet enim nos tanquam
Christianos, ut omnes contra Christum loquentes et
sapientes, quasi Deo rebelles et animarum corruptores,
totis viribus aversemur; et neque ave hujusmodi
dicamus hominibus, ne forte etiam peccatis eorum
communicare videamur, sicut beatus Joannes ait <note>(II
Joan., 11)</note>. Salutate fratres qui apud vos sunt. Salutant
vos qui nobiscum sunt. SOCRATES, <hi>lib.</hi> I, <hi>cap. 3.
Edit. Christoph. et Vales. cap. 6, p.</hi> 10.</p>
<p>Non solum autem hanc, sed etiam ad Alexandrum
Constantinopoleos episcopum, missam ejus epistolam
huic operi inserere non omittam, quae clare omnia ejus
ostendat, ne quis suspicetur haec me ficte conscribere;
et post eam ipsius Arii, et caeteras quoque
epistolas, quibus utique narratio eget historiae, quatenus
<pb n="0906A"/>
de scripturae veritate testentur et aperte quae
gesta sunt perdoceant. Scripsit enim Alexandrinus
haec Constantinopoleos Alexandro. THEODORETUS, <hi>lib.</hi> 
I, <hi>c. 3, p.</hi> 8.</p>
</div2>

<div2>
          <head>CAPUT XIV. <hi>Ejusdem ad Alexandrum episcopum Constantinopoleos.</hi> </head>
<p>Charissimo fratri et unanimi Alexandro, Alexander
in Domino salutem.</p>
<p>Appetitus potentiae hominum pessimorum, avaritiaeque
propositus, veritati, quae creditur esse praecipua,
solet insidiari, per varias scilicet occasiones
resistentes ecclesiasticae pietati. Impulsi namque malevoli,
diabolo in eis operante, ad propositam sibi
libidinem, et ab omni reverentia resilientes, conculcant
judicii Dei timorem. De quibus mihi necessarium
<pb n="0906B"/>
fuit patientiae ac reverentiae [ <hi>ed.,</hi> patienti reverentiae]
vestrae significare, ut ab hujusmodi caveatis,
ne quis forte praesumat eorum in parochias vestras
accedere, vel per se, vel per alios. Valent enim magi
ad seducendum figmentis uti, vel litteris falsitate
compositis, quae possunt facere praestigium simplicem
fidem puramque respicientibus. Arius igitur et Achillas
conjuratione nuper facta, Colluthi superbiam et
multo deterius illo secuti sunt. Ille namque hos ipsos
culpans, pessimae voluntati suae invenit occasionem.
Isti vero dignam illius negotiationem respicientes
[ <hi>ms. Lyr.,</hi> respuentes], nequaquam juri Ecclesiae
subjacere pertulerunt; sed speluncas sibimet latronum
aedificantes, incessabilia in eis conciliabula celebrant,
noctibus et diebus contra Christum agentes et
<pb n="0906C"/>
contra nos, pravisque libidinibus exercentur. Qui
omnem piam et apostolicam accusantes gloriam,
Judaico schemate Christo rebellantes instituerunt
sibimet officinam: divinitatem et aequalitatem cum
Patre Salvatoris nostri Jesu Christi negantes, omnesque
ejus salutaris dispensationis et humilitatis propter
nos habitae voces decerpentes, prolatione harum
impietatis suae praedicationem exercere nituntur.
Quippe divinitatis ejus rationem et ineffabilis gloriae,
quam a principio habuit apud Patrem, penitus evitantes,
paganorum et Judaeorum impiam de Christo
sententiam confirmant; et laudem propriam, ut assolet,
aucupantes, omnes quidem quas contra nos
possunt derisiones afferre negotiantur: seditionesque
nobis quotidie ac persecutiones instituunt, tam jurgia
<pb n="0906D"/>
proponentes per aditiones mulierum impudentium,
quas seducunt, quam ipsi communi Christianitati
derogantes, dum eorum juvenculae omnes circumeunt
vicos: insuper inerumpibilem Christi tunicam,
quam milites dividere noluerunt <note>(Joan. XIX, 2)</note>, isti
scindere nunc praesumunt. Et nos quidem vitam ipsorum
et nefanda conamina, eo quod laterent, tardius
agnoscentes, nunc generali decreto ab Ecclesia adorante
Christi divinitatem eos expulimus. Conati tamen
sunt illi discursionibus uti, et adversum nos
machinari, qui apud unanimes comministros nostros
figuram pacis et unitatis dignitatem se exercere fingunt.
Quod autem verum est, abripere quosdam eorum
ad pestem propriam per boniloquia ficta festinant,
<pb n="0907A"/>
et litteras ab eis manifestas et indubitatas
exigunt; ut relegentes eas seductis a se personis, sine
poenitentia eos in delictis suis faciant remanere, tanquam
unanimes habentes eadem secum decernentes
episcopos. Non enim quae apud nos male docuerunt
et egerunt, ea fatentur, propter quae etiam sunt expulsi;
sed haec aut taciturnitati contradunt, aut fictis
ea ratiocinationibus et quibusdam obumbrationibus
sepiunt: verisimilibus vero et pomposis corruptibilem
doctrinam suam velantes eloquiis, attrahunt in
deceptionem suam quemlibet incautum, non abstinentes
etiam apud omnes nostrae pietati calumniari.
Unde contigit quosdam eorum litteris subscribentes
in Ecclesiam suscipi, maximo, sicuti reor, imminente
periculo, praesumentibus talia comministris, eo quod
<pb n="0907B"/>
neque apostolica hoc regula patiatur, et effundunt
super eos diabolicam efficaciam contra Christum.
Quapropter in nullo segnis, o charissimi, ad insinuandam
vobis perfidiam eorum, memetipsum erexi.
Dicunt enim, quia fuit aliquando quando non fuit
Filius Dei; et postea factus est, qui prius non fuerat
talis factus: quia et aliquando factus est, qualem et
omnem hominem esse contingit. Cuncta enim, inquiunt,
Deus ex non existentibus fecit, omnium rationalium
et irrationalium creaturis miscere volentes
et Filium Dei. Quibus verbis consequenter aiunt eum
mutabilis esse naturae, virtutis malitiaeque capabilem,
cum ex non existentibus esse dicatur; divinas quippe
Scripturas, quibus ostenditur eum semper esse, perimentes,
quibusque palam designatur inconvertibilitas
<pb n="0907C"/>
Verbi, et Sapientia, atque Divinitas, quae sunt
Christus. Possumus ergo, inquiunt isti polluti, et nos
fieri Dei filii, sicut et ille. Scriptum est enim: <hi>Filios
genui et exaltavi <note>(Isai. I, 2)</note>
            </hi>. Cumque allatum fuerit
eis quod sequitur, id est: <hi>Ipsi autem spreverunt me,</hi> 
quod naturale non est Salvatoris, cum naturae sit
immutabilis, omni reverentia spoliantes semetipsos,
aiunt: Nec aliquam habet proprietatem ad Deum;
sed, cum sit ipse natura mutabilis, scivit de illo Deus
praescientia et praecontemplatione, quia eum non esset
spreturus, eligendus foret ex omnibus. Non enim,
inquiunt, natura quasi praecipuum inter alios filios
aliquid habet. Nam nec naturaliter filius Dei est, nec
aliquam habet ad Deum proprietatem, quando etiam
ipsum naturae mutabilis existentem, propter moderationem,
<pb n="0907D"/>
diligentiam et virtutem, non mutatum ad
deterius, elegit Deus; cum et si Paulus vel Petrus ad
hoc pervenissent, nihil Jesus potuerat ab horum
filiatione differre. Propter reprobationem igitur hujus
vesanae doctrinae, <emph>217</emph> etiam divinas litteras revolventes,
proposuimus illud quod in Psalmis de
Christo dictum est: <hi>Dilexisti justitiam, et odisti iniquitatem:
propterea unxit te Deus, Deus tuus, oleo
laetitiae prae consortibus tuis <note>(Psal. XLIV, 8)</note>
            </hi>. Quia vero
Filius Dei neque ex non existentibus factus est, neque
fuit aliquando quando non fuit, sufficit nos erudire
Joannes evangelista, scribens de eo: <hi>Unigenitus
Filius, qui est in sinu Patris <note>(Joan. I, 18)</note>
            </hi>. Providente
quippe Deo, ut ostenderet alterutris indivisas res,
nominavit Patrem et Filium existentem in sinu Patris.
<pb n="0908A"/>
Sed quia inter haec quae ex non existentibus
facta sunt Verbum Dei nequaquam connumeratur: <hi>Omnia,</hi> 
 inquit, <hi>per ipsum facta sunt <note>(Joan. I, 3)</note>
            </hi>. Propriam
namque ejus substantiam designavit, dicens: <hi>In principio erat Verbum, et Verbum erat apud Deum,
et Deus erat Verbum. Hoc erat in principio apud
Deum. Omnia per ipsum facta sunt, et sine ipso factum
est nihil quod factum est 
 <note>(Ibid., 1, 2)</note>
            </hi>. Si enim
per ipsum omnia facta sunt, quomodo qui creaturis,
ut essent, donavit, ipse aliquando non fuit? Non enim
ulla ratio est ut qui facit ejus naturae sit cujus illa
quae fiunt. Si ipse quidem erat in principio, omnia
vero per ipsum facta sunt, ex non exstantibus fecit:
et contrarium videtur his quae ex non substantibus
facta sunt, hoc quod exstat, et valde discretum. Inter
<pb n="0908B"/>
Patrem siquidem et Filium nullum demonstratur
esse spatium, nec usque ad aliquam cogitationem
hoc animae phantasia percipiente. Ex non exstantibus
autem creatus mundus, novellam habet substantiae
recentemque nativitatem a Patre per Filium,
hujusmodi utique substantialitatem cunctis accipientibus.
Altius igitur adhuc contemplatus Verbi divinitatem,
et creaturarum universam intelligentiam
transcendentem beatissimus Joannes genituram ejus
nec facturam dicere voluit, nec per elementa syllabarum
factorem ingenitum. Unus enim est ingenitus
Pater. Sed quia excedit evangelistarum, puto quia
et angelorum perceptionem, et transcendit universa
unigeniti Filii ineffabilis substantia. Non ergo reor
quia de pietate cogitantes de hac aliquid interrogare
<pb n="0908C"/>
praesumant, propter quod dictum est: <hi>Altiora te ne
quaesieris, et difficiliora te noli examinare <note>(Eccli. III,
22)</note>
            </hi>. Nam sicut aliarum plurimarum, et hujus notitia
humanae perceptioni celata est, quale est apud Paulum: <hi>Quae oculus non vidit, nec auris audivit, nec in
cor hominis ascendit, quae praeparavit Deus diligentibus
se 
 <note>(II Cor. II, 9)</note>
            </hi>. Sed etiam stellas, inquit Deus ad
Abraham, non potes enumerare, neque arenam maris:
et guttas pluviae quis enumerabit <note>(Gen. XV, 5, et
Eccli. I, 2)</note>? Quis ergo audeat interius [ <hi>ed.,</hi> exterius]
perscrutari subsistentiam Verbi Dei, nisi forte vesanus
sit? De qua propheticus spiritus dicit: <hi>Generationem
ejus quis enarrabit <note>(Isai. LIII, 8)</note>
            </hi>? Nam et ipse Salvator
noster praestare volens omnibus in hoc mundo
columnis, hujus notitiam ab eis exonerare festinavit,
<pb n="0908D"/>
significans ultra naturam esse omnium rerum hanc
animadversionem, soli vero Patri tantum adjacere
hujus scientiae sacramentum: <hi>Nullus,</hi> inquit, <hi>novit
quis est Filius, nisi Pater; et Patrem nemo novit, nisi
Filius <note>(Matth. XI, 27)</note>
            </hi>. Non ergo reor ignorare sapientes
quia vesanum est sapere ex non existentibus
factum Filium, cum utique non habeat temporale
principium, quod ostenditur ex non existentibus factum.
Nam si tempori inesse oporteret hoc quod
aiunt: Erat quando non erat, aut spatio saeculi cujuscunque;
et si verum est quia omnia per ipsum
facta sunt, palam est quia omne saeculum, et tempus,
et spatia, et aliquando, inter quae reperitur, quod
aiunt, fuit, quando non fuit, per ipsum facta sunt. Et
quomodo non est incredibile eum qui et tempora
<pb n="0909A"/>
fecit et momenta, inter quae est illud fuit quando
non fuit, dicere aliquando non fuisse? Stultum enim
est, et omni peccato plenum, eum qui causa est alicujus,
eumdem dicere posteriorem illius genitura
cujus causa est. Praecedit enim secundum eos Sapientia
Dei, quae creavit universa, illud spatium, in quo
dicunt nondum factum Filium a Patre, mentiente
secundum eos Scriptura, quae dicit, <hi>Primogenitum</hi> 
eum esse <hi>universae creaturae <note>(Coloss. I, 15)</note>
            </hi>. Consona
siquidem istis clamat et magniloquus Paulus, dicens
de eo: <hi>Quem posuit haeredem omnium, per quem fecit
et saecula <note>(Hebr. I, 2)</note>
            </hi>. Sed etiam in ipso creata sunt
omnia quae in coelis, et quae in terra, visibilia et invisibilia,
sive principatus, sive potestates, sive dominationes,
sive sedes, omnia per ipsum et in ipso
<pb n="0909B"/>
creata sunt, et ipse est ante omnia. Cum ergo impia
esse monstretur argumentatio qua dicunt ex non
existentibus factum Filium, necesse est Patrem semper
esse Patrem. Est enim Pater semper Filio praesente,
propter quem appellatur Pater; semper Filio
sibi praesente semper est Pater perfectus, et sine
defectione consistens, non temporaliter, neque ex
spatio, neque ex non existentibus generans unigenitum
Filium. Quid autem amplius sit scelestum quam
dicere non fuisse aliquando Sapientiam Dei, quae dicit: <hi>Ego eram apud eum cohabitans</hi> 
 [ed., Niv. et
Frob., <hi>coaptans], ego eram cui adgaudebat <note>(Prov. VIII,
30)</note>
            </hi>; aut dicere virtutem Dei aliquando non exstitisse?
aut Verbum ejus accepisse principium, aut alia
ex quibus Filius agnoscitur et figuratur Pater? Nam
<pb n="0909C"/>
qui <hi>splendorem gloriae <note>(Hebr. I, 3)</note>
            </hi> non dicit exstare,
una perimit et principale lumen, cujus splendor est.
Si autem et imago Dei non fuit semper, patet quia
nec cujus imago est; sed etiam cum non est figura
subsistentiae Dei, una perimitur et ille qui in omnibus
ab eo figuratur. Ex quo apparet filietas Salvatoris
nostri, nullam habens commixtionem ad caeterorum
filietatem. Quemadmodum enim ineffabilis ejus subsistentia
incomparabili excellentia transcendere probatur
universa quibus ipse donavit ut sint, ita et
filietas ejus naturalis existens paternae divinitatis,
ineffabili sublimitate differt ab eis qui per eum in
adoptionem adoptati sunt filii. Is enim inconvertibilis
existens, natura perfectus est, et in omnibus nihil
egens; hi vero in utroque mutabilitati subditi egent
<pb n="0909D"/>
ejus auxilio. In quo enim proficere potuit Sapientia
Dei, aut in quo ejus veritas augeretur? Aut Deus
Verbum quomodo potest meliorari, cum sit vita verumque
lumen? Si autem hoc est, quanto magis vecors
est dicere Sapientiam aliquando aut Dei Virtutem
fuisse infirmitatis capabilem, aut irrationabilitatis
Verbum, et per hoc rationem obscuratam, aut vero
lumini tenebras esse permixtas, Apostolo dicente: <hi>Quae communio luci ad tenebras? aut quae concordia
Christi cum Belial 
 <note>(II Cor. VI, 15)</note>
            </hi>? Nec non et Salomone
clamante <note>(Prov. XXX, 19)</note>, impossibile est vel
usque ad opinionem invenire vias serpentis super
petram, quae secundum Paulum Christus est? Porro
creaturae ejus homines et angeli benedictionem ejus
acceperunt, virtutibus contendentes proficere mandatisque
<pb n="0910A"/>
legitimis, quatenus non peccarent. <emph>218</emph> 
Dominus vero noster naturaliter Filius Patris existens,
ab omnibus adoratur. Illi deponentes spiritum
servitutis, ex bonis operibus et provectu spiritum
filiationis accipientes, per naturalem Filium adjuti,
fiunt et ipsi adoptionis filii. Istius autem propriam et
naturalem praecipuamque filiationem Paulus etiam de
Deo manifestavit, dicens: <hi>Qui proprio Filio non pepercit,
sed pro nobis,</hi> id est, qui natura non sumus
filii, <hi>tradidit illum <note>(Rom. VIII, 32)</note>
            </hi>. Ad distinctionem
namque non propriorum, illum proprium esse Filium
dixit. In Evangelio autem: <hi>Hic est Filius,</hi> inquit, <hi>meus dilectus, in quo mihi bene complacui 
 <note>(Matth. III,
17)</note>
            </hi>. In Psalmis vero Salvator ait: <hi>Dominus dixit ad
me: Filius meus es tu <note>(Psal. II, 7)</note>
            </hi>: germanitatem
<pb n="0910B"/>
naturae declarans, significat non esse ejus naturales
quoslibet alios filios praeter istum. Quid etiam quod
ait: <hi>Ex utero ante luciferum genui te <note>(Psal. CIX, 3)</note>
            </hi>?
Nonne clare demonstrat naturalem paternae generationis
filiationem, quam non morum diligentia et
exercitatione provectus, sed proprietate naturae sortitus
est? Unde et intransgressibilem habet filiationem
Unigenitus Patris. Rationabilium vero filiationem
non eis naturaliter existentem, sed opportunitate
morum et dono Dei etiam mutabilem ratio novit. <hi>Videntes enim,</hi> 
 inquit, <hi>filii Dei filias hominum, acceperunt
sibi uxores ex ipsis <note>(Genes. VI, 2)</note>
            </hi>. Et iterum: <hi>Filios genui et exaltavi; ipsi vero spreverunt me 
 <note>(Isai.
I, 2)</note>
            </hi>, per Isaiam Deum dixisse didicimus. Multa dicturus,
dilectissimi, transeo, onerosum esse putans
<pb n="0910C"/>
pluribus verbis unanimes admonere doctores. Vos
ipsi enim estis eruditi divinitus, non ignorantes quia
doctrina quae nuper contra pietatem surrexit ecclesiasticam,
Hebionis est, et Artemonis, et zelus Pauli
Samosateni de Antiochia, synodali conventu omnium
episcoporum ab Ecclesia pulsi. Cui succedens Lucianus,
extra synagogas mansit trium episcoporum plurimo
tempore. Quorum impietatis faecem sorbentes
isti, nunc nobis, ex non existentibus illorum plantationes
absconsas pullulare fecerunt Arius, et Achillas,
et cum illis concilium malignantium; et nescio quomodo
in Syria tres ordinati episcopi, eo quod consenserint
eis, et ad pejora flammati sint. De quibus
sententia in vestra sit probatione reposita, qui salutarem
passionis humilitatem, et exinanitionem, et
<pb n="0910D"/>
voluntariam paupertatem, et voces, quas propter nos
Salvator suscepit, memoria retinetis. Igitur ad ostensionem
supernae et antiquae divinitatis ejus haec congruunt,
significativisque sermonibus naturalis ejus
gloria, et imperium, et apud Patrem mansio clarius
explicatur. Quale est illud: <hi>Ego et Pater unum sumus (Joan, X, 30)</hi>,
non Patrem semetipsum appellans,
neque substantialiter duas naturas, quae est una, declarans:
sed quia Paternam servandi plenitudinem
Filius habet perfectam naturam, per omnia et similitudinem
Patris gerens, et immutabilis ejus imago
existens, atque principalis causae expressa figuratio.
Unde etiam tunc Philippo cupienti videre Patrem
Dominus sine invidia se demonstrat. Nam cum diceret: <hi>Ostende nobis Patrem,</hi> 
 ait: <hi>Qui videt me videt et
<pb n="0911A"/>
Patrem <note>(Joan. XIV, 8, 9)</note>
            </hi>: tanquam per speculum sine
macula et animatum per divinam ejus imaginem
contemplaretur Patrem; quem similiter in Psalmis
sanctissimi viri canunt, dicentes: <hi>In lumine tuo videbimus
lumen <note>(Psal. XXXV, 10)</note>
            </hi>. Quapropter et qui
honorat Patrem, honorat et Filium; et qui honorat
Filium, honorat et Patrem, et recte. Omnis namque
vox impia quae in Filio dici praesumitur, ad Patrem
quoque refertur. Sed mirum non est quod scripturus
sum, o charissimi, si falsas adversum me derogationes,
et contra piissimum nostrum populum delatas
insinuo. Hi enim qui contra deitatem Filii Dei castra
constituunt, neque contra nos ingratas calumnias
exercere formidant: quoniam nec priscorum quempiam
dignantur sibimet comparare, neque praeceptoribus
<pb n="0911B"/>
se, a quibus nos ab infantia eruditi sumus,
aequare patiuntur; neque comministrorum quemquam
nunc ubicunque consistentium in mensura sapientiae
reputant, quasi soli sapientes, et nihil commune habentes,
atque novorum dogmatum inventores, et
quibus solis revelata sunt quae a nullo altero sub sole
intellecta noscuntur. O scelesta superbia, immensa
vesania, vanae gloriae furor, ac sapientia Satanae, in
animas eorum nequissimas vehementer insiliens! Non
deterruit eos antiquarum Scripturarum Deo amabilium
explanatio, non comministrorum consors reverentia
de Christo ferocitatem eorum mansuefecit;
quorum scelesta opera nec daemones ferre patiuntur,
quando vocem blasphemam contra Filium Dei promere
non praesumunt. Haec igitur jacula secundum
<pb n="0911C"/>
praesentem virtutem dirigantur adversus eos qui erudita
[ <hi>ed.,</hi> inerudita] materia contra Christum exacuuntur
ad bellum, et adversus pietatem ejus calumnias
inferre contendunt. Aiunt enim nos adversantes
fabulas, ex quibus inventum est dici, ex non exstantibus,
impiam et non scriptam contra Christum blasphemiam
praedicare, id est duo ingenita: ipsi potius
duorum alterum necessario esse oportere dicentes
ineruditi, aut ex non exstantibus Filium esse sapiendum,
aut indubitanter dicere ingenita duo. Ignorantes
imperiti quia multum est inter Patrem ingenitum, et
ea quae ab eo ex non exstantibus sunt creata rationabilia
et irrationabilia; quorum media existens natura
unigenita, per quam universa ex non exstantibus
fecit Pater Dei Verbi, ex ipso vero Patre nativitatem
<pb n="0911D"/>
habet, sicut et ipse Dominus alicubi testatus est, dicens: <hi>Qui diligit Patrem, diligit Filium qui ex eo natus
est 
 <note>(I Joan. V, 1)</note>
            </hi>. De quibus nos ita credimus,
sicut apostolicae placet Ecclesiae, in unum ingenitum
Patrem, nullam habentem causam ut esset, inconvertibilem
et immutabilem, semper idem, et similiter
se habentem, nec provectum nec imminutionem recipientem,
Legis, et Prophetarum, Evangeliorumque
datorem, patriarcharum et apostolorum Dominum,
omniumque sanctorum; et in unum Dominum Jesum
Christum Filium Dei unigenitum, natum non ex non
exstante, sed ex exstante Patre; non secundum corporum
similitudines incisionibus, aut divisionum effluxionibus,
sicuti Sabellio et Valentino placet, sed
ineffabiliter et inenarrabiliter secundum eum qui dixit,
<pb n="0912A"/>
sicut supra posuimus: <hi>Generationem ejus quis
enarrabit <note>(Isai. LIII, 8)</note>
            </hi>? Subsistentia [ <hi>ms. Theod.,</hi> 
substantia] videlicet ejus omni creatae naturae imperscrutabili
existente, sicut et ipse Pater imperscrutabilis
est, eo quod non capiat rationalium
natura scientiam, qua Pater genuit Filium. Quod
quidem non a me convenit dicere viro [ <hi>ed., Niv. et
Frob.,</hi> discere viros] spiritu veritatis impleto; erudiente
quippe nos Christi voce, qua dicit: <hi>Nullus novit
quis est Pater, nisi Filius; et nullus novit quis est
Filius, nisi Pater <note>(Matth. XI, 27)</note>
            </hi>; et asserente
eum inconvertibilem et immutabilem se sicut Patrem, <emph>219</emph> 
 nihil egentem, perfectum Filium, aequalemque
Patri soli ingenito. Imago enim est integerrima
et immutabilis Patris; et omnino imaginem convenit
<pb n="0912B"/>
esse plenam, per quam non desit aliquid ab
aequalitate ejus cujus imago est, sicut ipse Dominus
docuit, dicens: <hi>Pater meus major me est <note>(Joan. XIV,
28)</note>
            </hi>; secundum quod semper etiam esse Filium ex
Patre credimus. <hi>Splendor</hi> enim <hi>est gloriae,</hi> et <hi>figura</hi> 
paternae <hi>substantiae</hi> [ <hi>ed. V.,</hi> subsistentiae] <note>(Hebr. I, 3)</note>.
Sed nullus hoc, semper, ad suspicionem ingeniti sumat,
sicuti putant qui sensus animae caecatos habent.
Nam neque erat, neque semper, neque ante saecula,
idem est quod ingenitum. Sed nec quilibet humanus
intellectus ab hominibus nominatus indicare valet
hoc, quod dicimus ingenitum, sicut et vos aestimare
credo, et de omnium vestrorum confido proposito,
nullo modo quibuslibet nominibus ingenitum declarandum
[ <hi>ed., Niv. et Frob.,</hi> declarantium]. Videntur
<pb n="0912C"/>
enim haec nomina veluti temporum esse productiva:
digne tamen ipsius Unigeniti divinitatem, et veluti
dicam antiquitatem nequaquam significare valentia,
cum sancti videlicet viri secundum suam unusquisque
virtutem sacramentum hoc aperire conati sint:
veniam poscentes ab auditoribus per satisfactiones
rationabiles, dicendo de se: Protulimus quod pertingere
praevaluimus. Si quid autem ultra hominem
exspectant, quicunque viri et ad majus innituntur
eloquium, illud quod ait: <hi>Ex parte cognoscimus <note>(I Cor. XIII, 9)</note>
            </hi>,
jam putantes esse destructum; palam
est, quia multum spe sua deficiunt. Igitur erat, et
semper, et ante saecula, quodcunque sit, non tamen
est id quod ingenitum. Ergo ingenito quidem Patri
propria dignitas est servanda [ <hi>ms. Lyr.,</hi> conferenda],
<pb n="0912D"/>
nullam dicentes ei causam fuisse ut esset; Filio vero
congruus distribuatur honor. Sine principio enim a
Patre sciamus ejus esse nativitatem, culturam ei,
sicut praediximus, tribuentes pie, atque cum bona
opinione super eo, erat, et semper, et ante saecula,
praedicantes; divinitatem quippe ejus perscrutantes,
sed imagini et perscrutationi Patris perfectam aequalitatem
per omnia devoventes. Proprium vero solum
dicentes Patris, quod ingenitus est, cum et ipse Salvator
dixerit: <hi>Pater meus major me est <note>(Joan. XIV,
28)</note>
            </hi>. In hac itaque pia de Patre Filioque sententia,
sicut nos divinae Scripturae docent, unum Spiritum
sanctum confitemur, qui replevit et Veteris Testamenti
sanctos homines, et Novi sacratissimos praeceptores:
in unam et solam catholicam et apostolicam
<pb n="0913A"/>
semper Ecclesiam, quae et invincibilis est, licet
omnis mundus adversus eam pugnet, et victrix totius
adversae impietatis existens, securos nos faciente Patrefamilias
ejus, cum clamat, <hi>Habete fiduciam: ego
vici mundum <note>(Joan. XVI, 33)</note>
            </hi>. Hoc novimus actum
post resurrectionem a mortuis, quorum primitiae
factus est Dominus noster Jesus Christus carne vera
indutus, et non putative ex Dei Genitrice Maria; qui
in novissimis temporibus pro damnatione peccati ad
humanum genus adveniens, crucifixus et mortuus
est; sed non propterea divinitate sua minor factus.
Resurrexit enim a mortuis, assumptus est in coelum,
et sedet ad dexteram Majestatis. Haec igitur ex parte
in hac epistola figuravi, onerosum credens singula
sub scrupulositate conscribere, eo quod sciam sanctum
<pb n="0913B"/>
studium vestrum talia non latere. Haec docemus,
haec etiam praedicamus, haec sunt apostolicae Ecclesiae
dogmata, pro quibus etiam morimur, et destruere ea
volentes nullatenus formidamus. Qui licet verberibus
nobis extorqueant, nos tamen spem non aversamur
nostram. Horum igitur adversarii, id est, Arius et
Achillas, et qui cum eis sunt veritatis inimici, ab
Ecclesia sunt procul expulsi, alieni facti a pia doctrina
nostra, secundum beatum Paulum dicentem: <hi>Quicunque
vobis annuntiaverit praeter id quod accepistis,
anathema sit, licet angelum de coelo se esse fingat <note>(Galat. I, 8)</note>
            </hi>.
Sed etiam si quis aliis sermonibus Domini
nostri Jesu Christi, et doctrina, quae secundum
pietatem est, inflatur, nihil sciens, et reliqua. Hos
igitur anathematizatos a fraternitate nullus vestrum
<pb n="0913C"/>
suscipiat, aut habere patiatur ea quae ab eis vel dicuntur
vel conscribuntur. Cuncta enim velut magi
homines mentiuntur: quia veritatem loqui non possunt.
Circumeunt denique civitates, nihil studentes
aliud, nisi ut amicitiarum schemate et nomine pacis
per figmenta vel blandimenta litteras dent et accipiant;
ut errare faciant per haec deceptas a se mulierculas.
Hos ergo qui contra Christum tanta praesumunt,
quique Christianitati tam publice derogaverunt,
qui inter judicia persecutiones nobis, quantum in
ipsis est, excitare non cessant, et ineffabile sacramentum
nativitatis [ <hi>ed. V.,</hi> Christianitatis] Christi
enervare moliuntur, aversamini, dilectissimi; et unanimes
atque concertatores nobiscum contra eorum
vesanam estote praesumptionem, ad similitudinem
<pb n="0913D"/>
comministrorum nostrorum, qui indignati sunt, et
adversus eos mihi scripserunt, et in tomo quem etiam
vobis direxi per filium meum archidiaconum [ <hi>alias,</hi> 
Architum diaconum] subscripserunt, tam totius Aegypti
et Thebaidis, quam Libyae et Pentapolis, Syriae,
Pamphyliae, Asiae, Cappadociae, sacerdotes, aliarumque
provinciarum, ad quorum instar etiam vos confido
eum suscipere. Multis itaque mihi contra nocentes
remediis existentibus, etiam hoc inventum est
utile medicamen: quia convertuntur seducti ab eis
populi, nunc nostris sacerdotibus obedientes, et ad
poenitentiam per eos accedere festinantes. Salutate
ad invicem fraternitatem quae apud vos est. Valere
vos in Domino opto, charissimi. Sunt autem qui anathematizati
sunt, ex presbyteris quidem Arius, ex
<pb n="0914A"/>
diaconibus autem Achillas, Euzoius, Aithalis, Lucius,
Sarmatius, Julius, Menas, alter Arius, et Helladius.</p>
<p>Consona his direxit et Philogonio Antiochenae
praesuli civitatis, et Eustathio, qui tunc Beroeensem
gubernabat Ecclesiam, et aliis apostolicorum dogmatum
defensoribus. Sed neque Arius quiescere passus
est; scripsit enim et ipse concordibus suis. Quia vero
nihil falsi contra eum scripsit sacratissimus Alexander,
ipse Arius litteris suis scriptis ad Nicomediensem
Eusebium protestatus est. Quam epistolam inserere
non omittam, ut communicatores impietatis
ejus ignorantibus possim facere manifestos. THEODORETUS, <hi>lib.</hi> 
 I, <hi>c. 4, p.</hi> 8.
<emph>220</emph> </p>
        </div2>

<div2>
          <head>CAPUT XV. <hi>Epistola Arii ad Eusebium.</hi> </head>

<pb n="0914B"/>
<p>Domino desiderabilissimo, homini Dei, fideli, orthodoxo
Eusebio, Arius, qui persecutionem ab
Alexandro papa patitur injuste propter omnia vincentem
veritatem, quam tu quoque defendis, in Domino
salutem.</p>
<p>Patre meo Ammonio veniente Nicomediam, rationabile
judicavi te salutare per eum, sciens dilectionem
pariter et affectum quem circa fratres propter
Deum habere dignosceris. Vehementer nos vastat
atque persequitur, et omnem benignum animum movet
adversum nos episcopus Alexander, ita ut etiam
de civitate nos expulisset, velut homines sine Deo:
quoniam non concordamus ei publice dicenti, Semper
Deus, semper Filius; Simul Pater, simul Filius;
<pb n="0914C"/>
coexistit ingenito Deo Filius; semper genitus est; ab
ingenito genitus est; neque cogitatione, neque atomo
quidem praecedit Deus Pater; semper Filius ex ipso
Deo est. Et quoniam Eusebius frater tuus Caesariensis,
et Theodotus, et Paulinus, et Athanasius, et
Gregorius, et Aetius, et omnes per Orientem dicunt,
quia praeexistit Deus Filio sine principio, anathema
facti sunt, praeter solum Philogonium, et Hellanicum,
et Macarium, homines haereticos, ineruditos; quorum
alii quidem dicunt Filium eructuationem, alii
vero propositionem, alii coingenitum. Quas impietates
nec audire possumus, licet innumeras mortes nobis
minentur haeretici. Nos autem quoniam dicimus, et
sapimus, et docuimus, et docemus, quia Filius non est
ingenitus, nec ingeniti pars ullo modo, neque ex aliquo
<pb n="0914D"/>
subjecto; sed quoniam voluntate et consilio subsistit
ante tempora, et ante saecula plenus Deus, unigenitus,
convertibilis; et antequam generaretur, aut
crearetur, aut praedestinaretur, aut fundaretur, non
erat: ingenitus enim non erat, persecutionem patimur
quia diximus: Principium habet Filius, Deus
autem sine principio est; et quia diximus, Ex non
exstantibus est. Sic autem diximus secundum quod
nec pars Dei est, nec ex aliquo subjecto; propterea
persecutionem patimur. De caetero tu nosti. Valere
te in Domino opto, memorem tribulationum nostrarum,
Collucianista vere Eusebie, id est, pie.</p>
<p>Eusebius itaque Caesareae erat episcopus, Theodotus
Laodiceae, Tyri Paulinus, Athanasius Anazarbi,
et Gregorius Beryti, Aetius autem Lyddae. Lydda
<pb n="0915A"/>
vero est quae nunc Diospolis appellatur. Hos ergo
Arius concordes se habere gloriabatur. Hostes autem
vocavit Philogonium praesulem urbis Antiochenae,
Hellanicum Tripoleos, et Macarium Hierosolymorum,
adversus eos sarciendo calumnias: quoniam
aeternum et ante saecula Filium, et cum Patre aequi
honoris ejusdemque substantiae praedicabant.</p>
<p>Hanc igitur Eusebius dum suscepisset epistolam,
et ipse venenum suae impietatis evomuit, scribens
hoc modo Paulino episcopo Tyri. THEODORETUS, <hi>lib.</hi> 
I, <hi>cap. 5, p.</hi> 20.
</p>
        </div2>

<div2>
          <head>CAPUT XVI. <hi>Epistola Eusebii ad Paulinum episcopum Tyri.</hi> </head>
<p>Domino meo Paulino Eusebius in Domino salutem.</p>
<p>
            <pb n="0915B"/>Neque domini mei Eusebii studium pro veritate
verbi tacitum est, sed usque ad nos pervenit, neque
tuum, domine, super hac causa silentium. Et, ut
consequens erat, de domino quidem meo Eusebio
laetati sumus: de te vero tristamur, arbitrantes taciturnitatem
tanti viri nostram esse devictionem [ <hi>mss.
et edit. V.,</hi> devotionem]. Quapropter rogo te scientem
quoniam indecens est virum sapientem alia sapere,
et tacere veritatem, ut spirituali ratione commotus
ad scribendum de hujusmodi rebus incipias;
cum et tibi sit utile et audientibus te: maxime dum
per consequentiam scripturae, et vestigia sermonum
ejus, et voluntatis [ <hi>mss.,</hi> voluptatis] scribere cuncta
volueris. Quoniam neque duos ingenitos audivimus
<pb n="0915C"/>
aliquando, neque unum in duos divisum. Neque corporale
aliquid passum esse didicimus aut credidimus,
domine meus; sed unum quidem ingenitum, unum
vero ab eo vere, et non ex ejus substantia factum,
et, universaliter dicendum, nequaquam cum ingenita
natura participantem aut existentem ex ejus substantia,
sed factum perfecte, aliud natura atque virtute,
quantum attinet ad integram similitudinem,
affectum potestatemque factoris, factum scilicet inenarrabiliter.
Quod etiam cogitationi non solum humanae,
sed etiam quae ultra omnes homines est, incomprehensibile
judicamus et credimus. Et haec
quidem non rationibus nostris obstricti, sed ex
Scriptura sancta discentes, dicimus creatum esse, et
fundatum, et genitum substantia, et inconvertibili et
ineffabili natura, similitudine factoris, sicut ipse Dominus
<pb n="0915D"/>
ait: <hi>Dominus creavit me in initio viarum suarum,
in opera sua, et ante saecula fundavit me, ante
omnes colles genuit me <note>(Prov. VIII, 22)</note>
            </hi>. Si autem ex
eo, hoc est ab eo erat, quasi pars ejus vel ex fluxu
substantiae, nequaquam creatus aut fundatus esse
diceretur. Neque tu ignoras hoc, domine vere, quia
quod ex ingenito existit, creatum jam ab alio, aut ab
eo, aut fundatum non erit ab initio: ingenitum eum
dicere, ostensionem quamdam praebet, quasi ex paterna
substantia sit natus, et habeat ex eo aequalitatem
naturae. Scimus enim quod non de eo solo genitum
dicit Scriptura, sed etiam de dissimilibus ei natura
per omnia. Nam et de hominibus ait: <hi>Filios genui,
et exaltavi; ipsi vero me spreverunt <note>(Isai. I, 2)</note>
            </hi>;
<pb n="0916A"/>
et iterum: <hi>Deum, qui te genuit, dereliquisti <note>(Deut.
XXXII, 18)</note>
            </hi>. Et alius quidam ait: <hi>Qui peperit guttas
roris <note>(Job XXXVIII, 28)</note>
            </hi>; non naturam ex natura narrans,
sed uniuscujusque creaturae ex ejus voluntate
nativitatem. Non enim ex ejus substantia sunt, sed
omnia voluntate ejus facta, sicuti facta sunt. Ille siquidem
Deus est: haec autem ad similitudinem ejus
verbo similia futura, secundum spontaneum motum
facta. Et omnia quidem per eum a Deo facta, cuncta
tamen ex Deo. Quae percipiens et exponens secundum
datam tibi divinitus gratiam, scribere domino
meo Alexandro festina. Confido enim quia si <emph>221</emph> scripseris
illi, convertetur. Saluta omnes qui in Domino
sunt. Valentem te et pro nobis orantem gratia Dei
custodiat, domine. THEODORETUS, <hi>lib.</hi> I, <hi>c.</hi> 6.
</p>
        </div2>

<div2>
          <head>CAPUT XVII. <hi>De potentia Eusebii Nicomediensis.</hi> </head>

<pb n="0916B"/>
<p>Talia et isti alterutris scribebant, contra veritatem
se armantes ad praelium. Et pejus fiebat malum ad
contentionis incendium per eos qui haec scripta suscipiebant.
Consentientes igitur Alexandro, etiam in
ejus tomo subscribebant; alii vero contraria faciebant.
Praecipue tamen movebatur ex adverso Nicomediensis
Eusebius, quoniam in epistola sua graviter
ejus memoriam fecerat Alexander. Poterat autem
illo tempore nimis Eusebius, quia tunc imperator
Nicomediae morabatur. Nam ibi ante paululum temporis
Diocletianus et qui circa eum erant regalia
constituerant. Propterea ergo multi episcoporum
obediebant Eusebio. Et ille frequenter scribebat Alexandro
<pb n="0916C"/>
quidem, ut deserens quaestionem quae movebat
tumultum, susciperet Arium et sequaces ejus;
per civitates autem diversis episcopis, ne consentirent
scriptis Alexandri. Unde omnia erant valde turbata.
Non enim solummodo Ecclesiae praesules ratiocinationibus
inter se certare videbantur, sed etiam
populus divisus erat. Alii namque istis, alii vero consentiebant
illis. Et ad tantum causa venit incendium,
ut in publico et in ipsis theatris Christianitati derogaretur.
Hi quidem in ipsa Alexandria positi, tanquam
jam victores de superioribus persecutionibus
facti, potius armabantur, legationesque mittebant ad
provinciales episcopos; hi vero in alteram divisi partem,
illorum simili seditioni communicabant. SOCRATES, <hi>lib.</hi> 
 I, <hi>cap. 3; edit. Christoph. et Vales. cap. 6,
<pb n="0916D"/>
p.</hi> 13.</p>
</div2>

<div2>
          <head>CAPUT XVIII. <hi>De Meletianis, et quomodo sint ab Ecclesia segregati, et quia nolente Alexandro Arium suscipere, per diversa loca Ariani concilia celebrabant.</hi> </head>
<p>Miscebantur igitur Arianis Meletiani <note>( <hi>An Dom.</hi> 
315)</note>, qui dudum fuerant ab Ecclesia segregati. Qui
vero sint isti dicendum est. Sub Petro Alexandrinae
civitatis episcopo, qui suscepit Diocletiano imperante
martyrium, Meletius quidam episcopus unius civitatis
Aegyptiorum depositus est, et propter multas alias
causas, et maxime quia in persecutione fide negata
sacrificaverat. Ergo damnatus multos habuit sequaces,
et haeresiarches factus est eorum qui hactenus
<pb n="0917A"/>
ab eo in Aegypto Meletiani vocantur: nullam justitiae
satisfactionem habens, cur remanserit ab Ecclesia
separatus. Dicebat quidem injustitiam se passum,
et obloquebatur saepius, derogabatque Petro. Sed
Petrus in persecutione, percepta martyrii palma,
defunctus est. Iste vero retulit detractiones in Achillam,
qui post Petrum suscepit episcopatum; et rursum
in Alexandrum, qui post Achillam noscitur ordinatus.
Inter haec igitur supervenit quaestio Ariana,
et Meletius una cum suis defendebat Arium, conspiratione
facta cum eo adversus episcopum. Quibuscunque
enim prava videbatur Arii secta, suscipiebant
semper Alexandri [ <hi>ed.,</hi> super Ario] sententiam, tanquam
justum contra consentaneos Arii ejus videretur
esse decretum. Scribebant autem et qui circa Eusebium
<pb n="0917B"/>
Nicomediae erant, et alii quibus Arii opinio
complacebat, quatenus solveretur quidem praemissa
damnatio, et in Ecclesiam damnati reducerentur,
quasi nihil mali profiterentur. Sic itaque diversis
epistolis ad Alexandrinum episcopum destinatis, fecerunt
harum epistolarum collectiones, Arius quidem
earum quae pro se erant, Alexander autem contra
Arium. Et hinc occasio contentionis oborta est haeresibus
quae nunc ubique circumvolant, hoc est, Arianorum,
Eunomianorum, et quicunque nomen habent
a Macedonio. Singuli namque horum ipsis epistolis
testibus usi sunt in defensionem haeresis suae. SOCRATES, <hi>lib.</hi> 
 I, <hi>cap. 3; edit. Christ. et Vales. cap. 6,
p.</hi> 14.</p>
<p>Cum vero saepe supplicantes Alexandro qui circa
<pb n="0917C"/>
Eusebium erant, non inclinassent eum, tanquam injuriam
passi malignabantur, et acriores ad roborandum
Arii dogma sunt facti; conciliumque in Bithynia
colligentes, scripserunt episcopis universis, ut tanquam
recte credentibus communicarent Arianis, et
agerent ut Alexander quoque communicaret eis.
Dumque eorum studium defecisset, Alexandro non
consentiente, legatione fungitur Arius apud Paulinum
episcopum Tyri, et Eusebium Pamphili pontificem
Caesareae Palaestinae, et Patrophilum Scythopoleos:
petens una cum suis ut juberetur cum populo qui
cum eo erat solemnia sacramenta Ecclesiae celebrare,
tanquam ipse prius presbyterorum habuisset officium;
esse dicens consuetudinem in Alexandria, sicut etiam
nunc, ut uno existente super omnes episcopo, presbyteri
seorsum ecclesias obtinerent, et populus in eis
<pb n="0917D"/>
collectas solemniter celebraret. Tunc illi una cum
aliis episcopis in Palaestina congregati, tale decretum
super petitione Arii protulerunt, jubentes eos collectas
exercere sicuti prius; esse tamen subditos Alexandro
pontifici, et deprecari semper ut ejus pace et
communione fruerentur. Cumque etiam in Aegypto
multis conciliis celebratis, haeresis pullularet, ita ut
usque ad regalia perveniret, non mediocriter Constantinus
imperator affligebatur, eo quod religione nuper
inchoante crescere, multos a Christianitate dogmatum
discordia revocaret [ <hi>ms. Lyr.,</hi> a Christianitatis
dogmate discordare videret]. Et propterea culpabat
Arium et Alexandrum, eisque scribens arguebat, quia
cum latere potuisset haec quaestio, eam deduxissent
<pb n="0918A"/>
ad medium, et vehementi studio contentionis movissent
quae nec quaerenda erant, nec ab initio cogitanda,
aut cogitata potius taciturnitati jure tradenda,
cum utique ab alterutris non sejungi potuissent, licet
ex aliqua parte dogmatis dissonarent. Alexandro siquidem
et Ario, aliquando culpans, aliquando suadens,
talia scripsit, quarum litterarum partem hic
poni non est incongruum. Tota enim epistola in libris
Eusebii posita est in Vita Constantini. SOZOMEN., <hi>lib.</hi> 
I, <hi>cap. 14, edit. Christoph. et Vales. cap. 15, p.</hi> 427.
<emph>222</emph> </p>
        </div2>

<div2>
          <head>CAPUT XIX. <hi>Epistola Constantini principis ad Alexandrum pontificem Alexandrinum, et ad Arium, per quam hortatus est ut reverterentur ad pacem.</hi> </head>
<p>Victor Constantinus Maximus, Pius, Alexandro et
Ario.</p>
<p>
            <pb n="0918B"/>Didici tunc natam praesentis quaestionis originem,
quando tu, o Alexander, a presbyteris requirebas
quid unusquisque eorum de quodam loco [ <hi>ms. Lyr.,</hi> 
verbo] in lege conscripto, magis autem pro vanae
cujusdam quaestionis parte sentiret. Tuque, o Ari,
quod neque principio cogitari debuerat, cogitatum
taciturnitati tradi potius competebat, illud improvide
protinus objecisti, unde, discordia inter vos emergente,
mysteria contemnuntur. Sanctus vero populus
in utraque divisus est, communis corporis congruentia
separatur. Ergo uterque vestrum ex aequo voluntatem
praebens, in quo vos confamulus vester juste
monet obediat. Hoc itaque neque requirere dignum
est, neque de talibus respondere quaerentibus. Hujusmodi
enim quaestiones, quae non cujusquam legis necessitate
<pb n="0918C"/>
proponuntur, inutilis vacationis tempus exquirunt.
Et licet causa cujuspiam naturalis exercitii
fiant, tamen debemus eas intra sensum claudere, et
non prompte in publica conciliabula deportare, nec
omnium auribus inconsulte committere. Quantus
enim est unusquisque hominum, ut possit ita magnarum
rerum et valde difficilium virtutem aut ad perfectum
inspicere, aut interpretari digne? Aut si quis
hoc facere, difficile tamen, possit, quantae parti populi
suadebit? Aut quis tantarum quaestionum subtilitates
extra lapsus sui periculum sustinebit? Ergo
fugienda sunt in talibus multiloquia, ne forte dum
infirmitate nostrae naturae minime quod proponitur
explicatur, mente discentium auditorum pro tardiori
intellectu ad perfectam quaestionis perceptionem pervenire
<pb n="0918D"/>
non valente, ad necessitatem blasphemiae, aut
schismatis populus abducatur. Quapropter et interrogationes
incautae, et responsiones improvidae aequam
alterutris veniam tribuant ex utroque. Non enim pro
summo legis mandato apud vos occasio certaminis
inflammata est, neque nova quaedam pro Dei religione
haeresis introducta; sed unam eamdemque rationem
habetis, sicut etiam unum communionis
signum. Vobis enim inter alterutros pro parvulis et
valde modicis contendentibus causis, tantum Dei populum,
quem vestris orationibus et prudentia convenit
gubernari, discordare nec decet, nec omnino fas
esse credibile est. Ut autem parvo quodam exemplo
sapientiam vestram commoneam, nostis etiam ipsos
<pb n="0919A"/>
philosophos quia in uno quidem dogmate cuncti consentiunt;
cum vero in quadam sententiae parte discordant,
licet disciplinae virtute separentur, tamen ad
invicem corporis unitate conspirant. Cum haec ita
sint, quanto potius justum est vos, magni Dei ministros,
in voluntate religionis alterutris esse concordes?
Consideremus itaque ratione majori, et ampliori
intelligentia cogitemus, si recte se habeat
propter parva et vana sermonum certamina fratres
fratribus resultare, et honorem concilii per vos impia
contentione discerpere, dum ad invicem pro sic
parvis et nequaquam necessariis litigatis. Vulgaria
sunt haec et infantum fatuitatibus magis accommodanda,
quam sacrorum virorum et prudentium intelligentiae
consona. Recedamus ergo volentes a tentationibus
<pb n="0919B"/>
diabolicis. Magnus Deus noster Salvator
universorum commune omnibus lumen effulsit, cujus
providentia hoc meum, ministri Dei, studium ad
perfectionem venire permittite; ut vos illius populum
mea allocutione, et ministerio, et monitionis instantia,
ad synodalem possim revocare communionem:
quia, sicut dixi, una quaedam in vobis est fides, et
unus secundum vos haereseos intellectus, legisque
praeceptum suis partibus in unius voluntatis propositum
tendit. Hoc ergo quod vobis inter alia contentionem
excitavit, quoniam non attinet ad totius legis
virtutem, separationem quamdam et seditionem inter
vos non debet efficere. Dico autem haec non tanquam
cogens vos omnibus modis huic satis optimae et qualiscunque
sit, consentire quaestioni; potest enim et
<pb n="0919C"/>
honor concilii a vobis integer custodiri, et una atque
eadem omnibus communio conservari, licet aliqua in
vobis particulariter ad invicem pro parvo quodam
contentio generetur: quoniam non omnes in omnibus
idem volumus, neque una in nobis natura versatur,
aut voluntas una cognoscitur. De divina siquidem
providentia una quaedam in vobis sit fides, una
prudentia, unus in Deo consensus. Quae vero pro his
frivolis quaestionibus inter alterutros disputata sunt,
licet non in unam sententiam colligantur, manere
tamen intra sensum debent, mentis ineffabilitate
servata. Communis autem charitatis praecipuum sacramentum,
et veritatis fides, et honor circa Deum
atque religionem legis apud vos inconcusse permaneat.
Revertimini ergo ad alterutras amicitias atque
<pb n="0919D"/>
gratiam; reddite universo populo vestros amplexus;
vosque ipsos, velut proprias animas expiantes [ <hi>ms.
Lyr.,</hi> atque vos ipsos vestris amicis expiantes], alterutros
rursus agnoscite. Suaviores enim crebro sunt
amicitiae post inimicitiarum causas ad concordiam
restitutae. Reddite ergo mihi tranquillos dies noctesque
<pb n="0920A"/>
securas, ut quaedam jucunditas puri luminis et
vitae jam quietae apud me laetitia conservetur; alioquin
fuerit necessitas ingemendi, et semper lacrymis
ingravari, et nequam saeculum libenter ferre vivendi.
Dei namque populos, id est confamulos meos, sic
injuste et noxia vestri contentione divisos, congregari
jam tempus est. Ut autem hujusmodi tristitiae meae
magnitudinem sentiatis, audite. Dudum veniens ad
Nicomediensium civitatem, repente ad Orientem pergere
festinabam. Cumque ad vos tenderem, et plurima
jam parte vobiscum essem, hujus rei nuntio
sum retentus: ne oculis videre compellerer quae impossibile
judicabam ad sensum aurium posse pervenire.
Quapropter aperite jam mihi per vestram concordiam
Orientis vias, quas contentione clausistis
<pb n="0920B"/>
alterutra; velociterque mihi concedite, vosque ipsos
et alios universos populos videre laetos, et pro communi
omnium concordia ac libertate debitam gratiarum
actionem favorabilibus eloquiis Deo persolvere.
SOCRATES, <hi>lib.</hi> I, <hi>cap. 4; edit. Christ. Vales. cap.
7, p.</hi> 15.
<emph>223</emph> </p>
        </div2>

<div2>
          <head>CAPUT XX. <hi>Quia tam pro Ariana quaestione quam pro Paschae definienda festivitate in Nicaea fecit Constantinus celebrare concilium.</hi> </head>
<p>Alexandro siquidem et Ario, nunc culpando, nunc
admonendo, haec scripsisse dignoscitur. Graviter autem
ferebat, audiens aliquos contra omnium statutum
agere Paschae festivitatem. Tunc etenim in urbibus
<pb n="0920C"/>
Orientis discordantes quidam ob hoc, alterutra quidem
societate divisi non erant, Judaico tamen more
festivitatem dominicam celebrabant, et, ut assolet,
splendorem collectae tali discretione foedabant. Propter
utraque igitur quietam esse Ecclesiam festinabat
princeps; seque putans hoc malum posse praeoccupare
antequam ad plurimos perveniret, misit virum
circa se fide et vita simul insignem, et confessionibus
priorum temporum dogmate comprobatum, qui
compacaret [ <hi>ms. Lyr.,</hi> compellaret] Aegyptios propter
dogma tumultuantes, et Orientales propter
Pascha discordes. Fuit autem Osius, Cordubae civitatis
episcopus. Cumque praeter spem causa procederet,
et haeresis potius quam pax sperata valuisset,
nihil impetrans remeavit qui fuerat pro pace directus
<pb n="0920D"/>
Ecclesiarum. Tunc illud famosissimum in Nicaea
concilium fervor principis excitavit: publicis asinis,
atque mulis, et curracibus equis episcopos, et qui
cum eis erant, ad synodum venire praecipiens. SOZOMEN., <hi>lib.</hi> 
 I, <hi>cap. 15; edit. Christ. Vales. cap. 16,
p.</hi> 429.</p>
</div2>
      </div1>

<div1>
        <head>LIBER SECUNDUS.</head>

<pb n="0919"/>
<emph>224</emph> 

<div2>
          <head>CAPUT PRIMUM. <hi>De praesulibus Ecclesiarum qui interfuerunt Nicaeno concilio.</hi> </head>

<pb n="0919D"/>
<p>Communicabant igitur Nicaeno concilio <note>( <hi>An. Dom.</hi> 
527)</note> ex apostolicis quidem sedibus Macarius Hierosolymitanus,
<pb n="0920D"/>
Eustathius jam praesidens Antiochenae
apud Orontem Ecclesiae, et Alexander Alexandriae,
quae est apud stagnum Mariam. Julius autem Romanus
episcopus propter senectutem defuit; erantque
pro eo praesentes Vitus et Vincentius presbyteri ejusdem
<pb n="0921A"/>
Ecclesiae. Super hos autem et alii plurimi boni
et optimi ex diversis gentibus convenerunt. Alii quidem
ad intelligendum et dicendum nimis idonei,
scientiaque sacrorum librorum, et alia eruditione
disciplinati, vitaeque virtute praeclari. Alii vero in
utroque probatissimi viri, quorum utile judico etiam
nomina memorare. SOZOMEN., <hi>lib.</hi> I, <hi>cap. 16, ed. Christoph.</hi> </p>
<p>Tanquam stigmata Domini Jesu in corpore circumferentium
secundum sacrum Apostolum. Erat enim
Jacobus Antiochiae Mygdoniae, quam Syri et Assyrii
Nisibin appellant, qui mortuos resuscitavit, vivos
curavit, et alia innumera probatur operatus esse miracula.
Sed haec superfluum arbitror huic operi rursus
inserere, quae in Deo amabili historia latius enarravi.
<pb n="0921B"/>
Paulus Neocaesareae, quod est castrum positum
juxta ripas Euphratis. Is enim Licinii rabie demolitus
est. Ambas enim manus ligatas habuerat ignitoque
ferro combustas, quo fuerant nervi articulorum
ejus a sua mobilitate siccati atque mortificati. Alii
vero dextros oculos effossos habuerunt, alii dextras
suras abscissas. Unus horum erat Paphnutius Aegyptius.
Et absolute videbatur ibi populus athletarum
Christi et martyrum in uno loco congregatorum. De
quibus et Eusebius Pamphyli tertio libro in Constantini
Vita haec ita dicit. THEODORETUS <hi>lib.</hi> I. <hi>cap.
7, p.</hi> 24.</p>
<p>Cunctarum igitur Ecclesiarum quae totam Europam,
Libyamque, et Asiam replebant, simul erant
ministrorum Dei congesta cacumina; unaque orationis
<pb n="0921C"/>
domus tanquam a Deo dilatata intrinsecus ferebat
omnes in idem, Syros simul, et Cilicas, Phoenicasque,
et Arabes, atque Palaestinos, inter hos et Aegyptios,
Thebaeos, Libyas, nec non et qui ex Mesopotamia
oriuntur, sed etiam Persa ad concilium venit episcopus.
Verum nec Scytha defuit ex eorum choro, Pontusque,
et Asia, Phrygia, et Pamphylia viros probatissimos
praebuerunt. Aderant Thraces, et Macedones,
Achivi et Epirotae, et horum quoque interius habitantes.
Ipse autem Hispanorum valde famosus Osius
unus erat, et simul plurimis assidebat. De regia vero
civitate praesul Alexander propter senectutem defuit;
presbyteri vero praesentes locum ejus implebant.
Talem itaque a saeculo solus unus imperator Constantinus
Christo coronam vinculo pacis exornans, suo
<pb n="0921D"/>
Salvatori de victoria inimicorum et hostium Deo
docibilem [ <hi>ed. et ms. Santheod.,</hi> decibilem] dedicavit;
gratiarum actionis imaginem secundum nos apostolica
plausione constituens. Tunc igitur ille sermo
completus est: Collectos <hi>ex omnibus gentibus, quae
sub coelo sunt, viros religiosos,</hi> inter quos erant <hi>Parthi,
et Medi, et Elamitae, et qui habitant Mesopotamiam,
Judaeam et Cappadociam, Pontum et Asiam,
Phrygiam et Pamphyliam, Aegyptum et partes</hi> <emph>225</emph> <hi>Libyae secus Cyrenen, et advenae Romani, Judaei et
proselyti, Cretes et Arabes 
 <note>(Act. II, 5, 9, 10, 11)</note>
            </hi>.
Verumtamen hoc illis deerat, quod non, sicut isti,
omnes ex Dei ministris utique consistebant. In praesenti
siquidem choro multitudo erat episcoporum,
numerum trecentorum excedens, sequentibus eos
<pb n="0922A"/>
presbyteris, ac diaconibus, et acolythis, quorum numerus
non poterat comprehendi. Ministrorum vero
Dei alii sapientiae sermone fulgebant, alii continentia
vitae et patientia coruscabant; alii vero medio modo
horum virtutibus ornabantur. Erant igitur inter eos
alii temporis honorati longinquitate, alii juventute,
et animi robore praemicantes, qui nuper venerant ad
hujus ministerii cursum. Quibus videlicet omnibus
imperator diebus quotidianis cibaria largissime ordinarat
expendi. Haec itaque de his qui ibi collecti sunt
Pamphili recitavit Eusebius. Cumque celebrasset
imperator victricem contra Licinium festivitatem, et
ipse occurrit ad Nicaeam. Clarebant autem inter episcopos
Paphnutius ex superiori Thebaide, et Spiridion
Cyprius. Cujus autem rei causa horum memini,
<pb n="0922B"/>
postea sum dicturus. SOCRATES, <hi>lib.</hi> I, <hi>cap. 5; edit.
Christ. Vales. cap. 8, p.</hi> 19.</p>
</div2>

<div2>
          <head>CAPUT II. <hi>De libellis oblatis imperatori, et ab eo jussis incendi, et de disputatione dogmatis Ariani.</hi> </head>
<p>Aderant itaque cum episcopis viri disputationis
experti verbis, studentes prodesse concilio. Ut autem
assolet fieri, plurimi sacerdotum tanquam pro
causis propriis decertare collecti, tempus se invenisse
putarunt quo corrigeretur quod contristabat
eos; et de quibus alium unusquisque forte culpabat,
libellum offerens principi, quae in eo fuerant commissa
narrabat. Cumque hoc quotidie facile proveniret,
praecepit imperator certo die singulos de quibus
<pb n="0922C"/>
alium culparent facere manifestum. Cumque
dies constituta venisset, libellos oblatos suscipiens,
  Hae quidem accusationes, inquit, tempus habebunt
proprium, id est, diem magni judicii, Judicem vero
illum qui tunc futurus est omnibus judicare. Mihi
ergo homini constituto, de hujusmodi rebus non licet
habere auditorium [ <hi>ms. Lyr.,</hi> auditum], sacerdotum
scilicet accusantium simul et accusatorum, quos minime
convenit tales debere monstrari, qui judicentur
ab aliis. Age nunc imitantes divinam clementiam in
alterutrorum veniam condonantes, accusationes aboleamus
alterutras; et de his quae ad fidem pertinent
agere studeamus, cujus huc gratia convenimus.  
Haec siquidem imperator dicens, uniuscujusque scripturam
vacare, et libellos jussit ardere; diemque definivit
<pb n="0922D"/>
qua solvi quae erant dubia conveniret. Ante
constitutum vero convenientes apud semetipsos episcopi
evocaverunt Arium, et propositis in commune
suis opinionibus disputabant. Cumque, ut assolet, ad
diversas quaestiones causa traheretur, alii quidem
suadebant nihil innovandum circa antiquam fidei
traditionem, et maxime quando morum simplicitas
sine perscrutatione tradebatur, accedentibus ad fidei
sacramentum. Alii vero respondebant non oportere
sine examinatione sequi sententias antiquorum. Plurimi
vero tunc convenientium episcoporum et sequentium
eos clericorum, scientes disputare, hujusmodi
elocutionum arte exercitati claruerunt, et imperatori
atque his qui circa eum erant noti sunt facti. Ex
illis enim et Athanasius tunc diaconus existens, dum
<pb n="0923A"/>
cum Alexandro esset episcopo, hujus studii pars esse
maxima videbatur, nec non et quidam Graecorum
philosophorum opportune harum disputationum
quaestione participati sunt: alii quidem quale esset
hoc dogma studentes agnoscere; alii vero nuper inchoante
Graecorum religione deperire, Christianis
infensi, dogmatis sacramenta ad verborum certamina
protrahebant, ita ut contra se seditiones exercerent,
certaminaque sibimet inferrent, et saepius ex
adverso contenderent. SOZOMEN., <hi>lib.</hi> I, <hi>cap. 16. Edit.
Christ. Vales. 17, p.</hi> 430</p>
</div2>

<div2>
          <head>CAPUT III. <hi>De laico simplici confessore virum dialecticum superante, et de sene simplici, philosopho Christianum dogma pandente.</hi> </head>
<p>
            <pb n="0923B"/>Cumque plurimi disputationis delectatione traherentur,
unus quidam ex confessoribus laicis simplicem
habens sensum, dialecticis obviavit, dicens:
Audite igitur, Christus et apostoli non nobis artem
dialecticam tradiderunt, vanamque verborum fallaciam,
sed puram scientiam [ <hi>ms. Lyr.,</hi> conscientiam] fide
et operibus bonis observandam. Haec dicente juvene
et animo sene, praesentes quidem mirati sunt, dictumque
probaverunt. Dialectici vero satisfactione suscepta
cessarunt, rationem quippe simplicem veritatis
audientes. SOCRATES, <hi>lib.</hi> I, <hi>cap. 5. Edit. Christ.
Vales. cap.</hi> 8, p. 20.</p>
<p>Fertur enim et aliud: dum quidam eorum magnificentia
sermonum extolleretur, et illuderet sacerdotibus,
non pertulit ejus fastum [ <hi>ms. Lyr.,</hi> factum]
<pb n="0923C"/>
quidam senex simplex et innocens ac probatissimus
confessorum; sed accessit adversus eum proferre
sermonem. Hoc itaque factum petulantibus quidem
et simplicem scientibus confessorem risum movit,
maturioribus vero formidinem: providentibus ne a
viro verbis artifice deduceretur ad risum; verumtamen
cedentibus, ut quod vellet ediceret; resistere
namque ei cum talis esset, nimium verebantur. In
nomine, inquit, Jesu Christi, o philosophe, audi
dogmata veritatis: Unus est Deus coeli et terrae, omniumque
visibilium et invisibilium Creator, qui haec
omnia Verbi sui virtute fecit, et Spiritus sui sanctitate
firmavit. Hoc itaque Verbum quod nos Filium
Dei nominamus, habita misericordia super homines,
ab errore eos et ferali religione liberavit, passus ex
<pb n="0923D"/>
muliere nasci, et cum hominibus conversari, et mori
pro eis, venietque denuo judicaturus singulorum
vitam. Haec ita se habere sine perscrutatione credimus.
Noli igitur inaniter laborare, quaerens destruere
ea quae fide percepimus. Noli investigare modum
quo fieri haec aut non fieri potuerunt. Si enim credis
consulenti mihi, ad ista responde. Obstupefactus
vero philosophus: Credo, inquit. Tunc gratias pro
devictione persolvens, eadem quae senior aeque sectatus
[ <hi>ms. Lyr.,</hi> senior testatus] est, et prioribus
consectatoribus, ut unanimes sibimet essent, persuadebat:
non improvide mutatum se jurans, sed <emph>226</emph> 
ineffabili quadam virtute ad Christianitatem protinus
invitatum. SOZOMEN., <hi>lib.</hi> I, <hi>cap. 17. Edit. Christ.
Vales. cap.</hi> 18, p. 431.
</p>
        </div2>

<div2>
          <head>CAPUT IV. <hi>Quomodo in conflictu Alexander Constantinopoleos episcopus fecit philosophum obmutescere paganorum.</hi> </head>

<pb n="0924A"/>
<p>Dicitur autem proximum huic miraculo quiddam
gestum per Alexandrum Constantinopolitanae civitatis
episcopum. Cum enim venisset imperator Constantinus
Byzantium, adeuntes eum quidam philosophi
querebantur quasi non Deum coleret ut deceret, et
circa sacra novitates exerceret, novam in republica
introducendo culturam, praeter quae ejus majoribus
visa sunt, et Graecorum Romanorumque principibus,
quos habuerunt transacta saecula, placuerunt; volebantque
cum Alexandro episcopo disputare de dogmate.
Ille vero hujusmodi exercitatione verborum
<pb n="0924B"/>
inexpertus erat, de vitae qualitate confidens. Fuit
enim vir magnus, et conversatione mirandus. Cumque
certamen imperatore praecipiente suscepisset, convenissentque
philosophi, omnibus loqui volentibus,
ut unum ex se quem vellent eligerent, postulavit
sanctae memoriae pater noster Alexander: caeteros
vero, quicunque essent, silentium tenere; praecepitque
ut tantummodo his quae ab utroque dicerentur,
intenderent. Suscipiente siquidem uno eorum disputationis
universae negotium, ad philosophum sanctus
Alexander: In nomine, inquit, Jesu Christi impero
tibi imprimis ne loquaris. Et una cum ejus sermone
opus impletum est. Repente namque ille homo, ut
sermonem audivit, obligato ore conticuit. Putasne
justum fuit considerare utrum majus hoc miraculum
videretur, ut homo, et quidem philosophus, sic facile
<pb n="0924C"/>
officium locutionis amitteret, an certe ut lapis violentia
verbi manu divideretur, quod quidam aiunt
Julianum fecisse Chaldaeum? Et haec quidem sic acta
sunt ut referuntur. SOZOMEN., <hi>lib.</hi> I, <hi>cap. 17. Edit.
Christ. Vales. cap.</hi> 18, p. 432.</p>
</div2>

<div2>
          <head>CAPUT V. <hi>De prima sessione episcoporum in Nicaeno palatio, et de abdicatione Arii.</hi> </head>
<p>Interea sacerdotes saepe convenientes, Arium ad
medium deducebant, subtilemque examinationem de
ejus propositionibus agitabant. Petulanter autem in
quamlibet partem metuebant proferre sententiam.
Haec itaque sacra et venerabilis turba a permixtione
adversariorum non videbatur aliena. Erant enim inter
<pb n="0924D"/>
eos quidam, pauci quidem, sed callidi, et brevia
imitantes, celantesque calliditatem, et Arii blasphemiam
non defendentes aperte. Convenientibus igitur
universis, maximam domum praeparavit in regalibus
imperator, sedes et subsellia in ea poni praecipiens
quae sufficerent ordini sacerdotum: ita decentem
praeparans eis honorem, invitavit ingredi, et de praesentibus
habere consilium [ <hi>ed. Niv. et Frob.,</hi> concilium].
Intravit autem et ipse princeps ultimus cum
paucis, laude dignam sui magnitudinem habens, et
mirabilem speciem, mirabilioremque gerens dignitatem
pudoris in fronte. Minore vero sede quam aliis,
posita, in medio eorum sedit: primo tamen petens
hoc sibi episcoporum jussione concedi. Tum cum eo
resedit sanctissimus ille chorus. Primus itaque magnus
<pb n="0925A"/>
Eustathius Antiochenae sortitus Ecclesiae praesulatum;
nam Philogonius, cujus dudum meminimus,
ad meliorem jam transierat vitam; et hunc mirabilem
virum, etiam nolentem, ad regimen ejus Ecclesiae
decreto communi pontifices ac sacerdotes et omnis
populus Christianus venire compulerat. Is ergo
praeconiorum floribus caput principis exornavit, et
studio ejus, quod habebat circa sacra, benedictiones
exhibuit. Post hunc autem Eusebius cognomine Pamphili.
Quibus jam residentibus, famosissimus imperator
protulit de unanimitate concordiaque sermones,
tyrannorum crudelitatem eis rememorans, et
honorabilem pacem, quae sub eo collata est divinitus;
simul et quia pessimum et valde crudele videretur,
ut destructis hostibus, nulloque praesumente resistere,
<pb n="0925B"/>
sacerdotes alterutros jacularentur atque confunderent,
et impiis atque sine Deo personis delectationem
risumque praeberent: cum utique de divinis
tractarent rebus, et sancti Spiritus doctrinam in
scriptis haberent. Evangelici enim libri sunt, inquit,
et apostolici, antiquorumque prophetarum sanctiones,
quae nos erudiunt quid de sacra lege sapiamus.
Expellentes igitur hostile certamen ex verbis divinitus
inspiratis, solutionem quaestionum mente percipiamus.
Haec et his similia, tanquam filius amator
patris, sacerdotibus veluti patribus offerebat, apostolicorum
dogmatum studens profligare discordiam
[ <hi>ed., Niv. et Frob.,</hi> conciliare concordiam]. Concilii
vero plurima pars his quae dicebantur obediebat; et
inter alterutros unanimitatem et dogmatum salubritatem
libenter amplectebantur. Pauci vero quidam,
<pb n="0925C"/>
quorum jam meminimus, et super illos Minophantus
Ephesius, et Scythopolites Patrophilus, Theogonius
Nicaenus episcopus, et Narcissus Neroniadis, quae est
secundae Ciliciae, quam nunc Irenopolim vocant, et
cum his Theonas Marmaricenus, et Ptolemaidis Aegypti
Secundus apostolicis resistentes dogmatibus,
Arium defendebant: dictantes enim fidei petitionem,
coetui communi dederunt. Quae cum lecta fuisset
ab universis, repente disrupta est, et adultera
fraudulentaque pronuntiata. Turba siquidem et tumultu
contra eos ab omnibus habito, cunctisque proditionem
ab eis factam accusantibus pietatis, formidantes
surrexerunt, et primi Arium abdicaverunt,
excepto Secundo et Theona. Cum ergo fuisset impius
ille destructus, concorditer universi fidem gloriamque
<pb n="0925D"/>
dictantes, quae hactenus in Ecclesiis permanet,
et subscriptionibus roborantes, solvere concilium.
Dolose tamen et non salubriter praedicti viri in
fidei termino consenserunt; ut testantur tam quae
postea ab eis machinata sunt contra pietatis propugnatores,
quam quae ab ipsis conscripta noscuntur.
THEODORETUS, <hi>lib.</hi> I, <hi>cap. 7, p.</hi> 24.</p>
</div2>

<div2>
          <head>CAPUT VI. <hi>Relatio Eustathii Antiochiae episcopi de Nicaeno concilio.</hi> </head>
<p>Eustathius itaque Antiochenus episcopus, cujus
primitus memini, haec de eis retulit, docens <emph>227</emph> 
quae facta sunt, eorumque redarguens blasphemias,
<pb n="0926A"/>
ubi illud etiam proverbiale interpretatur eloquium: <hi>Dominus creavit me initio</hi> 
 [ed., <hi>principium] viarum suarum
in opera sua <note>(Prov. VIII, 22)</note>
            </hi>. Pergo itaque jam hinc,
et ad ea quae gesta sunt. Cum igitur propter haec synodus
maxima in Nicaeam venisset urbem, et quaereretur
fidei modus, aperta quidem impudentia Eusebius
scripturam protulit blasphemiae, quae coram omnibus
lecta, repente cladem importabilem causa divisionis
audientibus irrogavit: confusionem tamen incurabilem
suo providit auctori. Cumque officina capta fuisset,
indubitanter Eusebii, disrupta iniquitatis scriptura
in conspectu omnium, quidam ex tractatu nomen
exponentes pacis compescuerunt, omnes justam
querimoniam facientes. Ariani autem metuentes ne
congregato ibidem tanto concilio pellerentur, exsilientes
<pb n="0926B"/>
anathematizaverunt interdictum Arii dogma,
concorditer subscribentes litteris, suaque manu consentientes,
et similiter se, sicut omnis synodus, sapere
profitentes. Cumque praesulibus, ut ita dicam,
mala calliditatis arte praevaluissent, qui magis debuerant
agere poenitentiam, tunc quidem latenter,
postea vero clare damnatas coeperunt allegare sententias:
saepe ponentes insidias eis a quibus videbantur
esse convicti, volentesque zizaniorum germina
radicare. Et tunc timentes declinantesque tanti concilii
cognitores, occulte postea pietatis praedicatores
debellare tentabant. Sed non credimus homines sine
Deo posse praevalere contra sacram adorandamque
legem evangelicamque doctrinam. Nam licet admodum
roborentur, rursus fortiter et magnifice
devincuntur, secundum propheticam gloriosi vocem
<pb n="0926C"/>
Isaiae. Haec itaque magnus Eustathius. THEODORETUS, <hi>lib.</hi> 
 I, <hi>cap. 8. Edit. Christoph. et Vales. cap.
7, p.</hi> 26.</p>
</div2>

<div2>
          <head>CAPUT VII. <hi>Relatio Athanasii ad Afros.</hi> </head>
<p>Hujus autem concertator, et veritatis propugnaculi
turris Athanasius, successor Alexandri famosissimi
praesulis, quando scripsit ad Afros, etiam haec adjecit:
Convenientes enim episcopi studuerunt verba
quidem impietatis ab Arianis inventa perimere, hoc
est, ex non existentibus, et quod dicebant, creaturam
et facturam Filium; et, fuit aliquando quando
non fuit; et, quia mutabilis est naturae. Scripturarum
vero manifestas posuere dictiones: quia ex Deo Filius
<pb n="0926D"/>
naturaliter unigenitus est, Verbum, Virtus, Sapientia
sola Patris, Deus verus, sicut Joannes ait; et
sicut scripsit Paulus, <hi>splendorem gloriae, et figuram
substantiae <note>(Hebr. I, 13)</note>
            </hi>, docens esse Filium Patris.
Qui vero circa Eusebium erant, propria tracti vesania
loquebantur alterutris, et dicebant: Consentiamus,
nam et nos ex Deo sumus. Unus enim Deus, ex
quo omnia: et, <hi>Vetera transierunt: ecce omnia nova
ex Deo sunt facta <note>(II Cor. V, 17)</note>
            </hi>. Cogitabant autem
et illud quod in Pastore conscriptum est: Primum
omnium crede, quia unus est Deus, qui creavit universa
atque perfecit, et constituit ex non exstante,
ut sint. Porro alii episcopi malitiam videntes illorum,
et pessimam impietatis artem, apertius et, ut ita dicatur,
<pb n="0927A"/>
manifestius dixerunt ex Deo, id est, conscripserunt
ex substantia Patris esse Filium; ut creaturae
quidem, eo quod non habeant a semetipsis ut sint,
sed habeant principium existendi, dicantur a Deo;
Filius autem solus proprius ex substantia credatur
Patris. Hoc enim Unigeniti proprium est et veri
Verbi Patris. Haec itaque fuit occasio ut ex substantia
diceretur Patris. Rursus autem requirentibus episcopis
paucos eorum qui Ariani esse putabantur, si dicerent
Filium non esse creaturam, sed virtutem et
sapientiam solam Patris, et imaginem sempiternam,
et indissimilem per omnia Patri, ac Deum verum:
capti sunt qui circa Eusebium innuentes alterutris,
quia et haec veniunt etiam ad nos; nam et nos, inquiunt,
imago et gloria dicimur Dei. De nobis enim
<pb n="0927B"/>
et dicitur, et dictum est: Semper enim nos qui vivimus,
et virtutes multae sunt; et egressa quidem est
omnis virtus Dei ex terra Aegypti: campa quoque
et locusta dicitur virtus magna; et rursus: <hi>Dominus
virtutum nobiscum <note>(Psal. XLV, 8)</note>
            </hi>. Sed etiam proprie
nos Dei sumus. Habemus hoc non simpliciter, quando
et fratres vocavit nos. Si autem et verum Deum dicunt
Filium, non nos contristat. Factus enim verus
est. Haec est Arianorum corrupta mens. Sed etiam
ipsi episcopi videntes eorum dolum, collegerunt ex
Scripturis splendorem, fontem, et fluvium, et figuram
ad substantiam pertinere. Et illud: <hi>In lumine tuo videbimus
lumen <note>(Psal. XXXV, 10)</note>
            </hi>; et: <hi>Ego et Pater
unum sumus <note>(Joan. X, 30)</note>
            </hi>. Et clarius jam ac breviter
conscripserunt consubstantialem Patri Filium. Omnia
<pb n="0927C"/>
namque praedicta hanc significationem habent. Murmuratio
siquidem eorum, quasi verba haec non fuissent
ex Scripturarum auctoritate prolata, per eos
quoque inanis esse convincitur. Ex non scripto
namque ipsi impie proferentes, quippe quod nusquam
penitus invenitur, ex non exstantibus; et, fuit aliquando
quando non fuit, alios culpant: propterea
ex non scriptis sermonibus, pie tamen intellectis
damnati sunt. Ipsi namque veluti de stercore reperientes
[ <hi>ed., Niv. et Frob.,</hi> repentes], haec vere de
terra locuti sunt. Verum episcopi non sibimet adinvenientes
verba, sed habentes haec a Patribus, testimonia
conscripserunt. Veteres enim sacerdotes ante
eos pene centum triginta magnae Romae civitatisque
nostrae accusaverunt omnes qui dicunt facturam aut
<pb n="0927D"/>
creaturam esse Filium, et non consubstantialem Patri.
Et hoc sciebat Eusebius Caesariensis episcopus,
qui primum defendebat Arianorum sectam, novissime
vero subscripsit Nicaeno concilio. Scripsit autem et
civibus suis, confirmans, quia et antiquorum aliquos
doctos et illustres episcopos et conscriptores agnovisset
nomine consubstantialitatis usos in Patris et
Filii deitate. Isti ergo concilium metuentes, expositae
fidei consenserunt, secundum prophetae increpationem,
dicentis: <hi>Populus hic labiis me honorat, cor
autem eorum longe est a me <note>(Isai. XXIX, 13)</note>
            </hi>. Theonas
autem et Secundus nolentes acquiescere, condemnati
sunt. Postea vero in concilium venientes, viginti
conscripserunt de conversatione ecclesiastica sanctiones.
THEODORETUS, <hi>lib.</hi> I, <hi>cap. 8, p.</hi> 27.</p>
</div2>

<div2>
          <head>CAPUT VIII. <hi>De Sabino Macedonianorum episcopo.</hi> </head>

<pb n="0928A"/>
<p>Sabino itaque non credamus, qui eos idiotas vocavit
et imperitos. Sabinus enim Heracleae Thracensis
Macedonianorum episcopus, habita congestione
eorum quae per diversa concilia <emph>228</emph> sacerdotum
ex scripto prolata sunt, eis qui Nicaeam convenerunt,
velut idiotis et simplicibus derogavit: non
sentiens quoniam et ipsi Eusebio cum multa probatione
confitenti fidem, velut idiotae, noscitur derogare.
Et aliqua quidem volens praeteriit, aliqua vero
mitigavit; cuncta tamen secundum propriam sumpsit
intentionem. Et laudat quidem tanquam fide dignum
testem Eusebium Pamphili; laudat simul et principem,
tanquam ea quae sunt Christianorum dogmatizantem.
<pb n="0928B"/>
Culpat autem expositam in Nicaea fidem,
tanquam ab idiotis et nihil scientibus traditam; et
quem velut sapientem et sine mendacio testem vocare
consuevit, ejus voces sponte contemnit. Ait
enim Eusebius: Quia ex viris Dei Nicaeam convenientibus,
alii quidem sapientiae sermone micuerunt,
alii continentia vitae laudati sunt; et quoniam imperator
praesens omnes ad unitatem suam concordes et
consectatores esse perstruxit. Sic ergo contraria dicta
Sabini, nec non Eusebii, atque consortum eorum
sibimet agnoscuntur. Et si quidem alicubi opus fuerit,
de Sabino memorabimus. Concordia ergo fidei a
magno in Nicaea prolata concilio, ab Eusebio clara
voce laudata, haec est. SOCRATES, <hi>lib.</hi> I, <hi>cap. 5. Edit.
Christ. Vales. cap. 8, p.</hi> 22.</p>
</div2>

<div2>
          <head>CAPUT IX. <hi>De fide Nicaeni concilii.</hi> </head>

<pb n="0928C"/>
<p>Credimus in unum Deum, Patrem omnipotentem,
omnium visibilium invisibiliumque factorem. Et in
unum Dominum Jesum Christum, Filium Dei, natum
ex Patre, unigenitum, hoc est, ex substantia Patris;
Deum ex Deo, lumen ex lumine, Deum verum ex Deo
vero, natum non factum, consubstantialem Patri, per
quem omnia facta sunt, et quae in coelo, et quae in
terra. Qui propter nos homines, et propter nostram
salutem descendit, et incarnatus et homo factus
est, passus, et resurrexit tertia die, et ascendit in
coelos, et venturus est judicare vivos et mortuos. Et
in Spiritum sanctum. Dicentes autem: Erat quando
<pb n="0928D"/>
non erat; aut, non erat antequam fieret; aut, quia
ex non exstantibus factus est; aut, ex altera substantia
vel essentia dicentes esse; aut, creatum, aut
convertibilem Filium Dei, hos tales anathematizat
catholica et apostolica Ecclesia. Hanc venerabilem
fidem trecenti quidem decem et octo et agnoverunt
et amplexi sunt; et, sicut ait Eusebius, consonantes
et unanimes in scriptis explanaverunt. Quinque vero
solummodo non receperunt, verbum consubstantialitatis
reprehendentes, Eusebius Nicomediae praesul,
Theogonius Nicaenus, Mares Chalcedonensis, Theonas
Marmaricenus, Secundus Ptolemaidis, dicentes consubstantiale
esse, quod ex aliquo est, aut ex partitione,
aut ex decursione, aut ex plantatione. Ex
plantatione quidem, sicut ex radice germen; ex decursione
<pb n="0929A"/>
vero, sicut paterni filii; ex partitione autem,
sicut ex massa aurea annuli duo, vel tres. Secundum
nullum autem horum, inquiunt, est Filius Dei. Propterea
ergo dicebant in fide non esse consentiendum.
Plurimum siquidem verbo consubstantialitatis derogantes
praedicti viri, in Arii depositione subscribere
noluerunt. Ideoque synodus Arium et consectatores
ejus anathematizavit omnes: adjicientes neque accedere
eum in Alexandriam. Praeceptumque principis
repente eumdem Arium, et qui circa Eusebium, et
Theogonium, et qui cum eis erant, exsilio deportavit.
SOCRATES, <hi>lib.</hi> I <hi>cap. 5. Edit. Christ. Vales. cap.
8, p.</hi> 22.</p>
</div2>

<div2>
          <head>CAPUT X. <hi>Quomodo Eusebius et Theogonius, dato poenitentiae libello, recepti sunt.</hi> </head>

<pb n="0929B"/>
<p>Eusebius igitur et Theogonius post modicum tempus
exsilii, libellum poenitentiae porrigentes, in fide
consubstantialitatis consenserunt, quod declarabimus
procedentes. Tunc autem in synodo Eusebius cognomine
Pamphili Caesareae Palaestinae sortitus episcopatum,
paululum animadvertens atque considerans,
utrum oporteret suscipi terminum fidei, una cum
aliis omnibus, hoc est cum universa multitudine consensit
atque subscripsit, nec non et populo sub sua
dioecesi constituto scripsit terminum fidei, et ubique
destinavit sermonem: subtiliter consubstantialitatis
nomen interpretatus; ut nequaquam penitus suspicionem
adversam de eo quilibet habere potuerit.
<pb n="0929C"/>
Sunt autem quae ab ipso Eusebio conscripta sunt hujusmodi
verba. SOCRATES, <hi>lib.</hi> I, <hi>cap. 5. Edit. Christ.
Vales. cap. 8, p.</hi> 23.</p>
</div2>

<div2>
          <head>CAPUT XI. <hi>Epistola Eusebii Pamphili de fide Nicaeni concilii ad Palaestinos.</hi> </head>
<p>Arbitramur et vos, dilectissimi, etiam aliunde didicisse,
fama consueta praecurrere perfectum de his
quae gesta sunt sermonem. Sed ne ex hujusmodi auditu
veritas vobis aliter nuntietur, necessario direximus
vobis primum quidem scripturam a nobis de fide
propositam. Nam et Dominus noster ad praedicandum
discipulos suos mittens, ait: <hi>Euntes docete omnes
gentes, baptizantes eos in nomine Patris, et Filii, et
<pb n="0929D"/>
Spiritus sancti <note>(Matth. XXVIII, 19)</note>
            </hi>. De quibus et affirmamus
ita se habere et ita sapere; sed etiam dudum
sic habuisse, et ita sapuisse, et usque ad mortem
pro hac instare fide: anathematizantes omnem sine
Deo haeresim. Haec omnia ex corde sapuisse et anima,
ex quo novimus nosmetipsos, et nunc sapere et
dicere coram omnipotente Deo et Domino nostro
Jesu Christo cum veritate testamur: ostensuri probationibus,
et satisfacturi vobis, quia et praeteritis
temporibus ita credidimus et praedicavimus. Hac a
nobis exposita fide, nulli relictus est resistendi locus.
Sed et ipse primus Deo amabilis imperator noster
rectissime eam habere testatus est, et sic etiam se
professus est sapere; et in hac omnes consentire et
subscribere, et in his dogmatibus concordare praecepit,
<pb n="0930A"/>
uno solummodo inscripto et inserto consubstantialitatis
verbo. Quod etiam ipse interpretabatur, dicens:
quia non secundum corporeas passiones consubstantiale
dicitur, neque secundum divisionem,
neque secundum quamdam decisionem ex Patre subsistere.
Non enim posse naturam sine materia intelligibilem
incorporeamque corporali aliqua subsistere
passione, sed sacris quibusdam ineffabilibusque rationibus
magis intelligendam. Et sapientissimus quidem
atque piissimus imperator <emph>229</emph> ita philosophabatur.
Fidei ergo explanatione dictata, quemadmodum
ab eis dictum sit, ex substantia Patris, et Patri
consubstantialem, non est sine examinatione derelictum.
Consultationes enim et responsiones deinde
movebantur, et mens perscrutabatur dictorum sensum.
<pb n="0930B"/>
Et hoc ergo quod aiebant de substantia, constabat
apud eos significativum quidem esse ex Patre,
non tamen tanquam partem esse Patris. Propterea
nobis quoque videbatur bene se habere, ut mente
consentiremus piae doctrinae dictanti ex Patre Filium
esse, non tamen partem ejus esse substantiae. Quapropter
et nos mente consensimus, neque vocem
consubstantialitatis refutantes, posita prae oculis nostris
pacis intentione, et ab intellectu rectissimo non
cadentes. Secundum hoc etiam natum, et non factum
suscepimus: quoniam, factum, commune esse dicebant
opus reliquarum creaturarum factarum per Filium,
quarum nihil simile habere Filium confitemur
et praedicamus. Unde non eum esse facturam dicimus,
quod congruit iis quae per eum facta noscuntur,
<pb n="0930C"/>
sed superius quam facturae, totius esse substantiae,
quam ex Patre natam divina docere videntur eloquia;
modo quippe generationis inenarrabili et incogitabili
existente universae naturae factore [ <hi>ed., Niv.
et Frob.,</hi> factae]. Sic autem et consubstantialem esse
Patri Filium ratio examinata cognoscit, non secundum
corporum modum, neque mortalibus animantibus
proximum. Nam neque per divisionem substantiae,
neque defectionem [ <hi>ed.,</hi> perfectionem] aut mutationem
paternae substantiae vel virtutis. His enim
omnibus ingenita natura Patris extranea est. Sed
praedicandum est esse consubstantialem Patri Filium,
eo quod nullam aequalitatem ad creaturas factas Dei
Filius habeat; sed soli Patri genitori per omnem modum
sit similis, et non sit ex alia qualibet substantia
<pb n="0930D"/>
vel essentia, sed ex Patris. Quod etiam ipsum hoc
modo interpretatum bene se habere visum est ad
consentiendum: quoniam et priscorum episcopos
aliquos, et conscriptores eloquentes et nobiles agnovimus
in Patris et Filii theologia, id est divina ratiocinatione,
nomine consubstantialitatis esse usos. Haec
itaque de exposita fide sint dicta, in qua universi
consensimus, non sine animadversione, sed secundum
sensus expositos coram ipso Deo amabili examinante
imperatore, et praedictis rationibus concordantes,
anathematismum post fidem in eis prolatum sine tristitia
esse credidimus, eo quod non scriptis uti vocibus
prohiberent. Unde pene omnis facta est confusio
et indisciplinatio cunctis Ecclesiis. Nulla siquidem
scriptura divinitus inspirata dicente, ex non exstantibus;
<pb n="0931A"/>
aut, fuit aliquando quando non fuit, et reliquis
quae proferebant, irrationabile nobis visum est
haec dicere vel docere: quoniam neque priori tempore
hujusmodi consuevimus uti sermonibus. Haec
vobis necessario scripsimus, dilectissimi, judicium
nostrae examinationis et consensum vobis innotescentes.
Et quia rationabiliter tunc quidem nos scripta
quaedam modis aliis offendebant; postea vero indubitate
ea quae erant sine contristatione suscepimus.
Quapropter magnanimiter nobis sensum verborum
discutientibus, placuit concordare in his quae
a nobis ipsis in fidei expositione confessa sunt.</p>
<p>Haec itaque Eusebius Pamphili in Caesaream Palaestinae
litteris explanavit: Alexandrinae vero Ecclesiae,
et Aegyptiacae, et Libyae, et Pentapoleos, et
<pb n="0931B"/>
quae vicinae sunt, haec scripsit communi decreto
concilium. SOCRATES <hi>lib.</hi> I, <hi>cap. 5. Edit. Christ.
Vales. cap. 8, p.</hi> 23.
</p>
        </div2>

<div2>
          <head>CAPUT XII. <hi>Epistola Nicaeni concilii ad Alexandriam et Aegyptum destinata.</hi> </head>
<p>Sanctae magnaeque Dei gratia Alexandrinae Ecclesiae
et dilectissimis fratribus per Aegyptum, et Libyam, et
Pentapolim constitutis, congregati et magnam sanctamque
synodum Nicaeae celebrantes episcopi, in Domino
salutem</p>
<p>Quoniam Dei gratia, et Deo amantissimi principis
nostri Constantini, congregantis nos in urbe praedicta
ex provinciis diversis et civitatibus, magna sanctaque
synodus celebrata est, omnimodis necessario
<pb n="0931C"/>
visum est ab hoc sacro sanctoque concilio etiam
ad vos litteras destinare, ut noveritis quae quidem
mota et examinata, quae vero placuerunt atque firmata
sunt. Ante omnia siquidem exquisita sunt impia et iniqua
et sine Deo dogmata Arii, eique consentientium,
sub praesentia Deo amantissimi imperatoris nostri
Constantini, et omnium decreto complacuit anathematizari
impiam ejus sectam et iniquam, atque
sine Deo verba, simul et nomina quibus utebatur,
Filium Dei blasphemando, et dicendo: ex non exstantibus
esse; et iterum, fuit aliquando quando non
fuit. Quomodo enim fuit, aut quomodo iterum non
fuit? Et pro libero arbitrio malitiae atque virtutis capabilem
Filium Dei esse dicentes, creaturam nominabant
eum atque facturam. Haec igitur omnia fatua,
<pb n="0931D"/>
et anilia, et blasphema anathematizavit sanctum et
universale concilium, et nec usque ad auditum impiae
sectae atque furoris hujus, aut intellectum sensuum
iniquorum accommodavit. Ea quidem quae de illis
gesta sunt, qualem terminum habuerint, omnia jam
aut audistis, aut audietis: ne nos forte videamur viro
obloqui, propter delictum suum improperia digna
portanti. Tantum etenim valuit ejus impietas, ut etiam
Theonas Marmaricenus, et Secundus Ptolemaidis ea
uterentur. Idem enim et illi damnati sunt. Sed quoniam
ineffabilis gratia Dei illas quidem malas sectas,
et blasphemias, et discordiam, et audaciam personarum,
et divisionem, praedicta commonitione [ <hi>ed.,</hi> commotione]
destruens liberavit Aegyptum; relinquebantur
autem quae per petulantiam Meletii gesta sunt, et
<pb n="0932A"/>
eorum qui ab eo sunt ordinati, etiam ex hac parte quae
placuerint synodo, vobis insinuamus, charissimi fratres.
Placuit ergo Meletium quidem clementi concilio
(dum subtili veraque ratione nullam veniam mereretur)
manere quidem in propria civitate, nullam vero
omnimodis habere potestatem neque eligendi, neque
ordinandi, nec in provincia, nec in qualibet civitate
videri, purumque nomen tantummodo possidere. Eos
autem qui ab ipso sunt constituti, mystica ordinatione
firmatos habere honorem et ministerium, ut tamen
sequentes sint modis omnibus universorum in
singulis parochiis et ecclesiis a charissimo et comministro
nostro Alexandro consecratorum; et ut his
nulla potestas sit placitos sibi eligere, aut nomina eorum <emph>230</emph> 
 praeferre, aut omnino aliquid agere praeter
<pb n="0932B"/>
voluntatem Ecclesiae catholicae praesulis Alexandri. Gratia
namque Dei et orationibus vestris in nullo schismate
repertos; sed sine macula in catholica et apostolica
Ecclesia permanentes, dignum est potestatem
habere et eligendi quemlibet, et nomina eorum dandi
qui clero sunt digni; et absolute facere omnia secundum
legem et sanctiones Ecclesiae. Si quem vero
contigerit requiescere in Ecclesia, tunc provehi in
honorem defuncti eos qui nuper assumpti sunt, solum
modo si videantur digni, et populus eos elegerit, condecernente
simul et consignante maximae Alexandriae
civitatis episcopo. Hoc itaque aliis quidem concessum
est omnibus. In persona vero Meletii nequaquam
eadem placuerunt, propter priorem indisciplinationem
ejus, et propter procacitatem ejus, ac petulantiae
<pb n="0932C"/>
voluntatem: ne ulla daretur auctoritas
vel potestas homini qui posset rursus easdem
indisciplinationes instruere. Haec sunt praecipua et
competentia Aegypto et sanctissimae Alexandrinorum
Ecclesiae. Si quid autem aliud ordinatum est aut dogmatizatum,
praesente domino atque charissimo comministro
et fratre nostro Alexandro, ipse praesens vobis
subtilius poterit aperire, tanquam auctor gestorum
et communicator existens. Evangelizamus autem
vobis et de consonantia sanctissimi Paschae, quia vestris
orationibus est correctum etiam hoc opus, ita ut
omnes Orientales fratres, qui cum Judaeis primitus
celebrabant, consone cum Romanis, et vobiscum, et
cum omnibus ab initio Pascha custodientibus, ex hoc
tempore debeant custodire. Exsultantes itaque in his
<pb n="0932D"/>
quae gesta sunt, et in communi pace atque concordia,
et in eo quod omnis radicitus haeresis avulsa est; cum
majori honore et ampliori charitate suscipite comministrum
nostrum, pontificem vestrum Alexandrum,
qui nos praesentia sua laetificavit, tantumque laborem
pro pace vestra etiam in hac aetate sustinuit. Orate
simul et pro nobis omnibus, ut quae bene placuerunt,
firma permaneant per Dominum nostrum Jesum Christum,
secundum bonam voluntatem facta, sicuti credimus,
Dei Patris in Spiritu sancto, cui est gloria in
saecula. Amen.</p>
<p>
            <emph>TRINITAS CONSUBSTANTIALIS AETERNA DEUS EST.</emph>
          </p>
<p>THEODORETUS, <hi>lib.</hi> I, <hi>c. 9. Edit. Christ. Vales. c. 6,
p.</hi> 30.--SOCRATES, <hi>lib.</hi> I, <hi>cap. 6, Edit. Christ. Vales.
cap. 9, p.</hi> 27.
</p>
        </div2>

<div2>
          <head>CAPUT XIII. <hi>Quod Novatianorum episcopum Acesium evocarit Constantinus ad concilium.</hi> </head>

<pb n="0933A"/>
<p>Ex hac igitur epistola synodi manifestum est quia
non solum Arium et consortes ejus anathematizaverunt,
sed etiam verba sectae ipsius; et quia de Pascha
concordantes, haeresiarcham Meletium susceperunt.
Movet autem me fervor imperatoris, etiam ex alia re
ejus voluntatis habere memoriam, et quemadmodum
pro concordia cogitabat. Habens enim providentiam
pacis Ecclesiarum, vocavit ad synodum et Acesium
Novatianorum religionis episcopum. Postquam ergo
scripta et subscripta est a concilio fidei definitio, requisivit
imperator Acesium, si et ipse consentiret in
fide et paschalis definitione festivitatis. At ille: Nihil,
<pb n="0933B"/>
inquit, novi, o imperator, synodus definivit. Sic
enim olim et a temporibus apostolorum ipse percepi
et terminum fidei, et tempus paschalis festivitatis.
Porro denuo imperatore requirente: Cur ergo te a
communione separas? ille ea quae sub Decio gesta
sunt persecutionis tempore replicavit, et subtilitatem
acerbissimae regulae deduxit ad medium: quia non
oporteat eos qui post baptisma peccant peccatum
quod ad mortem esse Scripturae divinae pronuntiant,
communicatione sacramentorum fieri dignos; sed invitandos
quidem ad poenitentiam, spem vero remissionis
non a sacerdotibus, sed a Deo solummodo sustinere,
qui potestatem habet peccata remittere. Haec cum
dixisset Acesius, imperator ait: O Acesi, pone scalam,
et, si potes, ascende solus in coelum. Haec nec
<pb n="0933C"/>
Eusebius Pamphili, nec alii dixerunt. Ego vero audivi
a viro nequaquam mentiente, qui et valde senex erat,
et tanquam qui viderat ea quae fuerant in concilio gesta
referebat. SOCRATES, <hi>lib.</hi> I, <hi>cap. 6. Edit. Christ.
Vales. cap. 9, p.</hi> 29.</p>
</div2>

<div2>
          <head>CAPUT XIV. <hi>Quod canones ecclesiastici in Nicaea conscripti sint, et de Vicennalibus Constantini.</hi> </head>
<p>Synodus autem corrigere volens hominum vitam,
et in ecclesiis commorantium, posuit leges quas canones
appellamus. In quorum tractatu videbatur aliquibus
introducere legem, ut episcopi, presbyteri,
diaconi et subdiaconi cum conjugibus quas ante consecrationem
duxerant, non dormirent. Surgens autem
<pb n="0933D"/>
in medio Paphnutius confessor contradixit, honorabiles
confessus nuptias, et castitatem esse dicens concubitum
cum propria conjuge. Suasitque concilio ne
talem poneret legem: gravem asserens esse causam
quae aut ipsis aut eorum jugalibus occasio fornicationis
existeret. Et haec quidem Paphnutius, licet nuptiarum
esset inexpertus, exposuit. Synodusque laudavit
sententiam ejus, et nihil ex hac parte sancivit; sed
hoc in uniuscujusque voluntate, non in necessitate
dimisit. SOZOMEN., <hi>lib.</hi> I, <hi>cap. 22. Edit. Christ. Vales.,
c. 23, p.</hi> 437.--His a concilio ita dispositis, contigit
vicennalia Constantini principis provenire. Et est consuetudo
Romanorum, unumquodque decennium imperatorum
publica devotione celebrare. Opportunum
ergo judicans Constantinus, invitavit tunc ad convivia
<pb n="0934A"/>
synodum, et donis competentibus honoravit. Admonitisque
de concordia fidei, et communi inter
alterutros pace, petita ab eis oratione, valedixit universis
in Nicaea: scribens absentibus quae fuerint in
concilio celebrata, et invitans ut ab omni discordia
recedentes, concordarent in exposita concilii fide;
quae nihil aliud nisi Dei sententia videretur ex consonantia
tantorum et talium sacerdotum sancto Spiritu
constituta, et post inquisitionem subtilissimam,
et animadversionem dubitationum omnium
comprobata. SOZOMEN., <hi>lib.</hi> I, <hi>cap. 23. Edit. Christ.
Vales. cap. 25, p.</hi> 438.
<emph>231</emph> </p>
        </div2>

<div2>
          <head>CAPUT XV. <hi>Epistola Constantini de Ario et scriptis ejus.</hi> </head>
<p>
            <pb n="0934B"/>Victor Constantinus maximus, Augustus, episcopis
et populo.</p>
<p>Malignos et impios Arius imitatus, dignum est ut
illorum quoque suscipiat ultionem. Sicut ergo Porphyrius
divinae pietatis inimicus, iniqua volumina
contra religionem proferens, dignam promeruit invenire
mercedem, et talem per quam in posterum esset
opprobrio, et plurima compleretur infamia. Et nunc
placuit Arium et consectatores ejus vocari Porphyrianos;
ut quorum mores imitati sunt, eorum vocabulo
perfruantur. Super haec autem, si qua conscriptio
ab Ario facta reperitur, igni tradatur; ut non
solum prava ejus doctrina depereat, sed neque ulla
ejus possint remanere commenta. Hoc etiam praecipio,
si quis conscriptiones Arii celasse compertus
<pb n="0934C"/>
fuerit, et non repente proferens igne consumpserit,
mortis supplicio subjacebit. Mox enim ut in hoc fuerit
captus, capitalem suscipiet ultionem. Deus vos
custodiat. Amen. SOCRATES, <hi>lib.</hi> I, <hi>cap. 6. Edit.
Christ. Vales. cap. 15, p.</hi> 32.
</p>
        </div2>

<div2>
          <head>CAPUT XVI. <hi>Ejusdem epistola ad Eusebium Palaestinae de confectione sacrorum librorum, et de repurgatione dominici sepulcri.</hi> </head>
<p>Victor Constantinus maximus, Pius, Eusebio</p>
<p>Ut in nostri nominis civitate cognovimus, Salvatoris
Dei nostri prospiciente solatio, maxima hominum
multitudo sanctissimae se dicavit Ecclesiae; ut
hoc cremento valde proficiente, dignum esse videatur
etiam ecclesias in ea plures aedificari. Quapropter,
<pb n="0934D"/>
quod visum est nostrae voluntati, decuit nos tuae
notum facere sapientiae, quatenus quinquaginta membranaceos
codices bene confectos, et ad usum habiles,
ab artificibus antiquariis, et perfecte artem scientibus
scribi praecipias, divinarum quippe Scripturarum,
quarum maxime confectionem et usum necessarium
Ecclesiis esse nosti. Directae sunt enim litterae
a nostra tranquillitate ad provinciae judicem, quatenus
omnia confectioni eorum necessaria praebere
curet. Ut enim citius codices conscripti conficiantur,
erit opus diligentiae tuae. Nam et duo publica vehicula
ad deferendos eos ex auctoritate rescripti nostri te
percipere convenit. Sic enim et maxime bene conscripti
usque ad nostrum perducentur aspectum, uno
quippe tuae Ecclesiae hoc exsequente diacono; qui
<pb n="0935A"/>
dum ad nos venerit, experietur nostrae munificentiam
pietatis. Deus custodiat te, frater charissime.</p>
<p>Sufficiunt quidem haec ad conjiciendum, magis autem
aperte noscendum, quemadmodum famosissimus
imperator suum studium circa sacra constituerit.
Attamen adjiciam quae etiam circa salutare sepulcrum
gesserit.</p>
<p>Agnoscens enim quoniam elati, et circa culturam
bacchantes idolorum, sepulcrum Domini sordibus
operuerant: oblivioni tradere contendentes memoriam
salutarem; et desuper templum aedificaverant
luxuriosissimae daemonis, id est Veneris, ut illic virginum
cantibus insultarent; praecepit destrui sceleratissimum
templum, ipsumque pulverem funestis
sacrificiis violatum ejici, et procul a civitate dispergi;
<pb n="0935B"/>
deinde sacrarium aedificari Deo maximum atque pulcherrimum,
sicut designatur ex ejus epistola ad Macarium
ipsius civitatis episcopum destinata. THEODORETUS, <hi>lib.</hi> 
 I, <hi>cap. 16, p.</hi> 45.
</p>
        </div2>

<div2>
          <head>CAPUT XVII. <hi>Libellus poenitentiae ab Eusebio et Theogonio datus.</hi> </head>
<p>Eusebius igitur et Theogonius poenitentiae libellum
summis episcopis dirigentes, ab exsilio revocati sunt
imperiali praecepto, et suas Ecclesias receperunt, expellentes
eos qui in ipsorum locis fuerant ordinati,
id est Eusebius Amphionem, Chrestum vero Theogonius.
Cujus libelli exemplar hoc est.</p>
<p>Dudum quidem ante judicium condemnati a reverentia
vestra, patienter ferre quae decreta sunt a
sancto concilio vestro debuimus. Sed quia nimis absurdum
<pb n="0935C"/>
est contra nosmetipsos dare calumniatoribus
de taciturnitate probationem, propterea referimus
quoniam nos et in fide una cucurrimus, et sensum
examinantes de consubstantialitatis sermone cuncti
pacificati sumus: nequaquam sequentes haeresim, sed
commemorantes [ <hi>ms. Lyr.,</hi> commorantes] ad cautelam
Ecclesiarum quae nostrae subveniebant menti. Et
satisfacientes eis a quibus per nos suaderi debuerat, in
fide subscripsimus. Anathematismo autem non subnotavimus,
non tanquam fidem accusantes, sed velut
non credentes talem esse eum qui fuerat accusatus,
certi de ejus ad nos directis epistolis, et inter nos
disputationibus habitis. Si igitur satisfactum est sancto
vestro concilio, non reluctantes, sed consentientes
decretis vestris, etiam hac conscriptione satisfacimus
<pb n="0935D"/>
vobis: non exsilium graviter ferentes, sed
suspicionem abjicientes haereseos. Si enim dignamini
nunc in vultu vestro nos suscipere, habebitis in omnibus
consonantes, et vestra sequentes pariter constituta:
quando etiam eum qui in his accusatus est,
placuit reverentiae vestrae clementiam promereri atque
revocari. Absurdum namque est, si is qui putatur
esse reus revocatur ad satisfaciendum in quibus
ei derogabatur; ut nos contra nosmetipsos praebeamus
per taciturnitatem increpationis judicium. Dignamini
ergo, sicut vestrae convenit venerationi, et Deo amantissimum
principem commonere, et preces tractare
nostras, et velociter de nobis quae vobis conveniunt
cogitare [ <hi>ms. Lyr.,</hi> disputare].</p>
<p>
            <pb n="0936A"/>Hic quidem libellus est reversionis Eusebii et Theogonii.
Ex verbis autem ejus conjicio quia isti quidem
dictatae fidei subscripserunt, damnationi vero Arii
consentire noluerunt. Ex quo et Arius ante istos revocatus
agnoscitur. Sed licet hoc ita se habere videatur,
tamen Alexandriam accedere prohibitus est. Hoc
autem ostenditur ex ejus cogitationibus, quas postea
molitus invenitur, figmento suae poenitentiae, sicut
opportune patefiet. SOCRATES, <hi>lib.</hi> I, <hi>cap. 10. Edit.
Christoph. Vales. cap. 14, p.</hi> 43.
<emph>232</emph> </p>
        </div2>

<div2>
          <head>CAPUT XVIII. <hi>De dedicatione et ornamentis civitatis, et de cultu Jerosolymorum, et ligno crucis, atque clavis quibus transfixus est Dominus.</hi> </head>
<p>Imperator interea post concilium degebat laetus.
<pb n="0936B"/>
Celebrata ergo festivitate publica Vicennalium suorum,
mox ad erigendas ecclesias festinus accessit.
Hoc itaque faciebat per singulas civitates et in urbe
cognominis sui. SOCRATES, <hi>lib.</hi> I, <hi>cap. 12, edit.
Christ.</hi> </p>
<p>Nam cum ei omnia prospere cederent, propriam
voluit habitare civitatem. Veniensque ad campum
ante Ilium positum juxta Hellespontum super Ajacis
tumulum, ubi Achivi contra Trojam pugnantes habuerunt
castra, civitatem designavit portasque fecit
quae hactenus videntur a navigantibus. Haec agenti
per noctem Deus apparuit, monens ut alium quaereret
locum, eumque monens ad Byzantium Thraciae, illic
eum habitare jussit. SOZOMEN., <hi>lib.</hi> II, <hi>cap. 2. Edit.
Christ. Vales. cap. 3, p.</hi> 444.</p>
<p>
            <pb n="0936C"/>Quae cum primitus Byzantium vocaretur, auxit et
maximo eam muro circumdedit, et diversis ornatam
fabricis aequam imperiali Romae constituit <note>( <hi>An. Dom.</hi> 
333)</note>; et denominatam Constantinopolim, appellari
secundam Romam lege firmavit, sicut lex ipsa in
marmorea platoma noscitur esse conscripta, et in
Strategio juxta equestrem statuam ejus est constituta.
In hac quoque civitate duas quidem aedificavit ecclesias,
quarum unam nominavit Irenem, aliam vero
appellavit Apostolorum. Non solum autem, sicut dixi,
auxit Constantinus Christianorum dogmata, sed etiam
paganorum templa destruxit. Simulacra namque ornata
publice in Constantinopolitana urbe proposuit,
et tripodas Delphicos in circo ad spectaculum dedit,
qui cum ipso videantur aspectu, referuntur. SOCRATES, <hi>lib.</hi> 
 I, <hi>cap. 12. Edit. Christoph. Vales. cap. 16,
<pb n="0936D"/>
p.</hi> 45.</p>
<p>Interea mater imperatoris Helena, cujus cognomine
vicum Drepani princeps civitatem dicavit Helenopolim,
admonita per somnum ad Jerosolymam properavit;
et quondam Jerusalem desertam sicut pomorum
custodiarium inveniens, requisivit sepulcrum
Christi. Quod licet difficillime, tamen invenit <note>( <hi>An.
Dom.</hi> 325)</note>. Itaque repente templum illud scelestissimum
dejici jussit. Et palam facto Domini monumento,
apparuerunt circa id suffossae tres cruces, et
clavi, simul et titulus litteris Hebraicis, Graecis Latinisque
conscriptus: JESUS NAZARENUS REX JUDAEORUM.
SOCRATES, <hi>lib.</hi> I, <hi>cap. 13. Edit. Christ. Vales. cap.
17, p.</hi> 64.</p>
<p>
            <pb n="0937A"/>Dicitur autem quia etiam mortuus crucis tactu
surrexerit. De hoc ligno sibylla dixit apud paganos:
<l>O ter beatum lignum in quo Deus extensus est!</l>
          </p>
<p>Tunc ergo quae crux esset Domini, quae latronum,
dubitare coeperunt. Proinde Macarius, civitatis praesul,
hujusmodi tractatu dubitationem solvit. Mulieri
namque nobilitate clarae, longa aegritudine fatigatae,
unam illarum crucium cum oratione promptissima
adhibens, virtutem Salvatoris agnovit. Mox enim ut
mulierem crux attigit, passionem saevissimae aegritudinis
effugavit, et feminae salutem restituit. SOZOMEN., <hi>lib.</hi> 
 II, <hi>cap. 1; edit. Christ.</hi> </p>
<p>Sic itaque mater imperatoris quod cupiebat agnoscens,
de clavis quidem quibus manus Christi fuerant
perforatae, alios in galeam immisit imperatoris: filii
<pb n="0937B"/>
capitis providentiam gerens, ut jacula bellica submoveret;
alios freno equino permiscuit, et cautelam
imperatoris agens, et veterem prophetiam adimplens.
Olim enim Zacharias clamaverat propheta, dicens <note>(Cap. XIV, 20)</note>:
 <hi>Et erit quod in freno est sanctum Domino
omnipotenti.</hi> Salutaris vero crucis partem quidem
aliquam regalibus distribuit. THEODORETUS, <hi>lib.</hi> I, <hi>cap. 18, p.</hi> 
 48.</p>
<p>Quam Constantinus suscipiens, et credens salvari
civitatem ubi haec particula servaretur, in sua statua,
sicut fertur, in foro Constantini posita super columnam
porphyreticam devote condidit. SOCRATES, <hi>lib.</hi> I, <hi>cap. 13; edit. Christ. Vales. cap. 17, p.</hi> 
 47</p>
<p>Reliquam vero partem in argentea theca clausam
civitatis tradidit sacerdoti. Et undique congregans artifices,
<pb n="0937C"/>
maximas illic ornatasque aedificavit ecclesias.
His ita gestis, convivio exhibito virginibus sacris, et
ipsa ministerium ancillae gerens, ultra octogesimum
annum aetatis agens, et his similia faciens rediit ad
filium. Et cum laetitia transivit e saeculo, multa filio
pietatis mandata committens, novissimis benedictionibus
adimpleto. THEODORETUS, <hi>lib.</hi> I, <hi>cap. 18, p.</hi> 48.</p>
<p>Post haec igitur imperator curam maximam Christianorum
habens, paganorum superstitiones aversabatur;
removitque monomachias, et suas imagines
in templis poni praecepit; et cubitum quo mensuratur
Nilus, non jam in templum Serapidis annis singulis,
sed in ecclesiam portari sancivit. SOCRATES, <hi>lib.</hi> I, <hi>cap. 14; edit. Christ. Vales. cap. 18, p.</hi> 
 48.</p>
<p>In omnibus itaque volens similem monstrari Romae
<pb n="0937D"/>
Constantinopolim, frustratus non est. Nam et corporibus
et divitiis major effecta est. Quod ideo provenisse
credo propter amorem Dei, quem civitas gerit,
et habitatorum circa indigentes auxilium. In tantum
namque fides crevit, ut multi quidem Judaeorum civium,
pagani vero pene omnes Christianam illic converterentur
ad fidem. In qua urbe, crescente tempore,
religio noscitur ampliata; neque arae, neque
pagana templa, aut sacrificia facta sunt, nisi sub
Juliano brevi tempore; quod mox probatur exstinctum.
Hanc igitur tanquam nuper conditam Christi
civitatem Constantinus suo nomine dedicavit: multis
eam et magnis exornans ecclesiis. Juvabatque Divinitas
imperatoris vota, et apparitionibus multis indicabatur
quia sanctae salutaresque essent quae illic
<pb n="0938A"/>
aedificabantur ecclesiae. SOZOMEN., <hi>lib.</hi> II, <hi>cap. 2; edit.
Christ. Vales. cap. 3, p.</hi> 445.</p>
</div2>

<div2>
          <head>CAPUT XIX. <hi>De loco ubi Vesta olim colebatur, et nunc archangeli basilica stat, et de miraculis quae illic pro Christi nomine celebrantur.</hi> </head>
<p>Insignis itaque locus ex illo tempore claruit peregrinis
et urbicis, ubi olim quidem Vesta colebatur,
postea vero ecclesia facta est; qui locus nunc Michaelium
nuncupatur, in dextera positus parte navigantium
a Ponto ad Constantinopolim, distans ab ea
navigio quidem stadiis fere triginta et quinque; per
terram vero circumeuntibus omnem sinum usque ad
septuaginta et amplius tenditur. Sortitus est igitur is
locus appellationem nunc usque servatam, eo quod
<pb n="0938B"/>
illic manifeste cernitur apparere Michael divinus
archangelus: quod etiam ego jutus eximie verum <emph>233</emph> 
 esse confirmo. Ostendit igitur hoc ita esse etiam
multis aliis virtus divina per ipsarum rerum experimenta.
Quidam enim in causis crudelibus aut inevitabilibus
periculis, alii vero in languoribus aut ignotis
passionibus incidentes, hic orantes ad Deum, liberari
promeruerunt. Sed quae singulis et quomodo illic
miracula contigerint, narrare longum est. Quae vero
provenerint Aquilino nobis noto, et in causis forensibus
socio, partim ab eo audiens, partim ipse cognoscens
necessario pandam. Cum eum ardentissima febris
rubris choleris mota [ <hi>mss.,</hi> rubris coloribus nota]
comprehendisset, aestuanti poculum dederunt medici,
quod evomuit; moxque cum vomitu diffusae cholerae
<pb n="0938C"/>
superficiem vultus ejus simili sui colore tinxerunt.
Quamobrem quidquid comederet et biberet evomebat.
Cumque hoc diu pateretur, nec esca ad nutrimenta
proficeret, haesitabat ars medicorum; et dum morti
vicinus esset, jussit suis ut eum ad locum hunc ducerent:
credens aut illic se mori aut languore privari.
Jacentique per noctem divina virtus apparens praecepit
ut quidquid comederet, in hujusmodi potionem
tingeret, quae esset ex pipere, et vino, et melle confecta.
Quo facto, ab aegritudine liberatus est; quippe
cum medicis ratione medicinae videatur esse contrarium
calida pocula cholericis exhibere.</p>
<p>Audivi enim et Probianum virum in palatio habentem
militiam medicorum, crudeli podagrae passione
detentum, ibi doloribus liberatum, eique apparuisse
sanctam mirabiliter visionem <note>( <hi>An. Dom.</hi> 339)</note>. Cum
<pb n="0938D"/>
enim dudum paganus esset, factus postea Christianus,
aliquatenus dogma sequebatur. Totius vero salutis
causam, id est sacratissimam crucem, nolebat adorare.
Hanc habenti sententiam divina virtus apparens, et
signum monstravit crucis, quod erat positum in altario
ejusdem ecclesiae. Et aperte palam fecit, quia
ex quo crucifixus est Christus, omnia quae ad utilitatem
humani generis facta sunt, quolibet modo praeter
virtutem adorandae crucis gesta non essent, neque
ab angelis sanctis, neque ab hominibus piis. SOZOMEN., <hi>lib.</hi> 
 I, <hi>cap. 2, edit. Christ. Vales. cap. 3, p.</hi> 445.
</p>
        </div2>

<div2>
          <head>CAPUT XX. <hi>De templorum destructione.</hi> </head>
<p>Cum itaque populi et civitates ad cultum Christianitatis
<pb n="0939A"/>
accederent, et caeteri pro filiis et uxoribus metuentes
ne quid mali paterentur si contradicerent,
quieti vacarent, nudati solatio multitudinis templorum
cultores et sacerdotes simulacra apud se reposita
pretiosissima tradiderunt, et quae Jovis fulmina vocabantur;
et per semetipsos haec educebant ex adytis
et templorum latentibus locis: quaeque prius in
visibilia apud eos erant, et solis sacerdotibus manifesta,
facta sunt omnibus valde vilissima. Aliae vero
imagines et statuae ex pretiosissima confectae materia,
igne crematae sunt, et pecuniae publice [ <hi>F. leg.</hi> pubicae]
sociatae. Quae vero ex aere mirabiliter facta videbantur,
ad Constantinopolim sunt advecta ornatus causa <note>( <hi>An.
Dom.</hi> 335)</note>, et hactenus in publico collocata, et per
plateas, et in circo, atque regalibus, id est Pythia divinatoris
<pb n="0939B"/>
Apollinis, et musae Heliconides, et Delphici
tripodes. Spoliataque sunt januis templa, et alia laquearibus
sunt nudata, alia vero neglecta ad sordes
usque ruinamque perducta sunt. Tunc itaque perierunt
et penitus sunt eversa, id est, in Aegea Ciliciae
templum Aesculapii, et in Aphacis juxta montem Libanum,
et Adonim fluvium Veneris domus: utraque
apud illos insignia; eo quod Aegeatae gloriarentur,
quasi languentes corpore curarentur apud eos, daemone
noctibus apparente atque curante. In Aphacis
autem, quod per invocationem quamdam certo die
de summitate Libani montis ignis fulgens veluti sidus
in proximum flumen velociter occumbebat, quod dicebant
Venerem esse. SOZOMEN., <hi>lib.</hi> II, <hi>cap. 4; edit.
Christ. Vales. cap. 5, p.</hi> 449.</p>
</div2>

<div2>
          <head>CAPUT XXI. <hi>De conversione barbarorum.</hi> </head>

<pb n="0939C"/>
<p>Interea cum multitudo nimia gentium ex Thracia
transiisset in Asiam, et alii aliunde barbari egissent
contra Romanos, multi sacerdotum Christi captivi
cum eis erant. Cumque languentes curarent, et daemones
effugarent, Christum solummodo nominantes,
et Filium Dei invocantes, insuper et conversatione
philosophantes inculpabili, et omnem maculam virtutibus
evincentes, admirati barbari virorum vitam,
simul et opera egregia, bene se sapere crediderunt,
et Deum habere propitium, si meliores imitarentur
homines, et sicut ipsi placarent Deum. Et constituentes
sibimet ex eis bene agendi rectores, edocebantur,
et baptizabantur, et consequenter in ecclesias
<pb n="0939D"/>
occurrebant. SOZOMEN., <hi>lib.</hi> II, <hi>cap. 5. Edit. Christ.
Vales. cap. 6, p.</hi> 451.</p>
</div2>

<div2>
          <head>CAPUT XXII. <hi>Quod Eusebius Nicomediensis Constantinopoleos invaserit episcopatum, et de litteris Constantini adversus eum.</hi> </head>
<p>Fautores igitur Arii nequissima non reliquere
consilia. Hujus enim causa in confessione fidei etiam
manibus consenserunt, qui postea imitati sunt gesta
luporum. Nam cum sanctissimus Alexander, qui suis
orationibus Arium fuerat jaculatus, id est Byzantii
pontifex, sic enim tunc vocabatur Constantinopolis,
ad meliorem translatus fuisset vitam, Eusebius defensor
impietatis, parvipendens regulas quas ante
<pb n="0940A"/>
paululum cum aliis pontificibus ipse conscripserat,
repente Nicomediam deserens Constantinopolitanam
arripuit sedem, regulis e diverso clamitantibus, episcopos
et presbyteros non licere ex alia civitate transire
ad aliam. Sed mirum non est ut qui sic insaniunt
adversus Unigeniti deitatem, licenter etiam alias transgrediantur
leges. Non enim tunc solummodo hanc
novitatem fecit, sed etiam olim aliud simile perpetravit.
Qui dum in Beryto esset episcopus, transilivit
in Nicomediam, et ex ea denuo post concilium insania
apertae impietatis exactus est, et cum eo Theogonius
Nicaenus. Quod imperator Constantinus litteris
manifestum fecit. Ego vero huic operi finem epistolae
inserere judicavi. Scripsit enim haec Nicomediensibus:
Quis est hic qui ita populum docuit innocentem?
<pb n="0940B"/>
Eusebius utique tyrannicae crudelitatis excultor.
Quod enim ubique tyranni noscatur esse cliens, ex
multis rebus apparet. Hoc namque veracium episcoporum
testatur interitus, <emph>234</emph> hoc etiam Christianorum
crudelissima persecutio clamat aperte. Nihil
enim de injuriis mihi factis nunc aio, per quas quando
maxime adversarum partium insidiae discurrebant,
iste etiam oculos contra me habebat intentos. Cui
hoc defuit solum, quod non et armatum ministerium
tyranno licenter exhibuit. Neque me quispiam putet
ad horum probationem minus instructum. Judicium
namque manifestum est, quia presbyteros et diaconos
sequentes Eusebium aperte constat a me deprehensos.
Sed haec quidem transeo quae nunc non indignationis
gratia, sed ad illorum confusionem a me
<pb n="0940C"/>
prolata [ <hi>ed.,</hi> probata] noscuntur. Hoc solum formido,
hoc cogito, quod vos ad communionem criminis vocari
conspicio. Propter Eusebii namque seductionem
et subversionem, conscientiam percepistis a veritate
separatam. Sed erit hujus rei non tarda salubritas, si
episcopum fidelem et integrum nunc sumentes, respiciatis
ad Deum. Quod utique ad praesens in vobis est
studium, et istud in vobis esse oportuerat; et dudum
in vestro pendere judicio, nisi praedictus Eusebius
pessima consciorum suorum tuitione venisset huc
[ <hi>mss. et edit. V.,</hi> hic], et ordinem rectitudinis impudentissime
confudisset. Sed quoniam de memorato
Eusebio apud vestram charitatem nos breviter loqui
decet, audite. Meminit vestra patientia factum in Nicaea
civitate concilium: cui et ego ipse conscientiae
<pb n="0940D"/>
meae cultum decenter exhibui, nihil aliud volens
quam concordiam omnibus fabricari, et prae cunctis
arguere et removere hanc causam, quae principium
quidem habuit per Arii Alexandrini superbiam, corroborata
vero est per Eusebii pravum pestiferumque
votum. Sed ipse Eusebius, o amabiles atque charissimi!
cum quanta putatis discussione [ <hi>ed., Niv. et Frob.,</hi> 
discursione] (quippe conscientia sua victus), cum
quanta confusione mendacio utique declarato degebat?
Immittens quidem mihi diversos, qui pro eo deposcerent;
petens vero a me quoddam solatium, ne
tanto malo convictus, suo honore privaretur. Testis
est mihi Deus hujus rei, qui et in me et in vobis benigno
amore consistat. Nam etiam me ille devertit,
et indecenter arripuit, quod vos quoque nostis. Tunc
<pb n="0941A"/>
enim omnia gesta sunt sicut ipse desiderabat, quia
omne malum in sua conscientia recondebat. Sed ut
caetera perversitatis ejus omittam, quid maxime cum
Theogonio nequitiae suae participe egerit, audite, deposco.
Alexandrinos quosdam a nostra fide recedentes
huc [ <hi>mss. et ed. V.,</hi> hic] destinari praeceperam,
quoniam horum ministerio mentis flammas urgebat.
Sed isti benigni et optimi nimis episcopi, quos simul
concilii veritas ad poenitentiam reservabat, non solum
receperunt eos, et apud se reservaverunt, sed etiam
malis eorum voluntatibus communicare decreverunt.
Quapropter hoc circa istos ingratos decrevi peragere,
ut abrepti procul deportarentur exsilio. Nunc itaque
vestrum est ad Deum illa fide respicere, qua semper
et fieri convenit, et esse decet, et agere. Episcopos
<pb n="0941B"/>
enim purificatos, et orthodoxos, atque clementes nos
gaudemus habere. Si quis autem ad memoriam illorum
pestilentium, aut ad laudem improvide praesumit
forsitan excitari, repente in sua praesumptione
ministri Dei, hoc est meo opere comprimetur. Dominus
vos custodiat, fratres charissimi. THEODORETUS, <hi>lib.</hi> 
 I, <hi>cap. 18 et 19, p.</hi> 49.</p>
</div2>

<div2>
          <head>CAPUT XXIII. <hi>Quod rursus Eusebius apud Constantinum impetrata venia pro Arianis egerit.</hi> </head>
<p>Tunc igitur isti et damnati, et e civitatibus sunt
expulsi. Et in Nicomedia quidem Amphion [ <hi>ed.,</hi> Appion]
episcopus ordinatus est, in Nicaea autem Chrestus.
Sed rursus consuetas machinationes exercentes,
et imperatoris clementiam accessibilem suis fallaciis
<pb n="0941C"/>
invenientes, restituti sunt, prioremque potentiam receperunt.
Eusebius etenim, sicut jam dixi, etiam
Constantinopolitanum tenuit tyranice praesulatum, et
potiorem percepit praesumptionem, frequenter ad
imperatorem veniens, et fiduciam ex crebra collocutione
mercatus, contra veritatis propugnatores saevas
contentiones instituit. Et primum quidem cupere se
Hierosolymorum loca professus est, et imperatorem,
tanquam famosissimum visurus aedificationis opus,
provida cogitatione captavit. Quapropter cum multo
honore dimissus est, imperatore vehicula et alia ei
distribuente solatia. Profectus igitur est cum eo et
Theogonius Nicaenus, particeps malignorum consiliorum
ejus, sicuti jam diximus. THEODORETUS, <hi>lib.</hi> I, <hi>cap. 20 et 21. Edit. Christ.</hi> </p>
</div2>

<div2>
          <head>CAPUT XXIV. <hi>Qua fraude Eustathius Antiochenus sit episcopatu depositus et in exsilium deportatus, et qui post eum fuerint ordinati.</hi> </head>

<pb n="0941D"/>
<p>Venientes autem in Antiochiam, et amicitiarum
induti vultum, maxima mulcatione [ <hi>ed., Niv. et Frob.,</hi> 
ministratione] potiti sunt. Veritatis enim propugnator
magnus Eustathius largam eis hospitalitatem fraternitatis
exhibuit. Cumque ad sacratissima loca pervenissent,
et concordes vidissent eos, hoc est, Eusebium
Caesariensem, Scythopolitam Patrophilum, et
Aetium Lyddae, Laodiceae Theodotum et alios qui lepram
Arii susceperant, nuntiaverunt eis quod cogitaverant,
<pb n="0942A"/>
et cum eis venerunt ad Antiochiam. Et schema
quidem sub honore praemittebatur adventus eorum;
quod vero propinabatur, erat pietatis bellum.
Mulierem namque prostantem mercede negotiantes
[ <hi>ed., Niv. et Frob.,</hi> conducentes], et linguam ejus sibi
impendi persuadentes, ad concilium venerunt <note>( <hi>An.
Dom.</hi> 331)</note>. Proinde alios omnes foras ire praecipientes,
ter miserrimam introduxere mulierem. At illa
infantulum sub mamilla demonstrans, aiebat ex
concubitu Eustathii illum se et concepisse et generasse,
eumque clamabat saepius impudentem. Is autem,
qui calumniae ejus tam manifestae conscius erat, jussit
ut hanc rem si qui scirent deducerent [ <hi>ed.,</hi> deducerentur]
ad medium. Illa vero dicente nullum se habere
accusationis testem, jusjurandum ei justissimi
<pb n="0942B"/>
judices intulerunt; lege scilicet aperte clamante <note>(Deut.
XIX, 15)</note>:
In duobus aut tribus testibus credi esse veracia,
quae dicuntur; necnon et Apostolo praecipiente <note>(I Tim. V, 19)</note>,
ut nullus adversus presbyterum inscriptionem
[ <hi>ed.,</hi> accusationem] factam extra duos aut
tres testes accipiat. Sed isti sacras contemnentes
leges, contra talem virum accusationem sine testimonio
receperunt. Cum ergo illa mulier jusjurandum <emph>235</emph> 
 praebuisset, adjecit: affirmans quia infans ille
de concubitu esset Eustathii. Tunc itaque tanquam
adversus adulterum isti amatores veritatis protulere
decretum, aliis quippe de pontificibus (cum utique
multi adessent, et pro apostolicis dogmatibus repugnarent,
et omnimodis quae fuerant concinnata nescirent)
aperte reclamantibus, et magnum Eustathium
<pb n="0942C"/>
collaudantibus, decretumque illorum iniquum
suscipi prohibentibus. Hoc itaque facto, velociter
hujus notae [ <hi>ed., Niv. et Frob.,</hi> noxae] concinnatores
ad imperatorem profecti sunt, eique persuaserunt
quia vera fuisset inscriptio [ <hi>ed.,</hi> accusatio], et
depositionis Eustathii justa sententia quem tanquam
adulterum atque tyrannum expelli fecerunt, exercitatorem
pietatis simul et castitatis egregium. Et ille
quidem per Thracias ad Illyrici deductus est civitatem.
Isti vero prius quidem pro eo ordinaverunt Eulalium.
Quo, tempore pauco, vivente, Eusebium Palaestinensem
illuc [ <hi>mss. et ed. V.,</hi> illic] migrare voluerunt;
eoque fugiente mutationem, et simul imperatore
prohibente, fecerunt Euphronium. Quo etiam,
anno et paucis mensibus in episcopatu defuncto,
<pb n="0942D"/>
Placito illius Ecclesiae tradidere pontificatum. Isti
vero omnes pestem Arii habuere celatam. Propterea
namque multi pie viventium, et sacerdotum, et reliquorum,
ecclesiastica relinquentes collegia, apud
semetipsos conveniebant. Quos universi Eustathianos
appellabant, quia post egressum illius seorsum congregabantur.
Porro mulier illa ter misera passionem
crudelissimi languoris incurrens, manifestavit insidias;
et illam tragoediae compositionem pariter enudavit,
non duobus vel tribus, sed multis valde [ <hi>ed.,</hi> 
admodum] sacerdotibus, quae concinnata videbantur
insinuans. Ait enim pro pecuniis illam se facere praesumpsisse
calumniam. Jusjurandum tamen non omnino
<pb n="0943A"/>
fuisse falsum, quia ille infans de quo juraverat
filius erat cujusdam Eustathii nomine, fabri ferrarii.
THEODORETUS, <hi>lib.</hi> I, <hi>cap. 21, p.</hi> 52.</p>
</div2>

<div2>
          <head>CAPUT XXV. <hi>De divisione Antiocheni populi propter Eustathium.</hi> </head>
<p>Tunc igitur in Antiochia gravis seditio de Eustathii
depositione surrexit, et postea de episcopatus electione
tantus ignis accensus est, ut pene civitas universa
deperiret, populo in duas partes dissidente. Et
aliis quidem Eusebium Palaestinae transferri contendentibus
in Antiochiam, aliis autem studentibus ut
reverteretur Eustathius. Erat enim in utraque parte
et populus civitatis, et militaris manus, et tanquam
<pb n="0944A"/>
adversus hostes ita cuncti commovebantur, ut pene
usque ad gladios pervenirent, nisi Deus et timor principis
cohiberet. Nam imperator suis epistolis seditionem
compescuit. Eusebius autem Palaestinae repudiavit
[ <hi>ms. Theod.,</hi> repedavit]; quod admiratus imperator
scripsit ei: propositum laudans, eumque beatum clamans,
et quod non unius civitatis, sed totius orbis
potius digne decerneretur episcopus. De caetero autem
per annos octo dicitur Antiochenae Ecclesiae vacasse
sedes. Tandem vero studio inimicorum Nicaenae
fidei, ordinatur Euphronius. His igitur in hoc volumine
rite contextis, tempus est ut sequentis libri
ordinetur [ <hi>ed.,</hi> ordiamur] initium. SOCRATES, <hi>lib.</hi> I, <hi>cap. 18. Edit. Christ. Vales. cap. 24, p.</hi> 
 59.</p>
</div2>
      </div1>

<div1>
        <head>LIBER TERTIUS.</head>

<pb n="0943"/>
<emph>236</emph> 

<div2>
          <head>CAPUT PRIMUM. <hi>De conversione gentis Indorum atque Persarum.</hi> </head>

<pb n="0943B"/>
<p>In temporibus religiosi principis Constantini, et
Indorum gentes et Iberorum Christiani dogmatis rudimenta
susceperunt. Sed etiam Armenios tunc primum
audivi Christianos effectos. Aiunt enim Tiridatem
regem tunc gentis illius ex quodam mirabili
signo Dei, quod circa ejus domum evenit, Christianum
fuisse factum, et omnes simul ejus ditioni subjectos
una praeceptione jussisse ut similiter Deo
colla submitterent. Unde et apud caeteros confines
Christianum dogma transivit, et multitudine dilatatum
est. Apud Persas autem initium Christianitatis
aestimo celebratum, dum quidam eorum occasione
commercii ad Ostroinos et ad Armenios venientes,
<pb n="0943C"/>
ut assolet, sanctis illis colloquerentur viris,
et eorum virtutes experirentur. SOZOMEN., <hi>lib.</hi> II <hi>cap.
7. Edit. Christ. Vales. cap. 8, p.</hi> 454.</p>
</div2>

<div2>
          <head>CAPUT II. <hi>Quomodo Judaei Christianos accusaverint apud Persas, qui, et quanti, et quibus modis passi sint apud Persas.</hi> </head>
<p>Cumque tempore procedente crescerent, et ecclesias
et sacerdotes pariter caeterosque ministros habere
coeperunt. Hoc autem factum non mediocriter contristabat
magos, qui religionem Persarum, veluti quaedam
sacerdotalis tribus, per successionem generis
ab initio commissam habere noscuntur. Afficiebat
enim id etiam Judaeos naturaliter quodammodo Christiani
dogmatis inimicos. Quapropter accusaverunt
<pb n="0943D"/>
apud Saporem tunc regem Symeonem archiepiscopum
Seleuciae et Ctesiphontis civitatum in Perside
regalium, tanquam amicus esset Caesari Romanorum
eique. Persarum negotia depalaret. Credens autem
derogationibus his Sapores, primum quidem tributis
immensis Christianos afficiebat, eo quod plurimos eorum
agnosceret, qui paupertatem magis eligerent;
crudelibusque viris hujusmodi exactiones injunxit,
quatenus ex egestate pecuniarum, et nimietate exactorum
vim passi, propriae religionis jura contemnerent.
Post haec autem sacerdotes ministrosque Dei gladiis
minacibus interemit, ecclesias subvertit, et vasa earum
<pb n="0944B"/>
omnia publicavit. Symeonem vero deduci jussit
ad se, tanquam proditorem Persarum regni atque religionis.
Magi siquidem, auxiliantibus sibi Judaeis,
cum festinatione sanctas ecclesias destruebant. Symeon
autem comprehensus, ferroque vinctus, ad regem
usque deducitur. Qui vir effectus est magnus, et
omni fortitudine pretiosus. Nam cum eum torquendum
Sapores jussisset introduci, neque timuit, neque
adoravit. Pro qua re vehementius efferatus rex, inquisivit
cur non adorasset, quippe quod prius facere
consueverat. Ad quem Symeon: Prius quidem non
vinctus adducebar, ut negarem veri Dei culturam, et
nihil in hoc dubitans, quae sunt solemnia regis implebam;
nunc autem fas mihi non est hoc agere.
Veni namque pro nostro dogmate et pietate
<pb n="0944C"/>
decertaturus. Haec dicentem praecepit rex adorare <emph>237</emph> 
 solem, et facienti plurima se daturum
cum maximo honore munera compromisit; reluctantem
vero interminatus est esse moriturum et omnem
Christianorum gentem. Cumque nec terroribus potuisset
movere Symeonem, nec mulcere promissionibus,
sed fortiter permaneret, nunquam quoque
adoraret solem, ne proditor suae religionis existeret,
praecepit eum in vinculis retineri, credens eum posse
longo tempore declinare. Cumque duceretur ad carcerem,
vidit eum Ustazades [ <hi>al.,</hi> Ustazanes, et
Ustazares] senior quidam eunuchus, nutritor Saporis,
et major regiae domus. Et consurgens adoravit eum.
Sedebat namque ante januas regis; quem Symeon
increpavit injuriose, et cum furore clamavit, aversatusque
despexit. Is enim dum Christianus esset, non
<pb n="0944D"/>
ante multum tempus vim passus adoraverat solem.
Quo facto, repente flens eunuchus, cum gemitu vestem
quidem claram qua indutus erat exutus est,
et lugubrem accipiens amictum, ante domum regiam
sedebat flens atque gemens: Heu! inquit, qualem
credam esse circa me Deum, quem ego negavi, dum
pro hac causa dudum amicissimus Symeon neque
verbum mihi reddiderit, et sic aversatus cum furore
transiverit? Cumque haec Sapores audisset, evocans
eum, causam luctus inquisivit, aut si qua ei circa
domum aerumna contigerit. Respondens Ustazades,
ait: O rex, nihil in hujus saeculi domo infortunii
<pb n="0945A"/>
passus sum. Utinam pro his quae mihi nunc evenerunt,
in universas calamitates alias incidissem! Lugeo
namque cur vivo, qui dudum mori debueram. Video
solem, quem tibi parere volens, non voto meae voluntatis,
adoravi. Quapropter pro utroque me mori
justissimum est: quia et proditor sum Christi, et te
quoque decepi. Et ille quidem haec dicens, juravit
coeli et terrae Creatorem, suam ulterius non se mutare
sententiam. Sapores autem admiratus eunuchi
constantiam, amplius saeviebat adversus Christianos,
tanquam maleficiis hoc agere praevalerent. Parcens
autem seniori, nunc lenitate, nunc minis omni virtute
eum se subvertere judicabat. Cumque nil ageret,
Ustazade profitente nunquam se fore sic fatuum, uti
pro Deo creatore cunctorum illa coleret potius quae
<pb n="0945B"/>
a Deo creata sunt, tunc ira commotus, jussit gladio
caput ejus abscindi. Cumque duceretur ad necem,
rogavit spiculatorem ut paululum sustineret, tanquam
aliquid regi mandaturus, et vocans quemdam fidelium
eunuchorum, jussit ut diceret haec Sapori: Pro
favore quem hactenus a juventute habui circa vestram
domum, o rex, patri tuo et tibi ministrans
studio competenti, testibus non indigeo, tu namque
bene nosti. Pro omnibus ergo quae aliquando vobis
impendi, redde mihi compensationem hujuscemodi,
ne quis ignorantium putet me supplicium sustinere
tanquam infidelem regni aut malae cujuspiam voluntatis,
sed ut potius manifestum fiat quod agitur,
praeco clamans denuntiet universis, quia Ustazades
capite truncatur, non regis inimicus, sed Christianum
<pb n="0945C"/>
se esse professus, et Deum proprium apud regem
negare contemnens. Haec quidem eunuchus regi nuntiavit.
Porro Sapores juxta petitionem Ustazadis
praeconem clamare fecit. Aestimabat enim alios posse
a Christianitate revocare Christianos, si mente perciperent
quia nulli parceret Christiano, qui senem
nutritorem et devotum suae familiaritatis occideret.
Ustazades autem studuit clamari causam suae necis,
credens quia cum per terrorem adorasset solem,
multos Christianorum deduxerit ad timorem: nunc
autem cognoscentes pro religione mortuum, imitatores
multos suae virtutis efficeret. Hoc itaque modo
Ustazades gloriosissima morte translatus est. SOZOMEN., <hi>lib.</hi> 
 II, <hi>cap. 8. Edit. Christ. Vales. cap. 9, p.</hi> 455.--Symeon
autem id cognoscens in carcere, gratificos
pro eo hymnos obtulit Deo. Altera vero die, quae erat
<pb n="0945D"/>
sexta feria septimanae majoris, in qua ante Resurrectionis
festivitatem annua salutaris Passionis memoria
celebratur, etiam Symeonem decrevit rex ferro
perimere. Deductus enim rursus e carcere ad palatium
regis, nimis intrepide loquebatur Sapori de
dogmate; et nec illum nec solem passus est adorare.
Eademque die similiter interimi jussi sunt et alii
centum in carcere constituti. Novissime vero Symeonem
occidi praeceptum est, ita ut mortem videret
universorum. Erant etenim horum alii quidem episcopi,
alii presbyteri, alii diversorum ordinum clerici.
Cumque omnes ducerentur ad mortem, adveniens
summus princeps magorum, interrogabat eos, si vellent
vivere, et regis religionem colere, et solem
<pb n="0946A"/>
pariter adorare. Cumque hanc nullus eligeret vitam,
spiculatores circa necem martyrum laborabant. Symeon
autem assistens confortabat universos, et de
resurrectione ac pietate loquebatur, atque de sacris
Scripturis adhibens fidem, dicebat: Vitam quidem
veram esse sic mori, mortem vero manifestam negare
Deum: adjiciens quia post paululum etiam nullo
perimente sponte mors accidit. Hic est enim omnibus
natis finis inevitabilis. Post haec autem perpetuitas
non omnibus similiter accidit, sed velut ex quodam
pondere omnem rationem reddent homines hujus
vitae et eorum quae bene gesserint retributionem, et
poenas malorum sine dubitatione recipient. Majus
autem omnium bonorum nihil est ac beatius quam
eligere mori pro Deo. Haec dicente Symeone, et tanquam
<pb n="0946B"/>
filios edocente, in certaminibus sacris modo quo
decebat unusquisque exercitatus alacriter currebat
ad necem. Cumque omnes centum spiculator transisset,
novissime venit ad Symeonem, et Abedecallam,
et Ananiam: ambo namque senes, cani, sub ejus
Ecclesia constituti, cum eo fuerant comprehensi, et
erant in vinculis. SOZOMEN., <hi>lib.</hi> II, <hi>cap. 9. Edit. Christ.
Vales. cap. 10, p.</hi> 458.--Tunc itaque Pusicius, qui
super omnes artifices regis erat ibi consistens, et
videns Ananiam trementem cum praepararetur ad
necem, ait: Paululum, o senex, claude oculos, et
securus esto, mox enim Christi videbis aspectum.
Cumque dixisset hoc, repente comprehensus, ductus
ad regem, et Christianus esse manifestatur, eo quod
pro dogmate fuisset locutus libera intentione martyribus.
<pb n="0946C"/>
Tunc rex extraneo quodam et crudeli modo
eum mori praecepit, ita ut perforata cervice exinde
linguam ejus ejicerent. Hoc itaque facto, quibusdam
accusantibus etiam filiam ejus, virgo sacra tunc comprehensa
perempta est. Sequenti vero anno, die quo
Passionis Christi memoria celebrabatur et exspectabatur
Resurrectionis festivitas, crudelissima Saporis
praeceptio per omnem Persarum cucurrit terram:
morte condemnans eos qui se profiterentur esse
Christianos. Quo tempore fertur ultra numerum
multitudinem Christianorum gladio cecidisse: alios
namque per civitates et castella diligenter magi requirentes,
celatos inveniebant; alii vero sponte,
nullo dicente, semetipsos offerebant, ne <emph>238</emph> taciturnitate
Christum negare viderentur. Igitur dum
omnes Christiani sine parcitate [ <hi>ed.,</hi> neque ulli
<pb n="0946D"/>
parceretur] perimerentur, etiam multi in ipsis regalibus
sunt occisi, cum quibus et Azanes eunuchus
regi maxime gratus. Quod dum Sapores audisset,
tristis factus, hanc generalem peremptionem removit,
et solummodo praeceptores religionis jussit occidi.
Illo siquidem tempore, aegritudinem incurrente regina <note>(SOZOMEN., lib. II, cap. 10. Edit. Christ. Vales. cap.
11, p. 459)</note>,
Symeonis episcopi soror, nomine Tharbua,
comprehensa est cum famula suam sequente vitam,
quas contigit teneri per insidias Judaeorum accusantium,
quasi maleficia reginae fecissent, propter Symeonis
mortem. Regina vero <note>(cum soleant languentes
hujusmodi rebus [ <hi>ed., Niv. et Frob.,</hi> spebus] aures
accommodare)</note> suspicata est veram esse detractionem,
<pb n="0947A"/>
et maxime a Judaeis factam, cum et ipsa similia saperet,
eosque sine mendacio et sibi faventes arbitraretur.
Sumentes autem magi Tharbuam et alias,
mortis acerbae perculere supplicio. Stipitibus enim
alligatas, serraque findentes per medium, eas crudeli
nece laceraverunt, et quasi expiantes reginam, per
medios stipites transire fecerunt. Ferunt autem istam
Tharbuam speciosam valde fuisse, et a magis quibusdam
adamatam, et latenter ad concubitum petitam,
promissa mercede salutis suae et aliarum, si consentiret
ad vitium. Quae nec auditum luxuriae passa est
sustinere, sed injuriis pro turpi petitione relatis,
alacriter accessit ad mortem, ne traderet sanctam
virginitatem. Cumque circumirent magi et principes
eorum universam provinciam secundum Saporis praeceptum,
<pb n="0947B"/>
ut sacerdotes et doctores dogmatis apprehenderent
Christiani, puniebant episcopos et presbyteros,
et maxime per regionem Adiabenorum. Hic
namque locus est Persicus, et plerumque Christianorum.
SOZOMEN., <hi>lib.</hi> II, <hi>cap. 11. Edit. Christ. Vales.
cap. 12, p.</hi> 460.--Hoc enim tempore et Acepsimam
episcopum apprehenderunt, et multos clericorum
ejus; tenentesque praesulem, sufficere sibi crediderunt,
alios nudatos substantiis dimittentes. Jacobus
autem quidam presbyter Ponti [ <hi>ms.,</hi> sponte] sequebatur
Acepsimam, et supplicans magis, identidem
meruit irretiri. Tunc enim et seni alacriter serviebat,
et ejus cladem aliquatenus levigabat, plagasque ut
poterat curare non desinebat. Post paululum vero
poenis crudelibus eum magi torserunt, cogentes ut
<pb n="0947C"/>
adoraret solem. Quo respuente, miserunt eum rursus
in vincula. Sed et multos alios presbyteros et
diaconos habebant in carcere post flagella. Pauco
tempore praetereunte, princeps magorum de eis
consuluit regem; acceptaque potestate ut ageret quod
vellet, si solem non adorarent, mandavit eis in
carcere regiam voluntatem. Quibus aperte respondentibus
nunquam se fore proditores Christi, nec
adorare solem, sine ulla parcitate eos verberibus
laniavit. Cum quibus Acepsimas pro confessione
dogmatis viriliter est defunctus. Quidam vero Armeniorum
cum essent obsides apud Persas, corpus ejus
auferentes latenter, sepulturae debitae tradiderunt.
Alii vero licet non minus flagellati, praeter spem
vixerunt; et non mutantes voluntatem, denuo ad
<pb n="0947D"/>
vincula sunt reducti, cum quibus erat Aithalas; qui
dum nimis tensus caederetur, humeri sunt disjuncti,
ita ut mortuas postea manus portare videretur,
aliique ejus ori cibos offerrent. Sub hoc itaque regno
testimonio bonae vitae translati sunt presbyteri, diaconi,
monachi et sacrae virgines, et in aliis officiis
Ecclesiae constituti, ac pro dogmate laborantes innumerae
multitudines. Eodemque tempore passus est
una cum Marea Bichor episcopus atque clerici circiter
ducenti et quinquaginta, qui cum eo capti a Persis
fuerant comprehensi. Tunc etiam Milesius nomine
martyrio coronatus est, qui primum quidem militabat
apud Persas, postea vero relicta militia conversationem
zelatus est apostolicam. SOZOMEN., <hi>lib.</hi> II, <hi>cap.
12. Edit. Christ. Vales. cap. 13, p.</hi> 461.--Diciturenim
<pb n="0948A"/>
quia dum in civitate Persica episcopus fuisset ordinatus,
multa saepe sit passus, et plagatus atque tractus,
virili mente sustinuerit. Cumque nulli potuisset illic
suadere ut Christianus esset, graviter ferens maledixit
civitati, et exinde discessit. Post paucum vero
tempus primatibus ejus loci in regem peccantibus,
superveniens exercitus cum trecentis elephantis civitatem
subvertit, et velut desolatam regionem arantes
seminibus tradiderunt. Milesius autem episcopus
solummodo peram circumferens, quae sacrum codicem
Evangeliorum habebat, perrexit orationem facturus
ad Hierosolymam, et inde in Aegyptum, ut videret
monachos ibidem conversantes. Qualis igitur iste
sanctus, et miraculorum fuerit operator, Syri sunt
testes, qui ejus actus vitamque scripserunt. Fertur
<pb n="0948B"/>
itaque eorum qui tunc martyrio coronati sunt sub
regno Saporis, virorum ac feminarum fuisse millia
quasi sexdecim. SOZOMEN., <hi>lib.</hi> II, <hi>cap. 13. Edit. Christ.
Vales. cap. 14, p.</hi> 462.</p>
</div2>

<div2>
          <head>CAPUT III. <hi>Epistola Constantini ad Persarum regem pro Christianis</hi> </head>
<p>In Perside vero fautoribus pietatis Constantinus
Augustus sponte prospexit. Agnoscens enim eos ab
impiis vehementer affligi, eorumque regem erroribus
servientem [ <hi>ed.,</hi> saevientem] diversa eis inferre pericula,
scripsit ei per legatos, qui tunc aderant, monita
pietatis: rogans ut cultores Dei apud cum digno
honore potirentur. Sed melius studium pii principis
per ejus litteras valebit agnosci.</p>
<p>
            <emph>
              <pb n="0948C"/>EPISTOLA CONSTANTINI IMP.
Ad Saporem regem Persarum <hi>De providentia Dei erga homines.</hi> </emph>
          </p>
<p>Sacratissimam custodiens fidem, veritatis luce participatus
sum: luminis veritate gubernatus, sacram
cognosco fidem. Denique per haec, sicuti res ipsae
confirmant, venerabilem religionem esse conspicio,
et doctrinam agnitionis sanctissimi Dei omnibus
offerentem, hujusmodi cultum me habere profiteor.
Quia hujus Dei virtutem in auxilio habens, inchoans a
finibus Oceani, omnem terrarum orbem firmissima
spe salutis obtinui; ita ut universi qui per tot tyrannos
cladibus quotidianis fuerant subjugati, et ad obscuritatem
usque perducti, resumentes communium rerum
<pb n="0948D"/>
vindictam, rediviva quodammodo curatione resurgerent.
Hunc Deum colo cujus signum Deo dicatus meus
exercitus portat in humeris, et a quo dum justo
sermone aliquid poscitur, impetratur. Ex ipsis autem
tropaei insignibus beneficia repente suscipio. Hunc
itaque Deum immortali memoria me honorare profiteor,
eumque summa puraque mente super omnia
esse credo. Hunc inclinatis genibus invocabo, <emph>239</emph> 
fugiens cunctum abominabilem sanguinem et odores
horribiles ac fugiendos, omnemque terrenam flammam
nimis evito. Quibus omnibus nefandus et ineffabilis
error multos gentium, ac genera universa
prostravit, et inferno contradidit. Quae enim Deus
omnium propter homines providentia suae clementiae,
utilitatis causa, produxit in mundum, haec ad uniuscujusque
<pb n="0949A"/>
desiderium trahi non patitur. Sed puram
tantummodo mentem et immaculatam animam ab
omnibus [ <hi>ed.,</hi> hominibus] exigit, virtutis et pietatis
actus exquirit, mansuetudinis et clementiae delectatur
operibus, mites amat, habet odio turbulentos, diligit
fidem, punit perfidiam, omnemque potentiam cum
fastu despicit, superborum punit asperitatem, ad
fastum elevatos interimit, humilibus autem ac patientibus
digna retribuit. Sic itaque etiam regnum
justum magnipendens adjutorio suae virtutis extendit,
sapientiamque regiam pacis tranquillitate custodit.
Non ergo videor mihi errare, frater mi, hunc esse
confitendum Deum omnium principem atque patrem,
quem multi regnantes apud nos vesanis erroribus
seducti, denegare tentaverunt. Sed illos omnes finis
<pb n="0949B"/>
comprehendit exitialis, ita ut omne genus hominum post
eos exsurgens, clades eorum pro maledictionis exemplo
proponere videatur. Horum igitur unum esse reor
Valerianum, quem velut quaedam virga iracundiae
divinae de nostris terris expellens, vestris partibus
tradidit puniendum. Qui scilicet verecundiae suae
famosissimus [ <hi>ed., Niv. et Frob.;</hi> nobilissimum], apud
nos tropaeum demonstrasse cognoscitur. Sed hoc
quidem in bonam partem conversum est, ut in nostro
saeculo hujusmodi supplicium fieret manifestum. Vidi
namque et ego illorum finem qui nuper nefandis
praeceptionibus Deo devotum populum turbaverunt.
Quapropter multas Deo refero gratias, quoniam integra
providentia omne genus humanum, colens
legem divinam, reddita sibi pace decenter exsultat.
Unde etiam nobisipsis credo quoniam optime cauteque
<pb n="0949C"/>
universa proveniunt, quando per illorum puram
probabilemque religionem divinamque concordiam,
universa in se dignatur erigere. Igitur de tali hominum
collegio, id est Christianorum (pro quibus mihi
omnis est sermo), quam me libenter credis audire,
quando etiam eminentia loca Persidos per eos amplius
quam cupio decorantur? Tu ergo optime gubernaveris,
si fueris sicut illi, et habueris commune
quod illi. Sic enim habebis omnium Dominum mitem,
placidumque, atque propitium. Hos igitur, quoniam
tantus ac talis existis, commendo tibi quoniam et
pietate probaris insignis. Hos dilige competenter, et
facito clementiae tuae participes, tibi simul et nobis
praebiturus gratiae immensa jura per fidem.</p>
<p>Haec igitur optimus imperator pietate decoratus
<pb n="0949D"/>
egit, curam non solum subjectorum habens, sed
etiam eorum qui sub alienis gubernaculis regebantur.
Quapropter et ipse divina protectione potitus est,
et universam Europam atque Libyam, super has
etiam maximam Asiae partem tenens, subjectos habuit
ubique devotos. Sed etiam barbarorum alii quidem
sponte serviebant, alii devicti. Ubique triumphi
videbantur, et victor cernebatur in omnibus imperator.
THEODORETUS, <hi>lib.</hi> I, <hi>c. 24, p.</hi> 56.
</p>
        </div2>

<div2>
          <head>CAPUT IV. <hi>De Alexandri pontificis Alexandrini fine, et initio praesulis Athanasii.</hi> </head>
<p>Interea Alexandro mirabili sene, qui Arii prostraverat
blasphemias, defuncto, post menses quinque
<pb n="0950A"/>
Nicaeni concilii, Alexandrinorum Ecclesiae suscepit
Athanasius praesulatum. Cujus persecutiones, fugas,
contumelias, crebraque pericula transferre distuli,
quae Rufinus suo nobilitavit eloquio. THEODORETUS, <hi>lib.</hi> 
 I, <hi>c. 26, p. 59. An. Dom. 328, Baron.</hi> 326.</p>
</div2>

<div2>
          <head>CAPUT V. <hi>Qua contra Athanasium gesta sint, et quomodo confugerit ad principem.</hi> </head>
<p>Post plurima vero consilia turbis seditionibusque
completa, et clamores accusatorum poscentium ut
Athanasius tanquam magus violentus et indignus sacerdotio
damnaretur, directi ab imperatore metuentes
ne eum aliqua invasione perimerent, latenter
eum de concilio subtraxerunt. At ille sciens non sibi
<pb n="0950B"/>
fore tutum contra tot accusatores agere, judicibus
etiam inimicis, synodum relinquens, venire festinavit
ad imperatorem. SOZOMEN., <hi>lib.</hi> II, <hi>cap. 24. Edit.
Christ.</hi> </p>
<p>Igitur Athanasius ad principem veniens, omnem
praesumptionem contra se factam episcoporum edocuit.
At illi ad Mareoten convenientes, quosdam concordantium
sibimet sacerdotum miserunt ad principem,
id est, Theogonium Nicaenum, atque Theodorum
Perinthium, Marin Chalcedonensem, Narcissum Cilicem,
et similes horum, mendacia texentes, et quaedam
commenta fingentes, et nudas valde calumnias,
quasi veras accusationes sibimet componentes. Quo
facto venerunt ad Aeliam civitatem. Praeceperat enim
imperator ut omne concilium a Tyro veniret ad
Aeliam. Nec non et alios undique congregari praeceperat,
<pb n="0950C"/>
quatenus templa aedificata dedicarentur. Misit
itaque pariter devotos viros [ <hi>ed., Niv. et Frob.,</hi> judicum]
pietate ac fide clarissimos, omnia largissime
expendi praecipiens, non solum pontificibus ac sacerdotibus,
sed etiam egentibus universis, qui undique
concurrebant. Porro fuerat exornatum etiam sacrum
altare palliis regalibus atque vasis, auro et pretiosis
lapidibus decoratum. THEODORETUS, <hi>lib.</hi> I, <hi>cap. 30,
pag.</hi> 64.
</p>
        </div2>

<div2>
          <head>CAPUT VI. <hi>Quomodo sit Arius ab exsilio revocatus, et qualem libellum dederit Constantino, et de fraudibus Arianorum.</hi> </head>
<p>Imperator interea Arium de exsilio revocavit, jussitque
ut quod de Deo crederet, scriptura currente
<pb n="0950D"/>
proferret. Tunc ille novitatem nominum quam prius
adinvenerat declinans, aliam explanationem contexuit,
simplicibus verbis eam et divina lectione confirmans,
jusjurandum quoque praebuit ita se credere,
et haec etiam mente sapere, nihilque aliter intelligere.
Textus enim ejus expositionis hujusmodi est.</p>
<p> <emph>240</emph> Piissimo et Deo amantissimo Domino nostro
imperatori Constantino Arius et Euzoius presbyteri.</p>
<p>Sicut praecepit Deo amabilis pietas tua, domme
imperator, exponimus nostram fidem, et scriptis
profitemur coram Deo sic credere et nos, et omnes
qui nobiscum sunt, sicuti subjectum est. Credimus
in unum Deum Patrem omnipotentem, et Dominum
<pb n="0951A"/>
Jesum Christum Filium ejus, qui ex eo ante omnia
saecula natus est, Deum Verbum, per quem omnia
facta sunt, quae in coelis, et quae in terra, qui venit,
et carnem assumpsit, et passus est, et resurrexit, et
ascendit in coelos, et iterum venturus est judicare
vivos et mortuos; et in Spiritum sanctum, et carnis
resurrectionem, et vitam futuri saeculi, et in regnum
coelorum, et in unam sanctam catholicam Dei Ecclesiam,
quae a finibus usque ad fines est. Hanc autem
fidem percepimus ex sanctis Evangeliis, dicente Domino
discipulis suis: <hi>Euntes docete omnes gentes,
baptizantes eos in nomine Patris, et Filii, et Spiritus
sancti <note>(Matth. XXVIII, 19)</note>
            </hi>. Si autem non haec ita credimus
atque suscipimus, vere Patrem, et Filium, et
Spiritum sanctum, sicut omnis catholica Ecclesia,
<pb n="0951B"/>
et sanctae edocent Scripturae, quas per omnia sequimur,
judex noster erit Deus et nunc et in futuro die.
Quapropter tuam pietatem rogamus, Deo amabilis
imperator, ut dum ecclesiastici sumus, et fidem et
sensum Ecclesiae sanctarumque Scripturarum habemus,
uniri nos per pacificam et Dei cultricem pietatem
tuam matri nostrae Ecclesiae jubeatis, quaestionibus
utique et superfluitatibus inquisitionum sublatis;
ut et nos, et sancta Ecclesia ad invicem pacificati,
solemnes orationes pro pacifico pioque imperio, et
omni tuo genere omnes communiter celebremus.</p>
<p>Hanc fidei expositionem alii quidem dicebant artificiose
compositam; ut videretur princeps placari
sermonibus, et ita Arii dogmatibus circumferri; quatenus
per expositionem ei fiducia praeberetur, et
<pb n="0951C"/>
utrumque haberet intellectum. Arbitratus autem imperator
Arium et Euzoium similia credere his qui in
Nicaea convenerant, valde gavisus est. Non tamen sibimet
persuasit ut eos in Ecclesiae communionem susciperet
ante judicium atque probationem congruarum
personarum secundum Ecclesiae legem; sed destinavit
eos ad episcopos tunc Hierosolymis congregatos,
scribens ut fidem eorum expositionis examinarent, et
clementem super eis deberent proferre sententiam;
sive recte credentes invidiae gratia essent injustitiam
passi, seu dum non haberent unde judices suos culpare
peterent, per poenitentiam revocarentur. Porro
sumpta occasione, fautores Arii per scripta imperatoris
eos in communionem susceperunt. Et cum hoc
fecissent, ipsi imperatori rescripserunt, et Ecclesiae
<pb n="0951D"/>
Alexandrinae, et in Aegyptum, et Thebaidam, et Libyam,
episcopis universis et clericis praecipientes ut
eos alacriter susciperent, imperatore testante rectam
eorum esse fidem, quam etiam propriae epistolae
subjecerunt. Haec quidem in Hierosolymis gesta noscuntur.
SOZOMEN., <hi>lib.</hi> II <hi>c. 26. Edit. Christ. Vales.
c. 27, p.</hi> 484.</p>
<p>Athanasius autem fugiens de Tyro, Constantinopolim
venit, et quae passus est adito imperatore narravit:
petens ut quae in Tyro fuerant gesta, examinarentur
sub ejus quoque praesentia. Porro Constantinus
imperator rationabilem petitionem ejus judicans,
haec scripsit episcopis qui in Tyro convenerant.
SOZOMEN., <hi>lib.</hi> II, <hi>cap. 27. Edit. Christ. Vales.
cap. 28, p.</hi> 486.</p>
</div2>

<div2>
          <head>CAPUT VII. <hi>Epistola Constantini evocantis episcopos, ut Athanasii causas ipse cognosceret.</hi> </head>

<pb n="0952A"/>
<p>Igitur imperator directa sacra epistola concilium
evocavit, ut in sui praesentia Athanasii examinaret
causam, cujus verba sunt haec.</p>
<p>Victor Constantinus pius episcopis in Tyriorum
urbe collectis.</p>
<p>Ego quidem ignoro quae vestro concilio turbulenter
atque cum tempestate decreta sunt. Apparet enim
quoniam quadam tumultuosa indisciplinatione veritas
est oppressa; vobis quippe non considerantibus quae
Deo placent, propter jurgia quae contra proximos vestros
habetis, et vota vestra inevincibilia esse contenditis.
Sed erit opus divinae Providentiae, quatenus
<pb n="0952B"/>
et haec contentio aperte deprehensa possit evacuari,
atque nobis palam fieri, si quid illic convenientes sive
qualibet gratia, aut inimicitiarum causa gessistis.
Quapropter cum omni festinatione vos omnes ad
meam reverentiam volo concurrere, quatenus gestorum
apud vos integritatem per vosipsos possitis ostendere.
Verum qua gratia haec scripserim vobis, vosque
ad me litteris evocaverim, per ea quae sequuntur
agnoscetis. Pergenti jam mihi ad cognominis nostri
felicissimae patriae civitatem, dum essem conscensurus
in equum, repente Athanasius episcopus in
media platea cum quibusdam sacerdotibus quos circa
se habebat, sic inopinate nos adiit, ut nobis daretur
subito causa cujusdam formidinis. Testis enim mihi
inspector omnium Deus est, quoniam neque cognoscere
<pb n="0952C"/>
eum quis esset prima fronte praevalui. nisi quidam
nostrorum, et quis esset et quam pertulisset injustitiam
tunc narrasset. Et ego quidem neque confabulatus
cum eo sum illo tempore, nec qualibet locutione
participatus. Dumque ille se audiri deposceret,
ego vero refutarem et pene repelli eum praeciperem,
cum majori fiducia nihil aliud a nobis quam vestrum
postulavit adventum; ut vobis praesentibus quae passus
est necessario posset suis gemitibus explanare.
Unde quia mihi rationabile videtur, et temporibus
opportunum, scribi vobis libentius haec praecepi, ut
omnes quicunque apud Tyrum concilium celebrastis,
indesinenter ad expeditum nostrae mansuetudinis
concurrere festinetis: ipsis operibus ostensuri puritatem
et rectitudinem vestri judicii coram me videlicet,
<pb n="0952D"/>
quem Dei ministrum proprium nec vos abnegatis:
quoniam et imperator minister sum Dei. Igitur
ubique pacificatur Dei nomen, et integre benedicitur
per meam in Deo culturam etiam apud ipsos barbaros
qui veritatem hactenus ignorabant. Certum namque
est quia qui veritatem ignorat, neque Deum
scire potest. Verumtamen, sicut praedictum est, etiam
barbari per me fidelem ministrum recognoverunt, et
Dominum metuere didicerunt, quem utique protectorem
meum ubique ac provisorem ipsis operibus est
ostensum. Unde praecipue etiam Deum sciunt. Et illi
quidem <emph>241</emph> propter nostrum timorem reverentur
Deum. Vos autem, qui sancta mysteria ejus clementiae
proferre debetis, non dicam custodire, sed nihil
agere, nisi quae ad contentionem noscuntur et odia
<pb n="0953A"/>
pertinere, et, ut absolute dicam, quae ad humani generis
tendere videntur interitum. Sed festinate, sicuti
dixi, ad nos venire continuo, scientes quoniam
omni virtute agere conabor, quatenus quae in lege
Dei sunt, ea praecipue sine aliqua titubatione serventur.
Quibus utique neque vituperatio, neque mala
superstitio poterit implicari, dispersis utique, ac palam
contritis, et penitus exterminatis sacratissimae
legis inimicis, qui sub schemate sancti nominis blasphemias
varias et diversas injiciunt. SOCRATES, <hi>lib.</hi> 
I, <hi>c. 22. Edit. Christ. Vales. c.</hi> 34.</p>
</div2>

<div2>
          <head>CAPUT VIII. <hi>Quod venientes episcopi Ario faventes Athanasio detraxerint, ita ut in exsilium mitteretur</hi> </head>
<p>Hae siquidem litterae ad aestuationem perduxerunt
<pb n="0953B"/>
eos qui fuerant in synodo congregati, quoniam plures
quidem ad proprias redierant civitates. Qui vero
circa Eusebium, et Theogonium, et Marin, Patrophilum,
et Ursacium, et Valentem erant, ad Constantinopolitanam
venientes urbem, nequaquam de calice
fracto, aut altari subverso, aut Arsenio perempto,
quod in synodo concinnaverant, quaestionem fieri
permiserunt; sed aliam invenere detractionem, suggerentes
imperatori, quoniam Athanasius interminaretur
non se missurum ab Alexandria frumenta solemniter
ad Constantinopolitanam urbem. Et haec se
audisse dicebant, Athanasio dicente ad Amantium,
Anubionem, Arbathionem, et Petrum, episcopos.
Multum itaque derogatio praevalet quando derogator
creditur fide dignus. Hac subreptione ad furorem
<pb n="0953C"/>
perductus imperator, Athanasium relegavit exsilio,
et habitare eum praecepit in Galliis. Aiunt
enim quidam hoc imperatorem propterea fecisse,
ut unirentur Ecclesiae: quoniam Athanasius communicare
Arianis evitabat. Et ille quidem degebat
in Treveri Galliarum. SOCRATES, <hi>lib.</hi> I, <hi>cap. 23
Edit. Christ.</hi> </p>
<p>Sed nemo miretur si tantus vir deceptus excessit,
sacerdotibus falsa loquentibus; cum divinus quoque
David propheta, non a pontifice, sed a servo Siba
contra Miphiboseth mendacia loquente, deceptus sit.
THEODORETUS, <hi>lib.</hi> I, <hi>cap. 33, p.</hi> 66.
</p>
        </div2>

<div2>
          <head>CAPUT IX. <hi>Quomodo Marcellus Ancyranus depositus sit, et de Asterio sophista.</hi> </head>
<p>
            <pb n="0953D"/>Igitur episcopi in Constantinopolitana urbe congregati,
Marcellum Ancyrae Galatiae deposuerunt pro
hujusmodi causa. Asterius quidam in Cappadocia
exercens artem sophisticam, eam relinquens, Christianitatem
se promittebat asciscere; tentavitque libros
conscribere, qui feruntur hactenus, et per quos
Arii dogma firmatum est. Dicebat enim Christum sic
esse Virtutem Dei, sicuti dictum est apud Moysen:
Locustam et campas virtutem Dei; et his multa similia.
Conveniebat autem is Asterius frequenter apud
episcopos qui Arianam praecipue non evitabant sectam.
<pb n="0954A"/>
Nam et ad concilia concurrebat, episcopatum
in aliqua civitate quaerens. Sed sacerdotio quidem
frustratus est, eo quod persecutionis tempore sacrificasse
probaretur. Cumque circumiret Syriae civitates,
libros quos consuerat ostendebat. Haec agnoscens
Marcellus, contra eum scribere volens, mensuram
contrarietatis excessit. Purum namque hominem,
sicut Samosatenus Paulus, praesumpsit dicere Dominum
Christum. Haec agnoscentes qui tunc Hierosolymis
convenerant, de Asterio quidem nullum habuere
sermonem, quoniam neque erat in ordine sacerdotum;
Marcellum vero tanquam sacerdotio functum
rationem exigentes libri sui, eumque comperientes
Samosateni dogmate maculatum, jusserunt ut a tali
secta recederet. Qui reprehensus, librum se promisit
<pb n="0954B"/>
exurere. Cumque hoc studium fuisset [ <hi>ed., Niv. et
Frob.,</hi> deferbuisset] lentatum, episcoporum collegium,
evocante imperatore, venit ad regiam civitatem,
praesentibusque Eusebio et qui cum eo erant
episcopis, in urbe Constantinopolitana rursus studium
de Marcello fiebat. Et dum Marcellus, sicut promiserat,
illicitam conscriptionem nollet incendere, eum
de episcopatu deposuerunt. In cujus locum Basilium
in Ancyram direxerunt. Sed hanc quidem conscriptionem
Eusebius tribus destruxit libris, superstitionem
ejus valde redarguens. Postea vero Marcellus
in Sardicensi concilio recepit episcopatum, dicens
non intellectum suum librum, et propterea quasi
Paulianum fuisse depositum. SOCRATES, <hi>lib.</hi> I, <hi>cap.
24. Edit. Christ.</hi> </p>
</div2>

<div2>
          <head>CAPUT X. <hi>Quomodo Arius, dum studet ab Alexandro Constantinopoleos in communionem suscipi, exstinctus sit.</hi> </head>

<pb n="0954C"/>
<p>Igitur dum post concilium Hierosolymitanum Arius
venisset in Aegyptum, Alexandrina Ecclesia ejus evitante
communionem, rursus venit ad Constantinopolitanam
urbem, concurrentibus illic consectatoribus
ejus, et obedientibus Eusebio Nicomediensi episcopo,
et concilium celebrare volentibus. Horum studium
sentiens Alexander tunc Constantinopolitanus episcopus,
nisus est solvere tale conamen. Dumque hoc
non valuisset implere, aperte Arii nisibus interdixit:
non licere eum ecclesiasticum esse dicens, nec infirmandam
sententiam episcoporum pene totius terrae
secum convenientium in Nicaena urbe. Eusebius autem
et qui circa eum erant, dum primo sermonibus
<pb n="0954D"/>
flectere nequivissent Alexandrum, postea cum terrore
minabantur: quia nisi susciperet Arium, certa die
ipse quidem deportaretur exsilio; Arius autem in
communionem susciperetur universorum. Et post
haec ab alterutris recesserunt. Illi quidem definitam
diem exspectantes, ut suas minas implerent; Alexander
autem orabat ne ad perfectum verba Eusebii
pervenirent. <emph>242</emph> Maxime autem ei terror ingerebatur,
eo quod imperatori jam pene suaserant ut faceret
quod ipsi volebant. Ante unum vero constitutum
diem prosternens semetipsum sub altari, tota
<pb n="0955A"/>
nocte jacuit pronus: rogans Deum ut impediret terminum
inimicorum ejus. SOZOMEN., <hi>lib.</hi> II, <hi>cap. 28.
Edit. Christ. Vales. cap. 29, p. 488.</hi> </p>
<p>Haec igitur Alexander pronus orabat. Imperator
autem de Ario experiri volens, eum ad palatium
evocavit, percunctatusque est si Nicaeni concilii decreta
servaret. Ille vero nihil moratus, repente subscripsit
decreta fidei, per subscriptionem arte callida
circumveniens. Et imperator quidem miratus, ei intulit
jusjurandum. Qui etiam hoc fraudulenter egit,
quodammodo jusjurandum arte deludens. Quod autem
audivi de hac machinatione conscribo. Fertur
enim conscripsisse Arium sectam suam in charta
quam sub ala ferebat: unde vere se jurare credidit,
dicens sic se sapere sicut scripsisset. Hoc enim ita
<pb n="0955B"/>
factum audiens ego conscripsi; quia vero et jusjurandum
praebuit, ex epistolis imperatoris agnovi.
Credens igitur imperator, suscipi eum ab episcopo
Constantinopolitanae urbis Alexandro in communionem
praecepit. Erat enim tunc sabbatum. Et sequenti
die eos communicare exspectabat alterutris; sed
praesumptiones Arii judicia Dei secuta sunt. Nam dum
egressus ex imperiali fuisset aula, obsequiis honorabatur
satellitum Eusebii, et per mediam tunc civitatem
perspicuus apparebat. Cumque venisset juxta
locum cui est vocabulum Constantini forum, ubi columna
porphyretica collocata est, terror eum subito
ex quodam conscientiae secreto constrinxit, et cum
formidine secuta est ventris effusio. Percunctatusque
si secessus esset in proximo, et agnoscens esse post
<pb n="0955C"/>
Constantini forum, perrexit illuc. Quo facto, defectus
eum quidam cum effusione corripuit, et una cum
stercoribus meatus quoque prolapsus est. Tunc ergo
concidit, et sanguinis multitudo cum subtilibus intestinis
subsequenter effluxit; decurrebantque pariter
cum splene etiam interna jecoris. Et ita factum est,
ut repente sequeretur et mors. Secessus vero ubi talia
gesta sunt, in Constantinopolitana urbe monstrabatur,
sicuti dixi, post Constantini forum atque macellum
in porticu constitutum: omnesque transeuntes
digito notabant locum, detestabilem Arii recordantes
interitum. SOCRATES, <hi>lib.</hi> I, <hi>cap. 25. Edit.
Christ. Vales, cap. 38. p.</hi> 73.</p>
<p>Post aliquod tempus quidam fautorum Arianae vesaniae
dives ac potens studium habuit ut eumdem
<pb n="0955D"/>
locum a publico compararet. Et destruens quod erat
primitus, domum ibi constituit, quatenus oblivio facti
procederet, et per successionem hujusmodi memoria
deperiret. Fama tamen per cunctam cucurrit civitatem,
et orbi terrarum mortem Arii declaravit. SOZOMEN., <hi>lib.</hi> 
 II, <hi>cap. 28. Edit. Christ.</hi> </p>
</div2>

<div2>
          <head>CAPUT XI. <hi>Quod prius Ariani cum orthodoxis conveniebant atque communicabant, et de lege Constantini qua jussit haereticorum oratoria ecclesiis applicari.</hi> </head>
<p>Arii vero dogma, licet apud multos disputationibus
extolleretur, nondum tamen in proprium discernebatur
populum, aut in nomine constabat auctoris;
sed omnes simul in ecclesia conveniebant atque communicabant,
praeter Novatianos, et qui vocantur
<pb n="0956A"/>
Phryges, et Valentinianos, et Marcionistas, et Paulianos,
et qui alias haereses colebant. Contra quos
omnes imperator posita lege sancivit auferri eorum
oratoria et ecclesiis applicari; et neque in domibus
privatorum eos congregationes patiebatur, nec publice
celebrare. Melius enim judicabat in ecclesia catholica
communicandum, et in eam cunctis convenire
suadebat. Propter quam legem arbitror haeresis memoriam
fuisse destructam. Nam priorum principum
temporibus Christi cultores licet sectarum diversitate
differrent, apud paganos tamen Christiani esse putabantur,
et similiter passionibus subjacebant, ac semetipsos
propter communes persecutiones examinaro
non poterant, et propterea facile inter se convenientes
missas celebrabant. Et licet essent pauci, non
<pb n="0956B"/>
tamen videbantur esse divisi. Post hanc vero legem
neque publice in ecclesias poterant convenire, neque
latenter, dum episcopi civitatum et clerici observantes
talia prohiberent. Hinc ergo plurimi metuentes ad
Ecclesiam se catholicam contulerunt. Alii vero manserunt
in sua sententia, non tamen successores haeresis
reliquerunt. SOZOMEN., <hi>lib.</hi> II, <hi>cap. 30. Edit.
Christ. Vales. cap. 32, p.</hi> 492.</p>
</div2>

<div2>
          <head>CAPUT XII. <hi>Quomodo et ubi imperator Constantinus imperatores tres filios reliquerit, et percepto baptismate sit defunctus.</hi> </head>
<p>Cumque religiosissimus imperator potius Christianitate
gauderet, et veri [ <hi>ed.,</hi> vere] Dei testimonio fidem
Nicaenam roborari cognosceret, in his quae fuerant
<pb n="0956C"/>
de Ario gesta laetabatur. Qui cum tres habuisset
filios, eos Caesares nuncupavit, et singulos eorum per
decenos annos imperii sui principes esse constituit.
Id est, primum quidem filium sui nominis Constantinum
Hesperiarum partium in decennali suo fecit habere
principatum; secundum vero avi nomine Constantium
in vicennalibus suis Caesarem in Oriente
constituit; juniorem vero Constantem in suis tricennalibus
ordinavit. Anno vero post haec transacto, ingressus
sexagesimum quintum aetatis annum, aegritudine
captus, ex urbe Constantinopolitana, quasi ad
calidas aquas egressus est. SOCRATES, <hi>lib.</hi> I, <hi>cap. 25.
Edit. Christ. Vales. cap. 38, p.</hi> 74.</p>
<p>Qui cum Nicomediae degeret, languore gravatus,
nec ignorans vitae hujus incertum, gratiam sacri baptismatis
est adeptus. Distulerat enim usque ad illud
<pb n="0956D"/>
tempus <note>( <hi>An. Dom.</hi> 339)</note>, in Jordane fluvio hoc promereri
desiderans. Porro autem tres filios <emph>243</emph> imperii
reliquit haeredes, et Athanasium magnum reverti
praecepit in Alexandriam, licet Eusebius praesens
esset, et niteretur contraria suadere. THEODORETUS, <hi>lib.</hi> 
 I, <hi>cap. 23, p.</hi> 65.</p>
<p>Nicomediae in suburbano sacri baptismatis donis
initiatus est. SOZOMEN., <hi>lib.</hi> II, cap. <hi>cap. 32. Edit. Christ.
Vales. cap. 34, p.</hi> 945.</p>
<p>Ita facto testamento, tribus filiis haeredibus constitutis,
est defunctus. Corpus autem imperatoris in
aureo loculo collocatum, ad Constantinopolim est
devectum, et in palatii celso loco repositum. Quod in
multis honoribus atque veneratione quasi viveret habebatur,
<pb n="0957A"/>
donec aliquis filiorum ejus assisteret. Postea
vero ab Oriente Constantio veniente, cum imperialibus
exsequiis funus ejus sepultum est in Apostolorum
ecclesia; quam propterea fecerat, ne imperatores
et sacerdotes reliquiis privarentur apostolorum.
Vixit autem Constantinus imperator annis sexaginta
<pb n="0958A"/>
et quinque, regnavit autem triginta et uno. Defunctus
est, consulatu Feliciani et Taciani <note>( <hi>id est, anno
Dom. 336, Chron. Cassiod.</hi> 338)</note>, vicesima secunda
die mensis Maii, qui erat annus secundus ducentesimae
octavae Olympiadis. SOCRATES, <hi>lib.</hi> I, <hi>cap. 26.
Edit. Christoph.</hi> 
</p>
        </div2>
      </div1>

<div1>
        <head>LIBER QUARTUS.</head>

<pb n="0957"/>
<emph>244</emph> 

<div2>
          <head>CAPUT PRIMUM. <hi>Quomodo per quemdam presbyterum dogma Arii pullulaverit.</hi> </head>

<pb n="0957A"/>
<p>Igitur sub imperio Constantini per Ecclesias talia
provenerunt. Quo moriente, rursus ad querimoniam
<pb n="0957B"/>
venit dogma Nicaeni concilii. Nam licet vivente
Constantino non illud omnes susceperint, tamen
aperte renuere non audebant. Quo moriente, plurimi
ab eo se indubitanter abstinuere concilio. Erant
enim isti, qui etiam primitus videbantur esse suspecti:
praecipue vero Arii sectatores Eusebius et Theogonius,
cujus dogma se firmare credebant, si reverti
Athanasium prohiberent, et consectatori suo Aegyptiacae
dioecesis jura contraderent. Et illi quidem haec
agebant, ministrante sibi presbytero per quem
Constantini temporibus Arius ab exsilio fuerat revocatus.
Erat enim is presbyter Constantio quoque gratus,
eo quod paternum ei servaverat testamentum,
ita ut usque ad principem palatiique potentes haberet
accessum. Eusebius autem in aula regali videbatur ita
perspicuus, ut suos consectatores faceret Augustos ac
<pb n="0957C"/>
proceres. Quamobrem de dogmate rursus privatim
et publice disputationes crebro proferebantur, et
simul injuriae, inimicitiae et plurima quae ex talibus
solent saepius evenire. SOZOMEN., <hi>lib.</hi> III, <hi>cap. 1, p.</hi> 497.</p>
</div2>

<div2>
          <head>CAPUT II. <hi>Quomodo Athanasius favore Constantini minoris Alexandriam remeaverit, et ejusdem Constantini epistola.</hi> </head>
<p>Interea Athanasius ab occidentali parte in Alexandriam
est reversus, quem etiam Constantinus vivens
redire maluerat. Dicitur autem quia etiam testamento
voluit hoc conscribere: sed quoniam ita defunctus
est, ejus major filius Constantinus Hesperiarum
partium princeps, hoc egit, litterasque hujusmodi
ad populum destinavit Alexandrinum.</p>
<p>
            <pb n="0957D"/>Constantinus Caesar populo Ecclesiae catholicae,
Alexandriae constituto.</p>
<p>Neque vestram sacratissimam mentem arbitror
ignorare, propterea Athanasium adorandae legis praedicatorem
ad tempus in Gallias fuisse directum,
quoniam ferocitas crudelium inimicorum ejus in periculo
sacri ejus capitis imminebat: ne forsan per
malignorum calliditatem aliquid incongruum sustineret.
Ut ergo hoc evitaret, ab imminentibus sibi
necessitatibus est ablatus. Et ita me jubente habitare
praeceptus est [ <hi>ed.,</hi> jussus est], ut in hac civitate
in qua degebat, bona ei necessaria non deessent.
Talis enim est ejus venerabilis virtus, divinis freta
olatiis, ut etiam molestias asperioris fortunae despiciat.
<pb n="0958A"/>
Quapropter licet ad charissimam reverentiam
vestram dominus noster beatae memoriae Constantinus
pius, meus pater, eumdem episcopum in suum
locum <emph>245</emph> restituere proposuerat: tamen, quoniam
humana sorte praeventus, antequam haec compleret
<pb n="0958B"/>
vota requievit, consequens arbitratus sum voluntatem
divae memoriae imperatoris implere. Qui dum ad
vos remeaverit, qualem a me venerationem habuerit
agnoscetis. Non enim mirabile est si quid in eo gessimus
quod laudetur. Meam namque animam imago
desiderii vestri, et schema tanti viri ad hoc movit et
invitavit. Divina providentia vos custodiat, fratres
dilectissimi. SOZOMEN., <hi>lib.</hi> III, <hi>cap. 2, p.</hi> 498.</p>
</div2>

<div2>
          <head>CAPUT III. <hi>De insidiis Arianorum adversus Athanasium.</hi> </head>
<p>His litteris fretus Athanasius, Alexandriam venit,
libenterque eum plebs Alexandrina suscepit. Ariani
vero, conjuratione facta adversus eum, frequentes
seditiones subinde suscitabant, per quas occasio praebebatur
<pb n="0958C"/>
Eusebio ut derogaret ei apud imperatorem:
quoniam non decernente communi concilio episcoporum,
auctoritate sua arripuisset [ <hi>ms. Lyr.,</hi> corripuisset]
Ecclesiam. Tantumque his derogationibus
actum est, ut indignante imperatore de Alexandria
urbe projiceretur. Eodem tempore Eusebio moriente
episcopo Caesareae Palaestinae cognomento Pamphili,
Agapius discipulus ejus suscepit episcopatum, qui et
alios plurimos edidit libros, et de vita doctoris sui
multa conscripsit. SOZOMEN., <hi>lib.</hi> IV, <hi>cap. 2, p.</hi> 499.</p>
</div2>

<div2>
          <head>CAPUT IV. <hi>De morte Constantini minoris.</hi> </head>
<p>Non multo post tempore et Constantinus imperator,
Constantini majoris filius, dum nititur invadere
<pb n="0958D"/>
partes junioris fratris Constantis, circa Aquileiam
congressione facta perimitur, consulatu Acindyni et
Procli <note>( <hi>An. Dom.</hi> 339)</note>. Quamobrem imperii Romani
principatus occidentalium quidem partium pervenit
ad Constantem, orientalis autem ad Constantium.
SOCRATES, <hi>lib.</hi> II, <hi>cap. 3; edit. Christ. Vales. cap.
5, p.</hi> 83.</p>
</div2>

<div2>
          <head>CAPUT V. <hi>Quomodo Athanasius, Arianis bella sibi denuo suscitantibus, ad partes discesserit Italiae.</hi> </head>
<p>Igitur tempore quo Constantinus ad perenne transivit
imperium, testamento filiis temporale distribuens
regnum (nullus enim eorum erat praesens),
presbytero a sorore propria sibimet commendato
suum credidit testamentum: praecipiens illud Constantio
<pb n="0959A"/>
dari, qui inter alios videbatur esse vicinior, et
prius venire posse credebatur. Hinc iste Constantio
factus notus, tradito testamento accepit ad eum ingrediendi
fiduciam. Qui videns facilem Constantii voluntatem,
et velut calamum ventis accedentibus agitari,
praesumpsit contra evangelica dogmata bellum
assumere, et adversus Ecclesias asperrimam erigere
tempestatem. Dicebat enim esse culpabiles qui consubstantialitatis
vocem, quae scripta non inveniretur, in
fidei doctrina posuissent, quod inter sacerdotes et eos
discordiam generaret. Hinc ergo Athanasium et ejus
sectatores accusans, insidias instruebat. Hujus cooperatores
erant Eusebius et Theogonius, et Theodorus
Perinthius, qui eloquentior videbatur, et scripsit explanationes
Evangeliorum, quem plurimi Herocleioten
vocant <note>( <hi>An. Dom.</hi> 341)</note>. Isti namque saepius
<pb n="0959B"/>
videntes imperatorem, reversionem Athanasii multorum
causam asserebant esse malorum; et non solum
Aegyptum, sed etiam Palaestinam, et Phoenicen,
vicinasque gentes ejus gratia dicebant esse turbatas.
Proinde hujusmodi verbis levissimam obsidentes imperatoris
intentionem, suaserunt ut Athanasium ab
Ecclesia rursus expelleret. Qui agnoscens eorum
consilium, ad partes Hesperias abiit. THEODORETUS, <hi>lib.</hi> 
 II, <hi>cap. 3, p.</hi> 70.</p>
</div2>

<div2>
          <head>CAPUT VI. <hi>Quid de Athanasio Julius decrevit episcopus.</hi> </head>
<p>Verum Eusebius ejusque consortes calumnias in
Athanasium factas Julio Romano pontifici destinaverunt.
Qui ecclesiasticam sequens legem, etiam
<pb n="0959C"/>
ipsos Romam venire praecepit, et venerabilem Athanasium
ad judicium regulariter evocavit. Ille continuo
evocatione suscepta venit: calumniarum vero
sarcinatores Romam quidem profecti non sunt,
scientes facile suum posse capi mendacium. Sed
videntes oves pastore desolatas, lupum super eas pro
pastore constituerunt, id est, Gregorium, qui sex
annis bestiis ferocibus crudelius usus, poenam malitiae
suae solvit, ab omnibus amarissime laniatus. THEODORETUS, <hi>lib.</hi> 
 II, <hi>cap. 4, p.</hi> 71.</p>
</div2>

<div2>
          <head>CAPUT VII. <hi>Quod Constans imperator partes foverit Athanasii.</hi> </head>
<p>Athanasius autem veniens ad Constantem, postquam
<pb n="0959D"/>
Constantinus junior fuerat bello defunctus,
Arianae cohortis cum gemitu referebat insidias, et
bellum contra apostolicam fidem gestum, patrisque
ejus nomen maximique concilii ab illo celebrati memorabat,
et quoniam communi lege synodus roborata
videretur. Haec insinuando cum lacrymis, ad paternum
zelum excitavit imperatorem. Mox namque ut
haec audivit, mandavit fratri, monens ut paternae pietatis
inviolabilem servaret haereditatem, cum et ille
pietate gubernando regnum, et Romanorum evicisset
tyrannos, et gentes positas in circuitu subjugasset.
THEODORETUS, <hi>lib.</hi> II, <hi>cap. 5; edit. Christ. Vales.
cap. 4, p.</hi> 72.</p>
</div2>

<div2>
          <head>CAPUT VIII. <hi>De morte Alexandri Constantinopolitani pontificis, et de ordinatione apud orthodoxos Pauli, apud Arianos Macedonii.</hi> </head>

<pb n="0960A"/>
<p>Ea siquidem tempestate Constantinopolim altera,
priore superior, turba ex hujusmodi causa processit.
Alexander Constantinopolitanae praesul Ecclesiae,
post decertationem cum Ario terminatam ex hac vita
recessit, episcopatus <emph>246</emph> tricesimo tertio, vitae anno
nonagesimo et octavo <note>( <hi>Anno Dom.</hi> 326)</note>, nullumque
in suum constituit locum; sed mandavit ut unum ex
duobus quos ipse nominaret eligerent. Et siquidem
vellent docibilem simul, et vitae optimae testimonio
decoratum, Paulum a se presbyterum ordinatum,
virum quidem aetate juvenem, sed sapientia senem,
episcopum sibimet ordinarent. Si vero ex habitu
solummodo reverentiae eligere vellent, Macedonium
<pb n="0960B"/>
facerent, tunc diaconum existentem, qui aetate senior
videretur. Ex hac causa major contentio pro episcopi
ordinatione surrexit, Ecclesiamque turbavit,
cum populus utique in duas divisus esset partes, aliique
defenderent Arianum dogma, alii vero Nicaeni
decreta concilii. Igitur donec Alexander viveret, Homousiani
pontifices potiores erant Arianorum, quia
hi quotidie convicti minuebantur. Cum vero Alexander
obiisset, contentio rursus ex utraque parte commota
est. Quapropter Homousiani Paulum ordinavere
pontificem, Ariani vero Macedonium. Et in ecclesia
quidem Irene cognomine quae est vicina juxta basilicam
Sophiam, Paulus est ordinatus, in quo potius
Alexandri sententia prolata videbatur. SOCRATES, <hi>lib.</hi> 
 II, <hi>cap. 4; edit. Christ. Vales. cap. 6, p.</hi> 83.</p>
</div2>

<div2>
          <head>CAPUT IX. <hi>Quod remoto Paulo Eusebius Nicomediensis Constantinopoleos invaserit episcopatum, et de Antiocheno concilio, et ordinatione Eusebii in Alexandriam, et post eum Gregorii, et de transformatione Nicaeni concilii.</hi> </head>

<pb n="0960C"/>
<p>Post paululum vero tempus imperator ad Constantinopolim
veniens, indignatur ob ordinationem factam
Arianorum episcoporum; constitutoque concilio
Paulum quidem removeri fecit; Eusebium vero ex
Nicomedia migrantem Constantinopolim, episcopum
esse decrevit. Quo facto Antiochiam profectus est
imperator. Eusebius itaque nullo modo cessare patiebatur,
sed omnia commovebat, donec suum propositum
perduceret ad effectum. Egit ergo ut in Antiochia
<pb n="0960D"/>
Syriae synodus fieret, sub occasione quidem
dedicationis ecclesiae quam pater Augustorum fabricari
coeperat [ <hi>ms. Lyr.,</hi> fecerat], et post ejus obitum
Constantius decimo anno eam a tempore fundationis
expleverat: pro veritate autem ad subversionem atque
destructionem Nicaeni concilii. Ad quam synodum
convenerunt ex civitatibus diversis episcopi
nonaginta. Maximus tamen Hierosolymitanus Macarii
successor non adfuit: cogitans quia ei posset subripi,
ut in damnationem subscriberet Athanasii. Sed neque
Julius interfuit maximae Romae praesul, neque in
locum suum aliquem destinavit; cum utique regula
ecclesiastica jubeat non oportere praeter sententiam
Romani pontificis concilia celebrari. Fit ergo synodus
in Antiochia sub praesentia Constantii principis,
<pb n="0961A"/>
consulatu Marcellini et Probini <note>( <hi>id est, anno Dom.
340 secundum Cassiod., vel. 341 secundum Baron.</hi> )</note>.
Erat autem quintus annus mortis Constantini patris
Augustorum. Praesidebatque tunc Ecclesiae Antiochenae
Placitus successor Euphronii. Fautores igitur
Eusebii operae pretium judicantes Athanasio derogare,
primum quidem calumniati sunt quasi extra
regulam fecisset quam tunc ipsi decreverant: quoniam
non ex sententia communis concilii episcoporum
receperat sacerdotium, sed sibimet arrogando
in Ecclesiam fuisset ingressus. Deinde quoniam ejus
adventu turbata genera, plurimi seditione sint mortui;
et quia aliqui ab Athanasio caesi, judicibus dicerentur
esse contraditi. SOCRATES, <hi>lib.</hi> II, <hi>cap. 5; edit.
Christ. Vales. cap. 7 et 8, p.</hi> 84.</p>
<p>
            <pb n="0961B"/>Hac derogatione tunc habita constituerunt episcopum
in Alexandria, primo quidem Eusebium cognomento
Emisenum. SOCRATES, <hi>lib.</hi> II, <hi>cap. 6; edit.
Christ. Vales. cap. 9, p.</hi> 85.</p>
<p>Quo ordinato, et in Alexandriam ire metuente,
Gregorium fecerunt episcopum. His ita gestis, transformaverunt
fidem, nihil quidem culpantes Nicaeni
concilii; sed principium praebentes, quatenus frequentibus
conciliis alia subinde mutantes et recitantes,
terminus fidei paulatim in Arianam vesaniam
repedaret. SOCRATES, <hi>lib.</hi> II, <hi>cap. 7; edit. Christ. Vales.
cap. 9, p.</hi> 86.</p>
</div2>

<div2>
          <head>CAPUT X. <hi>Epistola Antiocheni concilii de fide, et de bello Francico, et de Antiochiae terraemotu.</hi> </head>

<pb n="0961C"/>
<p>Nos neque sequaces Arii fuimus; quomodo enim
episcopi presbyterum sequeremur? Neque aliam
quampiam fidem absque exposita antiquitus suscepimus.
Sed etiam nos examinatores et cognitores
ejus fidei facti sumus; et judicavimus potius quam
secuti sumus. Didicimus enim ab initio credere in
unum Deum omnium, Deum universorum intelligibilium
sensibiliumque creatorem et provisorem, et in
unum Filium unigenitum ante omnia saecula existentem,
et cum suo genitore manentem, per quem omnia
facta sunt visibilia et invisibilia; et qui in novissimis
temporibus per bonam voluntatem Patris descendit,
et ex sancta Virgine carnem assumpsit, et
omnem voluntatem Patris sui implevit: passus est,
<pb n="0961D"/>
et resurrexit, et in coelos ascendit, et in dextera Patris
sedet, venturus judicare vivos et mortuos, et
rex permanet in aeternum et Deus. Credimus et in
Spiritum sanctum. Si autem adjiciendum est, credimus
et carnis resurrectionem et vitam perpetuam.
Haec in prima scribentes epistola civitatibus dirigebant.
Sed post paululum aliam in Antiochia dictaverunt.
Eodem tempore etiam rempublicam contigit
valde turbari. Gens namque Francorum circa Gallias
constituta Romanis erat infesta. Tunc enim etiam
terraemotus maximus in Oriente factus est, et praecipue
in Antiochia, quae anno jugiter est commota.
SOCRATES, <hi>lib.</hi> II, <hi>cap. 7; edit. Christ. Vales. cap. 10,
p.</hi> 86.</p>
</div2>

<div2>
          <head>CAPUT XI. <hi>Quomodo Gregorius Alexandriam venerit, et fugerit Athanasius, et quae mala per Gregorium gesta sint.</hi> </head>

<pb n="0962A"/>
<p>Interea Gregorium deducebat in Alexandriam Syrianus
magister militiae, et cum eo armati milites
numero quinque millia, quibus etiam aderant Arii
sectatores ibi morantes. Sed quomodo Athanasius
ecclesia pulsus, ne caperetur effugit, arbitror esse
dicendum. Erat enim vespera, <emph>247</emph> et populus in
vigiliis observabat: sperabaturque futura collectio.
Inter haec venit magister militum, et circa ecclesiam
per cohortes suos milites ordinavit. Athanasius autem
videns quae fiebant, cogitavit ne propter se ulla
laesio populo proveniret. Et praecipiens diacono ut
compleret orationem, rursus psalmum fecit imponi.
<pb n="0962B"/>
Dumque consonantia psalmodiae celebraretur, per
unam januam ecclesiae egrediebantur omnes. Quo
facto, milites quidem sine commotione steterunt.
Athanasius autem inter medios psallentium illaesus
abscessit. Et hoc modo fugiens, Romam profectus
est. Porro Gregorius Alexandrinae tunc praesedit Ecclesiae.
Alexandrinorum vero plebs non ferens quod
erat gestum, ecclesiam quae Dionysii nuncupatur incendit.
SOCRATES, <hi>lib.</hi> II, <hi>cap. 8; edit. Christ. Vales.
cap. 11, p.</hi> 88.</p>
</div2>

<div2>
          <head>CAPUT XII. <hi>Quod mortuo Eusebio Paulus in ecclesiam rursus introductus sit, et ab Arianis Macedonius institutus.</hi> </head>
<p>Eusebius autem legationem misit ad Julium Romanae
<pb n="0962C"/>
urbis episcopum, rogans ut contra Athanasium
judex esset. Sed quae de Athanasio decreverat
Julius, Eusebius non occurrit agnoscere: quia dum
paucum tempus vixisset post concilium, vita privatus
est. Quapropter Constantinopolitae Paulum rursus in
ecclesiam introduxerunt. Idem et Ariani in ecclesiam
quae nunc dicitur Pauli ordinavere Macedonium. Et
hoc gerebant fautores Eusebii successoresque praesumptionis,
id est, Theogonius Nicaenus, Maris Chalcedonensis,
Theodorus Heracleae, et reliqui. Sed Ursacius
et Valens haeretici, postea libellum poenitentiae
Julio offerentes episcopo, et consentientes consubstantialitatis
verbo, communicare meruerunt. SOCRATES, <hi>lib.</hi> 
 II, <hi>cap. 9; edit. Christ. Vales. cap. 11
et 12, p.</hi> 89.</p>
</div2>

<div2>
          <head>CAPUT XIII. <hi>Quomodo Hermogenes magister militum volens Paulum ab ecclesia pellere, a populo sit peremptus, et quae vindicta processerit.</hi> </head>

<pb n="0962D"/>
<p>Interea propter Macedonium ingens praeliorum
flamma surgebat, et intestinum bellum Christianorum
in civitate multi sanguinis effusione pullulabat.
Quod cum audisset Constantius Antiochiae positus
imperator, Hermogeni magistro militum Thraciarum
injunxit ut Paulum ecclesia pelleret. Qui Constantinopolim
veniens, maximas turbas egit [ <hi>ed.,</hi> commovit]:
cogens ut pelleretur episcopus. Facta autem
seditione, populus erat praeparatus ad ultionem.
Cumque Hermogenes insisteret ut militari manu expelleret
<pb n="0963A"/>
Paulum, accensus populus, ut fieri solet in
talibus, irrationabiliter ei resistebat, ejusque domum
incendentes, ipsumque trahentes interemerunt. Haec
gesta sunt consulatu Constantii tertio et secundo
Constantis <note>( <hi>id est, anno Dom.</hi> 341)</note>. Quo tempore
Constans quidem Francos Romanorum subjecit imperio.
Constantius autem de interitu Hermogenis
agens, ab Antiochia veredis Constantinopolim venit,
et Paulum quidem expulit civitate [ <hi>ed.,</hi> urbem damno
mulctavit], urbi vero damna concussit, auferens ei
frumenti a suo patre collati ultra quadraginta millia
modiorum, quae quotidie frangebantur. Nam pene
octoginta millia per dies singulos, urbe Alexandria
mittente, primo ministrabantur. Hoc itaque facto
Macedonium distulit statuere urbis episcopum;
<pb n="0963B"/>
irascebatur enim et adversus eum, non solum quia
praeter ipsius voluntatem fuerat ordinatus, sed quia
propter seditiones inter eum Paulumque factas plurimi
perierant, simul et magister militum fuerat interemptus.
Dimittens ergo eum missas facere in ecclesia
solum in qua fuerat ordinatus, denuo est profectus
in Antiochiam. SOCRATES, <hi>lib.</hi> II, <hi>cap. 10; edit.
Christ. Vales. cap. 12 et 13, p.</hi> 90.</p>
</div2>

<div2>
          <head>CAPUT XIV. <hi>Quomodo Gregorius ab Alexandria sit remotus, et Georgius Arianus ibi fuerit evocatus.</hi> </head>
<p>Ariani praeterea Gregorium removentes ab Alexandria
tanquam odibilem, et quia propter eum factum
fuisset incendium, nec non et quia minus eorum fovebat
<pb n="0963C"/>
errorem, evocaverunt Georgium Cappadocem
Arianae vesaniae. SOCRATES, <hi>lib.</hi> II, <hi>cap. 10; edit.
Christ. Vales. cap. 14, p.</hi> 91.</p>
</div2>

<div2>
          <head>CAPUT XV. <hi>Athanasio, Paulo et aliis orthodoxis episcopis Romae constitutis, quid Orientalibus Julius Romanus scripserit.</hi> </head>
<p>Igitur Athanasius relinquens Alexandriam, Romam
profectus est. Contigit autem eodem tempore etiam
Paulum Constantinopolitanum pontificem illuc una
concurrere, et Marcellum Ancyrae, Asclepamque
Gazae. Qui dum Arianis esset adversus, inscriptionem
passus ab his, quasi subvertisset altare, damnatus
est. Pro quo Gazaeorum Ecclesia Quintiano committitur.
Lucianus autem Hadrianopolites episcopus, ob
<pb n="0963D"/>
aliam accusationem Ecclesia sua privatus, degebat in
urbe Roma. Cognoscens ergo Romanus episcopus
crimina singulorum, et omnes Nicaeno concilio concordare
comperiens, eos in communionem suscepit,
tanquam omnium curam gerens, propter sedis propriae
dignitatem, singulisque reddidit suas ecclesias,
et orientalibus scripsit episcopis: culpans quia non
recte tractassent viros inculpabiles, de suis ecclesiis
eos expellentes, et quod constituta Nicaeni concilii
minime conservarent. Quorum paucos ad certam
diem sibimet adesse praecepit, ut coram eis ostenderet
justum se super eis protulisse decretum. Et de
caetero non se passurum interminatus est, nisi ab
hujusmodi turbis et novitate cessarent. Et ille quidem
<pb n="0964A"/>
haec scripsit. Athanasius autem et Paulus epistolas
Julii orientalibus episcopis direxerunt, et singuli
eorum suas sedes adepti sunt. SOZOMEN., <hi>lib.</hi> III, <hi>cap. 7; edit. Christ. Vales. cap. 8, p.</hi> 
 507.
<emph>248</emph> </p>
        </div2>

<div2>
          <head>CAPUT XVI. <hi>Quid Orientales Julio rescripserint.</hi> </head>
<p>Verum pontifices Orientis graviter hoc ferentes,
et in Antiochia congregati <note>( <hi>An. Dom.</hi> 346)</note>, Julio rescripserunt
epistolam, ornato quidem stylo compositam,
ironia vero maxime plenam, et non sine interminationis
qualitate confectam. Fatebantur enim
circa omnes Romanorum Ecclesiam esse munificam
[ <hi>ms. Santheod.,</hi> unicam], veluti quae apostolicam haberet
curam, et antiquitus mater pietatis existeret,
<pb n="0964B"/>
licet ab Oriente ad eam praedicatores dogmatis advenissent.
Se vero non propterea secundo loco habendos
existimabant, eo quod non magnitudine aut multitudine
abundarent ecclesiarum, cum vitae qualitate
non cederent; crimenque Julio importabant, eo quod
Athanasii sectatoribus communicasse videretur, et
tanquam eorum contumelias irrogasset, eorumque
sententiam destruxisset; et veluti injustum ejus
factum ecclesiasticisque sanctionibus dissonans arguebant.
His ita conscriptis, addiderunt quia si susciperet
Julius damnationem ab eis factam, et ordinatos
episcopos in damnatorum loco firmaret, pacem cum
eo et communionem haberent. Si vero placitis ipsorum
resisteret, contraria celebrarent; quippe cum
orientales episcopi non restitissent, dum Novatus a
<pb n="0964C"/>
Romana pelleretur Ecclesia. De his autem quae praeter
commune placitum de concilio Nicaeno gesserant,
nihil ei rescribere maluerunt. SOZOMEN., <hi>lib.</hi> III, <hi>cap.
6; edit. Christ. Vales. cap. 8, p.</hi> 507.</p>
</div2>

<div2>
          <head>CAPUT XVII. <hi>Quid Athanasio Alexandriam remeante provenerit.</hi> </head>
<p>Haec itaque orientales episcopi Julio Romano pontifici
rescripserunt. Cum vero Athanasius Alexandriam
fuisset ingressus, compressio populi partis
Georgii, qui illic fuerat ordinatus episcopus, vehemens
facta est. Et ex hoc dicebant turbas et neces
hominum provenisse, et hujusmodi crimina in Athanasium
velut auctorem sceleris referebant, cum haec
in certaminibus frequenter eveniant. Ob quam causam
Sabinus Macedonianae praesul haereseos, Athanasium
<pb n="0964D"/>
frequenter accusat. Qui si cogitaret quanta
mala contra Athanasium et Homousianos Ariani gesserunt,
aut quanta concilia propter eum celebrata
sunt, aut quanta contra omnes Ecclesias Macedonius
haeresiarches gessit, erubescens forte tacuisset. SOCRATES, <hi>lib.</hi> 
 II, <hi>cap. 11; edit. Christ. Vales. cap. 15,
p.</hi> 91.</p>
</div2>

<div2>
          <head>CAPUT XVIII. <hi>Quomodo Paulus denuo Constantinopoli sit expulsus, et quae neces introducto in Ecclesiam Macedonio sint factae.</hi> </head>
<p>Constantius igitur imperator in Antiochia degens,
cum audisset rursus Paulum Constantinopolitanam
<pb n="0965A"/>
recepisse sedem, iratus sacra sua misit ad Philippum,
qui tunc habebat maximam inter alios judices potestatem
et post principem secundus appellabatur,
ut Paulum ecclesia pelleret, et Macedonium introduceret.
Praefectus autem Philippus seditionem populi
metuens, arte est usus adversus Paulum, et jussionem
quidem principis celavit. Simulans autem publicum
se habiturum esse tractatum, processit ad thermas
vocabulo Zeuxippas, ibique cum honore quasi
necessario vocavit Paulum. Cumque venisset, repente
praefectus sacra monstravit imperatoris, et episcopus
quidem illic injustam sententiam patienter
tulit. Porro praefectus metuens multitudinis impetum,
quae ibi convenerat, propter timoris famam, unam
fenestram thermarum jussit aperiri, per quam ad
<pb n="0965B"/>
palatium ductus Paulus, et missus in navem ad talia
paratam, velociter ductus est in exsilium. Jussitque
praefectus ut Thessalonicae servaretur, ex qua Paulus
fuerat oriundus; quatenus illic licenter viveret, et in
aliis Illyrici civitatibus, non tamen ut ad partes
Orientis accederet. Hoc itaque modo Paulus inopinabiliter
de Ecclesia pulsus est. Philippus autem a thermis
ad ecclesiam properabat, cum quo Macedonius
residens in vehiculo cum praefecto simul et militibus
armis indutis. Hoc facto terror populum apprehendit,
et ad ecclesiam concurrerunt universi Homousiani
simul et Ariani. Cumque praefectus cum Macedonio
ad ecclesiam pervenisset, et populum et milites irrationabilis
timor invasit. Cumque esset nimia multitudo,
nec posset introire praefectus, milites coeperunt
<pb n="0965C"/>
populum violenter impellere; et cum propter angustiam
loci recedere non valerent, putantes eos
milites sibi velle resistere, evaginatis gladiis in eorum
necibus grassabantur. Tunc ergo, sicuti fertur,
perempti sunt circa tria millia centum et quinquaginta.
Alii a militibus interfecti, alii vero compressione
sunt mortui. His actis Macedonius tanquam
nihil mali gerens, sed veluti mundus et innocens a
praefecto magis quam ab ecclesiasticis regulis traditum
sibi percepit episcopatum. Tantisque necibus
ipse et Ariani Ecclesiae jura tenuerunt. Hoc tempore
imperator majorem ecclesiam fabricabat quae nunc
Sophia vocitatur, et est copulata ecclesiae quae dicitur
Irene, quam pater imperatoris, cum esset prius
modica, ad pulchritudinem magnitudinemque perduxerat;
<pb n="0965D"/>
quae modo velut sub uno circuitu contineri
noscuntur. SOCRATES, <hi>lib.</hi> II, <hi>cap. 12; edit. Christ.
Vales. cap. 16, p.</hi> 92.</p>
</div2>

<div2>
          <head>CAPUT XIX. <hi>Denuo de calumniis contra Athanasium.</hi> </head>
<p>Interea contra Athanasium alia machinatio fabricata
est. Ecclesiae namque Alexandrinorum, Augustorum
pater eroganda pauperibus frumenta donaverat;
quae dixerunt Athanasium vendere, et suis utilitatibus
applicare. Quod imperator credens, eum jussit
occidi. Hoc sentiens Athanasius, latenter effugit.
Tunc igitur Julius Romanae urbis episcopus cognoscens
Arianorum insidias adversus Athanasium machinatas,
<pb n="0966A"/>
postquam Eusebii litteras susceperat, evocavit
Athanasium, cum audisset locum ubi erat
absconsus. Inter haec suscepit etiam litteras Aegyptiorum
episcoporum, asserentium falsa esse quae contra
Athanasium dicebantur. Quo facto Julius rescripsit
eis qui fuerant in Antiochia congregati, culpans <emph>249</emph> 
eos primum de injuriis litterarum, deinde cur eum
ad synodum suam non vocassent, canonibus quippe
jubentibus extra Romanum nihil decerni pontificem;
insuper quia latenter corrumperent fidem, et quia
Tyri gesta per subreptionem fuerint et arte composita;
et quia contra [ <hi>ms. Santheod.,</hi> contraria] jus
ex una parte confecerint monimenta gestorum, referens
et falsitatem de Arsenio concinnatam. Epistolas
ipsas ponere, propter fastidium longae lectionis omisi.
<pb n="0966B"/>
Post paucum itaque tempus, Paulus a Thessalonica
simulans se habere iter ad Corinthum, in Italiam
venit, una cum Athanasio actus suos imperatori
Constanti indicavit. SOCRATES, <hi>lib.</hi> II, <hi>edit. Christ.
Vales. cap. 17, p.</hi> 94.</p>
</div2>

<div2>
          <head>CAPUT XX. <hi>De legatis orientalium episcoporum ad Constantem directis pro his quae gesta erant.</hi> </head>
<p>Imperator autem fratri suo Constantio scripsit ut
aliquos orientalium episcoporum satisfacturos de
quorumdam damnatione dirigeret. Quapropter eliguntur
tres, Narcissus Irenopolites [ <hi>ms. et ed. V.,</hi> 
Hermipolita], Cilix episcopus, Theodorus Heracliae
Thraciae, et Marcus Arethusae Syriacae. Qui venientes
<pb n="0966C"/>
in Italiam, facta propria vindicabant, nitentes imperatori
persuadere orientalis concilii justam esse sententiam.
Cumque fidei suae confessionem exigerentur,
fidem quidem Antiochiae expositam celaverunt.
Aliam vero conscribentes confessionem obtulerunt,
multo tamen a Nicaeno concilio dissonantem. Videns
autem Constans injuste gravatos homines, nec crimina
fuisse vera pro quibus dicebantur a communione
suspensi, sed gestum propter dissonantiam fidei;
cum satisfacere nequivissent pro quo venerant,
remisit eos ad propria. Post tres autem annos rursus
orientales episcopi Occidentalibus aliam epistolam
direxerunt, quam multorum versuum nominavere
conscriptionem, eo quod ultra priores prolixo eloquio
confecta videretur. In qua de substantia quidem
<pb n="0966D"/>
Dei nullam fecere memoriam. Eos autem qui dicunt
ex non existentibus Dei Filium, aut ex alia essentia,
et non ex Deo, et quia fuerit aliquando tempus aut
saeculum quando non erat, abdicarunt. Porro Eudoxium
Germaniciae episcopum, Martyrium atque
Macedonium portitores epistolarum, occidentales noluerunt
suscipere sacerdotes, dicentes dogmata Nicaena
sufficere, et nihil ulterius oportere tractari.
Cumque Constans a fratre petens ut Athanasius
suam reciperet sedem, resistentibus haereticis nihil
impetrare valuisset, tunc Athanasius et Paulus
adeuntes poposcerunt fieri synodum, eo quod pro
defensione rectorum dogmatum expulsi probarentur.
SOZOMEN., <hi>lib.</hi> III, <hi>cap. 9. Edit. Christ. Vales. cap.
10, p.</hi> 510.</p>
</div2>

<div2>
          <head>CAPUT XXI. <hi>Quod Constans fratrem pro fide moverit, et quod Constantius Sardicae concilium convocari praeceperit.</hi> </head>

<pb n="0967A"/>
<p>Quod audiens Constans, scripsit fratri: monens ut
paternae pietatis inviolatam servaret haereditatem,
cum et ille imperium gubernando et Romanorum tyrannos
evicisset, et in circuitu gentes barbaras subjugasset.
His litteris motus Constantius, praecepit
Sardicae, quae est civitas Illyrici, et orientales et
occidentales convenire pontifices. Multae siquidem
etiam aliae passiones medicinam synodicam requirebant.
Nam et Paulum Constantinopolitanae urbis episcopum,
pro rectis dogmatibus Ariani ad periculum
mortis usque perduxerant, tanquam seditionis auctorem,
et alia quaedam adjecerant quae calumniatoribus
<pb n="0967B"/>
sunt amica. Quem tamen tunc populus Sardicae
propter inimicorum insidias abduci non est passus.
Paulo post autem defuncto Constante, flectentes
Ariani levissimam principis voluntatem, et a regia
civitate pellentes Paulum, eum ad civitatulam Cucusenam,
quae tunc erat Cappadociae, nunc vero secundae
Armeniae, migraverunt [ <hi>ed.,</hi> transtulerunt].
Sed non sufficit in hoc cuncta turbantibus vita Pauli
mirabilis, licet in solitudine constituti. Mittentes
enim ministros necis, eum morti violentissimae tradiderunt.
Et hoc beatus Athanasius refert in satisfactione
[ <hi>ed., Niv. et Frob.,</hi> apologia] propriae fugae,
ita dicens. THEODORETUS, <hi>lib.</hi> II, <hi>cap. 5; Edit. Christ.
Vales. cap. 4, p.</hi> 72.</p>
</div2>

<div2>
          <head>CAPUT XXII. <hi>Athanasii relatio de nece Pauli Constantinopolitani episcopi.</hi> </head>

<pb n="0967C"/>
<p>Episcopum namque Constantinopoleos Paulum
persequentes atque comperientes, palam suffocandum
esse censuerunt in Cucuso Cappadociae, habentes
auctorem Philippum praefectum. Erat enim eorum
haereseos tunc patronus, et consiliorum minister
iniquorum. Hujusmodi enim crudelitates blasphemia
Arii germinavit. Contra Unigenitum namque
vesaniunt ministri praesumptionum ejus. Hoc itaque
modo Paulo defuncto, magisque ad coelestia regna
perducto, Macedonium statuerunt episcopum, quasi
consectatorem suum: quoniam proxime [ <hi>ms. Lyr.,</hi> 
maxime] sancto Spiritui blasphemabat. Sed paulo
post expulerunt et eum, dum creaturam non confiteretur
<pb n="0967D"/>
eum quem Filium Scripturae dicunt. Quapropter
respondendo illis [ <hi>ed.,</hi> damnatus ab illis], haeresis
propriae auctor apparuit: consubstantialem quidem
nec iste Patri Filium esse dicens, similem tamen
per omnia Genitori docens, creatum vero Spiritum
aperte denominans. Haec itaque non multo post,
sicuti diximus, acta sunt. THEODORETUS, <hi>lib.</hi> II, <hi>cap.
5, p.</hi> 73.</p>
</div2>

<div2>
          <head>CAPUT XXIII. <hi>De conventu episcoporum in concilio Sardicensi.</hi> </head>
<p>Undecimus itaque annus erat ab obitu patris duorum
Augustorum: coss. autem tunc fuere Ruffinus
et Eusebius, quando celebratum est Sardicense concilium
<pb n="0968A"/>
<note>( <hi>An. Dom.</hi> 347)</note>. Ex Hesperiis ergo partibus
convenerunt episcopi quasi trecenti, sicut Athanasius
ait. Ex Orientalibus sex et septuaginta tantummodo,
sicuti Sabinus dicit. Inter quos annumerabatur et
Ischyras, tanquam Mareotis episcopus, quem damnatores
Athanasii in episcopio [ <hi>ed.,</hi> in episcopum] hujus
provinciae produxerunt. Excusaverunt se etenim
alii per infirmitatem corporis; alii angustas inducias
accusantes, et ob hoc <emph>250</emph> Julium Romanum
culpantes episcopum: dum utique ante annum et
sex menses synodus fuerit praedicata, et Athanasius
Romae degeret, exspectans judicium synodale. Cum
ergo Sardicae Orientales convenissent, ad aspectum
Occidentalium venire nolebant, dicentes non aliter
se ad verba venturos, nisi suo collegio Athanasiacos
et Paulianos expellerent. Dumque Protogenes Sardicensis
<pb n="0968B"/>
episcopus, et Osius Cordubae Hispaniae non
paterentur a concilio removeri Pauli defensores et
Athanasii, illi repente discesserunt. Et venientes ad
Philippopolim Thraciae, seorsum fecere concilium,
et aperte jam consubstantialitatem anathematizaverunt;
et sectam inaequalis substantiae epistolis
conscribentes, ubique miserunt. Qui autem in Sardica
convenerant, primum quidem horum damnavere
vesaniam, deinde accusatores Athanasii dignitate
privaverunt; et terminum fidei Nicaenae corroborantes,
et tractatum de divinae substantiae inaequalitate
respuentes, consubstantialitatem apertius tradiderunt,
etiam ipsi ubique scripta propria dirigentes.
Ex utraque ergo parte arbitrati sunt recte se facere;
<pb n="0968C"/>
Orientales quidem, eo quod a se damnatos illi susciperent;
Occidentales autem, quoniam ante cognitionem
damnatores effugerant; et quoniam hi quidem
Nicaenam servabant fidem, illi vero eam adulterare
praesumpserant. Reddiderunt ergo locum Paulo et
Athanasio, nec non et Marcello Ancyrae Galatiae, qui
dudum, sicuti jam dictum est, fuerat condemnatus.
SOCRATES, <hi>lib.</hi> II, <hi>cap. 16. Edit. Christ. Vales.
cap. 20, p.</hi> 101.</p>
</div2>

<div2>
          <head>CAPUT XXIV. <hi>Litterae Sardicensis concilii ad universos episcopos.</hi> </head>
<p>Quae vero Sardicae gesta sint <note>( <hi>An. Dom.</hi> 350)</note>,
concilii litterae clarius edocebunt, quas propter modum
explanationis huic scripturae interponere non
omisi.</p>
<p>
            <pb n="0968D"/>Sancta synodus Dei gratia Sardicae congregata ex
urbe Roma, Hispaniis, Galliis, Italia, Campania, Calabria,
Africa, Sardinia, Pannonia, Mysia, Dacia,
Dardania, altera Dacia, Macedonia, Thessalia, Achaia,
Epiris, Thracia, Rhodope, Asia, Caria, Bithynia, Hellesponto,
Phrygia, Pisidia, Cappadocia, Ponto, Cilicia,
altera Phrygia, Pamphylia, Lydia, insulis Cycladibus,
Aegypto, Thebaide, Libya, Galatia, Palaestina
et Arabia, universis episcopis et comministris
sanctae et apostolicae Ecclesiae, dilectissimis fratribus
in Domino salutem.</p>
<p>Multa quidem ac saepius ministri Arianae vesaniae
praesumpserunt adversus Dei servos et rectam fidem
custodientes. Adulteram namque doctrinam proponentes,
<pb n="0969A"/>
orthodoxos expellere sunt conati; et intantum
insurrexerunt adversus fidem, ut neque auditus
Deo amabilium lateret imperatorum. Igitur gratia
Dei cooperante, etiam ipsi piissimi principes ex
diversis nos provinciis et civitatibus colligentes, sanctum
hoc concilium in Sardicensium celebrari urbe
praeceperunt, quatenus, ablata omni discordia, et
omni perfidia procul expulsa, sola Christi pietas
apud omnes inviolata servetur. Venerunt enim Orientales
episcopi a piissimis imperatoribus invitati, praecipue
propter famam quae de charissimis nostris
fratribus et comministris fuerat divulgata, id est,
Athanasio Alexandrino, et Marcello Ancyrae Galatiae,
et Asclepa Gazaeo; forsan etiam ad vosipsos detractiones
hujusmodi pervenerunt: quoniam [ <hi>ed.,</hi> quomodo]
etiam nostras aures ventilare conati sunt, ut
<pb n="0969B"/>
ea quae contra innocentes referunt, vera esse credantur,
et iniqua haec haereseos celetur opinio. Sed
haec diutius facere permissum non est. Etenim praesul
Ecclesiarum Dominus est, qui pro his, et pro
universis mortem sustinuit, et propter eas ascensum
ad coelos nobis omnibus condonavit. Dudum itaque
Eusebius, et Maris, et Theodorus, atque Theogonius,
Ursacius, et Valens, et Minophantus, et Stephanus,
scripserunt Julio comministro nostro Ecclesiae
Romanae pontifici contra praedictos consacerdotes
nostros, id est, Athanasium episcopum Alexandriae,
et Marcellum episcopum Ancyrae Galatiae, et
Asclepam Gazae. Scripserunt quoque ex aliis partibus
episcopi, testimonium perhibentes puritati Athanasii
consacerdotis nostri; et ea quae ab Eusebio et
<pb n="0969C"/>
consectatoribus ejus gesta sunt, nihil aliud quam
mendaciis et calumniis plena esse firmantes. Cum
utique evocati a charissimo et consacerdote Julio,
et non occurrentes, sicut ex scriptis ejusdem episcopi
Julii comprobatur, aperte videantur calumniatores
existere. Nam si de gestis contra eos habitis
praesumpsissent, non retardarentur occurrere. Verumtamen
etiam ex his quae fecerunt in hoc sancto
magnoque concilio, eorum machinatio evidenter apparet.
Venientes enim in Sardicensium civitatem atque
videntes fratres nostros Athanasium, Marcellum,
Asclepam et caeteros, ad judicium accedere timuerunt;
et non semel, non secundo, sed etiam frequenter
citati, vocationibus obedire noluerunt; congregatis
videlicet in concilio Osio longaevo (qui propter
<pb n="0969D"/>
aetatem, atque confessionem, tantumque laborem,
omni honore dignus apparuit) et reliquis, sustinentibus
et invitantibus eos ingredi judicium; ut quaeque
contra absentes consacerdotes diffamaverant atque
conscripserant, praesentes ostenderent. Sed, sicuti
praediximus, evocati non venerunt, ut etiam in hoc
calumniam propriam ostenderent; et quodammodo
respuendo justum judicium, insidias suas et molimina
proclamarent. Nam qui de suis dictis confidunt,
etiam ad faciem probare non fugiunt. Quia vero non
occurrerunt, nullum vestrum de eis ignorare confidimus.
Et si forsan rursus illic quidquam machinari
voluerint, sciant omnes quoniam nihil habentes quo
possint consacerdotes nostros arguere, absentibus
<pb n="0970A"/>
detrahunt, praesentes effugiunt. Fugerunt enim, charissimi
fratres, non solum propter calumniam adversus
istos instructam, verum quia suos pro diversis
criminibus accusatores occurrisse viderunt. Proferebantur
enim vincula et catenae. Venerant homines
ab exsilio et consacerdotes, nec non cognati pariter
et amici eorum, qui propter istos mortui dignoscuntur.
Et quod est admirandum, aderant episcopi,
quorum unus quidem catenas gestabat et vincula
quibus vinctus fuerat propter eos. Alii vero
eorum insidiis mortem sibi testabantur inflictam,
quoniam ad tantam superbiam sunt perducti, <emph>251</emph> 
ut etiam episcopum occidere conarentur, quem nisi
fuga liberasset, obierat. Venit etiam consacerdos
noster beatus Theodulus, fugiens eorum molimina,
quibus fuerat jussus occidi. Alii vero gladiorum
<pb n="0970B"/>
vulnera demonstrabant, alii famem se ab eis passos
ingemiscebant; et haec non quilibet homines testabantur,
sed omnes Ecclesiae, pro quibus hi qui
occurrerunt et qui legatione fungebantur, insinuabant
violentiarum pestes, armatos milites, populos
cum fustibus, judicum terrores, falsarum litterarum
objectiones. Lectae sunt namque litterae Theogonii
contra consacerdotes nostros Athanasium, Marcellum
et Asclepam, ut etiam imperatores movisse
viderentur. Quas litteras diacones Theogonii vulgaverunt;
super haec autem virginum nuditates, ecclesiarum
incendia, carceres contra sacerdotes nostros
adhibitos. Quae omnia non pro alia re, nisi pro [ <hi>ed.,</hi> 
praelia nonnisi pro] detestabili Arianorum haeresi
commisisse noscuntur. Quisquis enim eorum respuisset
<pb n="0970C"/>
ordinationem atque communionem, his necessario
subdebatur injuriis. Conspicientes igitur facinorum
suorum angustias, confusi recesserunt. Et ulterius
haec non valentes abscondere, in Sardicensium
venerunt urbem, ut per adventum suum quasi talia
se nequaquam perpetrasse monstrarent. Videntes
autem quibus calumnias irrogaverant, et oppressos a
se simul accusatores, et increpationes prae oculis suis
habentes, evocati ad judicium ingredi nequiverunt.
Athanasio quippe, Marcello, et Asclepa, nostris
consacerdotibus fiducialiter agentibus, et nimis ingemiscentibus,
et imminentibus atque provocantibus
eos, et promittentibus, non solum se calumnias evidenter
ostendere, sed etiam quae in eorum Ecclesiis
deliquissent; illi vero tanto conscientiae terrore constricti
<pb n="0970D"/>
sunt, ut fugerent, et per fugam suas calumnias
aperirent, delictaque sua judicii declinatione
faterentur. Et licet non solum ex prioribus, sed
etiam ex istis malitia eorum atque calumniae patefiant:
tamen, ut neque per fugam occasionem alterius
iniquitatis accipiant, curavimus contra veritatem
facta eorum molimina examinare. Et hoc proposito,
ex his quae gesta sunt eos calumniatores invenimus,
et nihil aliud nisi adversus consacerdotes nostros insidias
institutas. Nam Arsenium, quem dicebant ab
Athanasio peremptum, hic vivit, et inter viventes
commorari dignoscitur; ex quo etiam alia probantur
esse conficta. Quia vero etiam calicem divulgaverunt
fractum a Macario Athanasii presbytero, testati
<pb n="0971A"/>
sunt qui de Alexandria et Mareote venerant, nihil
tale fuisse gestum. Sed etiam episcopi Aegypti Julio
consacerdoti nostro scribentes, valde firmabant quia
neque suspicio fuisset hujusmodi. Proinde dixerunt
monumenta adversus eos fuisse confecta, quae tamen
probatum est ex una parte celebrata: in quibus
gestis pagani examinabantur et catechumeni; ex
quibus unus catechumenus inquisitus, ait intus se
fuisse quando Macarius venerat ad eumdem locum.
Alter autem interrogatus, dixit illum famosissimum
Ischyram tunc aegrotasse, et in cella jacuisse; ut ex
hoc appareat nihil gestum ex omnibus sacramentis,
eo quod et catechumeni intus fuissent, et Ischyras
[ <hi>ms. Santheod et ed. V.,</hi> Squiras] non adesset, sed
jaceret aegrotus. Is namque malignissimus Ischyras
mentitus, eo quod Athanasius quosdam sacros incendisset
<pb n="0971B"/>
libros, illo tempore aegrotasse declaratus est
quando Macarius ibi fuit. Unde etiam ex hoc calumniator
apparuit. Denique pro hujusmodi calumniae
mercede dederunt Ischyrae nomen episcopi, qui neque
presbyter fuerat aliquando. Duo namque presbyteri
qui cum Meletio aliquando degebant, et postea
a beato Alexandro episcopo civitatis Alexandrinae
suscepti sunt et cum Athanasio constituti, testati
sunt nunquam illum presbyterum fuisse Meletii, neque
habuisse Meletium in Mareote ecclesiam vel
ministrum; et qui penitus neque presbyter fuerat,
nunc eum velut episcopum produxerunt, ut eo nomine
in suis calumniis terrere viderentur auditores.
Lectae sunt enim et litterae consacerdotis nostri Marcelli,
<pb n="0971C"/>
et inventa est Eusebii similiumque nequitia.
Nam ea, quae, veluti querimoniam faciens, Marcellus
dixit, haec tanquam ipse confirmaret accusaverunt.
Haec ergo sunt lecta, et reliqua, et praecedentes pariter
quaestiones; rectaque hujus viri fides inventa est.
Non enim a sancta Maria, sicut isti firmabant, dedit
Deo Verbo principium, neque finem habere asseruit
ejus imperium; sed regnum ejus et sine principio, et
sine termino esse conscripsit. Asclepas autem comminister
obtulit monimenta Antiochiae confecta sub
accusatorum praesentia, et Caesariensis Eusebii, et ex
sententia judicantium episcoporum se ostendit innoxium.
Recte siquidem, o charissimi fratres, evocati
frequenter, obedire noluerunt, recte quoque fugerunt.
Conscientia namque sua perterriti, per fugas
<pb n="0971D"/>
suas calumnias indicarunt; et quae praesentes accusatores
super eis dixerant, etiam probaverunt. Ad haec
autem etiam eos qui dudum accusati propter Arianam
haeresim fuerant, et projecti non solum susceperunt,
sed etiam in majori ordine posuerunt, diacones
ad presbyteratum promoventes, presbyteros ad
episcopatum, non ob aliud, nisi ut impietatem seminare
et dilatare potuissent et fidei corrumpere pietatem;
sunt autem horum principes, Eusebius, Theodorus
Heracleae, Narcissus Neroniadis Ciliciae, Stephanus
Antiochiae, Georgius Laodiceae, Acacius Caesareae
Palaestinae, Minophantus Ephesius, Ursatius
Sigiduni [ <hi>ed. Frob.,</hi> Mygdoni] Mysiae, Valens Mirsi
Pannoniae. Isti namque convenientes cum Orientalibus
non sinebant eos nec in sanctum concilium ingredi,
<pb n="0972A"/>
nec omnino accedere ad ecclesiam Dei. Et venientes
in Sardicam conciliabula apud semetipsos per
loca singula faciebant, et acta quaedam cum terroribus
concinnabant; quatenus nihil penitus ad judicium
perveniret, neque sanctum possemus celebrare concilium.
Haec omnia cognoscere potuimus a consacerdotibus
nostris Macario Palaestino et Asterio Arabiae,
qui cum eis venerant, et ab eorum perfidia recesserant.
Hi namque ad sanctum concilium venientes,
violentiam quam passi sunt narraverunt, nihil dicentes
apud eos agi rectum: insuper adjicientes quia
dum essent rectae fidei, prohibiti fuissent ab eis ad
haec loca venire, et propter interminationem vix ab
eis intercedere [ <hi>ed. Niv. et Frob.,</hi> discedere] potuissent.
Ob hanc causam Sardicam venientes, in una
domo cuncti manserunt, neque brevi tempore a se
<pb n="0972B"/>
recedere patientes. Quia vero nos tacere non decuit,
nec sine vindicta relinquere calumnias, vincula, neces,
vulnera, concinnationes falsarum epistolarum,
verbera, nuditates virginum, exsilia, destructiones
ecclesiarum, incendia, migrationes a minoribus civitatibus
ad majores Ecclesias, et prae omnibus <emph>252</emph> 
adversus rectam fidem nunc Arianam vesaniam per
eos crudeliter insurgentem. Propterea charissimos
quidem fratres nostros et comministros Athanasium
Alexandrinae civitatis episcopum, et Marcellum Ancyrae
Galatiae, et Asclepam Gazae comministrantes
Christo, innoxios et puros esse decrevimus: scribentes
ad uniuscujusque parochiam, ut singularum Ecclesiarum
populi cognoscentes sui episcopi puritatem,
<pb n="0972C"/>
eum se episcopum et habere et sperare cognoscam;
eos autem qui in eorum Ecclesias luporum instar ingressi
sunt, id est, Gregorium in Alexandria, Basilium
in Ancyra, Quintianum Gazae, nec episcopos nominandos,
nec Christianos, nec quamlibet penitus cum
eis habendam esse communionem, nec eorum litteras
habendas, nec scribendum eis. Theodorum vero Heracleae
Europae, et Narcissum Neroniadis Ciliciae,
Acacium Caesareae Palaestinae, et Stephanum Antiochiae,
Ursacium Sigiduni Mysiae, Valentem ex Mirsia
Pannoniae, Menophantum Ephesi, et Georgium Laodiceae,
licet metuentes ab Oriente non venerint, tamen
eo quod a beatae memoriae Alexandro civitatis Alexandrinae
pontifice sint damnati, et eo quod secum
Arianos habeant, et propter crimina eis illata, generali
<pb n="0972D"/>
eos decreto sanctum concilium episcopatu deposuit;
et decrevimus non solum episcopos eos non
esse, sed neque communionem cum fidelibus promereri.
Eos enim qui dividunt a paterna substantia et
divinitate, et alienant Verbum a Patre, dividi ab Ecclesia
catholica convenit, et esse alienos a nomine
Christiano. Sint igitur a nobis et omnibus anathema,
eo quod verbum veritatis videantur esse cauponati.
Apostolicum namque praeceptum est: <hi>Si quis vobis
annuntiaverit praeter quod accepistis, anathema sit <note>(Galat. I, 9)</note>
            </hi>.
His ergo nullum communicare denuntiate;
nulla enim <hi>communio luci ad tenebras <note>(II Cor.
VI, 14)</note>
            </hi>.
Hos pellite procul ab omnibus [ <hi>ms. Lyr.,</hi> ab
hominibus]; nulla enim <hi>concordia Christo ad Belial.</hi> 
Servate vos, fratres charissimi, ut neque scribatis eis,
<pb n="0973A"/>
neque eorum scripturas suscipiatis. Studete simul,
vos charissimi fratres et comministri, tanquam spiritu
praesentes nostro concilio consentire, atque subscriptione
vestra decernere, quae ab omnibus ubique
comministris nostris consonantia una serventur.
Abdicamus autem illos, et extra terminos Ecclesiae
catholicae procul abjicimus, qui non affirmant, quia
Deus est Christus, sed aiunt, verus Deus non est,
quia Filius est; sed verus Filius non est, ne genitus
sit simul et ingenitus. Sic enim se intelligere natum
profitentur, quia sic dixerunt, quod natum est factum
est. Et quia cum Christus ante saecula sit, dederunt
ei principium atque finem, quod non in tempore, sed
habet ante saecula. Proinde duae viperae ex aspide
Ariana progressae sunt, Valens et Ursacius, qui
<pb n="0973B"/>
gloriantur, et non dubitant se dicere Christianos:
profitentes quoniam Verbum, et quoniam Spiritus,
et vulneratus, et interfectus, et mortuus est,
et resurrexit; quodque cohors studet haereticorum,
diversas esse substantias Patris, et Filii, et
Spiritus sancti pronuntiant, et eas esse divisas. Nos
autem hanc percepimus, et eruditi sumus, hanc
habemus catholicam apostolicamque traditionem, et
fidem atque confessionem, unam esse substantiam
nominantes Patris, et Filii, et Spiritus sancti.
Et si quaerant quae sit Filii substantia, profitemur
eam esse quae Patris: indubitanter nunquam Patrem
sine Filio, neque Filium sine Patre fuisse credentes,
nec esse potuisse, quod est Verbum Spiritus. Absurdum
namque est dicere, aliquando Patrem non fuisse
<pb n="0973C"/>
Patrem. Patrem enim sine Filio neque nominari, nec
esse potuisse. Est enim ipsius Filii testimonium: <hi>Ego
in Patre, et Pater in me <note>(Joan. XIV, 11)</note>
            </hi>; et, <hi>Ego et
Pater unum sumus <note>(Joan. X, 30)</note>
            </hi>. Nullus nostrum negat
natum: sed quibus natum? Omnibus quae invisibilia
et visibilia nuncupantur. Opifex est archangelorum,
et angelorum, et mundi, et humani generis,
quoniam ait: <hi>Omnium artifex sapientia docuit me <note>(Sap. VII, 21)</note>
            </hi>.
 <hi>Et omnia per ipsum facta sunt <note>(Joan. I,
3)</note>
            </hi>. Non enim semper esse potuerat, si sumpsisset
exordium: quandoquidem Verbum, quod semper est,
non habet initium. Deus autem nunquam terminum
habet. Non dicimus Patrem Filium esse, neque rursum
Filium Patrem esse; sed Pater Pater est, et
Filius Patris est Filius. Confitemur virtutem esse Patris
<pb n="0973D"/>
Filium. Confitemur Verbum Dei Patris esse,
praeter quod aliud non est, et Verbum verum Deum,
et sapientiam, et virtutem, verumque Filium tradimus.
Et non sicut caeteri filii nominantur, ita Filium
dicimus: quoniam illi aut gratia regenerationis dii
erunt, aut eo quod digni fiant, filii nuncupantur, neque
propter unam substantiam quae est Patris et
Filii. Confitemur item et unigenitum et primogenitum;
sed unigenitum Verbum dicimus, quod semper
fuit, et est in Patre; primogenitum autem quantum
ad hominem. Sed tamen differt a creatura communi:
<pb n="0974A"/>
quoniam et primo genitum a mortuis. Confitemur
unum esse Deum. Confitemur unam Patris Filiique
divinitatem; neque quisquam negat aliquando Patrem
Filio majorem, non propter aliam essentiam, non
propter differentiam, sed quia ipsum nomen Patris
majus est filio. Haec autem illorum blasphemia atque
corruptibilis interpretatio est; hac gratia eum dixisse
contendunt: <hi>Ego et Pater unum sumus <note>(Joan. X, 30)</note>
            </hi>,
propter concordiam et unanimitatem. Sed reprobavimus
omnes catholici intellectum eorum fatuum et
abjectum, sicuti mortalium hominum. Qui, quoniam
corrumpi coeperunt, offendentes discordare noscuntur,
et ad permutationes ascendunt: hoc modo distantiam
et discordiam inter Patrem Deum omnipotentem
et Filium esse posse dicentes; quod absurdum
<pb n="0974B"/>
est intelligere, et aliquatenus arbitrari. Nos
autem et credimus et affirmamus, et sic intelligimus,
quoniam sacra Scriptura locuta est: <hi>Ego et Pater
unum sumus,</hi> propter essentiae unitatem, quae est una
et eadem Patris et Filii, et credimus semper sine
principio et sine termino hunc regnare cum Patre, et
non habere nec tempus, nec defectum ejus imperium,
quia semper est; nunquam enim esse coepit, ideoque
nec deficere poterit. Credimus et percipimus Paracletum
sanctum Spiritum, quem nobis ipse Dominus
promisit et destinavit, et eum credimus missum. Sed
is passus non est, sed homo, quo indutus est, quem
assumpsit ex Maria Virgine, qui pati potuit sicut
mortalis. Deus autem immortalis est. Credimus quia
tertia die resurrexit, non Deus in homine, sed
<pb n="0974C"/>
homo in Deo resurrexit, quem et obtulit Patri suo
donum, quem utique liberavit. <emph>253</emph> Credimus autem
quoniam opportuno tempore atque definito omnes et
de omnibus ipse judicabit. Tanta siquidem eorum
stultitia, et ita crassitudine tenebrarum eorum mens
excaecata est, ut nequeant lumen cernere veritatis,
nec intelligere qua ratione dictum est: <hi>Ut et ipsi in
nobis unum sint <note>(Joan. XVII, 21)</note>
            </hi>. Palam vero est cur
dixit unum: quoniam apostoli Spiritum sanctum Dei
acceperunt; sed tamen ipsi non erant spiritus, nec
aliquis eorum aut Verbum, aut Sapientia, aut Virtus,
aut Unigenitus erat. <hi>Sicut ego et tu,</hi> inquit, <hi>unum
sumus, sic et isti in nobis unum sint <note>(Ibid.)</note>
            </hi>. Certissime
igitur Scriptura divina hoc distinxit: In nobis, inquit,
unum sint; non ait, sicut nos unum sumus ego et
<pb n="0974D"/>
Pater; sed discipuli in semetipsis conjuncti et copulati
unum sint, et fidei confessione, in gratia et pietate
Dei Patris, et Domini et Salvatoris nostri concessione
et charitate unum esse possint.</p>
<p>Ex his litteris agnoscitur et accusatorum calumnia,
et priorum iniquitas judicum, et dogmatum vera salubritas.
Non solum enim de divina nos beati Patres
docuere natura, sed etiam eruditionem dispensatio
nis explanaverunt. THEODORETUS, <hi>lib.</hi> II, <hi>cap. 8,
edit. Christ.</hi> 
</p>
        </div2>

<div2>
          <head>CAPUT XXV. <hi>De legatis Sardicensium ad Constantium destinatis, et de nefanda machinatione contra eos a Stephano Antiocheno praesule concinnata.</hi> </head>

<pb n="0975A"/>
<p>Haec Constans agnoscens, doluit quidem, levitatem
fratris inspiciens, et infremuit adversus instigatores
malorum et imperatoris facilitatem ita decipientium.
Duos autem episcopos ex Sardicensi concilio electos
cum litteris misit ad fratrem, cum quibus et magistrum
militum Salianum pietate justitiaque fulgentem.
Litterae vero non solum monitionem habuerunt
atque consilium, sed etiam interminationem pio
principi condecentem. Primum quidem enuntiavit
fratri ut episcopis praeberet auditum, et iniquitates a
Stephano aliisque praesumptas agnosceret, nec non
et Athanasium gregi proprio restitueret; patefacta
<pb n="0975B"/>
quidem calumnia, priscorumque judicum iniquitate
et crudelitate revelata; adjecitque, quia nisi vellet
quod justum est facere, ipse ad Alexandriam pergeret,
et Athanasium ovibus desiderantibus restauraret,
inimicorumque catervas procul expelleret. Hanc
autem epistolam Constantius in Antiochia suscipiens,
promisit se facturum quae qualitas temporis annuebat.
Sed in his perterriti veritatis impugnatores, nefandissimum
machinati sunt malum. Applicuerant
etenim sacerdotes a concilio destinati remotiore in
loco. Magister vero militum aliam mansionem acceperat.</p>
<p>Porro Stephanus tunc Antiochenus episcopus, cum
aliis tyrannidis cooperatoribus, naves naufragio praeparabat,
cum quibus assertores rectorum dogmatum
<pb n="0975C"/>
variis nitebatur absorbere calumniis. Horum itaque
erat dux quidam juvenis Onager nomine, cum asperitate
veniens [ <hi>ed.,</hi> licenter vivens], et iniqua conversatione
congaudens, qui non solum in plateis diversos
tormentis afficiebat, et fustibus lacerabat,
sed etiam domos impudenter invadens, viros ac mulieres
honestissimas abstrahebat. Et ne longius ejus
extendam calliditatem, contra optimos viros praeparatam
narrabo praesumptionem. Is enim Onager ad
quamquam fornicariam veniens, ait quosdam nuper
venisse peregrinos, et noctem habere necessariam
meretricis. Porro sumens quindecim indisciplinatos,
et eos in vicino episcoporum metato celans, perrexit
cum meretrice ad januam ubi illi viri requiescebant.
Eamque apertam inveniens, persuasit uni
<pb n="0975D"/>
puerorum, pecunia data, ut mulierem introduceret
intra januam quam ipse monstrabat, ibi quippe uterque
sacerdotum dormire videbantur, eamque mulierem
interius praecepit accedere: ipse vocaturus socios
est egressus. Contigerat enim unum seniorem
episcopum Euphratam nomine in loco exteriore dormire.
Vincentius autem (sic enim dicebatur alter) in
interiori cubiculo quiescebat. Cumque intra ostium
puella venisset, sonum pedum Euphratas cognoscens,
dum esset obscurum, quis ambularet interrogavit.
Illa vero loquente, conturbatus Euphratas, daemonemque
putans esse mulieris imitatum vocem, repente
Salvatorem Christum ad suum vocavit auxiium.
Onager autem dux iniquitatis hujus, hoc facto
<pb n="0976A"/>
cum sociis est ingressus, iniquos clamans eos, et iniquitatis
judices destinatos. Multoque clamore facto,
concurrerunt et servi, surrexitque Vincentius, et
claudentes januam domus, septem quidem calumniatorum
comprehendere potuerunt. Onager vero cum
reliquis fugit. Detenta tamen est cum illis et mulier.
Diluculo autem magistrum militum qui cum illis venerat,
excitantes, ad palatium processerunt. Et praesumptiones
Stephani proclamantes, dicebant jam non
egere judicio, neque verberibus iniquitates ejus. Magister
vero militum praecipue clamitabat: rogans ut
juberet imperator non synodice, sed judicialiter potius
iniquam examinari praesumptionem: promittens
primum se episcoporum clericos traditurum, et
oportere etiam ministros Stephani ita contradi. Cumque
ille impudenter contenderet, dicens clericos non
<pb n="0976B"/>
subdendos esse verberibus, placuit et imperatori et
judicibus, ut intra palatium causae proveniret examinatio.
Et primum quidem interrogavere mulierem,
quis eam ad metatum deduxisset episcoporum. Quae
dixit quemdam juvenem ad se venisse, et adventum
indicasse peregrinorum, et quod opus haberent, et
quia vespere veniens deduxisset eam ad habitaculum
quoddam, eamque intra januam domus et porticum
introire praeceperit. Adjecit etiam inquisitionem episcopi,
et terrorem factum, et orationem ejus, et supervenientium
repentinas invasiones.</p>
<p>Haec judices agnoscentes, captum inter alios juvenem
ad medium deduxerunt. Qui non exspectans
necessitatem verberum, machinatum consilium patefecit,
et Onagrum haec omnia perpetrasse confessus
<pb n="0976C"/>
est. Qui deductus ad medium, Stephanum dixit
haec omnia praecepisse. Sic igitur Stephani cognoscentes
iniquitatem, praesentibus tunc episcopis permiserunt
ut eum damnarent, et ab ecclesia procul
expulsus est. Non tamen ab Ariana peste Ecclesia liberata
est. Nam Leontius post eum ordinatur, genere
Phrygius, voluntate nequissimus. Verum Constantius
ea quae contra episcopos fuerant machinata, experimento
cognoscens, scripsit Athanasio maximo et
semel, et secundo, et tertio, invitans eum ut a <emph>254</emph> 
partibus remearet Hesperiis, sicut ipsis litteris indicatur.
THEODORETUS, <hi>lib.</hi> II, <hi>cap. 8, 9 et 10, p.</hi> 
83, 84.</p>
</div2>

<div2>
          <head>CAPUT XXVI. <hi>Epistola Constantii ad Athanasium, ut ad eum veniret.</hi> </head>

<pb n="0976D"/>
<p>Constantius victor Augustus Athanasio episcopo.</p>
<p>Plurimum te circumferri et fluctuari ferocibus maris
undis nostrae mansuetudinis clementia non permisit.
Patria quippe terra nudatum, et privatum propriis
rebus, errantemque per loca invia bestiarum,
indefecta nostra pietas non despexit. Ideoque tibi
diu distuli scribere voluntatis meae propositum: sperans
sponte te ad nos forte venturum, et laborum
satisfactionem a nobis exigere. Verumtamen, quoniam
forte timor impedivit voluntatis tuae propositum,
litteras largitate plenissimas ad tuam beatitudinem
[ <hi>ms. Lyr.,</hi> benignitatem] destinavimus, ut
sine metu nostris aspectibus velociter tuam praesentiam
<pb n="0977A"/>
praebere festines; quatenus desiderio tuo potitus,
experiaris nostram clementiam in propriis restitutus.
Hac etenim causa et dominum meum fratremque
Constantem Victorem Augustum pro te
rogavi, ut tibi potestatem ad nos tribuat veniendi,
ut ambobus nobis annuentibus, restitutus in patria,
habeas maximum gratiae nostrae pignus. SOCRATES, <hi>lib.</hi> 
 II, <hi>cap. 18. Edit. Christ. Vales. cap. 23, p.</hi> 107.
</p>
        </div2>

<div2>
          <head>CAPUT XXVII. <hi>Alia epistola ejusdem pro eadem re.</hi> </head>
<p>Constantius Victor Augustus Athanasio episcopo.</p>
<p>Licet prioribus nostris litteris significaverimus,
quatenus sine sollicitudine ad nostrum debeas venire
comitatum, eo quod maxime velimus te ad propria
destinare; tamen et nunc has litteras ad tuam
<pb n="0977B"/>
direximus sanctitatem; per quas invitamus ut sine
aliqua incredulitate vel metu ascendens, publicis vehiculis
ad nos venire festines, ut quae desideras possis
adipisci. SOCRATES, <hi>lib.</hi> II, <hi>cap. 18. Edit. Christ.
Vales. cap. 23, p.</hi> 108.
</p>
        </div2>

<div2>
          <head>CAPUT XXVIII. <hi>Tertia Constantii epistola pro eodem.</hi> </head>
<p>Constantius Victor Augustus Athanasio episcopo.</p>
<p>Dum in Edessa degeremus, praesentibus presbyteris
tuis placuit ut ad te destinatis presbyteris
ad nostrum debuisses festinare comitatum; quatenus
videns nostros aspectus, repente properares ad
Alexandriam. Sed quoniam plurimum praeteriit tempus
ex quo suscipiens a nobis litteras non occurristi,
propterea etiam nunc commonere te festinavimus,
<pb n="0977C"/>
ut vel nunc tuam praesentiam nobis velociter
praesentare contendas, et ita possis patriae tuae restitui,
tuaque securus oratione frui. Ad plenam vero
cognitionem Achitum diaconum destinavimus, a quo
possis agnoscere etiam nostri animi voluntatem, et
quoniam ea quae optas poteris impetrare.</p>
<p>Has epistolas in Aquileia suscipiens Athanasius,
illic enim relicta Sardica morabatur, mox recurrit
ad Romam, et ostendens litteras episcopo Julio, in
maximo gaudio Ecclesiam fecit esse Romanam. Putabatur
enim etiam Orientis imperator eorum fidei
consentire, eo quod ad se Athanasium fiducialiter
evocaret. Julius autem in Alexandriam clericis atque
plebi haec de Athanasio scripta direxit. SOCRATES, <hi>lib.</hi> 
 II, <hi>cap. 18. Edit. Christ. Vales. cap. 23, p.</hi> 108.</p>
</div2>

<div2>
          <head>CAPUT XXIX. <hi>Epistola Julii ad Alexandrinos pro Athanasio.</hi> </head>

<pb n="0977D"/>
<p>Julius archiepiscopus presbyteris, et diaconibus,
et plebi, habitantibus in Alexandria, dilectissimis
fratribus, in Domino salutem.</p>
<p>Congaudeo vobis et ego, dilectissimi fratres, quoniam
fructum vestrae fidei ante oculos jam videtis.
Hoc etenim vere gestum quilibet inspiciet in fratre
et coepiscopo nostro Athanasio, quem propter puritatem
vitae suae et vestras orationes restituit vobis
Deus. Ex hoc itaque creditur puras et charitate plenas
orationes vestras ascendisse semper ad Deum.
Memores enim estis promissionum coelestium atque
dilectionis quam ex doctrina praedicti fratris mei
<pb n="0978A"/>
Athanasii didicistis, et integrum cognovistis secundum
insitam vobis fidem quam percepistis: quoniam
non usque ad finem is a vobis possit abduci, cujus
orationes in sanctissimis animabus vestris tanquam
praesentes semper habuistis. Ergo non plurimis mihi
verbis opus est vobis scribere. Quaecunque enim vobis
a me potuerint dici, haec jam fides vestra praecessit,
et divina gratia communis orationis nostrae
vota complevit. Congaudeo siquidem vobis; iterum
enim dico, congaudeo, quoniam inexpugnatas animas
in fide servastis. Sed etiam ipsi fratri meo Athanasio
non minus congaudeo: quia licet multam sit
passus tristitiam, neque una hora vestri desiderii et
charitatis oblitus est. Nam licet corpore ad tempus
a vobis sit abstractus, tamen spiritu vobiscum semper
<pb n="0978B"/>
degere videbatur. Et ego quidem, charissimi fratres,
omnem tentationem contra eum surgentem reor
sine gloria non fuisse. Nam et vestra, et ejus fides
cognita est universis et comprobata. Si enim non
tanta et talia provenissent, quis crederet quia aut
vos tale judicium tantamque charitatem circa talem
exhibuissetis episcopum, aut ille potuisset tantis circumdari
virtutibus, per quas spe coelesti fraudatus
non est? Promeruit igitur quolibet modo et nunc, et
in futuro etiam confessionis gloriosum martyrium.
Frequenter enim terra marique plurimum aestuatus,
omnem pravitatem Arianae conculcavit haereseos; et
crebro per invidiam usque ad periculum impulsus
contempsit mortem, munitus omnipotente Deo et
Domino Jesu Christo Salvatore nostro: sperans et
<pb n="0978C"/>
inimicitias declinare, et consolationi vestrae restitui:
deferens vobis majora tropaea ex fortissima conscientia,
pro quibus <emph>255</emph> et usque ad terminos terrae totius
apparuit gloriosus. Fiduciam itaque habens sui propositi
coelestisque doctrinae, clarificatus est immortali
judicio, et ad vos revertitur. Diligendus igitur
apud vos clarior nunc est, quam tunc quando profectus
a vobis est. Nam si materias pretiosas, id est
aurum atque argentum, ad purgandum ignis probat,
quid dignum dici poterit de tali tantoque viro, qui
cum tantas tribulationes et pericula devicisset, redditur
nunc vobis immaculatus: non a nobis solummodo,
sed comprobatus ab omni concilio? Suscipite
siquidem nunc, fratres charissimi, cum omni divina
gratia pastorem vestrum ac praesulem, tanquam vere
Athanasium, cum his qui tantis laboribus ejus participes
<pb n="0978D"/>
sunt effecti; et gaudete fruentes orationibus qui
pastorem vestrum, ut ita dicam, esuritis atque sititis,
quando etiam ipsi vestram sanctitatem salutaribus
scripturis cibastis atque potastis. Nam cum degeret
in peregrinis, vos ei consolatio fuistis, et in
persecutione atque periculis refovistis eum fidelissimis
vestris animabus et mentibus. Ego siquidem jam
exsulto considerans et ratione prospiciens in ejus
reversione uniuscujusque vestrum gaudium, et plebis
votivas occursiones, et concurrentium gloriosam festivitatem;
et qualis ille vobis erit dies et quantus,
remeante scilicet fratre meo, et quiescentibus priscis
malis quorumdam machinatione sarcitis; nec non
pretiosa ac votiva reversione cunctos in quadam
<pb n="0979A"/>
plenissimi gaudii laetitia copulante. Hujusmodi vero
gaudium usque ad nos magnitudine sua pertingit:
quibus divinitus hoc etiam constat esse concessum,
quatenus et nos debeamus ad laudem tanti viri consurgere.
Sed melius est ut epistolam oratione claudamus.
Deus omnipotens, et ejus unigenitus Filius
Dominus et Salvator noster Jesus Christus hoc gaudium
vobis praebeat in aeternum: dignum tribuens
praemium admirabili vestrae fidei, quam circa pontificem
vestrum glorioso testimonio demonstratis; ut et
vos et qui vobiscum sunt hic et in futuro meliora
possideatis: <hi>Quae oculus non vidit, nec auris audivit,
nec in cor hominis ascendit, quae praeparavit Deus diligentibus
se <note>(I Cor. II, 9)</note>
            </hi>. Per Dominum nostrum
Jesum Christum, per quem et cum quo omnipotenti
<pb n="0979B"/>
Deo gloria in saecula saeculorum, Amen. Valere vos
opto, charissimi fratres. SOCRATES, <hi>lib.</hi> II, <hi>cap. 18.
Edit. Christ. Vales. cap. 23, p.</hi> 109.
</p>
        </div2>

<div2>
          <head>CAPUT XXX. <hi>Quid Constantius petierit Athanasium, et quid Athanasius Constantium, et quomodo, orthodoxis pontificibus recipientibus suas Ecclesias, haeretici sint expulsi.</hi> </head>
<p>His itaque litteris confidens Athanasius, ad Orientem
venit. Quem Constantius imperator non tunc
moleste suscepit; sed eum circumvenire tentabat,
molitione submissus Arianorum, et dixit ad eum:
Sedem equidem tuam decreto concilii nobisque consentientibus
recepisti; sed quia sunt aliqui in Alexandria
populi tuam declinantes communionem,
<pb n="0979C"/>
unam eos in civitate ecclesiam habere permitte. Ad
hanc propositionem Athanasius mox occurrit, et
ait: O imperator, potestatem habes jubere simul et
agere quaecunque volueris. Sed etiam ego beneficium
a te deposco, quod mihi concedi precor. Principe
vero continuo se daturum esse pronuntiante,
repente subjunxit Athanasius, idem beneficium sibi
largiri petens, quod quaerebat imperator accipere.
Unam enim et ipse ecclesiam postulabat dari per
singulas civitates declinantibus Arianorum communionem.
Igitur Athanasii sententiam inutilem sibi
cognoscentes Ariani, hoc quidem differendum esse
dixerunt, et agendum quod placeret imperatori:
quia imperator Paulo, et Athanasio, et Marcello, et
Asclepae Gazae, et Lucio Adrianopoleos secundum
<pb n="0979D"/>
ea quae in concilio Sardiceno placuerant, proprias
restituerat sedes. Unde principalia sacra [ <hi>id est,</hi> sacrae
litterae principis] per singulas civitates ad eorum
mittebantur ecclesias, quibus jubebatur ut eos repente
susciperent. Igitur in Ancyra, expulso Basilio,
et pro eo introducto Marcello, non fortuita turba provenit,
quae derogationem contraria sapientibus irrogavit:
Asclepam vero continuo Gazaei susceperunt.
In Constantinopolitana civitate Macedonius ad modicum
tempus Paulo successit, apud semetipsum in Ecclesia
remota collectiones agens. Pro Athanasio tamen
solo imperator episcopis, et clericis, atque plebi
scripsit, ut eum libenter susciperent. Insuper etiam
quae contra eum in judiciis acta fuerant, aliis litteris
aboleri jussit. Quae vero de ambabus rebus scripta
<pb n="0980A"/>
sunt, haec esse noscuntur. SOCRATES, <hi>lib.</hi> II, <hi>cap. 18.
Edit. Christ. Vales. cap. 23, p.</hi> 111. <note>( <hi>An. Dom.</hi> 350.)</note>
          </p>
</div2>

<div2>
          <head>CAPUT XXXI. <hi>Epistola Constantii per quam omnia gesta contra Athanasium habita sunt cassata.</hi> </head>
<p>Victor Constantius Maximus, pius, episcopis et
presbyteris catholicae Ecclesiae salutem.</p>
<p>Reverendissimus episcopus Athanasius non est
Dei gratia derelictus; nam licet brevi tempore humana
fuerit probatione submissus, tamen debitum
providentiae universa perspicientis [ <hi>Ms. Lyr.,</hi> prospicientis]
noscitur suscepisse decretum: recipiens
voluntate Dei nostroque judicio patriam suam, pariter
et Ecclesiam cujus divino nutu praesul exstabat.
<pb n="0980B"/>
Huic enim consequenter oportebat nostram adesse
mansuetudinem; quatenus omnia adversus eum, et
ejus communicatores definita, omnisque suspicio et
illusio contra eum gesta, de caetero sit inanis et vacua;
et relevatio, quam dudum clerici ejus habuerunt,
competenter firma permaneat. Sed etiam hoc
ejus gratiae adjiciendum esse censuimus, quatenus
omnes ordinis sacri cognoscant, concessum omnibus
sibi conjunctis, ut sine timore sint, sive episcopi,
sive sint clerici; sufficit enim unicuique circa eum
rectae voluntatis unio. Quicunque enim meliori judicio
atque parte constituti, hujus eligunt communionem,
hos omnes praecipimus ad instar praecedentis
providentiae, etiam nunc voluntate Dei, nostrae gratiae
largitatem adipisci. SOCRATES, <hi>lib.</hi> II, <hi>cap. 18.
<pb n="0980C"/>
Edit. Christ. Vales. cap. 23, p.</hi> 112. <note>( <hi>An. Dom.</hi> 
350.)</note>
<emph>256</emph> </p>
        </div2>

<div2>
          <head>CAPUT XXXII. <hi>Epistola Constantii ad Alexandrinos, ut reciperent Athanasium.</hi> </head>
<p>Victor Constantius Maximus, Pius, populo Alexandrino
Ecclesiae catholicae salutem.</p>
<p>In omnibus perhibentes nostrae aequitatis intentionem,
scientesque quoniam diu providentia vestri
contemplatoris estis alienati, id est, pontificis Athanasii,
qui propter insertam rectitudinem, suorumque
morum probitatem cunctis innotuit, eum denuo
ad vos destinare censuimus. Hunc itaque consuete
et competenter suscipientes, et apud clementem
<pb n="0980D"/>
Deum adjutorem orationum habentes, vobis congruam
simul et nobis placitam concordiam atque pacem
secundum Ecclesiae sanctionem ubique probatae
[ <hi>Ms. Lyr.,</hi> prolatae] sufficienter festinate servare.
Non enim rationabile est aliquam discordiam inter
vos agitari, aut tumultum nostrorum temporum disciplinae
contrarium; et hoc quidem abesse a vobis
omnino volumus. Orationibus autem sufficienter, eo
scilicet praesule et adjutore apud Deum, vos instare
solemniter admonemus; quatenus tali proposito ad
omnium vota perveniente, etiam gentiles idolorum
errori hactenus servientes, ad cognitionem sacrae religionis
sub alacritate festinent. O charissimi nobis
Alexandrini, rursus igitur admonemus ut in his quae
dicta sunt persistatis, et omnes episcopum decreto
<pb n="0981A"/>
superno nostraque sententia destinatum libenter et pie
suscipiatis, et toto animo totaque voluntate amplectendum
existimetis. Hoc enim et vos decet, et nostrae
mansuetudini noscitur convenire. Ut autem omnis
turbae seditionis occasio perimatur, judicibus apud
vos habitis, litteris nostris praecipimus, quatenus
omnes, quos seditiosos agnoverint, legitimae vindictae
subjiciant. Utraque igitur perspicientes, et nostram
cum Deo sententiam, et rationem professionis vestrae,
nec non et supplicium contra seditiosos indictum,
competenter et congrue sacrae religionis jura servate.
Praedictumque Deo amabilem virum omni reverentia
et honore colite; et orationes una cum eo pro vobisipsis
et nostrae vitae favore [ <hi>Ms. Theod.,</hi> fautori] omnium
Salvatori Deo laetanter offerte. SOCRATES, <hi>lib.</hi> 
II, <hi>cap. 18. Edit. Christ. Vales. cap. 23, p.</hi> 113.
</p>
        </div2>

<div2>
          <head>CAPUT XXXIII. <hi>Epistola Constantii pro Athanasio, ut aboleretur quidquid contra eum gestum est.</hi> </head>

<pb n="0981B"/>
<p>Victor Constantius Augustus Nestorio salutem.</p>
<p>Eadem vero forma praesidibus Augustorum Nicaeae,
Thebaidis et Libyae scriptum est. Quidcunque dudum
ad laesionem et injuriam Athanasio episcopo communicantium
reperitur actum, hoc nunc aboleri praecipimus.
Nam et ministerium quo privati fuerant
ejus clerici, eosdem rursus volumus obtinere. Hanc
itaque praeceptionem nostram servari censemus;
quatenus Athanasio episcopo suae Ecclesiae restituto,
communicatores ejus habeant ministerium quod semper
habuerunt, quod etiam reliqui clerici habere noscuntur,
<pb n="0981C"/>
ut et ipsi gaudio potiantur. SOCRATES, <hi>lib.</hi> 
II, <hi>cap. 18. Edit. Christ. Vales. cap. 23, p.</hi> 114.
</p>
        </div2>

<div2>
          <head>CAPUT XXXIV. <hi>Quomodo Athanasius Alexandriam sit reversus.</hi> </head>
<p>Tantis et talibus epistolis munitus sanctissimus
Athanasius, per Syriam aggressus venit in Palaestinam,
apprehendensque Hierosolymam, et episcopo
Maximo innotescens gesta Sardiceni concilii, et quia
Constantius imperator illorum decreto judicioque
consenserat, praeparavit ut episcoporum illic habitantium
synodus ageretur. Maximus autem in nullo
segnis de Syria atque Palaestina universos evocavit
episcopos. Factoque concilio restituit et ipse beato
Athanasio communionem et dignitatem. Scripsitque
etiam ipsa synodus Alexandrinis, et omnibus in
<pb n="0981D"/>
Aegypto, et Libyis episcopis, clericis atque plebi, ea
quae de Athanasio gesta atque decreta sunt. Ob quam
rem valde Maximo detraxerunt Athanasii derogatores
episcopi: quoniam primitus deponens eum, rursus
ex poenitentia tanquam nihil fuisset actum, sententiam
pro Athanasio protulit, quae communionem
ei dignitatemque praeberet. Haec agnoscentes Ursacius
et Valens, qui circa Arianum dogma studium
primitus ardenter habuerant, declinantes a priori
voluntate Romam profecti sunt, libellumque poenitentiae
Julio offerentes episcopo, et in consubstantialitatis
consensere sermone, et litteras Athanasio direxerunt,
seque ei de caetero communicare professi
sunt. Sic itaque tunc Ursacius et Valens gestis Athanasii
superati, conversi [ <hi>Ms. Lyr.,</hi> reversi] sunt.
<pb n="0982A"/>
Athanasius ergo per Pelusium pergebat ad Alexandriam.
Transiens autem per civitates, edocebat ut
Arianos universi declinarent, et consubstantialitatis
dogma complecterentur. In quibusdam vero ecclesiis
ordinationes fecit. Et hoc fuit initium alterius querelae
adversus eum, quia in aliorum ecclesiis ordinare
praesumpsit. Haec itaque de Athanasio provenerunt.
SOCRATES, <hi>lib.</hi> II, <hi>cap. 19. Edit. Christ. Vales. cap.
24, p.</hi> 114.</p>
</div2>

<div2>
          <head>CAPUT XXXV. <hi>Quibus occasionibus tunc respublica turbabatur, et de divisione Antiocheni populi propter fidem.</hi> </head>
<p>Interea respublica fortuitis casibus urgebatur:
unde quae sunt capitularia non est incongruum breviter
explanare. Igitur quia, aedificatore Constantinopolitanae
<pb n="0982B"/>
civitatis moriente, tres ejus filii imperium
susceperunt, in praecedentibus est narratum.
Sciendum autem quia cum istis imperavit consobrinus
eorum, nomine Dalmatius, vocabulum patris habens;
qui dum paululum imperasset, a militibus
interemptus est, non jubente Constantio ut occideretur, nec tamen prohibente. Dum vero Constantinus
minor fratris partes invaderet, et ipse a militibus
congressione facta peremptus est. Hoc autem
jam saepe dictum est. Post mortem vero Constantini
minoris, Persicum <emph>257</emph> contra Romanos motum
est bellum, in quo Constantius proficere non valebat;
nam cum nocte praelium circa fines Romanorum
atque Persarum fuisset gestum, validiores tunc Persae
ad breve tempus inventi sunt. Quo tempore neque
<pb n="0982C"/>
Christiani sub quiete degebant, sed per Athanasium
de consubstantialis verbo circa Ecclesias erat pugna.
SOCRATES, <hi>lib.</hi> II, <hi>cap. 20. Edit. Christ. Vales. cap.
25, p.</hi> 115.</p>
<p>Denique apud Antiochiam non concordabant in
professione sua clerus et populus; sed per choros,
ut est consuetudo, ad hymnos dicendos Deo in fine
psalmorum monstrabant propriam voluntatem. Et hi
quidem Patri ET Filio, sicut aequi honoris, gloriam
dicebant; hi vero Patri IN Filio, per interpositionem
praepositionis, Filium secundum esse monstrantes.
His ita gestis, haerens quid ageret Leontius, qui illo
tempore ex haeresi adversa sedem Antiochiae gubernabat,
cum prohibere non praesumeret eos qui secundum
traditionem Nicaeni concilii psallerent Deo:
<pb n="0982D"/>
quia metuebat ne seditio nasceretur in populo, hoc
dixisse fertur, tangens caput suum jam canum: Hac,
inquit, nive soluta, lutum congeretur immensum.
Per hoc ostendens quod se defuncto seditionem populo
generaret illa discordia quae in hymnis fiebat,
non patientibus suis successoribus cum populi varietate
sentire. Athanasius igitur veniens ad Aegyptum,
innotuit synodales epistolas Julii Rom. pont., insuper
et synodalem Maximi Hierosolymitani, quae talia
continere dignoscuntur. SOZOMEN., <hi>lib.</hi> III, <hi>cap. 19.
Edit. Christ. Vales. cap. 20, p.</hi> 533.
</p>
        </div2>

<div2>
          <head>CAPUT XXXVI. <hi>Epistola Hierosolymitani concilii ad Aegyptiacos episcopos.</hi> </head>
<p>Sancta synodus Hierosolymis congregata per Aegyptum,
<pb n="0983A"/>
Libyam et Alexandriam constitutis presbyteris,
diaconibus et plebi, fratribus desideratissimis, in
Domino salutem.</p>
<p>Cunctorum Deo digne gratias agere non valemus,
fratres charissimi; in quibus enim miracula semper
egit, etiam modo cum Ecclesia vestra fecit: pastorem
vestrum, et dominum, consacerdotemque nostrum
Athanasium vobis sua pietate restituens. Quis enim
aliquando speravit oculis carnalibus intueri, quem
nunc et nos et vos inspicitis, respicientes quem videre
desiderastis? Sed vere orationes vestrae a Deo
omnium sunt auditae, qui curam habet Ecclesiae suae,
et vestras lacrymas atque gemitus semper inspexit;
quapropter vestras audivit preces. Eratis enim sicut
oves abjectae et fatigatae, non habentes utique pastorem.
Propterea visitavit vos coelitus Pastor verus,
<pb n="0983B"/>
et de propriis ovibus curam gerens, restituit vobis
quem noscimini concupisse. Ecce enim et nos omnia
pro ecclesiastica pace facientes, vestraeque dilectioni
conspirantes, in ejus amplexu praecessimus; et communicantes
ei per eum vos alloquimur, scriptaque
praesentia destinamus. Itaque secundum gratifica vota
vestra, scitote nos quoque cum eo vinculo charitatis
obstrictos. Debetis ergo etiam pro pietate Deo amabilium
nostrorum imperatorum incessanter orare,
quoniam et ipsi cognoscentes vestrum desiderium,
eum vobis restituere destinarunt. Omni ergo honore
tensis manibus suscipientes illum, gratificas orationes
offerte Deo, qui vobis talia condonavit. Festinate
siquidem semper in Deo gaudere, et glorificare Dominum,
per quem et cum quo Patri est gloria in saecula
<pb n="0983C"/>
saeculorum, Amen. Veniens igitur Athanasius
in Aegyptum, quos quidem agnovit Arii sectatores
deposuit. Quibus a se depositis, Ecclesias eorum praecepit
fidem tenere Nicaeni concilii, eamque summo
studio custodiri. SOZOMEN., <hi>lib.</hi> III, <hi>cap. 21 Edit. Christ.
Vales. cap. 22, p.</hi> 535.
</p>
        </div2>

<div2>
          <head>CAPUT XXXVII. <hi>De Magnentio tyranno, et de Britannioine atque Nepotiano.</hi> </head>
<p>Sic itaque se rebus habentibus Magnentius tyrannus
circa partes emersit Hesperias <note>( <hi>an. Dom.</hi> 352)</note>;
qui Constantem imperatorem Occidentalium partium,
facto dolo, circa Gallias interemit. Quo gesto, intestinum
inflammatum est bellum. Magnentius etenim
<pb n="0983D"/>
tyrannus cunctam tenebat Italiam, Africamque, et Libyam,
simul et Gallias. In Illyrico vero et in Sirmio
aliud rursus a militibus exortum est bellum per tyrannum
nomine Britannionem. Sed etiam Romam
tumultus non fortuitus detinebat. Fratruelis namque
Constantini Nepotianus nomine imperium assumpserat,
monomachorum virtute suffultus, et Nepotianum
quidem Magnentii milites deposuerunt; Magnentius
autem procedens, universas partes vastabat Hesperiae.
Horum igitur omnium malorum immensa confluxio
brevi tempore generata est. Quarto enim anno
post Sardicense concilium, haec acta noscuntur consulatu
Sergii et Nigriani <note>( <hi>id est anno Dom.</hi> 350)</note>. His
itaque nuntiis apparebat quia ad Constantium solum
imperii jura pervenissent; quo provectu, contra tyrannos
<pb n="0984A"/>
semetipsum quo poterat praeparabat. SOCRATES, <hi>lib.</hi> II, <hi>cap. 20. Edit. Christ. Vales. cap. 25, p.</hi> 
116.</p>
</div2>

<div2>
          <head>CAPUT XXXVIII. <hi>De insidiis contra Athanasium gestis, et de levitate Constantii.</hi> </head>
<p>Adversarii siquidem Athanasii opportunum se tempus
invenisse judicantes, rursus adversus eum machinabantur.
Tunc imperatori Constantio suggesserunt
quia omnem Aegyptum subvertisset et Libyam. Invidiam
vero maxime auxit ejus, eo quod ordinationes
in parochiis fecisset alienis. Athanasius interea, dum
venisset ad Alexandriam, synodum Aegyptiorum
congregavit episcoporum. Qui consona decreverunt
<pb n="0984B"/>
Sardiceno concilio atque Hierosolymis celebrato.
Constantius igitur imperator, dudum et ipse Arianorum
secta praeoccupatus, omnia quae paulo ante ei
placuerant in contrarium demutavit. Et primum quidem
Ecclesiae Constantinopolitanae pontificem Paulum
deportari jussit exsilio; quem deducentes, in
Cucuso Armeniae suffocarunt. Marcello autem denuo
projecto, Ecclesiam Ancyranam Basilius rursus invasit.
Lucius autem Adrianopoleos ferro vinctus, in
carcere moritur. Tantumque valuerunt quae de Athanasio <emph>258</emph> 
 dicebantur, ut in immensum furorem
cadens imperator, eum ubicunque reperiretur juberet
occidi: cum quo Theodulum et Olympium praesules
Ecclesiarum Thracensium. Igitur Athanasium voluntas
imperatoris non latuit, sed praesentiens, fuga dilapsus
<pb n="0984C"/>
est et minas principis declinavit. Cujus fugam
dilataverunt Ariani, praecipue Narcissus Neroniadis
episcopus, Georgius Laodiciae, et Leontius tunc Antiochenae
praesul Ecclesiae. Is enim cum presbyter
esset, dignitate privatus est, quia cum muliere Eustolia
nomine degens, et turpem suspicionem celare
volens, genitalia sibimet noscitur abscidisse, et de
caetero quidem fiducialiter cum muliere vivebat. Postea
vero studio imperatoris Constantii in Antiochena
Ecclesia ordinatur episcopus post Stephanum, qui
primitus successerat Placito. Haec igitur de his dicta
sufficiant. SOCRATES, <hi>lib.</hi> II, <hi>cap. 21. Edit. Christ.
Vales. cap. 26, p.</hi> 116.</p>
</div2>

<div2>
          <head>CAPUT XXXIX. <hi>De Macedonio ejusque crudelitate.</hi> </head>

<pb n="0984D"/>
<p>Eo tempore Constantinopoli Macedonius tenebat
ecclesias, Paulo scilicet amputato praedicto modo.
Qui de imperatore praesumens, Christianis commovit
bellum, et non minus quam quod tyranni eo tempore
faciebant: suadens enim imperatori ut ei ecclesias
vastanti ferret auxilium, egit ut lege firmarentur quaecunque
pessime agere nitebatur. Muniens enim semetipsum
monasteriis plurimis, quae ipse propria
voluntate in Constantinopolitana urbe constituit, et
pactis episcoporum in circuitu positorum, frequenter
dicitur afflixisse Pauli dogmata sapientes. Et primum
quidem expulit eos ex ecclesiis, deinde vero communicare
sibi coegit, ita ut plurimi plagarum immanitate
dificerent, alii vero substantiis, alii humana
<pb n="0985A"/>
civilitate privarentur, aliis in frontibus characteres
ponerentur, ut essent hujusmodi signo notati. Haec
itaque faciebant per omnes Orientis urbes, praecipue
tamen Constantinopoli. Quam persecutionem primo
<pb n="0986A"/>
tardantem Macedonius auxit episcopus. Helladicae
vero civitates Illyrici, necnon et Hesperiae partes
manebant immotae. SOCRATES, <hi>lib.</hi> II, <hi>cap. 22. Edit.
Christ. Vales. cap. 27, p.</hi> 117.</p>
</div2>
      </div1>

<div1>
        <head>LIBER QUINTUS.</head>

<pb n="0985"/>
<emph>259</emph> 

<div2>
          <head>CAPUT PRIMUM. <hi>Quod defuncto Constante rursus Ariani Constantium adversus Athanasium excitaverint.</hi> </head>

<pb n="0985A"/>
<p>Brevi siquidem tempore praetereunte, defuncto
Occidentis imperatore Constante, Constantium fautores
Arii compulerunt, Athanasii ad eum memoriam
revocantes quasi ipse fuisset qui ei fratrem fecerit
<pb n="0985B"/>
inimicum, ita ut pene disruptis naturae vinculis usque
ad bella descenderent. His incitantibus Constantius
motus, non solum expelli, sed etiam perimi sacratissimum
Athanasium imperavit. Et mittens quemdam
Sebastianum ducem cum maxima militari manu, velut
erroreum jussit interimi. Quomodo autem et ille cum
exercitu venerit, et iste diffugerit, ipse qui passus et
mirabiliter liberatus est melius enarrabit; nam in
satisfactione suae fugae sic ait. THEODORETUS, <hi>lib.</hi> II, <hi>cap. 13, p.</hi> 
 87.</p>
</div2>

<div2>
          <head>CAPUT II. <hi>Quid Athanasius in satisfactione suae fugae retulerit.</hi> </head>
<p>Verumtamen exquirant modum etiam discessionis,
et agnoscant a suis. Erant enim Ariani cum militibus
<pb n="0985C"/>
concurrentes ut eos accenderent et ignorantibus nos
ostenderent; et licet sine ulla compassione sint, vel
audientes tamen confusi quiescant. Erat itaque jam
nox, et aliqui populorum ad vigilias venerant, exspectabatur
futura die collectio. Dux autem repente
astitit cum militibus ultra quinque millibus habentibus
arma, et gladios enudatos, arcus, sagittas et vectes;
et ecclesiam quidem ipse circumdedit, statuens
milites sibimet cohaerentes, ut nullus posset egredientium
ab ecclesia eorum manus evadere. Ego vero
irrationabile judicans in tanta confusione populum
derelinquere, et non magis ante illos pericula sustinere,
residens in sede praecepi ut diaconus psalmum
legeret, populis respondentibus: <hi>Quoniam in saeculum
misericordia ejus <note>(Psal. CXVII, 1)</note>
            </hi>; et sic omnes
<pb n="0985D"/>
in domos suas abierunt [ <hi>ed.,</hi> abirent]. Sed duce postea
ingrediente, et militibus sacrarium circumdantibus
ut nos capere potuissent, clerici quidem qui sunt inventi,
simul et populi clamabant, poscentes ut et nos
discederemus una cum populo. Ego vero magis e
diverso dicebam non nos discedere, nisi omnes sigillatim
prius exirent. Surgens itaque oratione facta,
sic praecepi universos abscedere, melius esse dicens
me periculo subjacere, quam quemlibet eorum excipere
laesionem. Egredientibus igitur plurimis, et reliquis
subsequentibus, quidam monachi qui ibi nobiscum
fuerant, et aliqui clericorum ascendentes
traxerunt nos; et ita testis est ipsa veritas. Militibus
aliis sacrarium circumdantibus, aliis per ecclesiam
discurrentibus, per medium eorum, Domino iter dante
<pb n="0986A"/>
atque custodiente, pericula cuncta transivimus, Deum
magnifice glorificantes, quoniam neque populum neci
tradidimus, sed etiam quatenus salvaretur actum est,
et manus quaerentium nos effugere praevaluimus.
THEODORETUS, <hi>lib.</hi> II, <hi>cap. 13, p.</hi> 87.
<emph>260</emph> </p>
        </div2>

<div2>
          <head>CAPUT III. <hi>Quid Athanasius rursus de gestis Georgii in libro de fuga sua retulerit.</hi> </head>

<pb n="0986B"/>
<p>Quae etiam Georgius eodem tempore in Alexandria
gesserit, ipsius Athanasii, qui haec passus est voce
narremus. In libro enim quem de fuga sua scripsit,
haec ait: Igitur in Alexandria surrexerunt denuo nos
quaerentes occidere. <hi>Et facta sunt novissima pejora
prioribus <note>(Matth. XII, 45)</note>
            </hi>. Repente namque milites
circumdantes ecclesiam, pro orationibus praelia celebrabant.
Ingrediente namque Quadragesima Georgius
ex Cappadocia ab eis missus, auxit mala quae
illorum calliditate didicerat. Post septimanam itaque
Paschae, virgines mittebantur in carcerem, episcopi
vincti a militibus ducebantur, orphanorum et viduarum
domus abripiebantur, et invasiones in domibus
<pb n="0986C"/>
agebantur, et noctibus Christiani deponebantur, obsignabantur
domus, et fratres clericorum pro fratribus
pericula sustinebant. Haec quidem pessima, sed
graviora postea sunt praesumpta. Septimana enim
quae fuit post sanctam Pentecosten, populus jejunans
est egressus ad coemeterium orationis causa, eo quod
omnes communionem Georgii declinarent. Sed hoc
agnoscens ille nequissimus ipse concitavit Sebastianum
ducem Manichaeum, qui cum multitudine militum
armatorum, gladios evaginatos, arcus, sagittasque
ferentium, facto impetu in ipso die dominico,
super populum irruit; et paucos orantes inveniens,
cum jam plurimi discessissent, talia gessit qualia ab
eis decebat impleri. Incendio namque facto, statuens
virgines secus ignem, cogebat eas ut se profiterentur
<pb n="0986D"/>
Arianas. Cumque eas cerneret esse victrices, et de
igne nullo modo cogitare, sic earum vultus laceravit,
ut vix agnosci post tempora potuissent. Tenens autem
et quadraginta [ <hi>ms. Lyr.,</hi> quadringentos] viros
tormento noviore discerpsit. Sectis namque de palma
virgis et habentibus suos aculeos, eorum dorsa ita
verberibus laceravit, ut quidam eorum saepius a medicis
incisi sint propter spinas quae eorum dorsis
inhaerebant; alii vero, dum non ferrent tormenta,
mortui sint. Eos autem qui vivere potuerunt, et
quamdam virginem exsilio deportavit in maximam
Oasim [ <hi>ed.,</hi> Stasim]. Corpora vero mortuorum primo
quidem reddi non passus est, sed celavit, insepulta
relinquens ea, ut quasi tanta crudelitas latere videretur.
Hoc autem agunt qui mentis errore desipiunt.
<pb n="0987A"/>
Nam cum parentes mortuorum gauderent equidem
propter confessionem, flerent autem propter corpora
defunctorum, potius eorum impietatis judicia personabant.
Post haec autem ex Aegypto atque Libyis
exsilio deportaverunt episcopos Ammonium Muium,
Gaium, Philonem, Hermen, Plenium, Psenosirim,
Nilamonem, Agathonem, Anagamphum, Ammonium,
Marcum, Dracontium, Adelphium, Athenodorum et
presbyteros Hieracem et Dioscorum; et sic eos acerbissime
per itinera compulerunt, ut quidam eorum
in ipsis itineribus, alii vero per exsilia morerentur.
Fugaverunt autem episcopos plus quam triginta,
habentes studium secundum Achab, ut, si possent,
amputarent penitus veritatem. SOCRATES, <hi>lib.</hi> II, <hi>cap.
23. Edit. Christ. Vales. cap. 28, p.</hi> 118.</p>
<p>
            <pb n="0987B"/>Super haec igitur Athanasius etiam consolatorios
libros virginibus illis scripsit quae crudelissimas pertulerunt
passiones, dicens inter haec: Propterea
nemo vestrum sit tristis, licet et sepulturam vobis
denegent impii et prohibeant vos efferri. Nam usque
ad hoc nequitia pervenit Arianorum, ut et portas
clauderent, et circa sepulturarum loca, veluti daemones,
residerent, ne quis sepeliretur fidelium dilectorum
[ <hi>ms. Lyr.,</hi> electorum]. Haec ergo et his similia
Georgius in Alexandria faciebat. Sanctus autem
Athanasius nullum locum munitum cautelae suae putabat,
cum utique aut vivum eum deduci, aut mortuum
decollari, et caput ejus imperator sibi jussisset
afferri. Pro qua re etiam praemium maximum compromisit
hujusmodi aliquid nuntianti. THEODORETUS, <hi>lib.</hi> 
 II, <hi>cap. 14, p.</hi> 90.
</p>
        </div2>

<div2>
          <head>CAPUT IV. <hi>Quemadmodum Britannio sit privatus imperio.</hi> </head>

<pb n="0987C"/>
<p>Imperator interea in Illyricum castrametatus est,
cogebat eum publica necessitas, et maxime Britannionis,
qui per milites Augustus fuerat appellatus.
Cumque venisset in Sirmium, mutuo foederibus habitis
Britannionem vidit. Actumque est ut milites qui
eum constituerant transirent ad favorem Constantii.
Quo facto, solum Constantium imperatorem Augustum
voce emissa clamaverunt <note>( <hi>an. Dom.</hi> 354)</note>. Cumque
de Britannione nulla memoria fieret, ille repente
sentiens se traditum, ad pedes se prostravit imperatoris.
Porro Constantius auferens ejus coronam simul
et purpuram, clementer ei locutus est, monens
<pb n="0987D"/>
ut sub schemate privato quiesceret; quod utique ejus
aetati potius conveniret, quam habere nomen sollicitudinibus
onustatum; jussitque ei sumptus uberrimos
ex publicis functionibus exhiberi. Cumque in Prusa
Bithyniae Britannio moraretur, Constantius scripsit
ei, dicens quia multorum bonorum ei causa fuisset,
quem a tantis cogitationibus et malis ipsi provenientibus
liberasset; nec se bene fecisse, quia quae sibi
praestare debuerat, illi potius impendisset. SOCRATES, <hi>lib.</hi> 
 II, <hi>cap. 23. Edit. Christ. Vales. cap. 28, p.</hi> 120.</p>
</div2>

<div2>
          <head>CAPUT V. <hi>De Gallo Caesare, et de signo crucis quod tunc in coelo apparuit.</hi> </head>
<p>Tunc igitur imperator Gallum consobrinum suum
<pb n="0988A"/>
Caesarem fecit. Cui suum nomen imponens in Syriam
Antiochiae destinavit, ut partes per eum custodirentur
Orientales. Quo Antiochiam veniente, circa
Orientem signum Salvatoris apparuit. Columna namque
sub specie crucis in coelo visa maximo miraculo
conspicientibus fuit. Alios autem suos duces
cum multo exercitu contra Magnentium destinavit.
Ipse vero in Sirmio morabatur, et rei sustinebat
eventum. Tunc igitur et Photinus Ecclesiae praesul
aperte dogma quod ipse compererat exponebat. SOCRATES, <hi>lib.</hi> 
 II, <hi>cap. 24. Edit. Christ. Vales. cap. 28,
p.</hi> 120.</p>
<p>Dicebat autem: Deus quidem omnipotens unus,
qui in proprio Verbo condidit universa. Ante saecula
vero nativitatem et existentiam Filii dicere fugiebat,
<pb n="0988B"/>
sed ex Maria natum docebat Christum <note>( <hi>anno Dom.</hi> 355)</note>. SOZOMEN., <hi>lib.</hi> IV, <hi>cap. 5. Edit. Christ. cap. 6, p.</hi> 542.
<emph>261</emph> </p>
        </div2>

<div2>
          <head>CAPUT VI. <hi>De Photino haeresiarcha ejusque damnatione.</hi> </head>
<p>Quamobrem tumultu surgente, jussit imperator
concilium in Sirmio congregari. Convenitque illic ex
Orientalibus quidem Marcus Arethusae, et Georgius
Alexandrinus, quem remoto Gregorio ordinaverant
Ariani. Venit etiam Basilius expulso Marcello Ancyrae
praesule, Pancratius Pelusii, Hippacianus Heracleae;
Occidentalium vero Valens Myrsenus, et tunc famosissimus
hominum Osius Cordubae pontifex, pariter
invitus. Isti siquidem post consulatum Sergii et
Nigriani <note>( <hi>id est an. Dom.</hi> 351)</note> (quo anno propter
<pb n="0988C"/>
bellorum turbas nullus consulum fuerat solemniter
ordinatus) convenerunt in Sirmio, et Photinum (dogma
Sabellii Libyensis et Pauli Samosateni saepe cognoscentes)
repente damnaverunt. SOCRATES, <hi>lib.</hi> II, <hi>cap. 24. Edit. Christ. Vales. cap. 29, p.</hi> 121.</p>
</div2>

<div2>
          <head>CAPUT VII. <hi>Fides exposita in Sirmio cum capitulis subjectis.</hi> </head>
<p>Post haec de fide propositiones ediderunt, unam
Graece, aliam Latine, multum sibimet textu sensuque
concordes. SOZOMEN., <hi>lib.</hi> IV, <hi>cap. 5. Edit. Christ.
Vales. cap. 6, p.</hi> 542.</p>
<p>Tunc etenim quasi antiqua fidei dogmata reprehendentes,
alias propositiones de fide sanxerunt. Et unam
quidem Attico eloquio Marcus edidit Arethusae, sed
<pb n="0988D"/>
cum Romana lingua concordiam non habentem neque
sermone, neque compositione, sed nec ipsi Graecitati
convenientem. Unam itaque Latine a Marco compositam
hic subjungamus; secundam vero, quam in
Arimino postea relegerunt, loco proprio ponemus,
cum ea quae ibi gesta sunt dixerimus: utraque tamen
in Graecitatem conversa est. Marcus ergo hoc modo
expositionem de fide dictavit.</p>
<p>Credimus in unum Deum Patrem, omnipotentem,
creatorem et factorem universorum, ex quo omnis
paternitas in coelo et in terra nominatur; et in unigenitum
ejus Filium Dominum nostrum Jesum Christum,
qui ante omnia saecula ex Patre natus est;
Deum ex Deo, lumen ex lumine, per quem facta sunt
omnia in coelis et in terra, visibilia et invisibilia:
<pb n="0989A"/>
Verbum existens, et sapientia, et lumen verum, et
vita; qui novissimis diebus propter nos humanatus
est ex sancta Virgine, et crucifixus, et mortuus, et
sepultus, et resurrexit a mortuis tertia die, et ascendit
in coelum, et sedet in dextera Patris, et venturus est
in consummatione saeculi judicare vivos et mortuos,
et reddere unicuique secundum opera sua. Cujus
imperium sine fine existens, in saecula permanet
infinita. Erit enim sedens in dextra Patris, non solum
in hoc saeculo, sed etiam in futuro. Et in Spiritum
sanctum Paracletum, id est consolatorem, quem
promittens apostolis post ascensionem ad coelos esse
mittendum, ut doceret et commemoraret eis universa,
transmisit. Per quem etiam sanctificantur animae
credentium in eo veraciter.</p>
<p divs_removed="true">
            <pb n="0989B"/>Eos autem qui dicunt ex non existentibus Filium,
aut ex altera essentia, et non ex Dei; et, quia erat
tempus aut saeculum quando non erat, alienos novit
sancta Ecclesia catholica. Rursus igitur dicimus:

          </p>
          <div3 moved_from_p="true">
              <head>1.</head>
            <p>
 Si quis Patrem et Filium duos deos dicit, anathema
sit.</p>
          </div3>
<div3>
            <head>2.</head>
            <p>
 Et si quis Deum Christum ante saecula Filium
Dei, ministrantem Patri ad creationem universorum
non confitetur, anathema sit.</p>
          </div3>
<div3>
            <head>3.</head>
            <p>
 Si quis ingenitum, aut Patrem ejus ex Maria
natum dicere praesumit, anathema sit.</p>
          </div3>
<div3>
            <head>4.</head>
            <p>
 Si quis secundum praescientiam ante Mariam
dixerit Filium esse, et non ante saecula ex Patre
natum apud Deum esse, <hi>et per ipsum omnia facta <note>(Joan. I, 3)</note>
            </hi>,
anathema sit.
<pb n="0989C"/>
</p>
          </div3>
<div3>
            <head>5. </head>
            <p>
Si quis substantiam Dei dilatari aut contrahi
dixerit, anathema sit.</p>
          </div3>
<div3>
            <head>6.</head>
            <p>
 Si quis dilatatam substantiam Dei Filium dixerit
facere, aut dilatationem ejus substantiae Filium nominaverit,
anathema sit.</p>
          </div3>
<div3>
            <head>7.</head>
            <p>
 Si quis affectivum, aut prolativum verbum
dixerit Dei Filium, anathema sit.</p>
          </div3>
<div3>
            <head>8.</head>
            <p>
 Si quis hominem solum dixerit Filium, qui ex
Maria est, anathema sit.</p>
          </div3>
<div3>
            <head>9.</head>
            <p>
 Si quis Deum et hominem ex Maria dicens, Deum
ingenitum eumdem intelligit, anathema sit.</p>
          </div3>
<div3>
            <head>10.</head>
            <p>
 Si quis illud quod scriptum est: <hi>Ego Deus
primus, et ego postea, et praeter me non est Deus <note>(Isai.
XLIV, 6)</note>
            </hi>, cum in destructionem idolorum et deorum
non existentium dictum sit, ad destructionem magis
<pb n="0989D"/>
unigeniti ante saecula Dei, Judaice percipit, anathema
sit.</p>
          </div3>
<div3>
            <head>11.</head>
            <p>
 Si quis audiens, <hi>Verbum caro factum est,</hi> Verbum
in carnem mutatum putaverit, aut conversione
facta suscepisse carnem, anathema sit.</p>
          </div3>
<div3>
            <head>12.</head>
            <p>
 Si quis unigenitum Filium Dei crucifixum audiens,
corruptionem, aut passionem, aut conversionem,
aut mutationem, aut peremptionem sustinuisse
dicit, anathema sit.</p>
          </div3>
<div3>
            <head>13.</head>
            <p>
 Si quis quod scriptum est: <hi>Faciamus hominem <note>(Gen. I, 26)</note>
            </hi>,
non Patrem ad Filium dicere, sed
ipsum ad semetipsum asserit dixisse Deum, anathema
sit.</p>
          </div3>
<div3>
            <head>14.</head>
            <p>
 Si quis contra Jacob non Filium tanquam hominem
<pb n="0990A"/>
luctasse <note>(Gen. XXXII, 24)</note>, sed ingenitum Deum,
aut Patrem ejus dixerit, anathema sit.</p>
          </div3>
<div3>
            <head>15.</head>
            <p>
 Si quis illud quod scriptum est: <hi>Pluit Dominus
a Domino <note>(Gen. XIX, 22)</note>
            </hi>, non de Patre et Filio
perceperit, sed ipsum a semetipso pluere dixerit,
anathema sit. Pluit enim Dominus Filius a Domino
Patre.</p>
          </div3>
<div3>
            <head>16.</head>
            <p>
 Si quis audiens Dominum Patrem, aut Filium
Dominum, et Dominum Patrem et Filium, et Dominus
a Domino dicens, duos asseruerit Deos, anathema sit;
non enim coaptamus Filium Patri, sed subditum novimus.
Neque enim descendit in corpus sine voluntate
Patris, neque pluit a semetipso, sed a Domino, auctoritatem
videlicet praebente Patre. Neque sedit a
dextris a semetipso, sed audit, dicente Patre: <hi>Sede
<pb n="0990B"/>
a dextris meis <note>(Psal. CIX, 1)</note>
            </hi>.</p>
          </div3>
<div3>
            <head>17.</head>
            <p>
 Si quis Patrem, et Filium, et Spiritum sanctum
unam personam dicit, anathema sit.</p>
          </div3>
<div3>
            <head>18.</head>
            <p>
 Si quis Spiritum sanctum Paracletum dicens
ingenitum asserit Deum, anathema sit.</p>
          </div3>
<div3>
            <head>19.</head>
            <p>
 Si quis, sicuti docuit nos, non alium dicit Paracletum
praeter Filium; ait enim: <hi>Et alium Paracletum
mittet vobis Pater, quem ego rogabo <note>(Joan. XIV,
16)</note>
            </hi>, anathema sit. <emph>262</emph>
</p>
          </div3>
<div3>
            <head>20.</head>
            <p>
 Si quis Spiritum dicit partem Patris aut
Filii, anathema sit.</p>
          </div3>
<div3>
            <head>21.</head>
            <p>
 Si quis Patrem et Filium, et Spiritum sanctum,
tres dicit Deos, anathema sit.</p>
          </div3>
<div3>
            <head>22.</head>
            <p>
 Si quis consilio Dei tanquam unam creaturarum
factum asserit Filium Dei, anathema sit.
<pb n="0990C"/>
</p>
          </div3>
<div3>
            <head>23. </head>
            <p>
Si quis nolente Patre natum Filium dixerit,
anathema. Non enim invitus et vim passus Pater necessitate
naturali, quasi nolens, genuit Filium; sed
illico, ut voluit, etiam sine tempore et sine passione
ex semetipso genuit eum.</p>
          </div3>
<div3>
            <head>24.</head>
            <p>
 Si quis ingenitum et sine principio dicit Filium
tanquam duos sine principio, et duo ingenita dicens,
et duos faciens Deos, anathema sit. Caput enim est et
principium omnium Filius, caput autem Christi Deus.
Sic enim ad unum omnium principium, quod est sine
principio, per Filium pie omnia referuntur. Rursus
autem subtiliter inspicientes Christianum sensum,
dicimus:</p>
          </div3>
<div3>
            <head>25.</head>
            <p>
 Si quis Christum Deum Filium Dei ante saecula,
ministrantem Patri ad omnem creationem non dixerit,
sed ex quo ex Maria natus est, ex tunc dicit Filium
<pb n="0990D"/>
et Christum esse vocatum, et initium percepisse, ut
Deus esset, anathema sit, sicuti Samosatenus. SOCRATES, <hi>lib.</hi> 
 II, <hi>cap. 25. Edit. Christ. Vales. cap. 30,
p.</hi> 121.
</p>
          </div3>
        </div2>

<div2>
          <head>CAPUT VIII. <hi>Alia fides exposita Sirmii Latine, quam nos ex Graeco transtulimus; et de disputatione Photini.</hi> </head>
<p>Quoniam de fide quemdam placuit fieri tractatum,
omnia caute quaesita sunt et exposita Sirmii sub
praesentia Valentis, et Ursacii, atque Germani, et
caeterorum. Constat unum Deum esse Patrem omnipotentem,
sicut etiam in omni orbe terrarum annuntiatur.
Et unum unigenitum Filium ejus Jesum Christum
Dominum et Deum, Salvatoremque nostrum ex
<pb n="0991A"/>
eo ante saecula genitum; duos autem Deos non oportere
dici, quoniam et ipse Dominus ait: <hi>Ibo ad
Patrem meum, et ad Patrem vestrum, Deum meum
et Deum vestrum <note>(Joan. XX, 17)</note>
            </hi>. Propterea et
omnium Deus est, sicuti etiam Apostolus docuit: <hi>Judaeorum Deus non solum, nonne et Graecorum et
gentilium? Utique. Quoniam circumcisio ex fide, et
praeputium per fidem 
 <note>(Rom. III, 29, 30)</note>
            </hi>; et caetera
quidem omnia consonant, et nulla remanere videtur
discordia. Quia vero multos movet sermo Latinus
substantiae, quae Graeca lingua dicitur <foreign xml:lang="greek">,</foreign> ut scrupulosissime
cognoscatur <foreign xml:lang="greek">,</foreign> hoc est ejusdem
substantiae, aut <foreign xml:lang="greek">,</foreign> id est similis substantiae,
non oportet horum sermonum quamdam omnino fieri
mentionem, neque de his exponi apud Ecclesiam:
<pb n="0991B"/>
propter hanc causam ac rationem, quia in sanctis
Scripturis nihil tale conscriptum est, et quoniam haec
ultra humanam scientiam et intellectum sunt, et quia
nullus potest generationem Filii narrare, sicut scriptum
est: <hi>Generationem ejus quis enarrabit <note>(Isai. LIII,
8)</note>
            </hi>? Hoc enim sciendum, solum Patrem nosse quemadmodum
Filium generavit, et rursus Filium, quomodo
ipse de Patre sit genitus. Nulli vero dubium est majorem
esse Patrem honore, et dignitate, atque divinitate,
et ipso nomine paterno esse potiorem, testificante
Filio ipso: <hi>Qui me,</hi> inquit, <hi>misit Pater, major
me est <note>(Joan. XIV, 28)</note>
            </hi>. Et hoc esse catholicum nullus
ignorat, duas personas esse Patris et Filii; et Patrem
quidem majorem, Filium vero subjectum cum omnibus
quae ei Pater subjecit ejus; Patrem vero initium
non habere, et invisibilem, et immortalem, et impassibilem
<pb n="0991C"/>
esse; Filium vero natum ex Patre, Deum
ex Deo, lumen ex lumine, et hujus nativitatem, sicuti
praedictum est, nullum nosse, nisi solum Patrem.
Ipsum vero Filium Dominum et Deum nostrum, carnem
seu corpus, hoc est hominem assumpsisse, sicut
et angelus annuntiavit, et omnes Scripturae docent, et
maxime ipse Apostolus doctor gentium: hominem
assumpsit Christus ex Maria Virgine, per quem passus
est. Apex autem totius fidei et firmamentum est, ut
Trinitas servetur semper, sicut in Evangelio legimus: <hi>Euntes docete omnes gentes, baptizantes eos in
nomine Patris, et Filii, et Spiritus sancti 
 <note>(Matth.
XXVIII, 19)</note>
            </hi>. Integer autem atque perfectus est numerus
Trinitatis. Paracletus vero Spiritus sanctus per
Filium missus, venit secundum promissionem, ut
<pb n="0991D"/>
apostolos et omnes credentes sanctificaret. His igitur
explanationibus, etiam post damnationem, Photinum
consentire et subscribere suadebant, promittentes ei
reddere episcopatum, si per poenitentiam anathematizaret
dogma quod ipse compererat, et in eorum
sententia consonaret. Ille vero eorum quidem propositum
non suscepit; sed provocavit eos ad disputandum.
Quapropter definito die imperatoris voluntate
convenerunt praesentes episcopi et senatorum non
pauci, quos praeceperat adesse disputationi princeps.
Inter quos restitit Photino Sabinus, Ecclesiae tunc
Ancyrae praesul, exceptoribus voces eorum conscribentibus.
Magnaque certamina sermonum inter utramque
partem facta noscuntur, victusque Photinus
<pb n="0992A"/>
damnatus est. Et in fuga consistens, de caetero libros
utraque lingua conficiebat, quoniam neque Latino
sermone videbatur ignarus. Scripsit quoque contra
omnes haereses, proprium studens dogma firmare.
Et de Photino quidem haec dicta sufficiant. Sciendum
tamen quoniam Sirmio convenientes episcopi, poenitentia
ducti sunt in expositione fidei Latina lingua
prolatae. Post editionem namque sibi eam contrariam
judicabant. Quam studuerunt ab episcopis qui eam
jam subscripserant reddi, quoniam celabatur [ <hi>ms.
Santheod.,</hi> celebrabatur] a plurimis. Imperator autem
edictis quaeri praecepit editionem ipsam, supplicium
minatus si quis eam celasse comperiretur. Sed neque
terror destruere potuit quod semel fuerat institutum,
eo quod apud multos haberetur. Et de his quidem
<pb n="0992B"/>
ista dixisse sufficiat. SOCRATES. <hi>lib.</hi> II, <hi>cap. 25, edit. Christ.</hi> </p>
</div2>

<div2>
          <head>CAPUT IX. <hi>De Osio Hispano.</hi> </head>
<p>Quia vero et de Osio Hispano, invito illuc veniente,
fecimus mentionem, breviter etiam de eo dicendum
est. Ante paululum tempus iste vir molimine Arianorum
fuerat missus exsilio. Tunc autem studio
eorum qui Sirmio convenerunt eum evocavit imperator,
volens eum aut suasione aut necessitate concordare
praesentibus. Hoc enim facto, maximum fidei
eorum putabatur esse testimonium. Quapropter, sicuti
dixi, ex necessitate venit. Et dum eis consentire <emph>263</emph> 
 respueret, tormenta longaevus, plagasque perpessus
<pb n="0992C"/>
est; unde etiam necessitate vehementi expositionibus
tunc editis consensit atque subscripsit. Hunc
ergo terminum habuerunt quae tunc Sirmio gesta
noscuntur. Imperator autem Constantius morabatur
in Sirmio, et belli, quod gerebatur contra Magnentium,
exspectabat eventum. SOCRATES, <hi>lib.</hi> II, <hi>cap.
26. Edit. Christ. Vales. cap. 31, p.</hi> 126.</p>
</div2>

<div2>
          <head>CAPUT X. <hi>De Magnentio tyranno et de tyrannide Sylvani.</hi> </head>
<p>Interea Magnentius ad seniorem perveniens Romam,
multos peremit senatorum ac populi. Et agnoscens vicinos
esse contra se Constantii milites, abscessit ad
Gallias partis occidentalis. Cumque illic bellum saepius
inter alterutros exercerent, modo isti, modo illi
victores esse videbantur. Novissime autem devictus
<pb n="0992D"/>
Magnentius, fugit in Mirsam, quod est Galliae castrum;
vidensque suos milites quasi de perditione tristes,
stans celsiore loco, eos nitebatur allocutionis consuetudine
confortare. Tunc illi favorem solitum Magnentio
exhibere praeparati, e diverso nolentes, clamaverunt
omnes: Constanti Auguste, tu vincas. Hoc augurium
Magnentius traxit ad semetipsum, tanquam ei
non divinitus concederetur imperium. Et propterea
relinquens castrum ad ulteriora tendebat. Sequentibus
autem Constantii militibus, circa Seleucum montem
facta congressione, solus fugiens venit in Lugdunensem
urbem; comperiensque suam matrem et
fratrem, quem Caesarem constituerat, interfectos, novissime
interfecit et semetipsum, consulatu Constantii
<pb n="0993A"/>
sexto, et Constantis Galli secundo <note>( <hi>Id est, an.
Dom.</hi> 353)</note>, Augusti die quinto decimo. Non post multum
vero tempus, etiam Decentius, alter ejus frater,
semetipsum strangulavit. Sed neque sic circa rempublicam
quies venit. Nam post paululum apud Gallias
Occidentales Sylvanus quidam tyrannus est exortus,
quem duces Constantii velociter peremerunt. SOCRATES, <hi>lib.</hi> 
 II, <hi>cap. 27. Edit. Christ. Vales. cap. 32,
p.</hi> 127.</p>
</div2>

<div2>
          <head>CAPUT XI. <hi>De resultatione Judaeorum, et de tyrannide Galli Caesaris atque peremptione.</hi> </head>
<p>Porro Judaei in Diocaesarea Palaestinae resistentes,
vicina loca turbabant; et sumentes arma, tentabant
resultare Romanis. Post haec itaque Gallus Caesar cum
<pb n="0993B"/>
Antiochiae degeret, exercitu destinato eos apprehendit,
civitatemque vastavit. Cumque videretur sibi
prospere gessisse, felicitatem non ferens, accessit ad
tyrannidem. Et non insinuans imperatori suam intentionem,
quaestorem vocabulo Magnum, et Domitianum
praefectum Orientis occidit. Ob quam rem Constantius
indignatus, evocavit eum. Qui cum contemnere
non valeret, pergebat ad principem. Cumque contra
insulam Flaconensem venisset, eum illic Constantius
praecepit interimi. SOCRATES, <hi>lib.</hi> II, <hi>cap. 27. Edit.
Christ. Vales. cap. 33, p.</hi> 128.</p>
</div2>

<div2>
          <head>CAPUT XII. <hi>De Juliano Caesare, et quod Julio successerit Liberius.</hi> </head>
<p>Post paululum vero tempus Constantius Julianum
<pb n="0993C"/>
Galli fratrem Caesarem constituens, contra barbaros
direxit in Gallias. Gallus vero, qui et Constans septimo
Constantii consulatu et sui tertio <note>( <hi>An. Dom.</hi> 354)</note>,
ita perimitur. Julianus sequenti consulatu Arbitionis
et Juliani [ <hi>lege ex Cass. Chron.,</hi> Lolliani], constituitur
Caesar, die septimo mensis Novembris. SOCRATES, <hi>lib.</hi> 
 II, <hi>cap. 27. Edit. Christ. Vales. cap. 34, p.</hi> 128.</p>
<p>Sublatis itaque tyrannis, requiem malorum videbatur
habere Constantius; et deserens Sirmium, veniebat
ad seniorem Romam, illic volens triumphum de
tyrannicis exercere manubiis. Credens autem ea occasione
posse utriusque partis episcopos in dogmate
concordare, rursus synodum in Italia celebrandam
esse constituit. Interea Julius papa, cum quindecim
annis Romanam rexisset Ecclesiam, moritur. Cui successit
<pb n="0993D"/>
Liberius. SOZOMEN., <hi>lib.</hi> IV, <hi>cap. 7. Edit. Christ.
Vales. cap. 8, p.</hi> 545.
</p>
        </div2>

<div2>
          <head>CAPUT XIII. <hi>De Aetio haeretico.</hi> </head>
<p>Igitur in Antiochia Syriae alter haeresiarchus emersit
Aetius, cognomento Sine Deo <note>( <hi>An. Dom.</hi> 356)</note>.
Is enim eadem quae Arius sapiebat; sed ab Arianis
se segregabat, eo quod Arium in sua communione recepissent.
Qui, sicuti praedictum est, aliud mente gerens,
aliud voce confessus est; dum terminum synodi
Nicaenae suscipiens subscripsisset, volens circumvenire
tunc principem; propterea ergo Arianos Aetius
declinabat. Erat namque is Aetius prius haereticus, et
ferventissime defendere Arii dogma videbatur. Eruditus
<pb n="0994A"/>
enim aliquantulum, Alexandriam reversus est.
Et veniens in Antiochiam Syriae, unde oriundus erat,
a Leontio tunc Antiochenae urbis pontifice diaconus
ordinatur. Tunc ergo venientes ad se, disputationibus
sophisticis eludebat. Hoc enim faciebat sequens
Categorias Aristotelis, disputans et quaedam commenta
concinnans, quae non sentiebat, neque ab eruditis
intentionem Aristotelis agnoverat. Ille namque
propter sophistas tunc deridentes philosophiam, hoc
opus juvenibus exercitationis causa conscribens,
dialecticam sophistis per hujusmodi contentiones opposuit.
Contemplativi autem philosophi, libros Platonis
et Plotini declarantes, ea quae artificiose ab Aristotele
sunt conscripta redarguunt. Sed Aetius contemplativum
doctorem non habens, in commentationibus
<pb n="0994B"/>
sophisticis perduravit. Quamobrem nec intelligere
potuit quomodo sit ingenita generatio, et quemadmodum
quod nascitur coaeternum sit generanti.
Parum ergo imbutus erat Aetius, et divinarum litterarum
ignarus, tantummodo in contentionibus praeparatus,
quod etiam quilibet rusticus facere potest.
Et dum nec veteres, qui eloquia Christiana fuerant
interpretati, legisset, asserebat se multum gaudere
libris Clementis et Africani, nec non Origenis, cum
utique fuerint illi viri totius sapientiae virtutibus eruditi.
Fecit igitur is epistolas ad imperatorem Constantium, <emph>264</emph> 
 et ad alios quosdam, contentiones
involvens et quaedam commenta conficiens. Quamobrem
etiam Sine Deo vocabatur. Et licet eadem
quae Arius vindicaret, tamen a suis non valentibus
<pb n="0994C"/>
intelligere perplexiones syllogismorum ejus, cum eadem
quae ille saperet, putabatur haereticus. Et propterea
eorum pulsus Ecclesia credebatur, cum ipse
illis potius communicare noluisset. Hactenus enim ex
illis sunt qui tunc quidem Aetiani, nunc autem Eunomiani
vocantur. Posteriore namque tempore Eunomius
notarius ejus, eruditus ab eo, editionem ejus
haereticam divulgavit. Sed de Eunomio locis convenientibus
explanabimus. SOCRATES, <hi>lib.</hi> II, <hi>cap. 28.
Edit. Christ. Vales. cap. 35, p.</hi> 129.</p>
</div2>

<div2>
          <head>CAPUT XIV. <hi>De Inimicis Athanasii.</hi> </head>
<p>Inimici quidem fidei, putantes se tempus invenisse
contra defensores ejus, valde apud principem laborabant
<pb n="0994D"/>
ut de Ecclesiis pellerentur omnes qui ab eis
videbantur esse depositi, tanquam alterius fidei; vel
quia, vivo Constante, imperatori Constantio restitissent,
ita ut fuisset pene ad bella proventum. Praecipue
tamen Athanasium accusabant, quia invidiae nimietate,
neque Constante vivo, et Constantio eum se
diligere profitente, ab ejus molestia recedebant; sed
Antiochiae congregati Narcissus Cilix, Theodorus
Thraciae, Theogonius Nicaenus, Patrophilus Scythopoleos,
Minophantus Ephesius, et alii circa triginta,
scripserunt omnes universis episcopis: quia contra
sanctiones ecclesiasticas Alexandriam remeasset,
nec in concilio sine culpa fuisset inventus; et jubebant
ut neque communicarent ei, neque scripta dirigerent,
sed Georgio, qui ab eis fuerat ordinatus. Verum
<pb n="0995A"/>
Athanasio nullus hinc sermo fuit. SOZOMEN., <hi>lib.</hi> 
IV, <hi>cap. 7. Edit. Christ. Vales. cap. 8, p.</hi> 546.</p>
</div2>

<div2>
          <head>CAPUT XV. <hi>De synodo apud Mediolanum facta.</hi> </head>
<p>Igitur devicto Magnentio, cum solus Constantius
Romanorum tenuisset imperium, omni studio laborabat
ut Occidentales episcopi consentirent eis qui
consubstantialem esse Patri Filium denegabant. Et
hoc faciebat, nolens a primordio aperte vim facere,
sed eis callide suadere, ut decreto contra Athanasium
ab Orientalibus episcopis habito consentirent.
Sperabat enim quia si communi decreto damnaretur
Athanasius, facilius suam voluntatem in religione
[ <hi>ed. V. et Frob.,</hi> regione] compleret. SOZOMEN., <hi>lib.</hi> IV, <hi>cap. 7. Edit. Christ. Vales. cap. 8, p.</hi> 
 546.</p>
<p>
            <pb n="0995B"/>Tunc igitur in Italiam convenerunt episcopi Orientalium
non multi, quoniam plurimos eorum aut senectus
aut itineris longitudo prohibuit. Occidentalium
vero ultra trecentos, ut praecepto principis concilium
Mediolani celebraretur: ubi convenientes Orientales,
ante omnia contra Athanasium decretum fieri
commune poscebant, ut hoc facto penitus ei aditus
Alexandriae clauderetur. Quod cum sensissent Paulinus
Gallicanae Treviris, Dionysius Albae metropolis
Italorum, et Eusebius Vercellensis episcopi, quia ad
destructionem fidei Orientales contra Athanasium
agere molirentur: surgentes magna voce clamabant
dolum et circumventionem per ea quae gerebantur,
Christianitatis dogmatibus irrogari. Non enim veras
contra Athanasium culpas esse dicebant, cum ad retractationem
<pb n="0995C"/>
fidei talia probarentur inventa. Illis
ergo talia proclamantibus, concilium tunc solvitur
episcoporum. SOCRATES, <hi>lib.</hi> II, <hi>cap. 29. Edit. Christ.
Vales. cap.</hi> 36, p. 130.
</p>
        </div2>

<div2>
          <head>CAPUT XVI. <hi>De exsilio orthodoxorum episcoporum, quod Athanasius in fugae suae satisfactione conscripsit.</hi> </head>
<p>Deposito siquidem Athanasio, aliam haeretici fidei
exponere sunt nisi doctrinam. Sed neutrum horum
perduci potuit ad effectum, cum praesente principe
clamaretur quia injuste agebatur et impie. Quo facto
et ipsi Ecclesiis sunt expulsi et in ultimis terrae finibus
habitare praecepti. Quod rursus mirabilis Athanasius
hoc modo in illa satisfactione conscribit.
Quis tantum poterit memorare quantum illi gesserunt?
<pb n="0995D"/>
Tunc enim Ecclesiis pacem habentibus <note>( <hi>An.
Dom.</hi> 360)</note>, et populis per collectas orantibus, pontifex
quidem Romanae urbis Liberius, et Paulinus
Galliarum metropolitanus episcopus, et Dionysius
Italus, Lucifer metropolitanus insularum Sardiniae, et
Eusebius ex Italia, omnes episcopi boni, et praedicatores
veritatis, abripiuntur et traduntur exsilio, nullam
habentes culpam, nisi quia in Arianam noluerunt
consentire vesaniam, neque in calumniis subscripserunt
nostris. De maximo autem et optimo
sene, et vere confessore Osio, etiam loqui superfluum
credo. Omnibus enim notum est quod etiam hunc
exsilio deportari fecerunt. Non enim ignobilis, sed
cunctis noscitur esse notissimus. Cui namque non
praefuit synodo, aut recte loquens non satisfecit universis?
<pb n="0996A"/>
Quae Ecclesia hujus patrocinii memoriam non
habet? Quis aliquando dolens cum veniret apud eum,
non remeavit sanus? Quis indigens cum petisset, non
meruit quod poposcit? Et tamen etiam contra hunc
talia praesumpserunt, quia impia eorum molimina cognoscens,
noluit propria subscriptione firmare. THEODORETUS, <hi>lib.</hi> 
 II, <hi>cap. 15, p.</hi> 90.</p>
<p>Igitur imperator illos quidem mittit in exsilium.
Generale vero concilium fieri cogitabat, quatenus
omnes Orientales episcopos venientes ad Occidentem,
si posset, concordes efficeret. Quod cum propter itineris
spatia difficile videretur, duplicem tractavit synodum
celebrari: ut in Arimino quidem Itali qui
tunc aderant convenirent, Orientales autem in Nicomedia
Bithyniae civitate. Hoc ergo imperatore tractante,
<pb n="0996B"/>
effectus non evenit ut voluit. Neutrum enim
concilium sibimet concordavit, sed utrumque divisum
est. Nam neque Arimino convenientes alterutris
inter se consonare potuerunt, et Orientales in Seleucia
Isauriae congregati, aliud schisma sunt passi;
quod suo loco narrabitur. SOCRATES, <hi>lib.</hi> II, <hi>cap. 29.
Edit. Christ. Vales. cap. 37, p.</hi> 131.
<emph>265</emph> </p>
        </div2>

<div2>
          <head>CAPUT XVII. <hi>Dialogus inter Liberium et Constantium gestus, et quomodo Liberius fuerit exsilio destinatus.</hi> </head>
<p>Ego quidem Liberii per omnia famosissimi habitum
pro veritate dialogum contra Constantium volo referre,
quoniam a fidelibus illius temporis est conscriptus.
Is enim post Julium Sylvestri successorem, Romanam
gubernavit Ecclesiam. Constantius imperator
<pb n="0996C"/>
dixit: Nos, eo quod Christianus sis et episcopus nostrae
civitatis, dignum hoc judicavimus, ut, evocantes
te, moneremus quatenus communionem scelestissimi
Athanasii et ineffabili superbia detenti abnegare non
differas. Hoc enim terrarum orbis bene fieri comprobavit,
et synodali sententia alienum ab ecclesiastica
communione decrevit. Liberius episcopus dixit: O
imperator, judicia ecclesiastica decet cum maxima
proferri justitia. Quapropter si videtur pietati tuae, disceptationem
jube constitui, et si apparuerit Athanasius
condemnatione dignus, tunc secundum ecclesiasticae
consequentiae formam proferatur in eum digna
sententia. Non enim possibile est condemnari virum
de quo nihil examinatum est. Constantius imperator
dixit: Universus mundus adjudicavit ejus facinora;
<pb n="0996D"/>
sed ille, sicut ab initio, tempus illudit. Liberius episcopus
dixit: Quicunque subscripserunt non ipsi viderunt
quae gesta sunt; sed propter gloriam et timorem, et
ne a te contumelias paterentur, acquieverunt. Imperator
dixit: Quid est gloria, et timor, et contumeliae?
Liberius dixit: Quicunque gloriam Dei non diligunt,
tua magis dona praeponunt. Quem ergo isti non viderunt,
non examinantes adjudicaverunt quod est Christianitatis
alienum. Imperator dixit: In facie utique
condemnatus est in concilio Tyri, et in concilio contra
eum pariter decreverunt omnes totius orbis episcopi.
Liberius dixit: Nunquam in praesentia sui homo
ille adjudicatus est. Quicunque enim tunc convenientes
condemnaverunt eum, discedente Athanasio
a judicio, sententiam protulerunt. Eusebius eunuchus
<pb n="0997A"/>
dixit: In Nicaeno concilio alienus catholicae fidei probatus
est. Liberius dixit: Quinque soli judicaverunt
ex his qui cum eo navigio venerunt in Mareoten, quos
miserunt ad accusationem ejus, ut contra eum gesta
conficerent. Horum itaque qui destinati sunt, duo sunt
mortui, Theogonius et Theodorus; reliqui vero tres
vivunt, hoc est Maris, Valens et Ursacius. Ab his qui
missi sunt Sardicae, propter hanc causam synodus celebrata
est; qui in synodo libellos obtulerunt, veniam
postulantes, quoniam in Mareote per calumniam ex
una parte contra Athanasium gesta confecerunt. Libellos
eorum nunc prae manibus habemus. Cui horum
nos credere et communicare convenit, imperator;
his qui primitus damnaverunt et veniam postea poposcerunt,
an eis qui adhuc haec accusare contendunt?
<pb n="0997B"/>
Epictetus episcopus dixit: O imperator,
non fidei causa hodie, neque judiciorum ecclesiasticorum
sermonem facit; sed ut apud senatores in Romana
constitutos urbe glorietur, quasi superavit principem.
Imperator ad Liberium dixit: Quota pars es
totius orbis, quoniam tu solus hominem vindicas nefandissimum,
ut orbis terrarum pacem Ecclesiaeque
dissolvas? Liberius dixit: Non eo quod ego sum solus,
fidei causa minuitur. Nam et antiquitus tres soli
reperti sunt resistentes praecepto regis. Eusebius eunuchus
dixit: Imperatorem nostrum Nabuchodonosor
fecisti? Liberius dixit: Non. Sed ita irrationabiliter
adjudicandus [ <hi>ed. Niv. et Frob.,</hi> adjudicatus] est homo
qui non est examinatus? Haec ergo peto primitus
generalem proferri subscriptionem, confirmantem fidem
<pb n="0997C"/>
in Nicaea prolatam; ut ita revocatis ab exsilio
fratribus nostris, et in locis propriis restitutis, si hi
qui turbas pariunt Ecclesiis, visi fuerint apostolicae
fidei consentire, tunc apud Alexandriam convenientes
omnes, ubi et accusatores sunt et defensor eorum,
examinata causa possimus proferre sententiam. Epictetus
episcopus dixit: Sed cursus publicus non sufficit
subvectui episcoporum. Liberius dixit: Ecclesiasticae
causae publico cursu non egent. Ecclesiae namque
sufficiunt usque ad mare perducere suos episcopos.
Imperator dixit: Quae dudum susceperunt formam
solvi non possunt; plurimorum namque episcoporum
debet valere sententia. Tu solus es qui amicitias illius
scelerati defendis. Liberius dixit: Imperator, nunquam
audivimus, absente accusato, judicem ejus scelera
<pb n="0997D"/>
proferentem, nisi quia propria videntur haec odia.
Imperator dixit: Omnibus quidem nocuit in communione,
nulli tamen ita sicuti mihi. Cui cum non sufficeret
interitus fratris mei majoris, neque beatae memoriae
Constantem cessavit in meis inimicitiis frequenter
impellere, nisi nos majori mansuetudine
detenti, impellentis momenta temperassemus. Nulla
itaque mihi victoria est, neque contra Magnentium
vel Sylvanum, nisi illum scelestum ab ecclesiasticis
rebus expulero. Liberius dixit: Noli per episcopos
tuas vindicare inimicitias; manus enim ecclesiasticorum
ad sanctificandum vacare debent. Quapropter si
<pb n="0998A"/>
tibi videtur, jube vocari ad loca propria sacerdotes;
et si concordes apparuerint ei quem nos in praesenti
defendimus secundum fidem orthodoxam in Nicaena
synodo constitutam, tunc convenientes providebunt
pro mundi pace, ut homo qui non peccavit non reprobetur
injuste. Imperator dixit: Unum est quod
quaeritur: volo enim te amplectentem ecclesiasticam
communionem Romae denuo destinare; et propterea
concorda paci, et subscribens, Romae revertere. Liberius
dixit: Romae jam fratribus valedixi; majores
enim sunt ecclesiasticae sanctiones quam Romanae
habitatio civitatis. Imperator dixit: Ergo trium dierum
spatium ad deliberationem habes: Si vis subscribere,
Romae revertere, aut certe cogita in quem
vis deportari locum. Liberius dixit: Spatium trium
<pb n="0998B"/>
dierum rationem nequaquam mutare potest. Quapropter
ubi vis dirige me. Imperator autem post duos
dies examinato Liberio, et nequaquam a suo proposito
revocato, jussit eum in Beroeam Thraciae exsilio
deportari. Egredienti Liberio, imperator ad expensas
quingentos solidos destinavit. Tunc Liberius deferenti
dixit: Vade, da eos imperatori; opus enim
habet suis militibus erogare. Similiter <emph>266</emph> et Augusta
tantos ei direxit. Liberius dixit: Redde haec imperatori;
opus enim habet his ad expensas militum suorum.
Si autem imperator his non habet opus, det eos Auxentio
et Epicteto; illi enim opus his habent. Dumque
ab eis nihil accepisset, Eusebius eunuchus obtulit
ei alios solidos. Cui Liberius dixit: Totius orbis Ecclesias
desolasti, et tanquam damnato mihi haec affers?
<pb n="0998C"/>
Vade prius, disce esse Christianus. His ita gestis,
post tres dies nihil accipiens, missus est exsilio. THEODORETUS, <hi>lib.</hi> 
 II, <hi>cap. 15 et 16, p.</hi> 92.</p>
</div2>

<div2>
          <head>CAPUT XVIII. <hi>Quomodo Liberius per aditionem Romanarum matronarum ab exsilio sit reductus.</hi> </head>
<p>Veritatis itaque propugnator et victor Thraciam,
sicut jussum fuerat, usque pervenit. Duobusque transactis
annis Constantius Romae [ <hi>ed Niv. et Frob.,</hi> Romam]
venit. Procerum vero senatorumque conjuges
rogabant viros suos ut Constantio supplicarent, quatenus
pastorem gregibus restitueret. Aiebant enim quia
nisi flecterent animum principis, eos ipsae relinquerent,
et ad pastorem illum maximum properarent. At
illi dixerunt: Nos furorem principis formidamus, nec
<pb n="0998D"/>
forte aliquam veniam promeremur. Sed vobis, inquiunt,
magis rogantibus forsitan parcet, et unum
alterius fiet; aut preces suscipiet, aut si flecti nequiverit,
sine aliqua injuria vos dimittet. Hoc consilium
mulieres illae, laudibus maximis proferendae, percipientes,
cum ornatu solito adierunt imperatorem;
quatenus ex veste sublimi insignes eas et nobiles
arbitratus, reverentiam eis haberet et parceret. Adeuntes
enim principem tali voce clamabant: Miserere
tantae civitatis, pastoris providentiam non habentis,
quae luporum patet insidiis. At ille respondit: Non
egere pastore alio civitatem; esse namque pontificem
<pb n="0999A"/>
qui eorum curam haberet. Post magnum namque
Liberium quidam diaconorum ejus, Felix nomine,
fuerat ordinatus. Is expositam in Nicaea fidem inconcusse
servavit, sed corruptoribus ejus sine discretione
communicabat. Nullus tamen Romae habitantium
in basilicam ingressus est, cum ille intus astaret.
Hoc autem etiam matronae illae imperatori dixerunt:
Qua gratia flexus, praecepit illum inter omnes egregium
revocari, et utrumque Ecclesiam gubernare
communiter. His ergo litteris in circensi spectaculo
relectis, populus clamabat justam principis esse sententiam,
ut sicut dupliciter coloribus divisi sunt spectatores,
sic oporteret alterum his, alterum aliis
praesidere. Cum ergo primitus principis litteris sic favissent,
postea commoti, communi voce clamaverunt:
<pb n="0999B"/>
Unus Deus, unus Christus, unus episcopus. Ipsas
enim voces et ego ponere justum judicavi. Post has
vero Christo amabilis populi pias et justitia exornatas
voces, sanctissimus quidem Liberius est reversus.
Felix autem recedens habitavit aliam civitatem. THEODORETUS, <hi>lib.</hi> 
 II, <hi>cap. 17, Edit. Christ.</hi> </p>
</div2>

<div2>
          <head>CAPUT XIX. <hi>Quomodo Eudoxius Antiochenum usurpaverit episcopatum.</hi> </head>
<p>Ea tempestate Leontio moriente, qui haereticum
Aetium diaconum ordinaverat, Eudoxius Germaniciae
episcopus, quae est civitas Syriae, cum esset tunc
Romae praesens, finxit sibi causam necessitatis incumbere,
et imperatori callide locutus, quasi civitas
Germanicianorum ejus providentia atque custodia
<pb n="0999C"/>
indigeret, petiit ut remearet ad propria. Quem princeps
nihil prospiciens, abire dimisit. At ille cubicularios
cooperatores habens, relicta civitate sua Antiochenum
usurpavit episcopatum. Fovere namque
studebat Aetium. Ob quam rem nisus est concilium
facere sacerdotum, et ordinationem ei restaurare
diaconatus. Quod nequaquam gestum est, eo quod
magis valeret odium contra Aetium quam Eudoxii
desiderium. Et de his quidem tantum nosse sufficiat.
SOCRATES, <hi>lib.</hi> II, <hi>cap. 29. Edit. Christ. Vales. cap.
37, p.</hi> 132.</p>
</div2>

<div2>
          <head>CAPUT XX. <hi>De Ariminensi concilio et contentionibus ibi factis.</hi> </head>
<p>Eorum igitur qui Arimino convenerunt, Orientales
ea quae de Athanasio gesta sunt, taciturnitati tradentes,
<pb n="0999D"/>
ad concilium se occurrisse dicebant. Quorum
studio cohaerebant Ursacius et Valens, qui ab initio
quidem Arianorum dogma tenuerant; in medio autem
Homousianis consenserant, dato libello Romano
pontifici, sicuti jam dictum est. Isti namque semper
ad partes pro tempore valentium declinabant. Quorum
adjutores erant Germinius, Auxentius, Demophilus
et Gaius. Dum ergo in concilio praesentium
alter aliud proponere conaretur, tunc Ursacius et
Valens dicebant omnia quae de fide dicta sunt debere
suspendi, et suscipiendam novellam expositionem,
quam paulo ante Sirmio convenientes ediderant. Haec
dicentes, et chartulam prae manibus habentes legi
fecerunt secundum expositionem fidei Sirmio prolatam,
<pb n="1000A"/>
quam ibi quidem, sicuti praedixi, celaverunt,
Arimino autem ostensa est. Cujus exemplar hoc est:</p>
<p>
            <emph>EXPOSITA FIDES APUD SIRMIUM, <hi>Praesente domino Constantino Aug., coss. Eusebio et
Hypatio,</hi> 
 XI <hi>cal. Junii </hi>
              <note>(An. Dom. 559)</note>.</emph>
          </p>
<p>Credimus in unum et verum Deum, Patrem omnipotentem,
creatorem et opificem omnium. Et in
unum unigenitum Filium Dei ante omnia saecula, et
ante omne principium, et ante omne quod potest
opinari tempus, et ante omnem perceptibilem opinionem,
natum impassibiliter ex Deo, per quem et
saecula perfecta et omnia facta sunt. Natum autem
Unigenitum solum ex solo Patre, Deum ex Deo, similem
generanti Patri secundum Scripturas: cujus
<pb n="1000B"/>
generationem nullus novit, nisi solus, qui genuit
eum, Pater. Hunc novimus unigenitum ejus Filium
nutu paterno venisse de coelis ad destructionem peccati,
et natum <emph>267</emph> ex Maria Virgine, et cum discipulis
conversatum, et omnem complesse dispensationem
secundum paternam voluntatem; crucifixum et
mortuum, et ad inferos descendisse, et quae ibi erant
dispensasse: quem janitores inferni videntes expaverunt;
et die tertia resurrexisse, et cum discipulis
conversatum; et quadraginta diebus expletis, in coelos
ascendisse, et sedere a dextris Patris; et venturum
novissima die in gloria Patris, ad reddendum
unicuique secundum opera sua. Et in Spiritum sanctum,
quem ipse unigenitus Dei Filius Jesus Christus
mittere compromisit generi hominum consolatorem,
secundum quod scriptum est: <hi>Vado ad Patrem
<pb n="1000C"/>
meum, et rogabo Patrem meum, et alium consolatorem
mittet vobis, Spiritum veritatis; ille ex meo accipiet,
et docebit, et commemorabit vobis omnia <note>(Joan.
XIV, 16)</note>
            </hi>. Nomen vero substantiae, eo quod simpliciter
a Patribus positum, a populis ignoretur, et scandalum
faciat, et quia nec Scripturae hoc continent,
placuit abrogari, et omnino nullam memoriam substantiae
in Deo esse de caetero; eo quod divinae Scripturae
nusquam de Patris substantia Filiique meminerint.
Similem vero dicimus Filium Patri per omnia,
sicuti sanctae Scripturae dicunt ac docent. His
itaque lectis, consurgentes quibus haec displicebant,
aiunt: Non fide egentes huc venimus (integram namque
servamus, quam percepimus ab initio), sed magis
ut si qua circa haec novitas sit, omnino prohibeamus.
<pb n="1000D"/>
Si ergo haec quae lecta sunt nullam faciunt novitatem,
aperte jam anathematizate haeresim Arianam,
sicut et alias haereses regula Ecclesiae tanquam blasphemas
abjecit. Quia enim blasphemum Arii dogma
turbas Ecclesiae, quae etiam nunc fiunt, excitavit,
atque seditiones, toto orbi terrarum valde notissimum
est. Haec ergo propositio, dum ab Ursacio, et
Valente, et reliquis suscepta non fuisset ad plenum,
divisit Ecclesiam. Alii namque his quae Arimino sunt
lecta consenserunt, alii vero Nicaenam denuo roboraverunt
fidem. Deriserunt autem conscriptionem
illius lectionis, et maxime Athanasius Alexandrinae
civitatis episcopus in epistola quam suis familiaribus
destinavit: quam qui legit, inveniet quam forti
<pb n="1001A"/>
dictione sit plena. SOCRATES, <hi>lib.</hi> II, <hi>cap. 29; edit.
Christ. Vales. cap. 37, p.</hi> 132.</p>
<p>Dicebant enim Ariani convenientes Arimino, volentes
Hesperiis suadere simplicibus, quia non oporteret
propter duo verba, quae nec invenirentur scripta,
separari corpus Ecclesiae; sed similem per omnia
profiteri Filium genitori, substantiae vero tacere nomen.
Sed fallaciam sentientes horum homousiani
pontifices, eos abdicaverunt. Ipsi vero litteris insinuaverunt
imperatori propriam voluntatem: dicentes
filios se esse Patrum Nicaeni concilii, pariter et haeredes.
THEODORETUS, <hi>lib.</hi> II, <hi>cap. 18, p.</hi> 97.</p>
<p>Hoc tamen sciendum, quoniam synodus quidem
Ursacium et Valentem, Auxentium et Germinium,
Gaium et Demophilum, eorumque socios condemnavit,
<pb n="1001B"/>
Arianum dogma anathematizare fugientes. Qui
propter hanc damnationem indignati, ad principem
celeriter advenerunt, portantes lectam in concilio
fidem. SOCRATES, <hi>lib.</hi> II, <hi>cap. 29; edit. Christ. Vales.
cap. 38, p.</hi> 136.</p>
<p>Apertius autem integram fidei regulam eorum epistola
ad Constantium scripta monstrabit. Cujus verba
sunt haec. THEODORETUS, <hi>lib.</hi> II, <hi>cap. 18 et 19, p.</hi> 97.
</p>
        </div2>

<div2>
          <head>CAPUT XXI. <hi>Epistola concilii Ariminensis orthodoxorum episcoporum ad imperatorem Constantium.</hi> </head>
<p>Divina jussione et praecepto pietatis tuae, olim
dogmatizata confidimus. In Ariminum namque ex
universis Occidentalibus civitatibus omnes convenimus
<pb n="1001C"/>
simul episcopi, ut et fides catholicae cognosceretur
Ecclesiae, et qui contraria sapiunt panderentur.
Multum namque disceptantibus nobis invenimus
optimum esse statutam fidem antiquitus permanere,
quam etiam prophetae, evangelistae, nec non apostoli
per Jesum Christum Dominum nostrum praedicasse
noscuntur (qui et tui regni protector, tuaeque salutis
auxiliator est), quatenus hanc tenentes custodiamus,
et custodientes ad finem usque servemus. Incongruum
enim nefariumque videtur ex his quae recte justeque
definita sunt aliquid permutare, id est horum quae
Nicaeae communiter cum gloriosissimo Constantino
tuo patre et imperatore deliberata atque defixa sunt.
Quorum doctrina atque sensus discurrit, et praedicatus
est in omnium hominum auditus et mentes. Haec
<pb n="1001D"/>
fides sola Arianam haeresim expugnavit et perdidit;
per quam non illa sola, sed etiam reliquae haereses
sunt damnatae. Cui vere et addere quidquam incautum
est, et auferre periculosum. Et siquidem horum
alterum fiat, erit inimicis facultas agendi quae volunt.
Quapropter Ursacius et Valens, quoniam participes
et concordes Ariam dogmatis erant, a nostra sunt
communione segregati. Quam ut reciperent, cognoscentes
delicta quibus peccaverunt, poenitentiam
atque veniam impetrare poscebant; et rescripta eorum
haec ita se habere testantur, per quae criminum
veniam consecuti sunt. Erat enim tempus quo haec
gesta noscuntur, quando Mediolani synodus celebrata
est, praesentibus Ecclesiae Romanae presbyteris. Cognoscentes
simul etiam post mortem dignissimae memoriae
<pb n="1002A"/>
nominandi Constantini, eum omni integritate
et examinatione conscriptam exposuisse fidem, qui
cum ab hac luce baptismate percepto discesserit, et
ad praemia debitae pacis abierit, incongruum esse judicamus
post illum aliquid novitatis admittere, tantosque
sanctos confessores, et martyres, et hujus
dogmatis conscriptores inventoresque despicere,
qui secundum antiquam Ecclesiae sanctionem per
omnia sapuisse noscuntur. Quorum fidem Deus in
tempora imperii tui transmisit, per Dominum nostrum
Jesum Christum, per quem tibi imperium tale concessum
est, ut etiam nostri orbis terminos obtineres.
Rursus ergo infelices isti, et sapientia vilissimi, praesumptione
nefaria impiae cogitationis praedicatores
semetipsos annuntiaverunt, et veritatis terminum
<pb n="1002B"/>
mutare contendunt. Dum enim secundum tuum praeceptum
concilii jura celebrarentur, illi consilium suae
fallaciae nudaverunt. Nitebantur enim calliditate quadam
atque seditione aliquid novitatis inferre. Hujusmodi
enim malitiae captos invenimus Germanum
quemdam, et Auxentium, atque Gaium, haeresim
contentionemque facientes. Quorum doctrina una
quidem existens, universam molem <emph>268</emph> blasphemiarum
transcendere comprobatur. Qui cum viderent
nos neque suae voluntatis esse, neque concordes
horum quae male sapere videbantur, a nostro se concilio
mutaverunt, ut quasi aliud conscribere viderentur.
Erat vero tempus breve, quod etiam eorum
aperuit voluntates. Sed ut non semper ecclesiasticae
causae in easdem incurrant concussiones (nam turba
<pb n="1002C"/>
atque seditio repetita universa confundit), firmum
nobis visum est, ut quae dudum decreta sunt, legaliter
immutabiliterque serventur. Praedictos autem
viros a nostra communione secrevimus. Qua de causa
legatos ad tuam mansuetudinem misimus, concilii
sententiam per nostram denuntiaturos epistolam
Legatis autem prae omnibus ista praecipimus, ut veritatem
affirment ex priscis et justis rationibus exponentes,
qui etiam tuam religionem instruant; quoniam
non, sicut ait Ursacius et Valens, erit pax, si
quid justarum sanctionum fuerit immutatum. Quomodo
enim pax esse credenda est apud eos qui pacis
jura subvertunt? Contentio enim et seditio per haec
inter reliquas civitates et Ecclesiam Romanam potius
orietur. Quapropter tuae mansuetudini supplicamus,
<pb n="1002D"/>
ut placidis auribus nostros legatos, et oculo tranquillo
respicias, neque ad injuriam defunctorum novi
aliquid immutari permittas; sed permanere nos sinas
in his quae a progenitoribus definita atque sancita
sunt: quippe quos omnia cum deliberatione, atque
sapientia, et Spiritu sancto celebrasse confidimus.
Ea enim quae ab illis nunc innovantur, credentibus
quidem incredulitatem inferunt, non credentibus vero
credulitatem. Supplicamus itaque ut praecipias eos
qui per diversa loca detinentur, quos et aetatis gravamen
et angustia paupertatis affligit, ad propria remeare:
ne desolatae sublatis episcopis videantur Ecclesiae
permanere. Super haec etiam hoc rogamus ut
nihil his quae jam terminata sunt, aut addatur, aut
adimatur; sed omnia inviolata permaneant quae et a
<pb n="1003A"/>
pietate tui patris, et tuis quoque sunt conservata
temporibus. Neque de caetero nos fatigari, et a propriis
parochiis alienos esse permittas, quatenus episcopi
cum proprio populo in pace orare et divino
cultui vacare possint: supplicantes Deo pro pace tui
imperii pariter et salutis, quam tibi Divinitas in perpetuum
largiatur. Nostri vero legati episcoporum
subscriptiones et nomina deferunt, qui etiam lectione
divinae Scripturae religionem tuam poterunt edocere.
THEODORETUS, <hi>lib.</hi> II, <hi>cap. 18 et 19, p.</hi> 97.</p>
<p>Haec itaque synodus scripsit, et per episcopos destinavit.
Ursacius autem et Valens eorum praevenientes
adventum, derogaverunt concilio: ostendentes imperatori
expositionem fidei quam portabant. Imperator
Ariano dogmati favens, indignatur adversus synodum,
<pb n="1003B"/>
et Ursacium ac Valentem potius honoravit.
Quamobrem qui a concilio fuerant destinati tardaverunt,
non valentes impetrare responsum. Sero tamen
ad synodum Constantius per praesentes episcopos
hujusmodi scripta direxit. SOCRATES, <hi>lib.</hi> II, <hi>cap. 29;
edit. Christ. Vales. cap. 37, p.</hi> 139.
</p>
        </div2>

<div2>
          <head>CAPUT XXII. <hi>Epistola Constantii ad Ariminense concilium.</hi> </head>
<p>Constantius victor ac triumphator Augustus universis
episcopis Arimino congregatis salutem.</p>
<p>Semper equidem et prae omnibus cogitare nos de
sacra et adoranda lege, non ignorat vestra benignitas.
Nunc autem viginti quos vestra sapientia destinavit
episcopos, legationis suae causa, interim videre nequivimus,
cum sit nobis necessarium circa barbaros
<pb n="1003C"/>
iter, et, sicut nostis, deceat animo puro ab omni cogitatione
utilitatem divinae legis examinare. Jussimus
igitur episcopos in Adrianopoli nostram sustinere
regressionem; ut cum universa respublica fuerit bene
disposita, tunc quae gesserint audire possimus. Vestrae
ergo sanctitati non videatur onerosum eorum exspectare
regressum; ut dum redeunt nostrum vobis referentes
responsum, perducere possitis ad terminum
quae Ecclesiae catholicae utilia esse noscuntur. Has
litteras suscipientes episcopi, talia rescripserunt. SOCRATES, <hi>lib.</hi> 
 II, <hi>cap. 29; edit. Christ. Vales. cap.
37, p.</hi> 139.
</p>
        </div2>

<div2>
          <head>CAPUT XXIII. <hi>Epistola Ariminensis concilii ad imperatorem Constantium destinata.</hi> </head>

<pb n="1003D"/>
<p>Litteras clementiae tuae suscepimus, domine Deo
amabilis imperator: quibus continetur, quia propter
necessitatem publicam interim non potuisti nostros
videre legatos, nosque jubetis ut eorum sustineamus
adventum, donec ea quae a nobis decreta sunt et
nostris progenitoribus consonare noscuntur, ab eis
pietas vestra cognoscat. Quamobrem et nunc per has
litteras profitemur atque firmamus nequaquam nos a
proposito nostro recedere. Hoc etiam nostris legatis
injunximus. Supplicamus igitur ut animo tranquillo
et praesentes nostrae mediocritatis litteras relegi jubeas,
et illa quae per legatos nostros mandavimus,
libenter accipias. Illud itaque nobiscum considerare
tua mansuetudo debet, quanta sit modo tristitia
<pb n="1004A"/>
quantusque moeror, ut beatissimis temporibus tuis,
tantae Ecclesiae privatae videantur episcopis. Et propterea
rursus tuam clementiam deprecamur, domine
Deo amabilis imperator, ut ante asperitatem hiemis
(si tamen vestrae placet pietati) nos ad nostras Ecclesias
remeare praecipias; quatenus etiam nunc possimus
omnipotenti Deo et Domino Salvatori nostro
Christo, ejus Filio unigenito, pro tuo imperio solemnes
orationes celebrare cum populo. SOCRATES, <hi>lib.</hi> 
II, <hi>cap. 29; edit. Christ. Vales. cap. 37, p.</hi> 139.</p>
</div2>

<div2>
          <head>CAPUT XXIV. <hi>Quod discedentibus episcopis fuerit Constantius indignatus.</hi> </head>
<p>Cum haec scripsissent, et modicum sustinuissent
tempus, imperatore nullum dante responsum, <emph>269</emph> 
<pb n="1004B"/>
ad civitates proprias recesserunt. Princeps autem,
cum et prius contenderet Arianam sectam per Ecclesias
seminare, occasionem injuriae suae illorum
habuit discessionem: dicens se contemptum, eo quod
praeter jussionem ejus concilium videretur esse solutum.
Quapropter Ursacio et his qui circa eum erant
permissionem dedit contra Ecclesias agendi fiducialiter
quodcunque placuisset. Explanationem vero
lectae in Arimino fidei jussit per Ecclesias Italicas
destinari: praecipiens ut nolentes in ea subscribere
pellerentur Ecclesiis, et in eorum locis alii subrogarentur
episcopi. SOCRATES, <hi>lib.</hi> II, <hi>cap. 29; edit. Christ.
Vales. cap. 37, p.</hi> 140.</p>
</div2>

<div2>
          <head>CAPUT XXV. <hi>De synodo in Nicaea Thraciae celebrata.</hi> </head>
<p>
            <pb n="1004C"/>Ursacius autem ejusque consentanei ab Italia discedentes,
venerunt ad civitatem Thraciae nomine Nicaeam:
quo brevi tempore commorantes aliud fecere
concilium. Et lectam in Arimino expositionem fidei
Graeco interpretantes eloquio publicatam confirmaverunt;
et postea divulgabant eam esse fidem quae ab
universali concilio et dictata esset et edita in Nicaea;
ut similitudine nominis Nicaeni simpliciores hac subreptione
deciperent: putabant enim in Nicaea Bithyniae
esse dictatam fidem. Sed nihil profuit eis tale
commentum. Post paululum namque confusi atque
derisi sunt. SOCRATES, <hi>lib.</hi> II, <hi>cap. 29; edit. Christ.
Vales. cap. 37, p.</hi> 141.</p>
</div2>

<div2>
          <head>CAPUT XXVI. <hi>Quomodo Athanasius furorem Constantii denuo declinaverit</hi> </head>

<pb n="1004D"/>
<p>Interea sentiens Athanasius sibi insidias praeparari,
nequaquam ad imperatorem venire praesumpsit, neque
hoc utile judicavit; sed electos ex Aegypto quinque
episcopos, inter quos Serapionem Thmuiensem
virum praecipua vita sanctum et ad loquendum valde
copiosum, mittit ad principem tunc in Occidente degentem,
cum quibus etiam tres presbyteros, per quos
sibi placaret imperatorem, et pro derogationibus
satisfacerent inimicorum, aliaque facerent quae ei
vel Ecclesiis expedirent. Quibus navigantibus, paulo
post litterae venerunt imperatoris evocantes eum. Ob
quam rem et Athanasius, et populus est turbatus,
cum neque haeretico imperatori obedire cautum esset,
<pb n="1005A"/>
neque reluctari sine periculo. Verumtamen ire distulit,
et litterarum portitor sine effectu reversus est.
Superveniente autem aestate veniens alius ab imperatore
missus cum provinciae judicibus cogebat eum,
cleroque nimis erat infestus. Porro populum paratum
videns ad bellum, etiam iste reversus est. Non multo
post tempore congregantur ex Aegypto et Libya legiones.
Et cum nuntiatum fuisset celari Athanasium
in ecclesia, quae vocatur Theonae: assumens milites
dux eorum, et Hilarium ab imperatore denuo destinatum,
inopinato fractis januis in ecclesiam introivit,
et ubique requirens Athanasium non invenit. Dicitur
enim quia saepius divino nuntio pericula multa fugerit,
sicut etiam, Deo providente, hoc discrimen
evasit. SOZOMEN., <hi>lib.</hi> IV, <hi>cap. 8; edit. Christ. Vales.
<pb n="1005B"/>
cap. 9, p.</hi> 547.</p>
</div2>

<div2>
          <head>CAPUT XXVII. <hi>Quomodo paganis insultantibus futuram tristitiam prophetavit.</hi> </head>
<p>Ex his et hujusmodi factis ei a Deo praenuntiatis,
a paganis et haereticis appellabatur magus. Sermo
namque fertur, eo quod aliquando, eo procedente
per civitatem, contigerit avolantem corniculam clamitare.
Quo facto astans multitudo paganorum, velut
mago derogantes, petebant ut eis aperiret quid cornicula
illa significaret. Ille vero fertur silentio dixisse
subridens: Cras Latina lingua dies ventura significatur.
Hoc ergo clamans, tristem vobis crastinum significat
diem, per imperatoris Romani jussionem. Et ita
<pb n="1005C"/>
contigit ut Athanasii sermo, licet derisus fuerit, venerit
ad effectum. Altera namque die principis litterae
venerunt ad judices, jubentes ut pagani sua ingredi
non permitterentur ad templa, neque solemnes superstitiones
festivitatesque celebrarent. Tunc ergo festivitas
eorum venerabilis generalisque destructa est.
SOZOMEN., <hi>lib.</hi> IV, <hi>cap. 9; edit. Christ. Vales. cap.
10, p.</hi> 549.</p>
</div2>

<div2>
          <head>CAPUT XXVIII. <hi>Quae mala per Georgium in Alexandria gesta sint.</hi> </head>
<p>Cum igitur frequenter, sicut dictum est, Athanasius
pericula declinasset, clerus et populus ei favens
tenebat ecclesias, donec praefectus Aegypti et dux militum
<pb n="1005D"/>
ejicientes eos et sustinentes, Georgio eas
contraderent. Qui non multo post venit, et ecclesias
suo jure possedit. Qui dum praeter schema et mores
sacerdotii violentus existeret, et maxime circa Athanasii
laudatores, quibus utique vincula et plagas viris
et feminis velut tyrannus inferebat; accensus populus
pene peremerat eum, nisi vix [ <hi>ms. Lyr.,</hi> vi] ereptus
fugisset ad principem. Quo facto, rursus sequaces
Athanasii ecclesias multo tempore tenuerunt.
Quas iterum veniens dux Aegypti, Georgii noscitur
tradidisse fautoribus. Post haec autem exceptore
principis veniente, multi Alexandrinorum supplicio
traditi sunt. Post quem etiam ipse Georgius terribilior
supervenit, et priori tempore magis odibilis, tanquam
qui moverit principem ad multorum necem.
<pb n="1006A"/>
Cui utique derogabant Aegyptii monachi, quorum
gloriam multitudo universa sequebatur, et vera eorum
testimonia judicabat: quia in summae philosophiae
virtute degebant. SOZOMEN., <hi>lib.</hi> IV, <hi>cap. 9; edit.
Christ. Vales. cap. 10, p.</hi> 550.</p>
<p>Quia igitur expositam fidem in Nicaea Thraciae omnes
accusant milites veritatis, et praecipue habitantes
Hesperiam, testantur litterae ab eis ad Illyricum destinatae.
Quarum litterarum auctor fuit episcopus Ecclesiae
Romanae tunc Damasus, qui post Liberium pontificatus
jura susceperat, multis virtutum ornatus insignibus.
Habuitque in his litteris nonaginta consortes
ex Italia atque Galliis in Romana urbe convenientes.
Quorum nomina propter multitudinem ponere distuli.
Textus autem epistolae talis est.
<emph>270</emph> </p>
        </div2>

<div2>
          <head>CAPUT XXIX. <hi>Litterae Damasi et caeterorum ad Illyricum contra concilium in Nicaea Thraciae factum.</hi> </head>

<pb n="1006B"/>
<p>Damasus, et Valerianus, et caeteri episcopi dilectissimis
fratribus in Illyrico constitutis episcopis in
Domino salutem.</p>
<p>Credimus sanctam fidem nostram in apostolorum
eruditione fundatam, hanc vos tenere, et hanc populis
universis exponere, quae videlicet a constitutis
Patrum nulla ratione dissentit, per quos justum est
caeteros erudiri. Sed relatione Gallicanorum et Venetorum
fratrum, quosdam haeresibus favere cognovimus.
Quod malum non solum cavere debent episcopi,
sed etiam reluctari contra ea quae gesta sunt imperitia
<pb n="1006C"/>
aut simplicitate quorumdam pravis interpretationibus
deceptorum. Variis ergo doctrinis non decet
labefactari, sed magis Patrum nostrorum roborari
sententiam. Auxentium igitur Mediolani praecipue in
hac causa damnatum esse praescriptum est. Unde
justum est omnes in universo Romanorum orbe
doctores legis, ea quae legis sunt sapere, et non fidem
doctrinis variis maculare. Itaque dum primum haereticorum
coepisset nequitia pullulare, sicut etiam nunc
blasphemia nefandorum patet Arianorum, tunc Patres
nostri trecenti decem et octo electi, habito tractatu
in urbe Nicaena, hunc murum firmissimum contra
arma diabolica statuerunt; et hoc remedio venena
mortifera sunt depulsa, ut Pater et Filius unius divinitatis,
unius virtutis, uniusque magnitudinis debeat
<pb n="1006D"/>
credi, uniusque essentiae, sive substantiae, simul et
Spiritus sanctus. Aliter vero sapientes alienos esse a
nostra communione judicaverunt. Quem terminum
salutarem adorabilemque deliberationem corrumpere
quidam aliis cogitationibus atque temerare voluerunt.
Sed in ipso principio ab his ipsis qui in Arimino renovare
atque retractare compellebantur, usque ad hoc
causa correcta est, ut confiterentur alia sibi circumventione
subreptum, aut certe quia non intellexerunt
Patrum sententiae in Nicaea constitutae, hoc esse
contrarium. Neque enim praejudicium aliquod fieri
potuit per numerum Arimino congregatum: quando
constat neque Romanum episcopum, cujus ante omnia
decebat eos exspectare decretum, neque Vincentium,
<pb n="1007A"/>
qui tantis annis episcopatum inviolabiliter custodivit,
neque alios talibus praebuisse consensum;
maxime dum, sicut praediximus, isti ipsi, qui per
conventionem declinasse videbantur, ipsi denuo utentes
meliori consilio, haec sibi displicere testati sunt.
Perspicit itaque vestra salubritas hanc solam fidem,
quae Nicaeae apostolorum auctoritate fundata est, esse
perpetua firmitate servandam; et simul Orientales
hoc facere nobiscum qui se catholicos esse cognoscunt,
Occidentales etiam gloriari. Credimus autem
languentes in isto conamine, non tarde a nostra separandos
esse communione, et ab eis episcopatus nomen
auferri, quatenus populi eorum liberati errore
respirent. Nullo enim modo a deceptione poterunt
corrigere populum, qui deceptionis laqueo detinentur.
<pb n="1007B"/>
Concordet igitur cum omnibus Dei sacerdotibus,
etiam charitatis vestrae sententia, in qua vos stabiles
ac firmos existere judicamus. Sic ergo etiam nos vobiscum
recte credere debemus. Vestrae nos charitatis
laetificate reciprocis litteris. Valete, fratres charissimi.
THEODORETUS, <hi>lib.</hi> II, <hi>cap. 22, p.</hi> 102.</p>
<p>Sed et maximus Athanasius in epistola quam scripsit
ad Afros, taliter de Ariminensi concilio disputavit.</p>
</div2>

<div2>
          <head>CAPUT XXX. <hi>Ex litteris Athanasii de Ariminensi concilio.</hi> </head>
<p>His itaque prolatis, quis recipiat eos qui Ariminense
aut aliud concilium praeter Nicaenum nominare
praesumunt? Aut quis non habeat eos odiosos qui
<pb n="1007C"/>
respuunt quidem constituta Patrum, et ea quae nuper
Arimino contentiose atque violenter composita sunt,
praeponunt? Quis istis concordabit hominibus, neque
propria recipientibus? Nam in suis decem et amplius,
sicuti praedixi, conciliis alio tempore aliud conscribentes,
manifesti sunt, quia singula eorum accusare
noscuntur. Et hoc patiuntur quod tunc Judaei proditores
perpessi sunt. Nam, sicut illi relinquentes solum <hi>Fontem aquae viventis, lacus sibimet foderunt, qui
aquam continere non possunt 
 <note>(Jer. II, 13)</note>
            </hi>, quod scriptum
est apud Jeremiam prophetam: sic et isti reluctantes
universali concilio, foderunt sibi multa concilia,
quae apud eos inania et virtutem non habere manifesta
sunt. Non igitur patiamur eos qui praeter Nicaenum
Ariminense praesumunt, vel aliud nominare
<pb n="1007D"/>
concilium; cum et ipsi qui Ariminense suscipiunt,
ignorasse quae in eo gesta sunt noscantur; nam tacere
potuerant. Nostis enim, charissimi, cognoscentes
et vos a vestris, qui tunc interfuerunt Arimino,
quoniam Ursacius et Valens, Eudoxius et Auxentius,
simulque Demophilus condemnati sunt, volentes aliud
quam quod statutum est Nicaeae conscribere: quando
compulsi anathematizare Arianam haeresim respuerunt,
cui potius patrocinari conati sunt. Episcopi vero,
vere integri Domini servi, recteque credentes, pene
ducenti conscripserunt sufficere Nicaenam solummodo
fidem, et nihil amplius nihilque minus praeter illam
quaerere velle, seu sapere. Haec enim etiam Constantio
significaverunt, qui jusserat celebrari concilium.
THEODORETUS, <hi>lib.</hi> II, <hi>cap. 23, p.</hi> 104.</p>
</div2>

<div2>
          <head>CAPUT XXXI. <hi>Quae mala Macedonius in Constantinopolitana urbe commiserit, et quod posthaec offenderit imperatorem.</hi> </head>

<pb n="1008A"/>
<p>Interea Macedonius vicinas Constantinopolitanae
urbi provincias civitatesque turbabat: excitans ministros
proprii languoris adversus Ecclesias, et in Cyzico
quidem Eleusium fecit episcopum, in Nicomedia
Marathonium, qui primum diaconus fuerat, habens
studium constituendi monasteria virorum ac feminarum.
Is itaque Macedonius episcopatu potitus, affligebat
eos qui ipsi consentire fugiebant, et non <emph>271</emph> 
solum orthodoxos, sed etiam Novatianos: sciens eos
quoque consubstantialitatis nomen suscipere. Quorum
<pb n="1008B"/>
episcopus Agelius, persecutione faciente, fugit.
Plurimi vero insignes viri detenti, nolentesque ei
communicare, puniti sunt. Qui post tormenta violenter
communionem ore suo suscipere et tenere compellebantur.
Ligno namque ora hominum aperientes,
eis sacramenta deponebant. Porro mulieres et parvulos
arripientes, communicare cogebant. Si quis vero
contradiceret, mox plagae, vincula et tormenta sequebantur;
ita ut etiam feminarum communicare nolentium
mamillas in arca comprimentes, abscinderent;
aliarum vero aut ferro, aut ovis ardentibus
eadem membra comburerent. Quod ego ab Auxonio
sene, qui eadem supplicia est passus, audivi. SOCRATES, <hi>lib.</hi> 
 II, <hi>cap. 30; edit. Christ. Vales. cap. 38,
pag.</hi> 141.</p>
<p>
            <pb n="1008C"/>Hae igitur Macedonii pro Christianitate ortae sunt
actiones, caedes, pugnae, sollicitationes, intestina bella.
Quae res non solum apud eos qui laedebantur, sed
etiam apud familiares ei odium vehementer excitaverunt.
Offendit autem etiam ipsum imperatorem, et ob
hoc et pro alia hujusmodi causa. Domus in qua erat
arca Constantini principis corpus habens, ruinam
minabatur; ideoque custodes ejus et qui ad orationem
intrabant erant positi sub timore. Macedonius
ergo cogitavit imperatoris ossa transferre, ne arcam
ruinae casus comprimeret. Hoc agnoscentes populi
prohibebant, dicentes, non oportere principis ossa
migrari, ne quasi exorbiri [ <hi>ed. Frob. et Niv.,</hi> exsopiri]
( <hi>id est,</hi> e sepulcro effodi) viderentur. Ob quam
rem in duas partes populus est divisus: aliis dicentibus
<pb n="1008D"/>
nullam esse migrato mortuo laesionem, aliis asserentibus
esse nefas, cum quibus etiam erant homousii
defensores. Macedonius autem parvipendens verba
contradicentium, transtulit corpus imperatoris in ecclesiam
ubi corpus jacet martyris Acacii. Quo facto,
concursus discordantium populorum ad illam venit
ecclesiam, et ad manus usque perventum est; ita ut
multi hominum morerentur, et vestibulum ecclesiae
ac vicina porticus sanguine compleretur. Hoc agnoscens
imperator, irascitur contra Macedonium, et
propter eos qui mortui sunt, et quia corpus patris ejus
absque ipsius consilio migrasse praesumpserit. Relinquens
ergo gubernatorem Hesperiarum partium Caesarem
Julianum, ipse pergebat ad Orientem. SOCRATES, <hi>ibidem, et</hi> 
 SOZOMEN., <hi>cap. 20, edit. Christ</hi> 
</p>
        </div2>

<div2>
          <head>CAPUT XXXII. <hi>De Leontio Antiocheno episcopo, et Actio, qui magister Eunomii fuit.</hi> </head>

<pb n="1009A"/>
<p>Leontius igitur Antiochenus episcopus, cum esset
Arianus, languorem suum celare nitebatur. Vidensque
divisos sacerdotes et populum, et alios dicentes,
Gloria Patri, et Filio; alios, Gloria Patri per Filium
in Spiritu sancto; ipse sub silentio dicebat orationem,
et nihil aliud audiebant astantes, nisi cum diceret,
in saecula saeculorum. Et siquidem hoc non maligne
fecisset, diceretur quia pro concordia populi
fieret. Sed quia et contra milites veritatis acuebatur,
et nonnisi haereticos provehebat, ostendebatur celare
pestem, modo timore [ <hi>ed.,</hi> amore] populi, modo formidine
pressus imperatoris, qui Filium dissimilem
<pb n="1009B"/>
prohibuerat dici. Ea siquidem tempestate Aetius magister
Eunomii, qui Arii blasphemiam suis opinionibus
auxerat, in diaconatus ordine ministrabat. Sed
Flavianus et Diodorus monachicam quidem amplectentes
vitam, clare autem pro apostolicis dogmatibus
laborantes, episcopi Antiocheni Leontii redarguerunt
quas contra pietatem gerebat insidias: dicentes
quia elegisset virum studiis malignis imbutum,
qui impietatis causa culmen sumpsisset potentiae,
atque ad Ecclesiae cladem diaconatus haberet nomen.
Minabantur autem etiam ab apostolica eum communione
suspendi, et ad Hesperiam venientes, ea quae
callide gerebantur aperire. Hoc metuens Leontius,
ab officio suspendit Aetium, aliis tamen rebus fovebat
eum. Porro mirabilis illa societas, id est, Flavianus
atque Diodorus, sacerdotali ministerio nondum
<pb n="1009C"/>
potiti, populis tamen nimium complacentes, noctibus
ac diebus cunctos ad zelum pietatis armabant. Isti
namque primi in duas partes choros psallentium dividentes,
ex successione Davidicam melodiam cantare
docuerunt. Et hoc in Antiochia primitus fieri coepit,
et dispersum ad terminos totius orbis usque pervenit.
Isti divinos amatores ad sepulcra martyrum,
provocantes, vigilias celebrabant, cum illis laudantes
Deum. Haec Leontius intuens, prohibere quidem judicavit
incautum, cum videret multitudinem valde
viris illis optimis adhaerere. Sed utens mansuetudine
sermonum, poscebat ab eis ut has festivitates in ecclesiis
potius celebrarent. Cujus quidem calliditatem
integre cognoscentes, quod jubebatur egerunt, et
amatores suos ad Ecclesias congregaverunt, ut alacriter
<pb n="1009D"/>
Deum concordi voce laudarent. Sed Leontius
flexus non est ut a sua malitia temperaret. Vultum
namque mansuetudinis gerens, Stephani et Placiti
[ <hi>ms. et ed., V.,</hi> Flacitae] celavit iniquitatem. Is enim
adversarios dogmatis recti suscipiens, licet turpem
habentes vitam, ad presbyteratus tamen ordinem et
diaconatus evexit. Eos autem qui universis virtutibus
ornabantur et apostolica dogmata defendebant, absque
honore deseruit. Hac gratia clerus quidem multos
habebat haereticos; populus vero maxime pro
dogmatum rectitudine decertabat, ita ut neque doctores
illorum blasphemiam suam nudare praesumerent.
Quid autem Placitus [ <hi>ms. et ed. V.,</hi> Flacitus],
et Stephanus, atque Leontius impietatis atque injustitiae
<pb n="1010A"/>
Antiochiae gesserint, opus propriae conscriptionis
exquirit. Nos autem ad reliqua veniamus.
THEODORETUS, <hi>lib.</hi> II, <hi>cap. 24, p.</hi> 106.</p>
</div2>

<div2>
          <head>CAPUT XXXIII. <hi>De Eudoxio, qui Antiochenum invasit episcopatum, et terraemotu in Nicaea Bithyniae facto.</hi> </head>
<p>Germanicia civitas est in termino Ciliciae, Syriae et
Cappadociae constituta. Hujus urbis ecclesiae praesidebat
Eudoxius, qui moriente Leontio, arripuit Antiochiae
sedem, et coepit sua ferocitate vineam vastare
dominicam. Neque jam celabat, sicuti Leontius, malitiam
suam; sed aperte apostolicis dogmatibus repugnabat,
et orthodoxos multis cladibus affligebat. Eo
tempore Ancyranae Ecclesiae post Marcellum Basilius
<pb n="1010B"/>
praesidebat; Eustathius vero Sebastiae Armeniae; qui
iniquitatem Eudoxii et rabiem cognoscentes, <emph>272</emph> 
Constantio in Occidente posito litteris suis indicaverunt.
Erant enim imperatori noti, et propter claritatem
vitae ejus favore potiebantur. Quod dum cognovisset
Constantius, Antiochenis scripsit, quia non
ipse Eudoxio Ecclesiae concesserit praesulatum, sicut
ille vulgabat; ipsumque Eudoxium expelli, et poenas
gestorum suorum in Nicaea Bithyniae dare praecepit:
jubens ibi celebrari concilium. Ipse enim Eudoxius
egerat apud potentes palatii, ut in Nicaea synodus ageretur.
Sed omnium praescius Deus, cognoscens futura,
ac si jam fuerint gesta, quodam terraemotu terribili
prohibuit concilium celebrari <note>( <hi>An. Dom.</hi> 364)</note>. Plurimam
namque civitatis partem terraemotus ille destruxit,
et multos habitantium interemit. Hoc agnoscentes
<pb n="1010C"/>
qui convenerant, ad suas revertuntur Ecclesias.
Arbitror enim hoc Dei sapientia gestum; in illa
namque civitate adversus Arium a sanctis Patribus
apostolicae fidei doctrina prolata est. Et forte secunda
congregatio potuit illic sentire ( <hi>ed. Niv., Frob.,</hi> sancire]
contraria, ut Arianis occasio [ <hi>ed.,</hi> accusatio] eo
nomine praeberetur, quo magis simpliciores capere
possent, tanquam illam veterem synodum proferentes.
Sed Ecclesiarum prospector citius solvit tale
concilium. THEODORETUS, <hi>lib.</hi> II, <hi>cap. 25 et 26, p.</hi> 
108 et 109.</p>
<p>In momento siquidem temporis civitate concussa,
neque fugere potuerunt; sed primo experimento periculi
sunt perempti. Dicitur autem antequam fieret
ea clades, quemdam Ursacium [ <hi>alii,</hi> Arsacium] militem
<pb n="1010D"/>
[ <hi>ed., Frob.,</hi> exmilitem] praevidisse, genere Persam,
qui sub Licinio confessor effectus, relictaque
militia, in turre civitatis divinam exercebat philosophiam.
Cui superna visitatio aperte praecepit exire de
civitate passura quae post paululum fierent manifesta.
Quo facto, cum velocitate ad ecclesiam currens,
nuntiavit clericis, ut Domino supplicarent quo eos
ab imminenti periculo liberaret. Quibus cum videretur
esse ridiculum, reversus ad turrim, pronus lacrymas
coepit effundere. Interea terraemotu superveniente
plurimi perierunt, reliqui vero per agnos et
montana dispersi sunt. Ursacius autem in illa turre
repertus est mortuus, pronus jacens, sicut solebat
orare. Sermo tamen est quia antequam moreretur
<pb n="1011A"/>
rogaverit Deum ut prius ejus finiret vitam quam cladem
inspiceret civitatis in qua prius Christum agnoverat,
et ecclesiasticam videbatur participatus esse
philosophiam. Is enim conversatione digna etiam daemones
effugabat. Quodam namque tempore dum aliquis
daemonio vexaretur, evaginato gladio coepit per
totam discurrere civitatem; cunctisque fugientibus,
occurrens ei solus, et nominans Christum, sermone
mundavit virum, et fecit ab illo furore quiescere.
Inter cujus diversa virtutum ornamenta, etiam hoc
meminisse convenit. Erat draco ante Nicomediam,
qui transeuntes suo flatu perimebat, habebatque cubile
circa quamdam vallem. Quo veniens Ursacius,
oravit. Tum sponte egrediens ille serpens, ac secundo
caput percutiens, interemptus est. Quod hi
<pb n="1011B"/>
mihi retulerunt qui eumdem Ursacium viderunt. SOZOMEN., <hi>lib.</hi> 
 IV, <hi>cap. 15. Edit. Christ. Vales. cap. 16,
p.</hi> 559.
</p>
        </div2>

<div2>
          <head>CAPUT XXXIV. <hi>De concilio Seleuciae celebrato.</hi> </head>
<p>Nunc igitur de alia synodo, quam velut adinstar
Ariminensis concilii in Oriente Constantius imperator
fieri jusserat, pauca narrabo. Egerat enim primitus
ut in Nicaea Bithyniae congregarentur episcopi. Quorum
conventum prohibuit maximus terraemotus. Hoc
enim contigit consulatu Tatiani et Cerealis <note>( <hi>An. Dom.</hi> 
358)</note>, octava die mensis Augusti. Tractabant ergo
transponere synodum in vicinam Nicaeae civitatem.
Quod cum displicuisset, rursus volebant in Tarso Ciliciae
<pb n="1011C"/>
convenire. Deinde placuit apud Seleuciam Isauriae,
quae vocatur Aspera, celebrare concilium. Quod
actum est consulatu Eusebii et Hypatii <note>( <hi>An. Dom.</hi> 
359)</note>. Fueruntque qui convenerunt numero centum
sexaginta. Cum quibus aderat unus in palatio clarus
nomine Leonas. Quo praesente, quaestionem fidei
proponendam imperatoris jubebat oraculum; simulque
praeceptum fuerat adesse Lauritium militem,
Isauriae ducem, ut in quo opus esset episcopis ministraret.
Convenerunt ergo vicesima septima die Septembris
mensis, et sub gestorum confectione disputabant.
Aderant etiam exceptores, utriusque partis
verba signantes; quae sub uno apud Sabinum collecta
reperiuntur. Nos autem capitulatim ista describimus.
Prima siquidem die Leonas jussit ut quae viderentur
<pb n="1011D"/>
unicuique proponerent. Porro qui praesentes erant
non prius dixerunt quamlibet movendam esse quaestionem,
nisi reliqui convenirent. Erant enim absentes
episcopi Macedonius Constantinopolitanus, Basilius
Ancyrae, et alii quidam accusari timentes. Et
Macedonius quidem languorem finxit, Patrophilus
oculorum dolorem, et alii similes adinvenerunt occasiones
absentiae. Cumque Leonas etiam illis absentibus
proponendam diceret quaestionem, rursus aiebant
episcopi non aliter quidquam fieri, nisi impetitorum
vita discuteretur. Accusati namque jam fuerant
Cyrillus Hierosolymorum, Eustathius Sebastiae
Armeniae, et alii quidam. Ob quam rem contentio
inter praesentes exorta est. Alii namque dicebant vitas
accusatorum discutiendas, alii vero ante fidem
<pb n="1012A"/>
nihil esse quaerendum. Movebatque quaestionem imperatoris
diversa sententia; cujus litteris, nunc de
fide prius agendum, nunc de accusatorum conversatione,
legebatur. Haec causa praesentes ad schisma
perduxit, et in duas partes synodi multitudo divisa
est. Unius enim partis dux erat Acacius Caesareae Palaestinae,
Georgius Alexandriae, Ursacius Tyri, Eudoxius
Antiochiae, quos alii triginta duo secuti sunt.
In alia parte fuit Georgius Laodiciae Syriae, Sophronius
Pompeiopoleos Paphlagoniae, Eleusius Cyzici,
quos plurimi sequebantur. Cumque placuisset ut
prius de fide quaestio moveretur, hi quidem qui erant
partis Acacii, Nicaenam fidem aperte negaverunt,
aliamque fidem dictare nitebantur. Alterius vero
partis numero pluriores, omnia quidem Nicaeni concilii
<pb n="1012B"/>
receperunt: de sermone consubstantialitatis
tantummodo querebantur. Multis igitur inter alterutros
contentionibus usque ad vesperam generatis,
novissime Sylvanus Tarsensis praesul Ecclesiae, voce
magna clamavit, dicens non oportere novam dictari
fidem, sed dudum in Antiochia expositam tempore
dedicationis debere servari. Quo dicto sequaces sunt
egressi. Alterius vero partis protulerunt fidem Antiochiae
recitatam, quam relegentes solverunt illa die
concilium. Altera vero die convenientes in oratorium
Seleuciae, januasque claudentes, relectae fidei <emph>273</emph> 
subscripserunt. Subscribebant autem etiam pro absentibus
praesentes lectores atque diaconi, per quos
rate se ferre hanc definitionem absentes profitebantur.
SOCRATES, <hi>lib.</hi> II, <hi>cap. 31. Edit. Christ. Vales,
<pb n="1012C"/>
cap. 39, p.</hi> 146. Acacius autem et alii partis ejus
querebantur, eo quod ecclesia clausa subscriberetur,
dicentes: Ea quae occulte geruntur improbitatis suspicione
plenissima sunt. Haec autem faciebant, volentes
aliam fidei explanationem; ipse quoque eam
quam praeparatam habebat legit, ibi quidem judicibus
Lauritio et Leonae: studens ei robur acquirere. Haec
ergo die secunda sunt gesta. Tertia vero die Leonas
rursus congregare partes festinabat episcoporum:
quo die nec Macedonius defuit Constantinopolitanus,
nec Basilius Ancyrae. Dumque ambo in una parte
convenissent, denuo qui circa Acacium erant, occurrere
noluerunt: dicentes oportere prius de concilio
ejici eos qui pridem fuerant condemnati, et qui accusabantur
in praesenti. Cumque contentio cresceret,
<pb n="1012D"/>
egressis eis qui positi in accusatione videbantur,
etiam qui circa Acacium erant sunt ingressi. Tunc
itaque Leonas ait libellum sibi datum ab eis qui cum
Acacio erant, celans dogmatis esse dictationem. Et
cum praesentes episcopi tacuissent: aliud quiddam,
non expositionem fidei libellum continere judicantes,
mox fidei Acacii conscriptio cum prooemio hoc modo
relecta est:</p>
<p>Nos qui congregati sumus Seleucia Isauriae, secundum
imperatoris voluntatem hesterna die, quinto
calend. Octobrium <note>( <hi>An. Dom.</hi> 359)</note>, omne studium
habuimus cum disciplina ecclesiasticam servare pacem,
et de fide cogitare constanter, sicuti praecepit
Deo amabilis imperator noster Constantius secundum
propheticas evangelicasque voces, et nihil praeter
<pb n="1013A"/>
Scripturas superinducere in ecclesiastica fide. Quia
vero aliqui in concilio alios nostrum injuriis affecerunt,
alios loqui prohibuerunt, alios recluserunt invitos,
et damnatos secum ex diversis provinciis habuerunt,
nec non et eos qui contra regulas ordinati
sunt, introduxerunt secum; ita ut undique tumultu
synodus impleretur, sicuti et vir clarissimus comes
Leonas et vir clarissimus dux provinciae Lauritius
inspexerunt. Propterea haec interloquimur, quoniam
non declinamus expositam cum auctoritate fidem in
Antiochena dedicatione, proferentes eam; licet patres
nostri illo tempore ad subjectam concurrerint quaestionem:
quoniam multos turbavit consubstantialitatis
nomen praeterito tempore et usque ad praesens.
Nunc vero quia dicitur innovatum ab aliquibus de
dissimilitudine Filii apud Patrem, hac ergo gratia
<pb n="1013B"/> <foreign xml:lang="greek"></foreign>
 et <foreign xml:lang="greek">,</foreign> id est ejusdem substantiae et
similis substantiae nomen abjicimus, tanquam Scripturarum
extraneum, <foreign xml:lang="greek">,</foreign> id est dissimilitudinis
verbum anathematizamus, et omnes hujusmodi existentes
ab Ecclesia alienos existimamus. Similem vero
Filium apud Patrem aperte profitemur, secundum
Apostolum dicentem de Filio: <hi>Qui est imago Dei invisibilis <note>(Coloss. I, 15)</note>
            </hi>.
Confitemur autem et credimus
in unum Deum Patrem omnipotentem, factorem coeli
et terrae, visibilium omnium et invisibilium. Credimus
autem et in unum Jesum Christum Filium ejus, ex
eo natum impassibiliter ante omnia saecula, Deum
verum [ <hi>ed., Niv. et Frob.,</hi> Verbum] ex Deo unigenitum,
lumen, vitam, veritatem, sapientiam, voluntatem:
per quem omnia facta sunt in coelis et in terra,
<pb n="1013C"/>
sive visibilia sive invisibilia. Hunc credimus in consummatione
saeculorum pro destructione peccati assumpsisse
carnem ex sancta Virgine Maria, et hominem
factum, passum pro peccatis nostris, ac resurrexisse,
et assumptum in coelis, sedere in dextera
Patris, et iterum venturum in gloria judicare vivos
et mortuos. Credimus et in Spiritum sanctum, quem
Paracletum, id est consolatorem nominavit Salvator
Dominus noster <note>(Joan. XV, 26)</note>: promittens, postquam
iret, discipulis eum esse mittendum, quem etiam
destinavit, per quem et sanctificat credentes in Ecclesia,
et baptizatos in nomine Patris, et Filii, et
Spiritus sancti. Eos autem qui praeter istam fidem
aliud quidquam praedicant, a catholica Ecclesia decernimus
alienos existere. Haec est autem Acacii de
<pb n="1013D"/>
ejus fide prolatio. Cui subscripsit et ipse, et consentientes
ei, numero quem paulo ante praediximus.</p>
<p>Hac fide lecta, Sophronius Pompeiopoleos Paphlagoniae
haec verba clamavit: Si per singulos dies propriam
edere licuerit fidem, veritatis integritas non
manebit. Haec quidem Sophronius ait. Ego autem
dico quia si ab initio haec verba de Nicaena fide dixissent
qui ante eos et post illos fuerunt, omnis potuisset
cessare contentio. Tunc ergo plurima inter alterutros
ob hoc et propter eos qui fuerant accusati,
verba dicentes et audientes, abierunt. Quarta vero
die convenientes omnes, rursus movebant cum contentione
sermones. Inter quos Acacius his verbis
suam sententiam patefecit: Si semel Nicaena fides
<pb n="1014A"/>
mutata est, nihil prohibet etiam nunc aliam dictare
fidem. Ad haec Eleusius Cyzici haec verba respondit:
Praesens concilium celebratum est, non ut anathema
discat neque ut fidei explanationem suscipiat, tanquam
non habens eam; sed possidens Patrum fidem,
hanc usque ad vitam mortemque custodiet. His ergo
verbis Eleusius sententiae occurrit Acacii, fidem Patrum
vocans Antiochiae declaratam. Cui recte quilibet
poterit obviare, dicens: Quomodo Patres hos
nominas, o Eleusi, dum illorum non recipis Patres?
Hi namque, qui in Nicaea convenerunt, concordantes
in consubstantialitatis verbo pro fide sancito, proprie
dicuntur Patres, eo quod et tempore praecesserunt;
et qui postea Antiochia convenerunt ab illis sacerdotii
jura susceperunt. Si autem hi qui Antiochia congregati
sunt Patres propios negaverunt, consequenter
<pb n="1014B"/>
istorum posteri Patrum destructores secuti sunt.
Quomodo ergo et quorum illi fidem velut improbam
respuerunt, isti quasi probabilem susceperunt? Si
autem illi non habuerunt Spiritum sanctum, qui per
officium manus impositionis accipitur, neque isti sacerdotium
perceperunt. Quomodo enim acciperent a
non habentibus quod dabatur? Haec objicere ergo
responsa poterit quilibet Eleusio.</p>
<p>Cum haec ita agerentur, ad aliam venere quaestionem.
Quia enim Acacius in fide quae lecta est, similem
dixit Filium Patri, consulebant alterutros, secundum
quid esset similis Filius Patri. Et qui circa
Acacium erant dicebant secundum voluntatem solummodo,
non secundum substantiam Patri similem
Filium esse. Alii vero omnes etiam secundum substantiam
<pb n="1014C"/>
declarabant. In hac ergo contentione tota
manserunt die. Et Acacium arguerunt, qui in suis
sermonibus quos conscripsit, similem per omnia Patri
Filium dixit: <emph>274</emph> nunc autem secundum substantiam
similem denegavit. Quibus multum contendentibus
et ad nullam concordiam venientibus, surgens
Leonas concilium solvit. Et iste fuit terminus
synodi Seleuciae congregatae. Altera namque die rogatus
ut interesset, noluit, dicens: Directus sum ad
concordiam concilii: vobis distantibus adesse non
possum. Quo facto, nec qui circa Acacium erant ad
synodum concurrere voluerunt. Altera vero pars in
ecclesiam veniens, Acacium et qui erant cum eo vocavit,
ut de Cyrillo Hierosolymorum episcopo haberetur
examinatio. Sciendum itaque quoniam Cyrillus
<pb n="1014D"/>
jam dudum fuerat accusatus atque damnatus: quoniam
saepe evocatus ad judicium, duobus annis jugiter
declinavit, metuens accusantes. Condemnatus
autem, appellationis libellum condemnatoribus destinavit,
judicium majus appellans. Cui appellationi
consensit etiam Constantius imperator. Hoc itaque
solus, et primus praeter ecclesiasticam consuetudinem
atque regulam Cyrillus fecit episcopus; ut, sicut in
publicis judiciis, libellis uteretur appellatoriis. Tunc
ergo in Seleucia interfuit judicandus. Et ob hoc episcopi
Acacium ejusque consentaneos evocabant; ut
de accusationibus cognoscentes, decretum commune
proferrent. Evocabant igitur etiam alios quosdam
qui fuerant accusati, et semetipsos contulerant ad
<pb n="1015A"/>
Acacium. Quos post crebram citationem nolentes occurrere,
damnaverunt, et ipsum Acacium, Georgium
Alexandrinum, Uranium Tyri, Theodulum Cheraeae,
Penum Phrygiae, Theodosium Philadelphiae Lydiae,
Evagrium insulae Mytilene, Leontium Tripoleos Lydiae,
et Eudoxium, qui primo quidem Germaniciae
fuit, postea vero Antiochiae Syriae invasit episcopatum; damnaverunt pariter et Patrophilum, quia et
ipse a Dorotheo presbytero accusatus, evocatus noluit
obedire. Hos itaque damnaverunt. Excommunicaverunt
autem Asterium, Eusebium, Abgarum, Basilium,
Phoebum, Fidelem, Eutychium, Magnum, et
Eustathium, sic eos manere decernentes, donec habita
satisfactione, accusationibus semetipsos exuerent.
His actis, damnationem celebratam eorum parochiis
<pb n="1015B"/>
innotuerunt; inque locum Eudoxii Anianum
constituerunt episcopum, quem comprehendentes qui
circa Acacium erant, Leonae et Lauritio tradiderunt,
a quibus exsilio destinatus est. Quo facto, episcopi
qui ordinaverant Anianum contestationem obtulerunt
Leonae et Lauritio contra Acacium et consentaneos
ejus, dicentes synodi judicium fuisse violatum. Cumque
nihil agerent, Constantinopolim sunt profecti, ut
quae gesta fuerant panderentur imperatori. SOCRATES, <hi>lib.</hi> 
 II, <hi>cap. 32. Edit. Christ. Vales. cap. 40, p.</hi> 148.
</p>
        </div2>

<div2>
          <head>CAPUT XXXV. <hi>De legatis concilii Seleuciae, et de examinatione Aetii, et gestis Ariminensium.</hi> </head>
<p>Hunc terminum habuit synodus in Seleucia constituta.
Qui vero voluerit subtiliter universa cognoscere,
<pb n="1015C"/>
exceptorum debet acta relegere. Post haec ergo talia
gesta sunt. Consentientes quidem Acacio ad imperatorem
quam propere pervenerunt. Alterius vero partis
episcopi singuli ad propria sunt reversi. Decem
tantummodo eorum communi decreto missi, venientes
ad principem, invenerunt directos decem ab Ariminensi
concilio. Porro sequaces Acacii jam egerant ut
potentes palatii ipsorum tuerentur partes, et per eos
favor illis arridebat imperatoris. Dicebant enim alios
quidem sibimet consentire, alios autem ecclesiasticis
pecuniis esse corruptos, alios incongruis falli seductionibus
[ <hi>ed. V.,</hi> seditionibus]. Haec agebat Acacius
natura versutus, et praeparatus ad intelligendum atque
dicendum, cum etiam insignem haberet ecclesiam,
id est Eusebii Pamphili, post quem ejus tenebat episcopatum,
<pb n="1015D"/>
et gloriabatur eum se habuisse doctorem.
Et cum talis esset, persuadebat facile quod volebat.
Cum igitur Constantinopoli ex utroque concilio essent
episcopi viginti, et alii qui casu praesentes erant;
primo quidem jubetur ut de Aetii quaestione judicaret,
praesentibus maximis proceribus, Honoratus,
quem non ante multum tempus imperator ab urbe
Roma revertens, primum praefectum urbis Constantinopolitanae
constituit. Postea vero, etiam ipso
Constantio cum judicibus audiente, capitur circa
fidem Aetius aegrotare; ita ut etiam imperator et alii
quasi circa blasphema ejus verba commoverentur.
Dicitur autem Acacium eique consentientes primum
se hanc haeresim ignorare finxisse, et sub velamento
quodam egisse cum principe, ut ipse cum suis proceribus
<pb n="1016A"/>
judicaret: credens Aetium non posse vinci sermonibus,
et magis necessario capi judicantis auditus,
ac sine contentione praevalere conamen haereseos.
Cumque hoc perfici nequivisset, proferri scripturam
prolatam ab Arimino, et a Seleuciae synodo missos
hanc suscipere, deposcebant. Et cum quaestio esset
de substantiae nomine, jurejurando firmabant: quia
nullatenus dissimilem secundum substantiam Filium
faterentur, seque paratos hanc haeresim abdicare dicebant.
Et quoniam inopinate Occidentales nomen
substantiae in Arimino reliquerant, necessariam hujusmodi
scripturam esse fatebantur. Dicebant autem
quia si nomen substantiae taceatur, cum nomine substantiae
etiam illud quod de consubstantialitate decretum
est, sine dubitatione tacebitur: quod plurimi
<pb n="1016B"/>
Occidentalium sacerdotum pro reverentia Nicaeni concilii
nimis amplectebantur. Hanc autem etiam imperator
flexus est laudare conscriptionem: considerans
multitudinem Arimino congregatam, et quia non peccaret
qui similem Patri Filium diceret: idem esse
virtute credens, consubstantialem et similis substantiae
professionem; nihilque intellectu differre, nisi
nominibus quae Scriptura divina nesciret. Hanc ergo
sententiam habens, episcopos concordare praecepit in
Ariminensis fide concilii. Cumque se altera die pararet
ad consulatum (quod prima die mensis Januarii
Romanorum more celebratur), totam diem et maximam
noctis partem expendit, inter episcopos certamen
habens, donec scripturae ex Arimino delatae subscriberent
episcopi a Seleucia venientes. SOZOMEN., <hi>lib.</hi> 
 IV, <hi>cap. 21 et 22. Edit. Christ. Vales., cap. 32 et
<pb n="1016C"/>
33, p.</hi> 577.
<emph>275</emph> </p>
        </div2>

<div2>
          <head>CAPUT XXXVI. <hi>Quomodo affirmaverint fidem Ariminensis concilii, et Aetium deposuerint simul et alios.</hi> </head>
<p>Acacius autem et qui cum eo erant aliquantum
tempus Constantinopolim commorantes, evocaverunt
episcopos ex Bithynia, inter quos erat et Macarius
Macedonensis [ <hi>lege</hi> Mares Chalcedonensis], et
Ulphilas Gothorum episcopus. Qui omnes numero
quinquaginta convenientes, confirmaverunt Arimino
lectam conscriptionem: adjicientes ut de caetero
nequaquam substantia vel essentia nominaretur in
Deo; et praeter hanc scripturam omnes alias, aut
factas, aut faciendas penitus abdicari. Quo facto,
<pb n="1016D"/>
Aetium diaconatus ordine deposuerunt, tanquam
haeretice sapientem, et qui contra ecclesiasticam consuetudinem
quaedam humanae sapientiae facta conscriberet,
et dialogos plenos blasphemia dictaret, atque
turbarum ecclesiasticarum et seditionis auctor exstaret.
Dicitur autem ab aliquibus, quia non eum integro
corde deposuerunt; sed volentes se principi
commendare, eo quod dicerentur similia sapere.
Videntes autem imperatoris indignationem quam
circa Macedonium tunc habebat, etiam eum deposuerunt,
et Eleusium Cyzici, et Basilium Ancyrae, et
Ortasium Sardicorum, Dracontium Pergami. Et dum
in dogmate viderentur habere discordiam, tamen
tempore depositionis memoriam eorum fidei non fecerunt;
sed culpas eis omnibus inferebant singulariter,
<pb n="1017A"/>
per quas eos asserebant in ecclesiasticis regulis
deliquisse. SOZOMEN., <hi>lib.</hi> IV, <hi>cap. 23. Edit. Christ.
Vales. cap. 24, p.</hi> 579.</p>
</div2>

<div2>
          <head>CAPUT XXXVII. <hi>Pro qua causa sit Cyrillus Hierosolymorum depositus.</hi> </head>
<p>Inter quos Cyrillum quoque Hierosolymorum deposuerunt,
tanquam Eustathio Elpidioque communicantem.
Hi enim contraria sapuerant eis qui in
Mitylene fuerant congregati. Inter quos etiam ipse
convenerat, et tanquam post depositionem in Palaestina
factam, communione participatus fuerat cum
Basilio et Georgio Laodiciae civitatis episcopis. Cum
enim Cyrillus Hierosolymorum suscepisset episcopatum,
de jure metropolitae contendebat cum Acacio
<pb n="1017B"/>
Caesareae Palaestinae, tanquam sedis apostolicae pontifex.
Hinc ergo in Antiochia constituti, derogabant
alterutris, tanquam non saperent recte de Deo. Nam
et prius uterque sibimet in suspicione esse videbatur.
Alter quidem Arii dogma laudabat; Cyrillus autem
praedicantes consubstantialem Patri Filium sequebatur.
Inveniens ergo tempus Acacius cum consentientibus
sibimet episcopis, Cyrillum pro hujusmodi causa
deposuit. Cum fames Hierosolymorum provinciam
occupasset, tanquam in episcopum necessitate ciborum
turba respiciebat egentium. Cumque pecuniae ad
consolandum [ <hi>ed. Niv. et Frob.,</hi> consulendum penuriae]
non essent, vasa sacrata atque vela distraxit,
et populi necessitati subvenit. SOZOMEN., <hi>lib.</hi> IV, <hi>cap.
24. Edit. Christ. Vales. cap. 25, p.</hi> 583.</p>
<p>
            <pb n="1017C"/>Imperatoris igitur animum hoc commovit, et
maxime quod Acacius contra Cyrillum noscitur machinatus.
Sacram namque vestem quam famosissimus
imperator Constantinus ad honorem Hierosolymorum
Ecclesiae dederat Macario, illius civitatis pontifici, ut
ea circumamictus, ministerium sacri baptismatis
adimpleret (quoniam erat auro sericoque contexta),
Cyrillum asserunt vendidisse, eamque vestem emisse
quemdam Thymelicum saltatorem; et dum ea fuisset
indutus, in ipsa saltatione cecidisse, atque contritum
morti contraditum. THEODORETUS, <hi>lib.</hi> II, <hi>cap. 27,
p.</hi> 110.</p>
<p>Hanc ergo causationem Acacius habens, Cyrillum
episcopatu deposuit. Damnatos igitur episcopos ex
urbe Constantinopolitana fugaverunt sectatores
<pb n="1017D"/>
Acacii. Sibi autem consentientes, in depositionibus
tamen illorum nolentes subscribere, cum essent numero
decem, apud semetipsos interim habitare praeceperunt,
et neque ministerio fungi, neque Ecclesias
gubernare, quandiu subscriberent. Et si non agerent
poenitentiam intra menses sex, et omnibus placitis
atque gestis in illo concilio praeberent scripto consensum,
et ipsi deponerentur. Quo facto consentientes
eis episcopi per singulas provincias alios ordinarunt.
Cumque talia cogitassent, cunctis episcopis
atque clericis scripserunt, ut haec observarent atque
perficerent. Ex hoc ergo non post multum tempus
Macedonio succedit Eudoxius, Basilio Athanasius,
Eleusio Eunomius, qui postea Eunomianae princeps
fuit haereseos. Porro pro Eustathio Meletius Ecclesiae
<pb n="1018A"/>
Sebastenae suscepit episcopatum. SOZOMEN., <hi>lib.</hi> IV, <hi>cap. 24. Edit. Christ. Vales. cap. 41, pag.</hi> 
 583.</p>
<p>Lecta est etiam in Constantinopolitana urbe cum
adjectione expositio fidei. Sed nos labyrinthum expositionum
vix aliquando reperientes, eorum numerum
quoque digerimus. SOCRATES, <hi>lib.</hi> II, <hi>cap. 32. Edit.
Christ. Vales. cap. 41, p.</hi> 154.
</p>
        </div2>

<div2>
          <head>CAPUT XXXVIII. <hi>Enumeratio diversarum expositionum haereticarum, post explanationem fidei Nicaeni concilii.</hi> </head>
<p>Post Nicaenum namque concilium in dedicatione
Antiochena, expositionem geminam dictaverunt.
Tertia vero est quae a Narcisso apud Gallias Constantio
imperatori oblata dignoscitur. Quarta Eudoxii,
quae in Italia destinata est. In Sirmio tres dictatae
<pb n="1018B"/>
sunt, quarum in Arimino cum consulatu relecta [ <hi>ed.</hi> 
relicta] est. Porro octava in Seleucia ab Acacii sociis
edita est; ultima Constantinopoli cum adjectione recitata
est. Erat enim additum, ut neque substantia
neque subsistentia diceretur in Deo. In hac Ulphilas
Gothorum episcopus tunc primo consensit [ <hi>ms. Lyr.,</hi> 
conscripsit]. Nam tempore praecedenti Nicaenam amplectebatur
fidem, sequens Theophilum Gothorum
episcopum, qui praesens in concilio Nicaeno subscripserat.
Acacius igitur et Eudoxius cum suis Constantinopoli
de quibusdam alterius partis episcopis condemnandis
certamen habebant [ <hi>An. Dom.</hi> 363): videntes
indignari contra Macedonium principem,
primum condemnaverunt eum, tanquam plurimae
necis auctorem, et quia diaconum in fornicatione captum,
<pb n="1018C"/>
in communione susceperat. SOCRATES, <hi>ibidem.</hi> 
<emph>276</emph> </p>
        </div2>

<div2>
          <head>CAPUT XXXIX. <hi>Quod Eudoxius Arianus post Antiochenum Constantinopoleos invaserit episcopatum, et de prava Aetii doctrina.</hi> </head>
<p>Expulso siquidem Macedonio Eudoxius spernens
Antiochiae sedem, Constantinopolitanam invasit Ecclesiam,
studio fultus Acacii, qui obliti suorum suis
judiciis contraria sanciverunt. Nam cum prius Dracontium
deposuissent, eo quod ex Galatia transisset
in Pergamum, non cogitantes quod actum fuerat,
Eudoxium ad sedem aliam migraverunt. Quo facto,
lectam fidem Arimino cum augmento quod ipsi in
Constantinopolitana urbe adjecerant, ubique direxerunt:
mandantes ut qui non subscriberent, jussione
<pb n="1018D"/>
imperatoris exsilio mitterentur. Innotueruntque sua
gesta et aliis Orientalibus sibi concordibus, et Patrophilo
Scythopoleos episcopo, qui de Seleucia ad propriam
mox redierat civitatem. Eudoxio siquidem
constituto Constantinopoli, tunc etiam major ecclesia
quae dicitur Sophia, dedicatur consulatu Constantii
decimo, et Juliani Caesaris tertio <note>( <hi>Anno Dom.</hi> 360)</note>,
quinta decima die Februarii mensis. Eudoxius enim
cum sedisset in sedem illam, primus vocem quae ubique
vulgata est protulit, dicens: Pater <foreign xml:lang="greek">,</foreign> Filius <foreign xml:lang="greek">.</foreign>
 Ista duo Graeca verba diversos habent apud
Graecos intellectus; <foreign xml:lang="greek"></foreign> enim dicitur et impius et
sine cultu; <foreign xml:lang="greek"></foreign> dicitur pius et bene colens. Cumque
dixisset haec verba, turba generatur in populo,
quasi Patrem dixisset impium, Filium vero pium.
<pb n="1019A"/>
Quo facto, nolite, inquit, turbari ad ea quae dixi:
Pater enim <foreign xml:lang="greek"></foreign> est, quia nullum colit: Filius autem <foreign xml:lang="greek">,</foreign>
 quia colit Patrem. Haec cum dixisset
Eudoxius, turba quidem sedata est: multus vero risus
complevit ecclesiam. Et hactenus illud dictum
cum derisione permansit. His enim haeresiarchae seductionibus
sermonibusque vacantes, Ecclesiam lacerabant.
Hujusmodi ergo termino etiam synodus Constantinopolitana
conclusa est. SOCRATES, <hi>lib.</hi> II, <hi>cap.
33. Edit. Christ. Vales., cap. 43, p.</hi> 156.</p>
<p>Igitur Acacius et socii ejus non cessabant, sed congregati
apud Antiochiam, quae eis dudum placuerant
destruebant; et ex conscriptione quae Arimino et
Constantinopoli fuerat lecta, nomen similitudinis
abscindere nitebantur, et per omnia substantiam atque
voluntatem dissimilem esse Patri apud Filium,
<pb n="1019B"/>
et ex non existentibus factum introducebant, sicut
Ario primo placuerat: quibus Aetiani etiam consentiebant.
Is enim Aetius post Arium primus aperte his
nominibus uti praesumpsit. Quapropter Sine Deo vocabatur:
ejusque sequaces propterea Dissimiles, et
Non existentiales sunt dicti ab his qui Antiochia
consubstantialitati consentiebant. Hos ergo dum requirerent
cultores Nicaeni concilii, cur in expositione
fidei suae Deum ex Deo Filium dicentes dissimilem, et
ex non exstantibus nominare praesumerent? his sermonibus
respondebant: Sic dictum est Deum ex Deo,
sicut habetur apud Apostolum <note>(Rom. XI, 36)</note>: Omnia
autem ex Deo, unus ergo omnium etiam Filius Dei;
et propterea positum est in expositionibus, secundum
Scripturas. SOZOMEN., <hi>lib.</hi> IV, <hi>cap. 28. Edit.
<pb n="1019C"/>
Christ. Vales., cap. 29, p.</hi> 588.</p>
<p>Hujus verbi princeps fuit Gregorius Laodicenus
episcopus; qui cum talia doceret, ignoravit quemadmodum
Apostoli proprietates superiori tempore
Origenes latius examinarit atque interpretatus sit.
SOCRATES, <hi>lib.</hi> II, <hi>cap. 35. Edit. Christ. Vales. cap.
45, p.</hi> 157.</p>
</div2>

<div2>
          <head>CAPUT XL. <hi>De crudelitate Georgii apud Alexandriam, et qui post Cyrillum Hierosolymorum tenuerunt episcopatum.</hi> </head>
<p>Interea dum adhuc Athanasius celaretur, Georgius
Alexandriae crudeliter paganos afficiebat, et adversantes
sibimet Christianos; utrosque enim cogebat
ad suam venire sententiam, et respuentes afficiebat.
Erat enim apud sapientes odibilis, quasi despiciens
<pb n="1019D"/>
eos, et judicibus imperans, apud populum vero quasi
tyrannus, et ultra potentes elatus: praecipue tamen
paganos opprimebat, quos sacrificare et paternas
festivitates agere prohibebat. Tunc enim milites et
Aegypti ducem armatos in civitatem introduxit, imagines
et ornamenta templorum abstulit, quod ei postea
causam necis adduxit. Cyrillo siquidem deposito,
sicut praedictum est, apprehendit Hierosolymorum
Ecclesiam Herennius, et post illum Heraclius, post
quem Hilarius. Hos enim tunc Ecclesiam illam gubernasse
percepimus usque ad imperium Theodosii principis,
quando rursus Cyrillus ad proprium remeavit
episcopatum. SOZOMEN., <hi>lib.</hi> IV, <hi>cap. 29. Edit. Christ.
Vales. cap. 30, p.</hi> 589.</p>
</div2>

<div2>
          <head>CAPUT XLI. <hi>De Macedonio et Macedonianis.</hi> </head>

<pb n="1020A"/>
<p>Igitur Macedonius Constantinopolitana pulsus Ecclesia,
damnationem non ferens, quiescere respuebat.
Declinavit enim ad eorum partem qui apud Seleuciam
Acacium cum sociis deposuerant. Misitque
legationem ad Sophronium et Eleusium, quatenus
defenderent expositam prius in Antiochia fidem, et
postea apud Seleuciam roboratam, et similis substantiae
fidem divulgandam esse commonuit. Ad quem
concurrunt multi familiarium, qui nunc ab eo Macedoniani
vocantur. Quicunque enim in Seleuceno concilio
Acacium declinaverunt, aperte verbum similis
substantiae sanciverunt, cum prius hoc non manifesto
indicio declarassent. Est enim opinio apud multos,
<pb n="1020B"/>
quia non inventum sit Macedonii, sed magis Maratonii
Nicomediensis episcopi: unde etiam Maratonii
vocitantur; ad quos Eustathius expulsus de Sebastia
confugit. Cumque Macedonius sanctum Spiritum comprehendere
in tractatu divinae Trinitatis declinaret,
tunc et Eustathius: Ego, inquit, neque Deum nominare
Spiritum sanctum patior, neque creaturam praesumo.
Propter hanc ergo causam Spiritui repugnantes
appellant hujusmodi personas, hi qui in consubstantialitatis
expositione concordant. SOCRATES, <hi>lib.</hi> 
II, <hi>cap. 35. Edit. Christ. Vales. cap. 45, p.</hi> 158.</p>
<p>Cum itaque Macedonius de Ecclesia Constantinopolitana
fuisset expulsus, non ea quae Acacius atque
Eudoxius sapiebat; sed tradebat magis Filium Deum,
per omnia et secundum substantiam similem esse
Patri. Sanctum vero Spiritum non earum rerum esse
<pb n="1020C"/>
participem, sed ministrum, et perhibentem officium,
et quaecunque de sanctis angelis dici possunt. SOZOMEN., <hi>lib.</hi> 
 IV, <hi>cap. 26. Edit. Christ. Vales. cap. 27,
p.</hi> 585.
<emph>277</emph> </p>
        </div2>

<div2>
          <head>CAPUT XLII. <hi>De his quae rursum ab Arianis contra ipsos Arianos gesta sunt; et quomodo Eustathius nequitiam patefecerit Eudoxii; et epistola Constantinopolitani concilii ad Georgium Alexandrinum, condemnantis Actium cum scriptis ejus.</hi> </head>
<p>Igitur sequaces Acacii in Antiochiam magno studio
convenerunt, acti poenitentia, quia similem dixerant
Filium Patri. Et consulatu sequenti, id est, Tauri
et Florentii <note>( <hi>An, Dom.</hi> 361)</note>, cum Euzoius eam gubernaret
Ecclesiam, imperatore ibidem constituto,
<pb n="1020D"/>
pauci quidem rursus movebant ea quae dudum placuerant:
dicentes oportere sermonem similis substantiae
auferri ab expositione fidei traditae, tam in
Arimino quam Constantinopoli: non celantes, sed
aperte dicentes, quia per omnia dissimilis Filius est
Patri, non solum secundum substantiam, sed etiam
secundum voluntatem; et ex non exstantibus esset,
sicuti praedicaverat Arius. Cum quibus erant sectatores
Aetii. SOCRATES, <hi>lib.</hi> II, <hi>cap. 35. Edit. Christ.
Vales. cap. 45, p.</hi> 159.</p>
<p>Ea siquidem tempestate, dum perfidia accusaretur
Eudoxii, inter alios Eustathius, quoniam de fide, inquit,
examinationem vis fieri, o imperator, Eudoxii
considera blasphemias. Obtulitque ejus expositionem,
inter alia sic habentem:</p>
<p>
            <pb n="1021A"/>Quae dissimiliter proferuntur, dissimilia secundum
substantiam sunt:</p>
<p>Unus Deus Pater, ex quo omnia; et unus Dominus
Jesus Christus, per quem omnia.</p>
<p>Dissimile autem est, ex quo, et per quem: dissimilis
igitur est Filius Deo Patri.</p>
<p>Hac lectione commotus imperator, requisivit Eudoxium,
si fateretur suam. At ille negavit, dicens,
quia esset Aetii. Quem dum jussisset imperator adduci;
requisitus, licet ejus non fuerit, suam esse professus
est; et ideo exsilio destinatus. Eustathius tamen
etiam Eudoxium ita sapere proclamabat, exigens
ut scripturam anathematizaret Aetii. Quod licet
tarde, fecit tamen; et damnavit quod prius et postea
praedicabat. Deinde etiam ipse exigebat ut ille <foreign xml:lang="greek"></foreign>
<pb n="1021B"/>
anathematizaret, quod Scripturae non haberent.
Tunc Sylvanus, et ex non existentibus, inquit, et
creatura, et alterius substantiae, scripta nusquam
sunt. Justum ergo est haec abdicari. Quod imperator
quoque decrevit ut fieret; quod, licet cum difficultate,
fecerunt. Quo gesto, exigebant ut et ipsi <foreign xml:lang="greek"></foreign>
 abdicarent. Tunc disputative atque veraciter
Sylvanus ait: Si ex non existentibus non est,
neque creatura, nec ex alia substantia Deus Verbum:
igitur consubstantialis est genitori Patri; sicut
Deus ex Deo, et lumen ex lumine, eamdemque habet
cum genitore naturam. Tunc imperator iratus,
exsilium interminatus est eis. At illi: Potestatem,
inquiunt, habes puniendi: non tamen nos Patrum
statuta destruimus. Tunc imperator illos pelli jussit
<pb n="1021C"/>
Ecclesiis, et pro eis alios ordinari. Tunc Eudoxius,
cum tyrannice Constantinopoleos teneret Ecclesiam,
pulso Eleusio Cyzici, Eunomium ordinavit episcopum.
Et Aetium in scriptis abdicaverunt, cujus videbantur
esse consortes; scripseruntque Georgio
quod fuerat gestum. THEODORETUS, <hi>lib.</hi> II, <hi>cap. 27,
p.</hi> 111.</p>
<p>
            <emph>EXEMPLAR EPISTOLAE UNIVERSI CONCILII
Ad Georgium contra Aetium, <hi>Propter nefariam blasphemiam ejus.</hi> </emph>
          </p>
<p>Sancta synodus Constantinopoli congregata, domino
honorabili Alexandrinae civitatis episcopo Georgio
salutem.</p>
<p>Synodo reprehendente Aetium propter nefandas
<pb n="1021D"/>
ejus et plenas scandalis scripturas, secundum consequentiam
ecclesiasticarum sanctionum, super eo
ab episcopis actum est quod decebat. Diaconatu
namque depositus est, et ab Ecclesia factus extraneus.
Et a nobis haec monita processerunt, ut neque
ad lectionem cujuspiam veniant nefandae ejus epistolae:
sed abjiciantur, eo quod vehementer inutiles
sunt. His autem adjicimus etiam anathematizandum
eum, si permaneat in eo proposito, cum sequacibus
suis. Consequens enim erat ut omnes in synodo convenientes
episcopi deponerent auctorem scandalorum
et schismatum in omni terrarum orbe factorum
inter Ecclesias, et concordarent in sententia contra
cum juste prolata. Sed extra vota spemque nostram
Serras et Stephanus, Heliodorus et Theophilus in
<pb n="1022A"/>
nostra sententia concordare noluerunt, neque in ejus
depositione subscribere; cum scilicet Serras etiam
aliam vesanam arrogantiam ejusdem accusaret Aetii.
Dicebat enim eum asperiora praesumere, atque
dixisse: quoniam ea quae Deus hactenus celasset
apostolis, revelata sibimet affirmaret. Post hujusmodi
vesanos superbosque sermones a memorato
Serra de Aetio protestatos flecti precibus nequiverunt,
ut in nostra fierent determinatione concordes.
Verumtamen nos longanimitate detenti, multo tempore
sustinuimus eos, nunc indignantes, nunc rogantes,
nunc interminantes, nunc iterum supplicantes,
ut convenirent nobiscum, et consona omni concilio
definirent. Sustinebamus ergo si forsitan audirent,
si forsitan intelligerent, si forte prospicerent. Cumque,
<pb n="1022B"/>
multo tempore nobis perdurantibus, non flecterentur
sequi sententiam super praedicto viro prolatam,
Ecclesiae honorabiliorem esse quam horum virorum
amicitias judicantes, finivimus contra eos excommunicationis
tempus, sex mensium ad agendam
poenitentiam eis dantes inducias; ut si intra hoc
tempus converterentur et consentirent definitionibus
fratrum suorum, susciperentur in Ecclesia, et propriam
fiduciam charitatemque repararent. Si vero
sine poenitentia permanerent, amicitiasque hominum
regulis Ecclesiae et concordiae nostrae praeponerent,
tunc eos episcopatus dignitate esse judicamus extraneos.
Quibus depositis, necessarium erit ut in eorum
locis alii constituantur episcopi, quatenus legalis Ecclesia
competentem sumens ordinem, sibi concordet:
<pb n="1022C"/>
episcopis videlicet universis servantibus vinculum
charitatis, eademque cum perfectione dicendo in uno
intellectu unaque essentia. Ut ergo cognoscas quae
concilio placuerunt, haec tuae reverentiae scripta
transmisimus: orantes ut gratia Christi ista custodiens,
pacifice et legitime regas sub te constitutas
ecclesias. THEODORETUS, <hi>lib.</hi> I, <hi>cap. 28, p.</hi> 114.
<emph>278</emph> </p>
        </div2>

<div2>
          <head>CAPUT XLIII. <hi>De Eunomio, et quomodo in Cyzico fuerit ordinatus, et inde rursus expulsus, haereseos auctor exstiterit.</hi> </head>
<p>Hunc enim Aetium Eunomius suis libris exaltat,
et hominem Dei vocat, multisque favoribus honorat,
Sed tunc et abdicantibus eum interfuit, et ab eis
episcopalem ordinationem ipse suscepit. Eudoxius
igitur et Acacius cum suis praebentes consensum his
<pb n="1022D"/>
quae in Nicaea Thraciae gesta sunt, pro Basilio et
Eleusio alios constituerunt episcopos: de quibus supervacaneum
loqui nunc censeo. De Eunomio solum
habito sermone narrabo. Igitur cum, Eleusio vivo,
Cyzicenam Ecclesiam percepisset Eunomius, et populi
salubritatem videret Eudoxius, atque imperatorem
conspiceret saevientem contra eos qui creatum
profitebantur unigenitum Dei Filium, eum compuliut
celaret hunc sensum, nec eum aperiret investigant
tibus accusatoribus: dicens Eunomio quoque, quoniam
opportuno tempore praedicabimus quae modo
celamus, et ignorantes docebimus, et contradicentes
aut flectemus, aut cogemus, aut puniemus. His promissionibus
persuasus Eunomius, obumbratam proferebat
impietatem. Sed qui divinis educati sunt sermonibus,
<pb n="1023A"/>
videntes dictorum calliditatem, moleste
quidem ferebant: aperte vero contradicere praesumptionis
opus, et non sapientiae judicabant. Circumponentes
ergo speciem sibimet haereticae pravitatis,
et hoc se esse fingentes, accesserunt ad domum
ejus: rogantes ut eis exponeret aperte dogmatis veritatem,
nec pateretur huc et illuc eos diversis ferri
doctrinis. Tunc ille accepta praesumptione, sensum
quem celabat aperuit. Quibus dicentibus nimis esse
nefarium ut non omnes sub eo constituti veritate
fruerentur, his et hujusmodi seductus verbis, in conventu
ecclesiae suam blasphemiam revelavit. At illi
zelo suas animas accendentes, ad Constantinopolim
perrexerunt. Et primum quidem apud Eudoxium inscripserunt
Eunomium; quo eos non suscipiente,
<pb n="1023B"/>
adeuntes principem, pestem illius cum gemitu panderunt.
Dicebant enim potius istius dicta impia esse
quam Arii. Pro his indignatus imperator, praecepit
Eudoxio ut deduceretur Eunomius, et convictus sacerdotio
nudaretur. Cumque frequenter ab accusatoribus
importunitatem passus Eudoxius declinaret,
adierunt rursum imperatorem, ingemiscentes, quia
nihil quod praeceperat fecisset Eudoxius; sed tantam
despiceret civitatem, blasphemiis Eunomii percuntem.
Tunc Constantius expulsurum se interminatus
Eudoxium est, nisi Eunomium judicandum
deduceret, et convictum in accusatione puniret. Hoc
metuens Eudoxius, scripsit Eunomio ut de Cyzico
fugeret, sibique reputaret, qui nequaquam ejus monitionibus
obedisset. Verum Eunomius metuens abscessit
<pb n="1023C"/>
quidem; sed contumeliam non ferens, proditionis
quidem accusabat Eudoxium, laesumque se et
Aetium asserebat; ac deinde gregem propriae cohortis
instituit. Quicunque enim ejus dogmatis concordiam
sequebantur ab Eudoxio recesserunt: proditionem
accusantes ejus, sociantes semetipsos Eunomio,
qui hactenus ab illo nomen habere noscuntur. Hinc
ergo haeresiarches factus Eunomius, impietatis cumulo
auxit Arii blasphemias. Quia vero arrogantiae
serviens passioni, proprium probatur fecisse collegium,
ipsa quae sunt gesta conclamant. Nam cum abdicatus
Aetius fuisset et expulsus, cum eo egressus
non est; licet doctorem eum et Dei hominem nominaret;
sed mansit conjunctus Eudoxio. Cum autem
impietatis poena exigeretur, ratum non habuit concilii
<pb n="1023D"/>
decretum; sed ordinavit episcopos atque presbyteros
episcopali dignitate privatus. THEODORETUS, <hi>lib.</hi> 
 II, <hi>cap. 26, p.</hi> 115.</p>
</div2>

<div2>
          <head>CAPUT XLIV. <hi>De Apollinare patre simul et filio, et eorum haeresi.</hi> </head>
<p>Per idem tempus in Laodicia Syriae duo erant viri
uno nomine nuncupati, pater atque natus, uterque
dicebatur Apollinaris. Pater presbyteri dignitate functus,
filius autem habens lectoris officium. Graecorum
ambo doctores eloquiorum. Pater grammaticus,
filius erat rhetor. Pater namque, cum fuisset Alexandrinus
genere, et prius docuisset in Beryto, postea
Laodiciam, et veniens duxit uxorem, et filium habuit
Apollinarem. Tunc igitur ambo exercebantur cum
<pb n="1024A"/>
Epiphanio sophista; et cum essent ejus amici, valde
fovebant eum. Hoc metuens Theodotus Laodicenus
episcopus, ne frequenti confabulatione sophistae declinarent
ad paganitatem, prohibuit ne ad ejus scholas
accederent. Qui parvipendentes episcopum, Epiphanii
amicitias magis amplectebantur. Postea Georgius
Theodoti successor, cum eos prohibere non
potuisset, ambos communione privavit. Tunc Apollinaris
filius arbitratus esse injuriam, et fretus eloquii
tumore sophistici, novitatem et ipse introduxit haereseos,
quae nunc fertur nomen inventoris gerens.
Aiunt enim quidam excitatos eos adversus Georgium,
non tantum propter praedictam causam, sed quia videbant
eum varia dogmata proferentem; et nunc
quidem profitentem similem Patri Filium, sicut erat
Seleucia constitutum; nunc autem in Arianam declinare
<pb n="1024B"/>
sententiam. Quapropter velut opportunam
sumentes occasionem, abscedunt. Cumque nullus eis
intenderet, sub schemate religionis pestem haereseos
introducunt. Et primum quidem dicebant animam a
Deo Verbo in dispensatione incarnationis non assumptam.
Deinde quasi poenitentia ducti, corrigentes
semetipsos adjecerunt: Animam quidem assumptam,
quae tamen non haberet mentem, sed Deum Verbum
esse pro mente in homine assumptum. Circa hoc itaque
solum dicuntur esse corrupti, qui nunc illorum
nomine vocitantur; nam Trinitatem consubstantialem
esse profitentur. SOCRATES, <hi>lib.</hi> II, <hi>cap. 36. Edit.
Christ. Vales. cap. 46, p.</hi> 160.
<emph>279</emph> </p>
        </div2>

<div2>
          <head>CAPUT XLV. <hi>Quomodo Jacobi episcopi orationibus Persarum rex non potuerit praevalere Romanis.</hi> </head>

<pb n="1024C"/>
<p>Cum inter haec Sapores rex Persarum contra Romanos
castra metaretur, Constantius cum magno
exercitu veniens Antiochiam, fugavit hostes <note>( <hi>An.
Dom.</hi> 357)</note>. Quod non militia Romanorum egit, sed
Deus, qui colitur a Romanis. Tropaeum ergo nunc
studeo narrare victoriae. Nisibis, quam quidam Antiochiam
Mygdoniam vocant, in termino posita est
Persicarum Romanarumque terrarum. Hujus erat
episcopus atque rector, et dux Jacobus, apostolicae
gratiae radiis illustratus. Cujus digna laudandaque miracula
in hac historia conscribere aut enumerare
supervacaneum judicavi. Sed unum tantummodo
ejus opus narrationis causa exponam. Hujus igitur
civitatem Romanis subditam Persarum exercitus obsidebat;
<pb n="1024D"/>
et cum septuaginta dies jugiter observaret,
et multas quidem cepisset civitates, plurimaque circa
hanc molimina posuisset et vallos, atque fossata pro
capienda urbe fecisset, eam nequaquam valuit obtinere.
Postea vero Persae impetum Mygdonii fluminis,
per civitatem mediam properantis, a longe retinentes,
et utrasque ripas ejus facientes celsiores, ut
aqua in se collecta concresceret, quo vi majori posset
irruere: cum vidissent jam etiam illas quas fecerant
sublimes ripas impleri, subito auferentes quas
fecerant cataractas, dimiserunt impetum fluminis
contra murum, qui vehementis aquae pondus non ferens,
est inclinatus et cecidit. Quo facto, ingrediens
aqua cum magno impetu, etiam aliam partem muri,
<pb n="1025A"/>
unde fluvius solebat exire, cum magna ruina deposuit.
Hoc Sapores inspiciens, credidit se sine pugna
capere civitatem. Et illa quidem die quievit, ut et
fundus fluminis purgaretur, et posset ambulari per
fluvium. Altera vero die cum omni militia credens
per loca ruinosa murorum civitatem intrare, vidit
murum ex utraque parte fabricatum. Ille namque sacratissimus
homo orationibus milites coarmavit, et
alios urbis habitatores. Quo facto, et murum restituit,
et propugnacula fecit, quibus repelleret accedentes.
Et hoc non ad murum veniens egit, sed intra
templum sacratum Domino supplicans adimplevit.
Porro Saporem non solum muri fabrica terruit,
sed etiam altera visio perturbavit. Vidit enim stantem
supra murum quemdam imperiali schemate circumamictum,
et tam purpura quam diademate resplendere.
<pb n="1025B"/>
Arbitratus autem esse Romanorum imperatorem,
mortem minatus est eis qui nuntiaverant
non illic eum esse praesentem. Quibus affirmantibus
se vera dixisse, et Constantium Antiochia commorari,
ex vultu, quem videbat, agnovit eorum verba
esse veracia; et ait, Deum bella gerere pro Romanis.
Cumque hoc graviter haberet, infelix sagittam
dimisit in aerem. Et cum vidisset quia in corpore
eum jaculari non potuit, tamen a vesaniae suae impetu
non recessit. Tunc igitur Ephrem vir mirabilis,
et conscriptor egregius apud Syros, sacratissimo Jacobo
supplicabat ut veniret ad murum, et videns
barbaros, maledictionis jacula contra eos emitteret.
Flexus ergo venerabilis homo, ascendit in quamdam
<pb n="1025C"/>
turrim; et cum millia millium videret exercitus,
aliam maledictionem eis non petiit, nisi cinyphes et
culices; ut per parva animalia supernam virtutem
potuissent agnoscere. Orationem vero secutae sunt
nebulae cinyphum et culicum. Et elephantorum quidem
promuscidas, cum sint concavae, equorum vero,
aliorumque jumentorum aures simul et nares impleverunt.
At illi ferre vim parvorum animalium non
valentes, sessores suos, ductoresque excussos dorsis
projecerunt, et diruptas acies confuderunt; exercitumque
relinquentes, summo impetu fugiebant. Hoc
modo ter miserrimus imperator parvam clementemque
correptionem in se cognoscens factam, a Deo
habente providentiam animarum eum pie colentium,
suum exinde reduxit exercitum: confusionem, non
victoriam ex illa obsidione percipiens. THEODORETUS,
<pb n="1025D"/> <hi>lib.</hi> 
 II, <hi>cap. 30, p.</hi> 117.</p>
</div2>

<div2>
          <head>CAPUT XLVI. <hi>De concilio denuo apud Antiochiam congregato.</hi> </head>
<p>Hoc itaque tempore Constantius Antiochia morabatur.
Et, Parthico praelio quiescente, rursus colligebat
episcopos: cogens omnes negare verbum et
unius substantiae et alterius substantiae. Verum cum
Eudoxius post Leontium Antiochenam arripuisset
sedem, deinde pulsus post multa concilia, cum Constantinopolitanum
inique tenuisset episcopatum, Antiochena
Ecclesia pastore privata videbatur. Tunc
ergo convenientes episcopi, cum essent plurimi, et
undique congregati, dicebant imperatori oportere
<pb n="1026A"/>
primitus pastorem constitui, et ita cum illo de dogmatibus
cogitari. THEODORETUS, <hi>lib.</hi> II, <hi>cap. 31,
p.</hi> 119.</p>
</div2>

<div2>
          <head>CAPUT XLVII. <hi>De translatione sancti Meletii ad Antiochenum episcopatum, et de ejus expositione de unitate Trinitatis.</hi> </head>
<p>Illo tempore sacratissimus Meletius civitatem
quamdam Armeniae regens, et barbaros edocens,
quietem habere videbatur. Quem putantes Ariani sibi
consentire, petierunt a Constantio ut Antiochenae
constitueretur praesul Ecclesiae. Cum quibus etiam
orthodoxi propter claritatem ejus vitae et salubritatem
rectorum dogmatum, in ejus subscripsere decreto;
ipsumque decretum utraque pars Eusebio Samosateno
commendavit episcopo. Veniente siquidem
<pb n="1026B"/>
magno Meletio, occurrit ei populus utriusque partis,
cum quibus Judaei pariter et pagani desiderantes famosissimum
illum videre Meletium. Tunc imperator
et ei et aliis qui exponere poterant jussit ut populis
explanarent locum illum: <hi>Dominus creavit me in initio
viarum suarum in opera sua <note>(Prov. VIII, 22)</note>
            </hi>; praecipiens
ut exceptores eorum verba conscriberent. Et
primum quidem Georgius Laodiciae fetorem haereticae
pestis evomuit. Post quem Acacius Caesareae, quamdam
nisus mediam proferre <emph>280</emph> doctrinam, multum
ab illorum blasphemia recessit: non tamen summum
apostolicae integritatis dogma servavit. Tertius
autem magnus surrexit Meletius, et rectitudinem regulae
in sacra disputatione monstravit. Nam veluti
quodam pondere veritatis utens, et quod plus, et
<pb n="1026C"/>
quod minus erat, evitavit. Cumque turba universa
faveret, rogans ut brevem eis doctrinae daret imaginem:
tres ostendens digitos, deinde colligens duos,
et unum tendens, illam laudabilem protulit vocem
Tria sunt quae intelliguntur, sed tanquam de uno disputamus.
THEODORETUS, <hi>ibidem.</hi> </p>
</div2>

<div2>
          <head>CAPUT XLVIII. <hi>Quod, expulso Meletio, Euzoius Arianus Antiochiae sit ordinatus episcopus.</hi> </head>
<p>Eo tempore fertur archidiaconem ejus Ecclesiae,
adhuc eo loquente, extensa manu ejus os obstruxisse.
At ille suam sententiam manu clarius quam voce signavit.
Tribus enim apertis digitis, et denuo clausis,
et uno tantum digito rursus extenso, pollicis schemate
divulgabat: quia tres unum sunt. Deinde archidiacone
<pb n="1026D"/>
ejus manum, ore dimisso, tenente, libera
voce clamabat, Nicaenum servari debere concilium.
SOZOMEN., <hi>lib.</hi> IV, <hi>cap. 27. Edit. Christ. Vales. cap.
28, p.</hi> 587.</p>
<p>Contra hanc doctrinam Ariani calumniae linguas
exacuerunt, Sabellianum asserentes sanctum esse
Meletium. Ob quam rem principi suaserunt ut in
propriam provinciam exsilio mitteretur. Et supradictus
Euzoius aperte Arianum dogma laudavit; hunc
enim cum Ario magnus Alexander diaconatu privaverat.
Hoc itaque facto, Christianus populus ab haereticis
divisus, in apostolicam ecclesiam positam loco
qui dicitur Vetus, conveniebat. Annis namque triginta
postquam magnus Eustathius fuerat expulsus,
orthodoxi Arianorum onera sunt perpessi, rerum
<pb n="1027A"/>
mutationem utilem sustinentes. THEODORETUS, <hi>lib.</hi> II, <hi>cap. 31, p.</hi> 
 120.</p>
<p>Sequacibus enim Meletii communicare noluerunt
hi qui ab initio Nicaenum dogma servaverant: dicentes,
quia ex Ariano decreto Meletius fuerit ordinatus,
et sequaces ejus ab illo sint baptizati: ob quam
rem Antiochena Ecclesia in aliam dividitur partem.
SOZOMEN., <hi>lib.</hi> IV, <hi>cap. 27. Edit. Christ. Vales. cap.
28, p.</hi> 588.</p>
<p>Cumque viderent orthodoxi haereticorum crescere
magis impietatem, et apostolici dogmatis defensores
aperte debellari, sanctumque Meletium pulsum, et
Euzoium haereticum ordinatum, verborum memorati
sunt, quae dicta sunt Loth: <hi>Salva</hi> (inquit), <hi>salva
animam tuam <note>(Gen. XIX, 17)</note>
            </hi>. Ad haec etiam evangelici
<pb n="1027B"/>
verbi dicentis: <hi>Si oculus tuus dexter scandalizat
te, aufer eum et abjice abs te <note>(Matth. V, 29)</note>
            </hi>. Idem et
de manu et pede Domino sanciente, qui etiam adjecit,
dicens: <hi>Melius est</hi> enim <hi>tibi ut pereat unum
membrum tuum, quam totum corpus in gehennam mittatur <note>(Matth. V, 30)</note>
            </hi>.
THEODORETUS, <hi>lib.</hi> II, <hi>cap. 31.
Edit. Christ. Vales. cap. 32, p.</hi> 121.
</p>
        </div2>

<div2>
          <head>CAPUT XLIX. <hi>De constantia Eusebii propter Meletium.</hi> </head>
<p>Porro mirabilis Eusebius, cujus dudum memini
decretum fuisse commendatum, videns praevaricationem
pactorum circa Meletium meditatam, ad suam
reversus est civitatem. Ariani vero scriptum testimonium
metuentes, Constantio suaserunt ut mitteret
<pb n="1027C"/>
qui decretum de Meletio factum ab Eusebio revocaret.
Tunc missus est veredarius qui haec velociter
adimpleret. Cumque venisset et imperatoris verba
nuntiasset, tunc Eusebius admirandus, commune,
inquit, depositum non restituam, nisi omnes qui tradiderunt
dicant. Quod dum qui fuerat missus renuntiasset,
indignatus imperator, denuo misit, ut redderet
quod accepit: adjiciens scripto, ut si reddere
nollet, dexteram manum ejus abscinderet; verbo tamen
jubens illi quem misit, ne faceret quod habebatur
in litteris. Cumque epistolam legisset Eusebius,
et invenisset poenam ab imperatore dictatam, cum
dextera manu obtulit et sinistram, ambas incidi petens.
Nam decretum, inquit, non dabo, clarum Arianae
pestis indicium. Hanc ejus firmitatem Constantius
<pb n="1027D"/>
videns, laudavit egregie. Mirantur enim et impii
resistentium sibi laudes, cum gestorum magnitudine
superantur. THEODORETUS, <hi>lib.</hi> II, <hi>cap. 32, p.</hi> 121.</p>
</div2>

<div2>
          <head>CAPUT L. <hi>Quomodo Julianus, negata Christiana religione, bellum contra Constantium parabat, et de morte Constantii.</hi> </head>

<pb n="1028A"/>
<p>Haec igitur apud Orientales agebantur Ecclesias.
Interea Julianus Caesar bello devincens barbaros
apud Rhenum fluvium residentes <note>( <hi>An. Dom.</hi> 361)</note>,
alios quidem peremit, alios cepit; claraque victoria
decoratus, dum mediocritate vitae atque mansuetudine
militibus gratus esset, ab eis appellatur Augustus.
Hoc facto, nihil de Constantio cogitans, judices
ab illo factos honoribus mulcebat; et ad illius invidiam
litteras proferebat, quibus ostenderet eum propter
bellum contra Magnentium gestum, in Italiam
barbaros induxisse. Repente vero religione mutata,
cum prius Christianus esse putaretur, semetipsum
pontificem nominavit; et veniens ad templa paganorum,
sacrificabat, subjectisque talia colere suadebat.
<pb n="1028B"/>
Cumque Constantius propter bellum Persicum Antiochiae
moraretur, sperans ille quia sine bello posset
Illyricum detinere, ad eos agebat iter: dicens se
velle Constantio satisfacere, tanquam non sponte,
sed voluntate militum infulas imperii suscepisset.
Dicitur itaque quia dum ad hos terminos accessisset,
vindemia jam collecta, circa occasum pleiadum uvas
denuo fuisse prolatas. Insuper etiam imbrem ex aere
descendentem, in ejus veste simul et caeterorum
guttas singulas crucis formasse signacula. Hoc facto,
videbatur et ipsi et aliis, quia botris extra tempus
illatis, bonum rei panderetur indicium; imber autem
cadens vestem supra quam ceciderat roboraret. <emph>281</emph> 
Alii vero dicebant, uvarum signum praeter tempus
significare perditionem imperatoris ad instar hujusmodi
<pb n="1028C"/>
botrorum, et parvi temporis fore ejus imperium.
Porro de cruce dicebant praenuntiare hoc signum,
quia sit coeleste dogma Christianorum, et
oporteat signari cunctos crucis indicio. Unde cognoscitur
quia diversa interpretati, quam dixerat imperator,
veritate fraudati non sunt; utrumque enim
opportune dictum sequens tempus ostendit. Cum audiret
itaque Constantius contra se venire Julianum,
instructione belli Parthici derelicta, Constantinopolim
veniebat. SOZOMEN., <hi>lib.</hi> V, <hi>cap. 1, p.</hi> 394.</p>
<p>Et Mopsucrenis inter Cilicas atque Cappadocas,
nimia cogitatione apoplexiae passione defunctus est,
consulatu Thauri et Florentii, tertia die mensis Novembris,
anno vitae suae quadragesimo et quinto <note>( <hi>An.
Dom.</hi> 361)</note>: ex quibus tredecim cum patre regnavit,
<pb n="1028D"/>
viginti quinque post illum. SOCRATES, <hi>lib.</hi> II, <hi>cap. 37.
Edit. Christ. Vales. cap. 47, p.</hi> 161.</p>
<p>Quo defuncto, Julianus quidem jam Thracias obtinebat.
Et non post multum Constantinopolim veniens,
appellatus est imperator. SOZOMEN., <hi>lib.</hi> V, <hi>cap. 1, p.</hi> 
 591.</p>
</div2>
      </div1>

<div1>
        <head>LIBER SEXTUS.</head>

<pb n="1027"/>
<emph>282</emph> 

<div2>
          <head>CAPUT PRIMUM. <hi>De Juliani genere ac disciplinis, et quomodo pervenerit ad imperium.</hi> </head>

<pb n="1027D"/>
<p>Nunc igitur de Juliano pauca dicenda sunt, ejusque
<pb n="1028D"/>
genere ac disciplina, et quomodo venerit ad
imperium [ <hi>ms. Lyr.,</hi> principatum]. Constantinus,
qui Byzantium suo nomine Constantinopolim appellavit,
duos habuit ex eodem patre, non ex eadem
<pb n="1029A"/>
matre, germanos; quorum unus Dalmatius, alter Constantius
vocabatur. Et Dalmatius quidem habuit sui
nominis filium; Constantius autem duos habuit natos,
Gallum et Julianum. Post mortem Constantini
conditoris Constantinopolitanae civitatis, dum milites
juniorem Dalmatium peremissent, tunc et isti,
defuncto jam patre, pene mortis periculum cum
Dalmatio sustinuerant, nisi Gallum quidem aegritudo
quae putabatur inevitabilis liberasset; Julianum vero
aetas infantis; erat enim annorum octo. Cumque ab
eis fervor imperatoris quievisset, Gallus circa Ephesum
apud doctores erat, ubi etiam a progenitoribus
nossessiones habebat. Porro Julianus crescens, in
auditoriis Constantinopolitanae urbis exercebatur in
basilica ubi doctores erant, habitu privato procedens;
<pb n="1029B"/>
habebatque paedagogum eunuchum nomine
Mardonium, grammaticum Nicoclem Laconensem.
Rhetoricam vero legebat apud Eubolum [ <hi>ms. Frob.
et Niv.,</hi> Ecebolum] sophistam tunc Christianum.
Quod providentia quippe Constantii gestum est: ne
apud paganum sophistam legens, ad ejus superstitionis
dogmata declinaret. Erat enim Julianus ab initio
Christianus. Cumque lectione proficeret, fama per
populum volitabat, quia posset etiam Romanam gubernare
rempublicam. Quod dum latius panderetur,
aestuationes induxit imperatori Constantio. Quamobrem
abstulit eum ab urbe regia, et misit in Nicomediam:
praecipiens ne conveniret apud Libanium
sophistam Syrum. Tunc enim Libanius a paedagogis
Constantinopolitanis expulsus, Nicomedia morabatur.
Prohibebatur ergo Julianus apud Libanium legere,
<pb n="1029C"/>
eo quod paganus esset, verumtamen librorum
ejus lectionibus utebatur. Cumque proficeret in rhetorica,
supervenit in Nicomediam Maximus philosophus,
non ille Byzantius pater Euclidis, sed Ephesius;
quem postea quasi artes magicas exercentem, Valentinianus
imperator praecepit occidi. Tunc igitur non
ob aliam causam Nicomediam venerat, nisi Juliani
fama pertractus. Apud quem Julianus cum verba philosophica
[ <hi>ms. Lyr.,</hi> sophistica] praegustasset, coepit
etiam doctoris imitari religionem. Is enim etiam imperii
cupidinem animo ejus immiserat. Cumque haec
non laterent aures imperatoris, inter spem metumque
constitutus, suspicionem celare volens (quia qui dudum
integer fuerat Christianus, postea proditor est
<pb n="1029D"/>
effectus), tonsus monachicam simulabat vitam; et
latenter quidem exercebatur in philosophia; in manifesto
autem sacros Christianorum legebat libros.
Denique in ecclesia Nicomediae lector est constitutus;
et sub hoc habitu furorem declinavit imperatoris.
Haec equidem pro timore faciebat, nequaquam a spe
recedens quam mente conceperat. Dicebatque plurimis
amicorum suorum feliciora fore tempora quibus
ipse rerum potiretur imperio. <emph>283</emph> Dum haec itaque
contra eum sic agerentur, Gallus germanus ejus Caesar
constitutus, venit ad Nicomediam visurus eum,
dum pergeret ad Orientem. Post paululum vero perempto
Gallo, repente Julianus quoque fit suspectus
imperatori, qui etiam eum custodiri praecepit; et
dum fuga lapsus fuisset, diversa loca circumeundo
<pb n="1030A"/>
salvatus est. Vixque sero uxor imperatoris Eusebia
celatum inveniens, supplicavit imperatori quatenus
nihil mali pateretur: sed ut potius ad philosophandum
mitteretur Athenas. SOCRATES, <hi>lib.</hi> III, <hi>cap. 1,
p.</hi> 164.</p>
<p>Coepit igitur Julianus imperialia sceptra desiderare.
Quamobrem discurrens universam Helladam, vates
quaerebat responsa reddentes: consulens si ad suum
imperium perveniret; invenitque virum qui ei desiderata
se dicere fateretur. Is eum perducens ad
quemdam idolorum locum, et intromittens in adytum,
seductores daemones evocavit. Quibus solemniter apparentibus,
terrore compellitur Julianus in fronte sua
crucis formare signaculum. Tunc daemones tropaei
dominici figuram respicientes, et suae recordati devictionis,
<pb n="1030B"/>
repente disparuerunt. Quod agnoscens magus,
coepit culpare Julianum. At ille et terrorem significavit,
et crucis se dixit obstupuisse virtutem, eo
quod videntes hoc signum daemones evanuerint.
Porro magus: Non hoc suspiceris, inquit, o bone vir,
quia timuerunt, sicut ais: sed abominati hoc signum
potius, abscesserunt. Et ita capiens miserum, odio
replevit Christiani signaculi Julianum. THEODORETUS, <hi>lib.</hi> 
 III, <hi>cap. 3, p.</hi> 126.</p>
<p>Post haec igitur imperator evocavit Julianum, et
constituit Caesarem <note>( <hi>An. Dom.</hi> 360)</note>: dansque ei
conjugem Constantiam sororem suam, contra barbaros
eam destinavit ad Gallias. Hi namque barbari,
quorum imperator Constantius contra Magnentium
solatia petierat, cum nihil profuissent contra tyrannum,
Romanorum vastabant urbes. Cum esset ergo
<pb n="1030C"/>
juvenculus Julianus, jussit ut praeter consilium ducum
nihil moliri praesumeret. Cumque illi accepta
potestate negligerent, et propterea barbari superarent,
tunc Julianus duces quidem deliciis vacare permisit.
Sumens autem milites, eisque spolia peremptorum
hostium compromittens, initium vincendi
barbaros fecit, et amorem suum apud milites collocavit.
Fertur itaque, dum in aliquam civitatem fuisset
ingressus, quia corona laurea, quibus soleat civitates
ornari, inter columnas pendens, rupto fune
super ejus caput decidit, eumque aptissime coronavit.
Quo facto, cuncti clamaverunt, quia ei signum
foret imperii. Aiunt enim quidam Constantium propterea
eum contra barbaros direxisse, ut ibi deficeret.
<pb n="1030D"/>
Sed nescio utrum vera suspicio sit; nam qui ei
germanam dedit uxorem, si hoc cogitasset, contra
se potius insidias excitaret. Cum igitur Julianus
apud imperatorem de ducum negligentia quereretur,
alter mittitur magister armorum, ejus alacritati conveniens,
cujus ministerio cum barbaris est fiducialiter
congressus; et dum illi per legatos litteras imperatoris
eos ad provincias invitantis ostenderent,
tunc ille legatos eorum misit in vincula; factaque
congressione vicit, ita ut etiam captum regem Constantio
dirigeret. Hac felicitate provectus, a militibus
appellatur Augustus. Cumque corona deesset imperialis,
unus signa portantium torquem quem habebat
in collo, sumens, Juliani capiti circumposuit.
Hoc ergo modo Julianus imperator est factus. Quae
<pb n="1031A"/>
vero postea gesserit ille philosophus judicent audientes.
In ipso namque principio non missa legatione
apud Constantium, nec animum benefactoris
placans, quaecunque ei videbantur agebat: modo judices
mutando provinciales, modo derogando Constantio,
et per urbes singulas publice relegendo ab
eis barbaris definitas epistolas. Quamobrem plurimi
cum sequebantur, a Constantio recedentes. Tunc
igitur etiam figmentum Christianitatis quod habebat
abjecit. Et dum circumiret diversas urbes, aperiens
templa, idolis offerebat, et semetipsum paganorum
pontificem nominabat. Cumque talia gereret, intestinum
bellum contra Constantium quaesita occasione
praeparabat, et quantum ad eum perfici potuit. Non
enim sine multo sanguine studium ejus philosophiae
poterat adimpleri, nisi Deus consiliorum judex, alterum
<pb n="1031B"/>
sine alterius concertatione finisset. Nam cum
venisset Julianus ad Thracias, nuntiatum est ei mortuum
fuisse Constantium. Et hoc modo intestino bello
Romanum liberatur imperium. Veniens autem Julianus
Constantinopolim, cogitare coepit quemadmodum
sibi populum complacaret, et ejus favorem decenter
acquireret. Quod hac arte fecit. Bene namque sciebat
Constantium ab omnibus populis nomen consubstantialitatis
amplectentibus odiri: ob quam rem ab
ecclesiis videbantur exclusi, et episcopi confiscati exsilioque
directi. Simul etiam noverat et paganos
fuisse contristatos prohibitione sacrificiorum, et desiderare
adipisci tempus quo eorum aperirentur templa,
et haberent idolis immolandi licentiam. Sic igitur
utrumque populum moeroribus vulneratum a defuncto
<pb n="1031C"/>
agnoscens, et communiter omnes eunuchorum
violentia, et praecipue Eusebii rapinis ingemiscentes,
apud omnes semetipsum artificioso velamine commendavit;
et aliis quidem fingebat, aliis autem per
vanam gloriam largus erat: omnibus tamen in communi,
qualis esset religione, monstrabat. Et primum
quidem crudelitati Constantii circa subjectos derogans,
et eam [ <hi>ed. Frob. et Niv.,</hi> eum] coram populo
universo redarguens, jubet episcopos exsilio deportatos
revocari, et confiscatas eorum reddi substantias.
Templa quoque paganorum velociter suis necessariis
praecepit aperire. Eos autem qui fuerant ab
eunuchis oppressi, recipere quae male ab eis fuerant
abrepta sancivit. Eusebium vero praesidentem imperiali
cubiculo morte damnavit, non solum quia multos
<pb n="1031D"/>
oppresserat, sed quia Gallum quoque fratrem
suum, ejus accusatione audierat interemptum. Et
corpus quidem Constantii regio honore sepelivit. Expulitque
palatio eunuchos, tonsores et cocos. Eunuchos
quidem, quia ejus uxor obierat, post quam non
duxit aliam. Cocos autem, eo quod cibis simplicibus
uteretur. Tonsores autem: unus, inquit, sufficit
multis. Scriptorum autem plurimos fortunae antiquae
restituens, reliquis eorum mercedem scripturae dari
praecepit. Abscidit quoque etiam publicum cursum
mularum et caballorum, quos publicis jussit utilitatibus
ministrari. Haec ejus opera laudant pauci, plurimique
vituperant: quia remoto fastu palatii, contemptibile
videbatur imperium. Is enim noctibus vigilans
<pb n="1032A"/>
conscribebat libros; et descendens in senatu
publice recitabat. Solus enim imperatorum <emph>284</emph> a
Julio Caesare in curia senatus recitavit orationes.
Honorabat quoque disciplinarum cultores, maxime
philosophantes. Quamobrem undique fama congregabat
hujusmodi viros, emanantes circa palatia, qui
circumamicti palliis, magis habitu quam magisterio
pandebantur. Erantque graves universis Christianis,
seductores viri et imperatoris semper religioni faventes.
Habens itaque Julianus plurimum vanae gloriae
vitium, cunctos ante se principes laceravit in
oratione quam de Caesaribus scripsit. Hac ergo arrogantia
motus, etiam contra Christianos conscripsit
libros. Ut ergo cocos atque tonsores expelleret, opus
philosophi, non tamen imperatoris egit; ut autem detraheret
atque laceraret, neque philosophi neque
<pb n="1032B"/>
principis fuit. SOCRATES, <hi>lib.</hi> III, <hi>cap. 1, p.</hi> 166.</p>
</div2>

<div2>
          <head>CAPUT II. <hi>Quomodo Julianus ad ritum devenerit paganorum, et de sacrificiis idolorum.</hi> </head>
<p>Fertur itaque mox in ipso principio Julianum sic
aperte et impudenter negasse Christianam fidem, ut
quibusdam sacrificiis et invocationibus, quas expiationes
[ <hi>ed.,</hi> expeditiones] pagani vocant, et sanguinis
immolatione, nostrum baptisma studeret ablui, et
abrenuntiare ecclesiasticae confessioni. Ex illo enim
tempore tam secrete quam publice, et in templis licenter
pagani sacrificia celebrabant. Fertur etiam
quia dum aliquando sacrificaret, ostensum sit ei in
visceribus pecudis immolatae signaculum crucis corona
<pb n="1032C"/>
circumdatum. Qua visione, alios quidem sacrificii
ministros fuisse perterritos: aestimantes quippe
hujusmodi religionis virtutem et Christiani dogmatis
aeternitatem; eo quod corona quae circumdabat crucem
victoriae esset indicium; et quia ambitus circuli
a suo principio nusquam terminaretur, sed magis
rursus reverteretur in semetipsum. Cumque caeteri
mirarentur, princeps hujus scientiae confortavit eos:
dicens prospera et utilia sibi indicia fuisse monstrata;
et quia magis signum dogmatis Christiani coerceretur;
nec ei quo vellet dilatari liceret, termino circuli
circumsepto. SOZOMEN., <hi>lib.</hi> V, <hi>cap. 2, p.</hi> 599.</p>
</div2>

<div2>
          <head>CAPUT III. <hi>Quomodo etiam ante imperium latenter fuerit paganus.</hi> </head>
<p>
            <pb n="1032D"/>Julianus enim metuens Constantium, quia genere
proximos, tyrannidis formidine, perimebat, lectorum
sociatus est choro, et divinos codices in ecclesia,
populo audiente, legebat. Nam et basilicam Martyrum
aedificavit, quam divina providentia non suscepit.
THEODORETUS, <hi>lib.</hi> III, <hi>cap. 2, p.</hi> 125.</p>
<p>Cum adhuc pueri Gallus et Julianus in Cappadocia
morarentur, aiunt habuisse eos tunc studium ut maximam
basilicam ad sepulturam martyris Memmae
[ <hi>ed.,</hi> Mamae] fabricarent; et inter se diviserunt opus.
Cumque ambo certarent in aedificio, ut alter alterum
superaret, fertur aliquod provenisse miraculum; et
nisi hactenus superessent qui haec se audivisse ab inspicientibus
enarrarent, videretur forsitan incredibile.
<pb n="1033A"/>
Galli namque pars augebatur, et omnino crescebat;
Juliani vero labores, alii quidem fodiebantur,
[ <hi>ms. Lyr.,</hi> foedabantur], alii, terra ipsa evomente,
ruderibus implebantur. Aliquoties deposita fundamenta
terrae copulari non poterant, perinde ac si
quaedam violenta virtus ex loco inferiore ea repercutiendo
depelleret. Quae causa cunctis apparebat
esse prodigiosa. Ex illo namque aestimabant quia non
esset vir ille in religione Christiana salubris. SOZOMEN., <hi>lib.</hi> 
 V, <hi>cap. 2, p.</hi> 594.
</p>
        </div2>

<div2>
          <head>CAPUT IV. <hi>Quam fuerit Julianus Christianis infensus.</hi> </head>
<p>Cum igitur solus tenuisset imperium, templaque
reserasset, et alia repararet, omnem devotionem
etiam ministris templorum affluentius impendebat.
<pb n="1033B"/>
Saepe vero civibus in commune rescripsit, ut ad paganos
accederent ritus, et ejus donatione fruerentur,
Christianis se inimicum aperte designans; ita ut neque
venire ad se eos vellet, neque legationes eorum
suscipere. Denique cum Persae movissent bellum, legationem
mittentibus Nisibinis, tanquam omnibus
Christianis, et neque templa reserantibus, neque ad
eorum sacra venire volentibus, interminatus est, non
se auxilium praebiturum, nec legationem quasi pollutae
civitatis esse suscepturum, neque ad eos primitus
accessurum, nisi cognosceret in paganitatem esse
mutatos. Hoc etiam apud Palaestinam questus de Constantiensibus
delegavit. Hic enim locus, cum esset
Gazae portus, et Maioma vocaretur, essetque Christianis
plenus, a Constantino dignitatem meruit civitatis,
<pb n="1033C"/>
et ex filii ejus nomine Constantia nuncupata est.
Injustum enim arbitratus est Constantinus ut paganis
subdita videretur esse Gazensibus. Tunc ergo
Juliano regnante, litem Gazaei Constantiensibus intulerunt.
Quo judice residente, Constantiam rursum
eis subdidit, distantem quasi stadia viginti. Et ex illo,
sublato priori nomine, Gazae Maritimae vocabulo nuncupatur.
Habebat enim communes judices atque duces;
sola vero jura Ecclesiae duas videntur ostendere
civitates; utraque enim suum episcopum habet et
clerum. Et vigiliae martyrum atque collectarum apud
eos seorsum fiunt, et termini utriusque episcopatus
Ecclesiaeque subsistunt. Quodam tempore defuncto
Majumeno pontifice, quidam praesulum Ecclesiae Gazaeorum
studuit utrumque clerum suae ditioni submittere,
<pb n="1033D"/>
fas non esse dicens ut uni civitati duo episcopi
praesiderent. Resistentibus Maiomenis, deliberavit
provinciae synodus, ut eis proprium ordinaret episcopum:
oportere credens ut qui sub Constantino
pro pietatis religione civitatis habere privilegia meruerunt,
et pagani principis judicio haec amiserunt,
in sacerdotiis et ordine Ecclesiarum nequaquam dato
antiquitus honore privarentur. SOZOMEN., <hi>lib.</hi> V, <hi>cap.
3, p.</hi> 596.</p>
<p>Ea siquidem tempestate Caesaream Cappadociae
maximam ac felicissimam civitatem ita vocari prohibuit,
eique appellationem antiquam Caesaris abrogavit
quam a Claudio Caesare promeruerat; nam prius
Mazaca vocabatur. Habebat enim odium ejus antiquitus,
<pb n="1034A"/>
eo quod omnis ejus esset populus Christianus,
et templum apud se Jovis <emph>285</emph> et patrii destruxisset
Apollinis. Nam cum etiam, eo regnante,
Fortunae sacellum, quod solum remanserat, a Christianis
fuisset eversum, civitati crudeliter erat infestus;
et paganorum populos illic habitantes valde
culpabat, qui semetipsos ulti non essent, et quodlibet
pro Fortuna sustinuissent. Omnes vero possessiones
atque pecunias Caesariensium Ecclesiarum cum verberibus
exquirens, ad medium ejus jussit afferri.
Moxque ex eis trecentas auri libras in aerario publico
collocavit. Clericos autem universos aggregari inter
milites jussit, duci provinciae servituros, quod est nimis
grave et vehementer injuriosum. Populum vero
Christianorum cum uxoribus atque filiis inscribi praecepit,
et tanquam vicaneos tributa persolvere: cum
<pb n="1034B"/>
interminatione jurans, quia nisi templum rursus festinanter
aedificarent, et civitatem nimis affligeret,
et neque capita sua Galilaeos habere permitteret. Sic
enim solebat vocare Christianos. Quod forte evenisset,
nisi fine celeri defecisset. SOZOMEN., <hi>lib.</hi> V, <hi>cap. 4, p.</hi> 
 598.
</p>
        </div2>

<div2>
          <head>CAPUT V. <hi>Quod initio imperii sui magis pepercerit Christianis.</hi> </head>
<p>Initio namque parcens Christianis, clementior visus
est, sciens priores persecutores nihil profuisse ad
augmentum paganitatis quotquot punierint Christianos,
qui magis hinc creverint et facti sint gloriosi pro
vero dogmate morientes. Invidiam igitur habens eorum
gloriae, a tormentis abstinuit, judicans esse necessarium
<pb n="1034C"/>
ut sermone potius et admonitione ad paganitatem
colendam populo suaderet, credens etiam
hinc se monstrare clementem. SOZOMEN., <hi>lib.</hi> V, <hi>cap.
4, p.</hi> 599.</p>
</div2>

<div2>
          <head>CAPUT VI. <hi>Quomodo Mares episcopus Chalcedoniae in facie redarguerit Julianum.</hi> </head>
<p>Dicitur enim quia, dum Constantinopoli apud Fortunam
sacrificaret, accessisset ad eum Mares episcopus
Chalcedoniae, et publice impium, et <foreign xml:lang="greek">,</foreign> id est sine
Deo, apostatamque vocitasse; illum vero solam ei
improperasse caecitatem (erat enim senex, et pro
imbecillitate oculorum manu alterius agebatur). Super
haec volens etiam lacerare Deum, consuete dixit:
Neque Galilaeus Deus tuus curare te potest. Respondens
<pb n="1034D"/>
vero Mares dixit: Ego, inquit, Deo meo pro
caecitate gratias ago, quia hoc ideo gestum est, ne te
videam pietate nudatum. Imperator autem nihil respondens
abscessit. Sic enim putabat potius roborari
paganitatem, si se patientem ac mitem Christiano
populo demonstrasset. SOZOMEN., <hi>lib.</hi> V, <hi>cap. 4, p.</hi> 
599.</p>
</div2>

<div2>
          <head>CAPUT VII. <hi>Quod eos qui fuerant a Constantio deportati revocaverit, et de vexatione ecclesiasticorum et populi Christiani.</hi> </head>
<p>Haec itaque faciens, eos qui fuerant a Constantio
fugati pro religione revocavit, et confiscatis patrimonia
sua restituit, praecipiens populo ut nullum
<pb n="1035A"/>
laederent Christianum, neque nolentem sacrificare
compellerent; sponte vero accedentes ad aras prius
expiari apud daemones, purgarique solitis eorum sacrificiis
praeparabat. Clericis autem omnia privilegia,
honores consuetudinesque subtraxit, et leges positas
pro eis solvit, ipsosque curiae tradidit; simul et a
virginibus et viduis quae pro penuria inter clericos
pascebantur, jussit exigi ea quae dudum a publico
accepisse videbantur. Constantinus enim imperator
disponens res ecclesiarum, unicuique civitati prospexit,
ut clerus sufficientia emolumenta [ <hi>ms. Lyr.,</hi> 
alimenta] perciperet, et hoc lege firmavit; quod hactenus,
mortuo Juliano, servatur. Hanc exactionem
aiunt nimis fuisse crudelem. Auferebat enim subinde
pecunias et ornamenta sacra; templaque sub Constantino
<pb n="1035B"/>
et Constantio fundata destruebantur; datae
ad aedificia pecuniae rursus exigebantur. Hac occasione
sacerdotes, et clerici, et populus Christianus
crudeliter vexabantur. SOZOMEN., <hi>lib.</hi> V, <hi>cap. 5, p.</hi> 600.</p>
</div2>

<div2>
          <head>CAPUT VIII. <hi>De seditione apud Alexandriam orta contra paganos.</hi> </head>
<p>Per idem tempus in Alexandrinorum maxima civitate
contigit ex hujusmodi causa seditio. Erat locus
quidam in civitate antiquis temporibus desolatus atque
neglectus, multaque sorde completus: hic pagani
olim deae Methrae sacrificantes, homines immolabant;
quem locum Constantius, quasi vacantem, Ecclesiae
Alexandrinae concesserat. Hic Georgius volens oratorium
fabricare, repurgium faciebat. Quod dum
fieret, inventum est illic adytum in multa profunditate
<pb n="1035C"/>
constructum, in quo paganorum mysteria celebrabantur
[ <hi>ms. Theod.,</hi> celabantur]. Erant enim ibi
calvariae hominum plurimae, majorum pariter et
infantium, qui perhibebantur illic exstincti, ut ex
eorum visceribus artes magicae exercerentur. Haec
igitur Christiani reperientes in adyto Methrae, studuerunt
ad irrisionem paganorum universis haec facinora
reserare, divulgabantque capita hominum quae
compererant. Haec Alexandriae pagani respicientes,
et opprobrium non ferentes, ira succensi sunt; et
omne quod ad praesens invenerunt, arma judicantes,
impetu contra Christianos facto, multos interemerunt,
alios gladiis, alios fustibus aut lapidibus, alios
funibus strangulantes, quosdam etiam crucifigentes
ad sanctae crucis injuriam, plurimos diversis vulneribus
<pb n="1035D"/>
affligentes. Et ita gestum est, ut neque proximis
parcerent, sed philosophus philosophum percussit,
et frater fratrem, pater filios et parentes, et
invicem in sua nece grassati sunt. Quamobrem Christiani
eumdem locum purgare quieverunt. SOCRATES, <hi>lib.</hi> 
 III, <hi>cap. 2, p.</hi> 170.
<emph>286</emph> </p>
        </div2>

<div2>
          <head>CAPUT IX. <hi>Quomodo Alexandrinus Georgius sit exstinctus.</hi> </head>
<p>Interea cum judices denuntiassent mortuum fuisse
Constantium et imperare Julianum, seditionem fecit
in Alexandria populus paganorum, et impetu facto
super Georgium, vinculis eum alligaverunt. Quem
post paululum venientes ad carcerem peremerunt,
ejusque cadaver imponentes camelo, a mane usque
<pb n="1036A"/>
ad vesperam per totam portaverunt [ <hi>ms. Santheod.,</hi> 
pompaverunt] civitatem, et circa sero concremaverunt.
Multi ferunt Arianorum, quod ab amatoribus
Athanasii id factum sit; sed ego reor indubitanter
hoc fecisse gentiles, cum utique et querelas haberent
adversus eum propter idola et templorum injurias,
prohibitionemque solemnitatum. Quod etiam Julianus
sic se habuisse testatur per litteras ad Alexandrinos
missas, in quibus culpat eos poenamque relaxat,
quasi propter reverentiam Serapis, quem civitatis
conservatorem dicit, et Alexandri conditoris
ejus, necnon Juliani avunculi sui, in paganitate
devoti et Christianos nimis odientis. SOZOMEN., <hi>lib.</hi> V, <hi>cap. 7, p.</hi> 
 603.</p>
</div2>

<div2>
          <head>CAPUT X. <hi>Quomodo Julianus</hi> (avunculus Juliani Apostatae) <hi>ecclesias clauserit et ecclesiae ornamenta diripuerit.</hi> </head>

<pb n="1036B"/>
<p>Dicitur enim quia studium habuerit ut in thesauros
imperatorios plurima et pretiosa Ecclesiae Antiochenae
vasa reconderet, et quia clausisset ecclesias, et universos
clericos effugasset, et solum tunc Theodoritum
stetisse presbyterum. Quem cum tanquam vasorum
custodem comprehensum crudeliter sauciasset, novissime
gladio praecepit occidi. Qui fortiter inter
universa tormenta respondit, et pro dogmatis confessione
[ <hi>ms. Lyr.,</hi> defensione] devicit. Cumque universa
Deo dicata vasa et pallia collegisset, projiciens
haec in terram, contumeliis et injuriis, ut voluit,
agens Christum, super ea etiam sedit, et cumulum
auxit injuriarum. Moxque verenda ejus et loca femoribus
<pb n="1036C"/>
circumposita feruntur esse percussa, et ad tantam
pervenit usque putredinem, ut vermes crearet,
medicis laborantibus nec valentibus vincere passionem.
Conficiebantur enim omnimoda pretiosaque
medicamina ex pinguibus volatilibus, ut eorum crassitudine
corrupta et putrida membra linirentur. Hoc
facto vermes ad superficiem provocabant, quia in
profundo ebullientes, vivas discerpebant carnes. Et
donec moreretur, non fuit ab hac passione securus.
Hoc itaque claruit divina indignatione gestum, cum
etiam custodes imperialium thesaurorum, et alii plurimi
adversus ecclesias insurgentes, inopinata et miseranda
morte defuncti sunt, quasi superna indignatione
damnati. SOZOMEN., <hi>lib.</hi> V, <hi>cap. 7. Edit. Christ.
Vales. cap. 8, p.</hi> 604.</p>
</div2>

<div2>
          <head>CAPUT XI. <hi>De Eusebio, Nectario et Zenone martyribus.</hi> </head>

<pb n="1036D"/>
<p>His dictis, tempus est ut memoriam faciamus Eusebii,
Nectarii et Zenonis fratrum Christianorum,
contra quos odium exercentes populi Gazaeorum,
domi celatos et comprehensos, vinculisque traditos
atque flagellatos, postea convenientes in theatrum,
adversus eos clamare coeperunt, quasi eorum templa
destruxissent et in injurias paganorum praeterito tempore
multa gessissent. Cumque alterutros, ut vulgi
moris est, excitarent, concurrentes ad carcerem, et
educentes eos crudeliter occiderunt, nunc in terra
pronos, nunc supinos trahentes, atque percutientes,
et vulnerantes lignis, lapidibus atque fustibus. Audivi
<pb n="1037A"/>
namque etiam mulieres egressas, et cum radiis
telarum eorum corpora vulnerasse; et cocos publicos,
alios aquam, alios ferventes ollas fudisse super
eos, alios subulis eorum membra perforasse. Cumque
eos dilacerassent capitaque fregissent, ita ut
cerebrum in terra jaceret, deduxerunt ante urbem,
ubi solebant mortua jumenta projicere: ibique eorum
corpora concremantes, ossa quae remanserant inter
cadavera camelorum et asinorum permiscuerunt, ne
possent facile reperiri; quod non diu latuit. Quaedam
namque mulier Christiana, non tamen de Gaza, divino
praecepto per noctem ea colligens et in urnam
recondens, Zenoni eorum consobrino servanda contradidit.
Deus enim per visum mulieri revelavit hunc
virum: ei namque crat ignotus, et nuper habita persecutione
<pb n="1037B"/>
celabatur. Hoc ergo modo per mulierem
reliquias eorum accepit et interim domi servavit.
Cumque is ejusdem Ecclesiae suscepisset episcopatum
imperante Theodosio, fabricata basilica ante civitatem,
et altare fixo, ossa martyrum collocavit juxta
confessorem Nestorem. Qui dum in vita sua cum istis
suis proximis habitaret, cum martyribus comprehensus
a populo, vinculis eorum flagellisque participatus
est. Is enim, dum traheretur, habens pulcherrimum
corpus, ad miserationem persecutores adduxit. Quem
ante portas semivivum, morti tamen proximum projecerunt.
Hunc colligentes quidam, Zenoni detulerunt;
apud quem, dum curaretur, defunctus est. SOZOMEN., <hi>lib.</hi> 
 V, <hi>cap. 8. Edit. Christ. Vales. cap. 9, v.</hi> 
605.</p>
</div2>

<div2>
          <head>CAPUT XII. <hi>De Hilarione monacho, et crudelitate Heliopolitanorum et Arethusiorum contra Christianos, et de Marco episcopo ejusque martyrio.</hi> </head>

<pb n="1037C"/>
<p>Inter haec autem dum Hilarionem monachum Gazaei
requirerent, fugit in Siciliam: ubi ligna de montibus
colligens, et in civitate vendens, et propriis
humeris portans, transigebat quotidianam vitam.
Cumque ejus illic virtus fuisset patefacta per daemones,
venit in Dalmatias; ibique virtute divina plurima
miracula faciebat, ita ut etiam mare, quod quaedam
occupaverat loca, sua oratione repelleret. Sed etiam <emph>287</emph> 
 hinc rursus abscessit, quia ubi laudabatur
habitare declinabat: demutando loca cunctis esse
studebat incertus, ut opinionem suam crebra migratione
<pb n="1037D"/>
destrueret. Novissime vero dum navigaret Cyprum,
venit in Paphum: invitatusque ab episcopo
Paphi, dilexit locum, et circa praedium Charybdim
nuncupatum philosophatus est; quem ut martyr non
esset fuga prohibuit. Fugiebat enim, quia praeceptum
divinum est non exspectare persecutores. Nam qui
in persecutione comprehenduntur, fortiter ferre jubentur.
Gazaei siquidem et Alexandrini contra Christianos
talia gessisse noscuntur. Sed Heliopolitani et
Arethusii Syriam habitantes, ad tantam venere crudelitatem,
sicut illorum temporum homines explanaverunt,
ut sacras virgines insolitas a populo videri,
publice nudatas stare cogerent in theatro. Quas primo
irriserunt, postea totonderunt, novissime per medium
sectas, porcos, ut eas comederent, provocabant.
<pb n="1038A"/>
Ut ergo reor, Heliopolitas ad crudelitatem
sacrarum virginum res illa perduxit, eo quod paterna
consuetudo qua fornicabantur eorum virgines antequam
nuberent, prohibita videretur. Constantinus
enim, destructo in ea civitate Veneris templo, primus
apud eos construxit ecclesiam, et consuetas
fornicationes lege prohibuit exerceri. Arethusii vero
Marcum suae civitatis episcopum, senem, vita et conversatione
reverendum, mirabili morte peremerunt.
Hunc enim etiam prius habuerunt odiosum, eo quod
Constantii temporibus, ut paganos ad Christianitatem
reduceret, templum eorum ornatissimum pretiosissimumque
destruxerit. Cumque Julianus imperasset,
motus in eum est, et praecepit ut aut aestimationem
templi redderet, aut id rursus aedificaret. Et dum
<pb n="1038B"/>
utrumque impossibile foret Christianis simul et sacerdoti,
primo fugit secundum evangelicam legem;
postea vero cum multi propter eum periculis et necessitatibus
subderentur, de fuga reversus est, et
sponte semetipsum populo, quod vellent in eum exercere,
contradidit. Qui dum laudare philosophum debuissent,
credentes potius contemptorem, irruentes
in cum, et per singulas plateas trahentes, ejus capillos
et membra dilacerabant viri simul et feminae; ita
ut subtilibus restibus ejus aures abscinderent. Verum
infantes apud magistros positi deludebant ei, alapis
caedentes, et graphiis sine aliqua parcitate pungentes.
Quem etiam in cunicula deposuere fetentia. Cumque
adhuc respiraret, eum ex melle et liquamine perungentes,
et in sportam mittentes appenderunt in aere.
<pb n="1038C"/>
Dicitur ergo quia tunc vespis et apibus ipsum contingentibus,
et carne ejus vescentibus, dixerit Arethusiis:
quia ipse quidem esset excelsus, illos vero
videret in humili constitutos; sed postea hoc etiam
ipsos fore passuros. SOZOMEN., <hi>lib.</hi> V, <hi>cap. 9. Edit.
Christ. Vales. c. 10, p.</hi> 607.</p>
<p>Hoc igitur agentes, cogebant eum ut templum
reaedificaret, aut ut daret impensas. Quod dum non
faceret, putantes pauperem, vel medietatem petebant
pecuniarum: novissime vel paucum aliquid exigebant.
Quibus ait: Nec unum obolum pro omnibus dabo.
Sic igitur superati, ab ejus se suspendere suppliciis.
THEODORETUS, <hi>lib.</hi> III, <hi>cap. 6. Edit. Christ. Vales.
cap. 7, p.</hi> 131.</p>
<p>Sermo fertur quia tunc praefectus praecipue paganus
<pb n="1038D"/>
fuerit admiratus Marci constantiam, et ad principem
veniens quereretur: dicens esse verecundum
ut in uno sene tanta tormenta committerentur; et
Christianos, dum talia paterentur, fieri gloriosos, se
vero magis esse opprobrio. Marcus ergo tali est fine
coronatus. SOZOMEN., <hi>lib.</hi> V, <hi>cap. 9. Edit. Christ.
Vales. cap. 10, p.</hi> 609.</p>
</div2>

<div2>
          <head>CAPUT XIII. <hi>De Macedonio, Theodulo et Tatiano martyribus.</hi> </head>
<p>Eodem tempore Macedonius quoque, Theodulus
et Tatianus Phryges martyrii pignora consecuti sunt.
Nam dum in Meroe civitate Phrygiae templum aperuisset
provinciae judex, et longo tempore plenum
ruderibus emundaret, ingredientes isti per noctem,
<pb n="1039A"/>
idola contriverunt. Cumque propter hoc multi comprehensi
ad supplicium ducerentur, illi semetipsos
innotuerunt. Quos dum judex, quasi habita satisfactione
delictorum, nollet occidere, populis clamantibus,
vario tormentorum genere castigavit. Novissime vero
in craticula superpositos ardere praecepit. Cumque
cremarentur: Si assis, inquiunt, carnibus, o Amati,
delectaris (sic enim vocabatur judex), altera latera
ignibus objice: ne dum comedere coeperis, carnes
semicrudas invenias. Et isti ergo fortissimo certamine
devicerunt. Aiunt itaque Busyrim in Ancyra
Galatiae clarissimam, fortissimamque habuisse confessionem,
cum fuisset in haeresi quae vocatur Enoratistarum,
id est Abstinentium. Hunc enim, dum judex
comprehendisset quasi contra paganos insilientem,
<pb n="1039B"/>
torquere volebat in publico; jussitque ut appenderetur
in ligno. Tunc Busyris extensis cito manibus
supra caput, nudavit latera: dicens non opus esse
ut ministri appendentes eum, deponentesque laborarent,
cum esset ipse pronus ad poenam quam
vellent exercere, et latera sua tortoribus praepararet.
Miratusque ejus promissionem judex, rei experimento
magis obstupuit. Nam dum ungulae ferreae ejus latera
vehementius exararent: donec judici placuisset,
sustinuit manus extensas, et plagas cum alacritate
suscepit. Post haec autem reductus in vincula quiescebat.
Porro post paululum, morte nuntiata Juliani,
usque ad Theodosii principatum vixit; et in Ecclesia
catholica, acta poenitentia prioris haereseos, conversatus
est. SOZOMEN., <hi>lib.</hi> V, <hi>cap. 10. Edit. Christ. Vales.
cap. 11, p.</hi> 610.</p>
</div2>

<div2>
          <head>CAPUT XIV. <hi>De Basilio martyre et Eupsychio.</hi> </head>

<pb n="1039C"/>
<p>In illo siquidem tempore ferunt vitam finisse
martyrio Basilium Ecclesiae Ancyranae presbyterum,
et Eupsychium Caesariensem Cappadociae, ducta nuper
uxore, dum adhuc quasi sponsus esse videretur.
Eupsychius enim peremptus est propter Fortunae templum,
quod, sicuti jam diximus, dirutum fuerat; et
in communi Caesarienses iram principis sunt experti,
et alii quidem morte, alii fuga mulctati sunt. Basilius
autem studiosus vir, circa dogmata probatus, dum
vixit Constantius, restitit Arianis. Et propterea Eudoxii
decreto ab ordine est remotus ecclesiastico.
<pb n="1039D"/>
Cum vero Julianus tenuisset imperium, Christianos
publice commonebat, ut proprium dogma servarent,
nec paganorum superstitione macularentur, <emph>288</emph> honoresque
collatos a principe pro nihilo judicarent,
temporales utique, et perpetuae damnationis auctores.
Propterea ergo in suspicionem et odium veniens paganorum,
quoniam publice sacrificantes inspiciens
stabat, et ingemiscens orabat atque clamabat, ne
ullus Christianorum hujusmodi errore teneretur obnoxius;
comprehensus et traditus provinciae judici,
multaque tormenta fortiter sustinens, martyrio coronatus
est. Haec ergo colligens sub uno retuli, licet
diversi anni vel dies eorum videantur esse martyrii.
SOZOMEN., <hi>lib.</hi> V, <hi>cap. 10. Edit. Christ. Vales. cap.
11, p.</hi> 611.</p>
</div2>

<div2>
          <head>CAPUT XV. <hi>Quae in Gaza contra Christianos crudeliter sint commissa, et in Sebastia, et in Phoenice.</hi> </head>

<pb n="1040A"/>
<p>Quae enim idolorum seductionibus subditi tempore
illo commiserint, multa quidem sunt, et propriis
libris egentia; sed ego ex multis pauca narrabo. In
Ascalonia siquidem et Gaza, virorum sacerdotio dignorum,
et mulierum virginitatis conversatione pollentium,
dividentes uteros, et hordeo cumulantes,
exposuerunt comestioni porcorum. In Sebastia vero,
quae est ejusdem provinciae civitas, Joannis Baptistae
sepulcrum aperuerunt ignique tradiderunt, ossa vero
ac pulverem disperserunt. Porro scelus quod in
Phoenice commiserunt, quis poterit vel dicere sine
lacrymis vel audire? In Heliopoli enim, quae est circa
<pb n="1040B"/>
Libanum, erat quidam diaconus, nomine Cyrillus.
Is, imperante Constantio, succensus zelo divino,
multa idola quae ibi adorabantur contrivit et igni
cremavit. Cujus actionis memores nec nominandi
viri, non solum peremerunt eum, sed etiam secantes
ventrem, ex ejus jecore comederunt. Qui tamen omnium
inspectorem Deum non potuerunt effugere, sed
dignas reddiderunt sua praesumptione poenas. Quicunque
enim illo scelere participati sunt, dentibus caruerunt,
et facti omnes elingues sunt; nam et ipsae
linguae pariter defluxerunt, consumptae putredine.
Perdiderunt etiam visum, et passionibus suis virtutem
praedicaverunt omnibus pietatis. THEODORETUS, <hi>lib.</hi> 
III, <hi>cap. 6. Edit. Christ. Vales. cap. 7, p.</hi> 129.</p>
</div2>

<div2>
          <head>CAPUT XVI. <hi>De simulacro Androgyno a paganis in ecclesia constituto.</hi> </head>

<pb n="1040C"/>
<p>In Emesa vero, quae est in ejus confinio civitatis,
Dionysio <foreign xml:lang="greek">,</foreign> id est Baccho muliebri, ecclesiam
quae Deo nuper fuerat aedificata, dedicaverunt; et ad
derisionem simulacrum illic statuentes, Androgynum,
id est, quod virum monstraret ac feminam. In Dorostolo
vero, insigni Thraciae civitate, Aemilianus
invictissimus decertator, a Capitolino universae Thraciae
judice igni traditus est. Porro Marci Arethusii
episcopi gesta vel passio Aeschyli et Sophoclis concione
[ <hi>ed. V.,</hi> contentione] noscitur indigere, ut
digne actus illius tragoediae ordine recitentur. THEODORETUS, <hi>lib.</hi> 
 III, <hi>cap. 6. Edit. Christ. Vales. cap. 7,
p.</hi> 130.</p>
</div2>

<div2>
          <head>CAPUT XVII. <hi>De legibus quas Julianus contra Christianos posuit.</hi> </head>

<pb n="1040D"/>
<p>Innumera quoque alia in omni terra et mari ab
impiis contra pios illo tempore sunt commissa. Tunc
igitur aperte Deo odibilis imperator contra pietatem
ponebat leges; et primum quidem interdixit Galilaeorum
filiis (sic enim Salvatoris nostri cultores denominabat)
poetarum, et rhetorum, atque philosophorum
legere disciplinas. Propriis, inquit, pennis, secundum
proverbium, vulneramur. Ex nostris enim armati
conscriptionibus contra nos bella suscipiunt. Post
hanc aliam posuit legem, praecipiens Galilaeos expelli
militiis. THEODORETUS, <hi>lib.</hi> III, <hi>cap. 7. Edit. Christ.
Vales. cap. 8, p.</hi> 131.</p>
</div2>

<div2>
          <head>CAPUT XVIII. <hi>De reditu Athanasii ad Alexandriam.</hi> </head>

<pb n="1041A"/>
<p>Igitur Athanasium de fuga remeantem Alexandrinorum
populus libenter excepit. Expuleruntque
ecclesiis Arianos, et Athanasio septa venerabilia tradiderunt.
Verum Ariani in domibus ignobilibus se
colligentes, in loco Georgii Lucium habuerunt. SOCRATES, <hi>lib.</hi> 
 III, <hi>cap. 4, p.</hi> 173.</p>
</div2>

<div2>
          <head>CAPUT XIX. <hi>De Lucifero et Eusebio.</hi> </head>
<p>Ea siquidem tempestate Lucifer Caralensis et Eusebius
Vercellensis episcopi, imperatoris jussione
ab exsilio revocantur. Utrique enim ultra Thebaidis
terminos ab exsilio remeantes, tractabant quemadmodum
corruptam Ecclesiae regulam repararent. Placuit
<pb n="1041B"/>
igitur ut Lucifer quidem ad Antiochiam Syriae
perveniret, Eusebius Alexandriam; ut una cum Athanasio,
facto consilio, Ecclesiae dogmata repararent.
Lucifer tamen misit in locum suum diaconem, per
quem professus est ratum se habiturum quod esset,
concilio ordinante, constitutum. Ipse autem veniens
Antiochiam, fluctuantem invenit Ecclesiam; erat enim
inter se turba divisa, et non tantum haeresis Ariana,
quae erat sub Euzoio, dividebat Ecclesiam; sed etiam
Meletii sequaces, studium habentes circa suum praesulem,
a suis consortibus recesserunt. Tunc ergo
Lucifer ordinans eis Paulinum episcopum, rursus
abscessit. Eusebius autem veniens Alexandriam, cum
Athanasio concilium celebravit. SOCRATES, <hi>lib.</hi> III, <hi>cap. 4 et 5. Edit. Christ. Vales. cap. 5 et 6, p.</hi> 
 173.</p>
</div2>

<div2>
          <head>CAPUT XX. <hi>De concilio apud Alexandriam cum Athanasio celebrato.</hi> </head>

<pb n="1041C"/>
<p>Conveneruntque ex diversis civitatibus episcopi,
et de maximis necessariisque rebus habuere tractatum.
Ubi etiam de sancti Spiritus divinitate tractantes,
eum in consubstantiali <emph>289</emph> Trinitate comprehenderunt.
Et Verbum inhumanatum non solum carne, sed
etiam anima declararunt, sicut olim viris ecclesiasticis
complacuerat. Non enim novam religionem in Ecclesiam
introduxerunt, sed quam ab initio ecclesiastica
traditio docuit Christianos. Sic enim omnes antiqui ex
hoc habita hujus disputatione sermonis, scripturam
nobis probatissimam reliquerunt. Nam Irenaeus, et
Clemens, et Apollinarius Hierapolites, et Serapio
Antiochenae praesul Ecclesiae animatum eum qui inhumanatus
<pb n="1041D"/>
est, in suis sermonibus sunt professi. Nec
non et per Beryllum episcopum Philadelphiae, in
Arabia constitutae, facta synodus, scribens ad eumdem
Beryllum haec ipsa contradidit. Sed etiam Origenes
ubique in suis libris animatum nominavit eum,
qui est inhumanatus: proprie tamen nonus tomus
ejus in Genesim hoc sacramentum congruenter exponit:
ubi Adam quidem Christum, Evam vero Ecclesiam
latius explanavit. Horum itaque dictorum digni sunt
testes sanctus Pamphilus et, qui ex eo habebat cognomen,
Eusebius. Ambo namque et communiter Origenis
vitam commendantes, et ejus adversariis resistentes,
insignibusque libris satisfactionem pro eo componentes,
non primum Origenem ad hanc disputationem
<pb n="1042A"/>
venisse dicunt, sed mysticam Ecclesiae interpretatum
fuisse traditionem. At illi qui Alexandriam convenerunt,
non sine subtili investigatione quaestionem de substantia
et subsistentia reliquerunt. Osius namque Cordubae,
Hispaniae praesul, de quo jam sermo prolatus
est, praemissus ab imperatore Constantino, ut flammam
tunc ab Ario excitatam exstingueret, etiam
Sabellii Libyensis dogma destruxit, de substantia ac
subsistentia habuit quaestionem. SOCRATES, <hi>lib.</hi> III, <hi>cap. 5. Edit. Christ. Vales. cap. 17, p.</hi> 
 174.</p>
<p>Interea plurimi episcopi in Alexandria congregati
cum Athanasio et Eusebio Nicaeni concilii constituta
roboraverunt; et consubstantialem Patri ac Filio
Spiritum sanctum sunt confessi, Trinitatemque nominaverunt,
et quoniam de substantia et subsistentia
<pb n="1042B"/>
quaestio turbabat Ecclesias, sapienter decretum est
ut his nominibus contra Sabellianos solos utamur:
ne nominum inopia idem putetur esse subsistentia
quod substantia. SOZOMEN., <hi>lib.</hi> V, <hi>cap. 11. Edit.
Christ. Vales. cap. 12, p.</hi> 612.
</p>
        </div2>

<div2>
          <head>CAPUT XXI. <hi>De differentia substantiae et subsistentiae.</hi> </head>
<p>Haec quidem tunc synodus. Nos autem de substantia
et subsistentia, si quid novimus, absurdum non
est breviter indicare. Igitur qui Helladicam explanavere
prudentiam, <foreign xml:lang="greek">,</foreign> substantiam quidem diverso
modo definierunt, <foreign xml:lang="greek">,</foreign> id est subsistentiae,
neque sermonem quidem fecerunt ullum. Irenaeus
autem grammaticus in libro ubi verba per litteram
colligit, etiam barbarum vocat hoc verbum, neque
apud aliquos antiquorum dictum, et vel si alieubi sit
<pb n="1042C"/>
inventum, non hoc indicare quod nunc intelligitur.
Nam apud Sophoclem in Phoenica locum insidiarum
significare subsistentiam meminit. Apud Menandrum
veluti faeces quae ex vino colliguntur in dolio, subsistentiam
designare dicit. Sciendum tamen quia
licet antiqui philosophi hunc sermonem reliquerint,
tamen juniores philosophorum pro substantia, subsistentiae
sermone sunt usi. Substantiae vero definitionem
diversis modis explanaverunt. Si ergo definitione
substantia circumscribitur, quomodo in Deo,
qui non potest comprehendi, proprie hoc uti sermone
poterimus? Verum Evagrius in Monachico libro petulanter
quidem et inconsiderate de Deo disputandum
esse prohibuit. Definiri vero Divinitatem modis omnibus
<pb n="1042D"/>
interdicit. Ait enim rerum compositarum esse
definitiones. Is itaque sic ait: Omnis, inquit, propositio
aut genus habet quod praedicatur: aut speciem,
aut differentiam, aut proprium, aut accidens, aut ex
his compositam orationem. Sed nihil in sancta Trinitate
horum quae dicta sunt poterit comprehendi:
igitur quod ineffabile est ratione taciturnitatis adoretur.
Haec quidem Evagrius. Nos autem licet facta
digressione haec dixisse videamur, tamen tanquam
utilem historiae causam nos retulisse non poenitet.
SOCRATES, <hi>lib.</hi> III, <hi>cap. 5. Edit. Christ. Vales. cap. 7,
p.</hi> 176.</p>
</div2>

<div2>
          <head>CAPUT XXII. <hi>Pars libri Athanasii de Satisfactione fugae.</hi> </head>
<p>Verum Athanasius librum de Satisfactione fugae
<pb n="1043A"/>
olim a se conscriptum tunc eis praesentibus legit;
cujus partes utiles, et quae prosint hic intexens, totum
librum multorum versuum quaerere et legere
studiosos admoneo. Ait enim: Ecce hujusmodi sunt
praesumptiones impiorum, haec agentes, nec erubescentes.
In quibus primum contra nos mala sunt machinati,
hactenus accusant, quoniam manus eorum
praeparatas necibus declinare potuimus; et amarissime
potius ingemiscunt, quoniam nos penitus amputare
nequiverunt; et improperant timoris causam,
ignorantes quia dum hoc submurmurant, in semetipsos
magis retorquent culpam. Nam si fugere malum
est, persequi multo deterius. Hic quidem ne moriatur
absconditur; hic autem persequitur ut occidat. Et ut
fugiatur quidem scriptum est: qui autem quaerit occidere,
<pb n="1043B"/>
praevaricatur legem, et magis ipse fugiendi
praebet occasionem. Si ergo fugam improperant persequentes,
erubescant potius semetipsos. Quiescant
insidiari, et quiescunt continuo fugientes. Sed a calliditate
non desinunt sua, et comprehendere omni
virtute festinant: scientes quia fuga persecutionem
patientium judicium [ <hi>ms.,</hi> indicium] est maximum
persequentium. Nullus enim mitem atque clementem
fugit aliquando, sed magis ferocem simul et callidum.
Omnis enim qui gemebat et vexabatur a Saul, fugiebat
et veniebat ad David <note>(I Reg. XXII, 2)</note>. Sed isti
propterea eos qui abscondunt se, interimere student,
ne ipsorum malitiam videantur arguere. Qui etiam in
hac parte caecantur. Nam quanto fuga manifestior
est, tanto amplius eorum insidiis neces exsiliaque
<pb n="1043C"/>
commissa omnibus sunt aperta. Nam sive perimant,
mors contra eos semper exclamat; sive rursus exsilia
minentur, ubique ipsi contra se mali memoriam
destinare noscuntur. Et siquidem sanam haberent
mentem, viderent semetipsos in his esse constrictos,
seque in consiliis suis offendere. Sed quoniam sapere
perdiderunt, propterea persecutione decipiuntur; et
quaerentes occidere, suam non contemplantur impietatem.
Nam si derogant eis qui fugiunt, <emph>290</emph> quaerentes
occidere; quid faciant cum vident Jacob fugientem
Esau fratrem suum <note>(Gen. XXVII, 44)</note>, et
Moysen in Madian descendisse propter Pharaonis timorem <note>(Exod. II, 15)</note>?
Quomodo satisfacient fugienti
David Saul, qui in domum misit ut interimeret eum,
dum absconsus fuisset in spelunca <hi>(I Reg. XIX, 11,
<pb n="1043D"/>
et XXIV, 4)</hi>, et mutasset vultum suum, donec declinaret
ab Abimelech, ob quam causam inimicorum
evasit insidias <note>(Ibid. XXI, 13)</note>? Quid dicant isti qui
omnia proferunt petulanter, videntes maximum Heliam
in oratione quidem mortuum suscitasse; et tamen
absconsum propter Achab, et fugisse propter
insidias Jezabel? Tunc etiam quaesiti filii prophetarum
celati sunt, latentes in speluncis apud Abdiam <note>(III Reg. XVII, 22, et XIX, 3)</note>.
Sed si haec tanquam
vetera non legerunt, saltem memoriam habeant
Evangeliorum. Nam et discipuli propter metum Judaeorum
recesserunt, celantes semetipsos <note>(Act. VIII,
1)</note>; et Paulus in Damasco a principe gentis quaesitus,
de muro in sporta depositus est, et manus quaerentis
effugit <note>(II Cor. XI, 33)</note>. Haec igitur de sanctis viris
<pb n="1044A"/>
Scriptura dicente, quam putas excusationem suae petulantiae
poterunt invenire? Sive ergo timorem improperent,
contra semetipsos tanquam vesani loquuntur;
sive contra voluntatem Dei hoc dicant fieri,
Scripturarum divinarum videntur penitus inexperti.
Nam in lege <note>(Num. XXXV, 9)</note> praeceptum fuit ut deputarentur
etiam civitates ad fugam; quatenus hi qui
quaerebantur ad mortem, quoquomodo liberari potuissent.
In novissimo vero tempore saeculorum veniens
ipsum, quod Moysi locutum est, Patris Verbum,
rursus hoc dedit mandatum, dicens: <hi>Cum persecuti
vos fuerint in hac civitate, fugite in aliam <note>(Matth. X,
23)</note>
            </hi>. Et post pauca dicit: <hi>Cum ergo videritis abominationem
desolationis quae dicta est per Danielem prophetam,
stantem in loco sancto, qui legit intelligat:
<pb n="1044B"/>
tunc qui in Judaea sunt fugiant in montana, et qui in
tecto est non descendat tollere aliquid de domo sua;
qui in agro, non revertatur tollere vestes suas <note>(Ibid.,
XXIV, 15, 16, 17, 18)</note>
            </hi>. Haec enim scientes sancti, hujusmodi
habuerunt conversationis modum. Quae enim
nunc praecepit Dominus, haec etiam ante incarnatam
sui praesentiam in sanctis locutus est. Et hic est hominum
terminus ad perfectionem ducens, ut quod
Deus jubet, hoc faciant. Propterea et ipsum Verbum
propter nos humanatum, cum quaereretur, sicuti nos
ipsi, abscondi dignatum est <note>(Joan. VIII, 59)</note>; et iterum
cum persecutionem pateretur, fugit et ab insidiis
declinavit <note>(Joan. XI, 54)</note>. Decebat enim eum,
sicuti famem et sitim, etiam hoc pati, et hoc modo
ostendere semetipsum humanatum. Ab initio siquidem
<pb n="1044C"/>
mox homo factus est; cum esset parvulus ipse
per angelum mandavit Joseph: <hi>Surgens sume puerum
et matrem ejus, et fuge in Aegyptum. Futurus est
enim Herodes quaerere animam pueri <note>(Matth. II, 13)</note>
            </hi>.
Mortuo quoque Herode, videtur propter Archelaum
filium ejus in Nazareth fugisse. Et quando jam etiam
Deum semetipsum innotescebat, et manum aridam
restituerat sanam; <hi>et Pharisaei quidem egredientes
concilium fecerunt adversus eum, ut eum occiderent:
Jesus autem sciens discessit inde <note>(Matth. XII, 14, 15)</note>
            </hi>.
Nam et quando Lazarum suscitavit a mortuis: <hi>Ab
illo,</hi> inquit, <hi>die cogitaverunt, ut occiderent eum. Jesus
ergo jam non palam ambulabat inter Judaeos, sed abiit
inde in regionem juxta desertum <note>(Joan. XI, 53, 54)</note>
            </hi>.
Deinde Salvatore dicente: <hi>Antequam Abraham fieret
<pb n="1044D"/>
ego sum. Judaei quidem tulerunt lapides ut mitterent
super eum. Jesus autem absconsus est, et exivit de
templo. Et transiens per medium eorum, abiit <note>(Joan.
VIII, 58, 59; Luc. IV, 24)</note>
            </hi>, et ita discessit. Putas haec
videntes, magis autem audientes, cum non videant,
quomodo secundum quod scriptum est, non debeant
igne comburi, quoniam contraria his quae Dominus
facit et docet, cogitant et loquuntur? Nam quando
Joannes martyrium sustinuit ejusque corpus sepeliere
discipuli, <hi>audiens Jesus, discessit inde in navem
ad deserti locum seorsum <note>(Matth. XIV, 13)</note>
            </hi>. Dominus
itaque haec faciens, ita docebat. Sed utinam isti vel
sic erubescerent, et usque ad homines suam petulantiam
declararent, et non magis ac magis insanientes
viderentur etiam ipsum arguere Salvatorem,
<pb n="1045A"/>
contra eum utique blasphemias mittentes [ <hi>ed.,</hi> meditantes].
Sed neque vesanorum quilibet eos poterit
sustinere, cum arguantur nec Evangelia quidem ipsa
nosse. Est enim occasio nostrae discessionis et fugae
rationabilis atque vera, quam in Salvatore quidem
evangelistae positam memorarunt. Nos autem etiam
in sanctis viris oportet talia cogitare. Nam ea quae
de Salvatore humano modo conscripta sunt, eadem
communiter humano generi deputantur. Quae nostra
sunt ille suscepit, et passiones nostrae infirmitatis
ostendit. Quod Joannes ita conscripsit: <hi>Quaerebant
ergo eum tenere, et nullus misit in eum manus, quia
nondum venerat hora ejus <note>(Joan. VII, 30)</note>
            </hi>. Nam antequam
haec venirent, dicebat ipse matri: <hi>Nondum
venit hora mea <note>(Joan. II, 4)</note>
            </hi>. Et eis qui fratres ejus
<pb n="1045B"/>
appellabantur ait: <hi>Meum tempus nondum venit <note>(Joan.
VII, 6)</note>
            </hi>. Rursus autem tempore passionis discipulis
dicebat: <hi>Dormite jam et requiescite. Ecce</hi> enim <hi>appropinquavit
hora, et Filius hominis tradetur in manus
peccatorum <note>(Matth. XXVI, 45)</note>
            </hi>. Sed neque antequam
veniret tempus, teneri se passus est, neque cum venisset
tempus absconsus est, sed etiam semetipsum
tradidit adversariis. Sic et beati martyres in persecutionibus
temporalibus custodiebant semetipsos, et
dum quaererentur, per latibula fugiebant; cum vero
invenirentur, martyrio se subdebant. Haec de Athanasio
retulisse sufficiat. SOCRATES, <hi>lib.</hi> III, <hi>cap. 6.
Edit. Christ. Vales. cap. 8, p.</hi> 176.</p>
</div2>

<div2>
          <head>CAPUT XXXIII. <hi>Quia Eusebius veniens Antiochiam propter Paulinum, et divisum videns populum fuerit indignatus.</hi> </head>

<pb n="1045C"/>
<p>Eusebius interea Vercellensis episcopus repente
postmodum ab Alexandria venit ad Antiochiam, et
inveniens Paulinum a Lucifero consecratum, plebemque
divisam, Meletiique sequaces missas facientes
seorsum, valde commotus est, quia factae ordinationi
non universi consenserant; reprehenditque apud semetipsum
quod gestum est, et pro reverentia Luciferi,
habita taciturnitate discessit: promittens in
conventu episcoporum quae gesta fuerant emendanda:
habens tamen curam maximam, eos unire non
potuit. Inter haec etiam Meletius ab exsilio remeavit;
inveniensque seorsum celebrare collectas socios suos,
praesidebat eis; sed ecclesias quidem obtinebat Euzoius,
Ariani dogmatis praesul. Porro Paulinus unam
<pb n="1045D"/>
tantummodo parvam intra civitatem detinebat ecclesiam,
ex qua eum Euzoius pro sui reverentia non
ejecit. Meletius autem extra civitatis portas solemnia
celebrabat. Tunc igitur hoc modo de Antiochia discessit
Eusebius. Verum Lucifer sentiens non suscipere
Eusebium <emph>291</emph> ejus ordinationem, hoc putavit
injuriosum, ac vehementer irascebatur, et communicare
declinabat Eusebio. Sed etiam quae synodo placuerant,
per contentionem reprobare nitebatur. Haec
dum inter eos tristitiae tempore gererentur, multos
ab Ecclesia removerunt, et denuo altera Luciferianorum
haeresis est exorta. Sed Lucifer iram suam nequaquam
complere praevaluit; erat enim confessionibus
suis obstrictus, dum per suum diaconem promisisset
<pb n="1046A"/>
ratum se habiturum quod fuisset a concilio
definitum. Quapropter ipse quidem Ecclesiae tenens
fidem, in Sardiniam ad proprium remeavit thronum.
Hi vero qui prius cum eo contristati fuerant, hactenus
ab Ecclesia segregantur. Verum Eusebius adinstar
optimi medici iter faciens per Orientem, infirmos
fide recreabat, imbuens atque docens praedicationibus
ecclesiasticis universos. Hinc transiens venit
in Illyricum; et inde rursus Italiam peragrans,
haec ipsa pronuntiabat. SOCRATES, <hi>lib.</hi> III, <hi>cap. 7.
Edit. Christ. Vales. cap. 9, p.</hi> 180.</p>
</div2>

<div2>
          <head>CAPUT XXIV. <hi>De Hilario Pictaviensi.</hi> </head>
<p>Verum Hilarius Pictaviensis secundae Aquitaniae
pontifex, rectae fidei dogmata dudum praeseminaverat
<pb n="1046B"/>
tam Italis quam Gallicanis episcopis, quippe cum primus
ab exsilio remeasset <note>( <hi>An. Dom.</hi> 364)</note>. Uterque
ergo fortiter in fide laboraverunt. Sed Hilarius tanquam
disertus suis libris satisfactionem de Trinitatis
consubstantialitate conscripsit. Quibus hoc sufficienter
exposuit, et vehementer Arianorum dogma destruxit.
Haec itaque post breve eorum exsilii tempus
celebrata noscuntur. SOCRATES, <hi>lib.</hi> III, <hi>cap. 8; edit.
Christ. Vales. cap. 10, p.</hi> 181.</p>
</div2>

<div2>
          <head>CAPUT XXV. <hi>De Macedonianis.</hi> </head>
<p>Ea siquidem tempestate Macedonii sectatores, et
Eleusii, Eustathii, atque Sophronii, omnes ab uno
Macedonio nuncupati sunt, conciliaque frequentia faciebant.
Et convocantes qui in Seleucia eos secuti
<pb n="1046C"/>
fuerant, anathematizaverunt alterius partis episcopos,
id est consentientes Acacio; fidemque Ariminensis
concilii respuentes, ea magis quae fuerant recitata
apud Seleuciam et apud Antiochiam exposita firmaverunt.
Qui dum requisiti fuissent ab aliquibus dicentibus:
Vos, qui nunc Macedoniani vocamini, si aliud
sapitis quam sectatores Acacii, cur eorum hactenus,
tanquam eadem sapientium estis communione participati?
Ita venenose responderunt per Sophronium
Pompeiopoleos Paphlagonensem episcopum. Occidentales,
inquit, in consubstantialitate languebant.
Aetius autem per Orientem secundum substantiam
dissimilitudinem praedicabat; et erant utraque prava,
cum hi quidem inordinate divisas substantias Patris,
et Filii, consubstantialitatis nomine copularent; ille
<pb n="1046D"/>
vero a natura Patris naturam Filii aperte divideret,
credens semetipsum pie praedicare dissimilem esse
Patri Filium per substantiam. His ergo ita putantibus,
media via nobis veritatem pietatis habere complacuit.
Hoc itaque modo quaerentibus satisfacere
nitebantur. SOCRATES, <hi>lib.</hi> III, <hi>cap. 8. Edit. Christ.
Vales. cap. 10, p.</hi> 182.</p>
</div2>

<div2>
          <head>CAPUT XXVI. <hi>Quia Julianus quoque persecutus sit Athanasium.</hi> </head>
<p>Igitur imperator audiens Athanasium, in Alexandrinorum
Ecclesia constitutum, licite populo praedicare,
multosque paganorum ad Christianitatem fuisse
conversos, cum jussit exire de civitate <note>( <hi>An. Dom.</hi> 
365)</note>. Qui si maneret, damna maxima cum sustinere
<pb n="1047A"/>
praecepit: occasionem crimmis in eum inveniens,
quia dum prioris principis tempore fuisset fuga mulctatus,
non ejus jussione episcopalem receperat sedem.
Quamobrem secundum imperatoris praecepta se
praeparabat ad fugam. Videns autem circa se Christianorum
populum lacrymantem: Habetote, inquit,
filioli, fiduciam: nubes est, et cito pertransiet. Hoc
dicto, valefecit; et diligentibus amicis commisit Ecclesiam,
atque ab Alexandrina civitate discessit. SOZOMEN., <hi>lib.</hi> 
 V, <hi>cap. 14. Edit. Christ. Vales. cap. 15,
pag.</hi> 615.</p>
</div2>

<div2>
          <head>CAPUT XXVII. <hi>Quomodo Julianus foverit Cyzicum propter paganitatis cultum.</hi> </head>
<p>Interea Cyzicenis legatione fungentibus apud principem
<pb n="1047B"/>
de propriis rebus et paganorum restitutione
templorum, laudans eos propter sacrorum curam,
quae postulaverant universa concessit. Eleusium autem
ejus civitatis removit episcopum, veluti vastatorem
templorum; et quia viduarum pabula sacrarumque
virginum monasteria constituerat; paganisque
suaserat ut, paternam religionem relinquentes, ad
Christiana dogmata se conferrent. Interdixit etiam
Christianis peregrinis ne venirent ad Cyzicum: credens
quia religionis causa excitarent seditiones, eosque
alii ejus civitatis Christiani foverent. Et publici
simul opifices artificesque monetae, qui in duas
erant divisi partes principum praeceptione priscorum,
cum uxoribus atque liberis Cyzicum habitare sunt
jussi. Hi enim singulis annis certam oblationem publico
<pb n="1047C"/>
conferebant: alii quidem militum chlamydes,
alii vero pecunias novas. Cum igitur modis omnibus
placuisset Juliano ritum constituere paganorum, vim
quidem inferre atque tormenta populis sacrificare nolentibus
fatuum judicavit. Sed hoc tantummodo praecepit,
ut per singulas civitates numerus eorum conscriberetur:
quos tamen nequaquam aut orare prohibuit.
Sciebat enim quia non posset ulla necessitas
suspendere quod voluntas spontanea suggessisset.
Porro clericos et Ecclesiarum praesules a civitatibus
suspendere festinabat, studens ut eorum absentia
paulatim solveretur Ecclesia, neque sacrorum ministri,
nec qui docerent, vel mysteriis participarentur,
existerent; et per hoc longo tempore paterentur propriae
religionis oblivionem. SOZOMEN., <hi>lib.</hi> V, <hi>cap. 14,
<pb n="1047D"/>
Edit. Christ. Vales. cap. 15, p.</hi> 615.
<emph>292</emph> </p>
        </div2>

<div2>
          <head>CAPUT XXVIII. <hi>De Tito Bostrensi episcopo.</hi> </head>
<p>Bostrensibus itaque publica voce praecepit ut Titum
suae tunc civitatis episcopum procul expellerent.
Cumque jussisset hoc, clericisque minaretur, quasi
ipsi facerent turbas in populo: tunc Titus libellum
destinavit imperatori, contestans eum ac dicens quia
inimica inter se esset turba paganorum atque Christianorum,
et ejus suasione Christiani magis a seditione
quiescerent. Quo facto, nisus est imperator ex
hujusmodi verbis Tito inimicitias populi concitare:
<pb n="1048A"/>
scribens Bostrensibus, quia Titus eorum accusator
fuisset, dicendo suis monitis, non sua voluntate populum
a seditione cessasse; eumque velut hostem
populo suadebat expellere. Non enim quod justum
erat aut legitimum jubebat agi; sed odio religionis,
verbis quidem culpare, operibus autem mala perficere
contendebat. Quapropter per civitates et provincias
Christiani diffugiebant. Hujus participes plurimi
meorum fuere progenitorum. Simul et avus,
qui de patre pagano natus, ipse cum tota domo, et
qui erant ex genere Alaphionis, Christiani primo
sunt facti in Bethelea, vico Gazensi nimium populoso,
habentique templa antiqua, aedificiaque pulcherrima,
et maxime Pantheon in civitatis arce locatum,
eminens super omnem vicum. Quem locum
<pb n="1048B"/>
arbitror ex voce Syra et Graeca deorum habitaculum
nominatum. Fertur itaque his omnibus fuisse Christianitatis
auctorem Hilarionem monachum. Cum
enim daemonio vexaretur Alaphion, diutius pagani
atque Judaei incantationibus et lustrationibus apud
eum usi, nihil illi prodesse potuerunt. Verum Hilarion
solummodo Christi nomen invocans, daemonium
effugavit, eumque in religionem Christianam repente
transposuit. Floruit itaque meus avus in expositionibus
et interpretationibus scripturarum nostrarum,
quoniam erat ingeniosus scientiaque fulcitus, ita ut
etiam arithmeticae artis esset experitus, ac propterea
Ascalonitis et Gazensibus, et in circuitu Christianis
valde gratissimus, tanquam religioni necessarius et
ad solvendas dubitationes Scripturae divinae proficuus.
<pb n="1048C"/>
Primi siquidem isti in eo loco ecclesias et monasteria
construxerunt, easque honestate atque hospitalitate
peregrinorum et indigentium pariter ornaverunt. Ex
quo genere usque ad nos fuerunt viri optimi, quos
grandaevos juvenculus ipse conspexi. SOZOMEN., <hi>lib.,</hi> 
V, <hi>cap. 14. Edit. Christ. Vales, cap. 15. p.</hi> 616.</p>
</div2>

<div2>
          <head>CAPUT XXIX. <hi>Quod Julianus praecepit ut secundum Christianorum ritum etiam pagani orationes et eleemosynas facerent, et decimas templis offerrent, et caetera quae Christianis facere moris est adimplerent.</hi> </head>
<p>Igitur imperator dudum studens paganitatem in
omni sua ditione dilatari, graviter ferebat, videns
Christianos potius approbari. Et templa quidem erant
aperta, sacrificiaque paganorum per civitates secundum
<pb n="1048D"/>
voluntatem illius procedebant. Ipse autem
aestuabat, ne fervor ejus Christianorum abundantia
frustraretur. Et maxime pulsabatur, quia multorum
sacerdotum suorum Christianas audiebat uxores, et
filios, atque servos. Arbitratus autem Christianitatis
statum ex vita bona et conversatione consistere, studuit
ubique templa paganorum constructione et ordine
Christianae religionis ornare, sedibus, atque processionibus,
paganorumque dogmatibus, atque monitionibus.
Lectores suae superstitionis instituit ad
instar clericorum, ut et horas certas, et dies, et
orationes solemniter celebrarent: praecipiens pariter
habere [ <hi>haec vox forte delenda</hi> ] curam virorum atque
<pb n="1049A"/>
mulierum philosophari scientium, habitaculis peregrinorum
et pauperum, aliaque providentia circa
egenos exhibita, paganorum religionem componere,
et pietatis habere nomen. Si quis autem sponte vel
invitus peccaret, secundum traditionem Christianorum
instituit ut post poenitentiam, mediocrem sustineret
correctionem. Praecipue vero zelatus dicitur
notas litterarum episcopalium, quibus solent alterutris
scribentes commendare peregrines; et ubi proficiscuntur,
et a quibus veniunt, modis omnibus indicare;
et solatia promereri, tanquam noti et amici
sint testimonio directi signaculi. Haec considerans
festinabat ut pagani Christianorum assuescerent officiis.
Sed quoniam multis incredibile est eum studia
Christianorum sequi voluisse, non aliunde quam ex
<pb n="1049B"/>
ipsius imperatoris sermonibus est probandum. Hujusmodi
enim Arsatio pontifici Galatiae scripta direxit.</p>
<p>Paganorum ritus nondum agitur secundum intentionem
nostram, propter cultores ejus in negligentia
positos. Nam deorum claritas, magnitudo atque sublimitas,
omni ratione omnique spe major est. Sed
propitii sint nostris mentibus dii propter negligentiam
quam habemus; cum illorum providentia in parvo
tempore tanta facta sit, quantam neque orare primitus
quicunque praesumpserat. Cur ergo credimus hoc
posse sufficere, neque respicimus quemadmodum superstitionem
Christianorum auxerit cura peregrinorum,
et circa sepulturas et mortuos multa solatia,
honestaeque conversationis studia, non vera, sed
ficta? Quas res, arbitror, apud nos debere sub veritate
geri. Non itaque sat est te talem esse, sed omnes absolute
<pb n="1049C"/>
circa Galatiam sacerdotes, quos aut deprecare,
aut ratione flecte, aut certe festinanter a sacerdotali
ministerio remove, nisi diis cum conjugibus, et filiis,
atque servis colla submiserint: non ferentes ulterius
eorum servos, aut filios hoc facere contemnentes,
aut Galilaeos impie contra deos agentes, et impietates
pietatibus praeponentes. Deinde cunctos admone
ut sacerdos neque ad spectacula procedat, neque in
tabernis bibat, aut cuilibet arti, operibusve turpibus,
aut impudentibus praesit. Qui obediunt honorentur:
inobedientes expelle. Xenodochia constitue per singulas
civitates, ut nostra peregrini clementia perfruantur:
non tantum nostri, sed etiam extranei pecuniis
indigentes. Et ut habeas unde fiat, interim
decrevi singulis annis triginta millia modiorum tritici
<pb n="1049D"/>
per universam dari Galatiam, et sexaginta millia
sextariorum vini. Horum quinta pars pauperibus in
templis observantibus debet expendi, reliqua peregrinis
indigentibus [ <hi>Ed. V,</hi> indigentibusque] distribui.
Turpe namque est ut Judaeos quidem non abjiciant,
sed potius nutriant <emph>293</emph> impii Galilaei et suos pariter,
nec non etiam nostros; nostri vero nostrorum
solatio deserantur. Quapropter doce etiam collationes
facere paganos ad talia ministeria, paganorumque
vicos offerre diis primitias frugum, eosque hujusmodi
in benefactis institue, docens eos hoc opus olim fuisse
nostrorum. Homerus enim hoc probat, introducens
Eumaeum talia facientem. Nos ergo neque bona nostrorum
imitamur; sed aliis permittimus negligentia
<pb n="1050A"/>
non confusi, magis autem deorum reverentiam respuentes.
Si igitur haec te facientem ego cognovero,
laetitia plenus ero. Praesides provinciarum rarius
domi suscipe; frequenter eis scripta transmitte. Ingredientibus
eis civitatem sacerdotum nullus occurrat;
cumque ad templa venerint deorum, intra januas
eos nemo praecedat militum forte aut praecedentium
officiorum; sed qui voluerit subsequatur.
Cum ad ipsum limen templi pervenerit, privatus
existat. Tu enim, sicuti nosti, intus es judex. Hoc
enim etiam sacra sanctio videtur exigere. Obedientes
igitur pro veritate pii sunt; reluctantes vanae gloriae
comprobantur. Quid enim patiatur, aut quod mereatur
auxilium, qui matrem deorum propitiam habere
noluerit? Qui ergo eam neglexerint, non solum sine
<pb n="1050B"/>
querela non erunt, sed etiam nostrae indignationis
impetum sustinebunt: neque enim fas est ut illi parcatur
qui deos habuerit inimicos. Suade siquidem
eis, ut si mea volunt frui tuitione, omnes matri deorum
studeant offerre culturam. SOZOMEN., <hi>lib.</hi> V, <hi>cap.
16. Edit. Christ. Vales. cap. 15, p.</hi> 619.
</p>
        </div2>

<div2>
          <head>CAPUT XXX. <hi>Quibus modis conatus est paganitatem extollere, et milites ad cultum idolorum inclinare.</hi> </head>
<p>Haec itaque faciens imperator ad destructionem
Christianorum, neque suadere hoc subjectis praevaluit,
et aperte vim inferre palam erubuit. Inter haec,
ut ad paganitatem milites insuesceret, studuit ad
priscum schema reformare signum illud sublimius
Romanorum quod Constantinus, sicuti praedictum est,
<pb n="1050C"/>
in crucis formam mutaverat. Verum in publicis imaginibus
depingebat Jovem, quasi de coelo sibi coronam
et purpuram deferentem; Mercurium et Martem
in se respicientes, velut pro testimonio sapientis et
fortis. Et hoc agebat in imaginibus, ut sub occasione
imperii latenter adorarentur dii, et hoc modo subjecti,
clanculo fallerentur. Arbitrabatur enim quia si
hoc sponte eis imponeret, postea quae vellet impleret.
Si vero respuentes agnosceret, venia sublata
torqueret, tanquam circa Romanorum solemnia reluctantes,
et in rempublicam atque ipsum imperium
delinquentes. Pauci siquidem etiam poenis subditi
cognoverunt dolum: quia, sicut moris erat, adorare
noluerant. Turba vero, ut assolet, per ignorantiam
simpliciter imagines adorabat. Quod tamen imperatori
<pb n="1050D"/>
nil profuit. Cumque multa excogitaret quibus
paganorum ritus extolleret, invenit modum qui pluribus
militibus Christianis clarae virtutis coronam dedit.
Cum venisset itaque tempus quo imperialia milites
solent dona accipere (hoc enim agitur plerumque
die calendarum Januariarum, et natali principum et
urbium regiarum), exquisivit quatenus eos simpliciter
et ex prisca consuetudine fallere potuisset; jussit
que ut unusquisque ad manum imperatoris accedentium,
admonitus ab officiis, primo incensum offerret.
Erat enim ante eum positum thus, et ara, secundum
antiquam Romanorum solemnitatem. Tunc quidem
alii licenter suam fortitudinem ostenderunt, et neque
incensum offerre, neque donum accipere ab imperatore
<pb n="1051A"/>
sunt passi. Alii vero occasione legis et antiquitatis,
ne mente quidem perceperunt quod commisere peccatum.
Verum alii propter lucrum capti, aut timore
turbati, seu jussione repentina conclusi, licet intellexerint,
tamen paganitatem declinare nequiverunt.
Plurimi siquidem per ignorantiam decepti, dum inter
cibos, ut assolet, et pocula invocarent inter alterutros
Christum, respondens quidam dixit: Quid patimini
invocantes Christum, quem ante paululum
denegastis, dum donum ab imperatore percipientes,
thus in ignem mitteretis? Cumque hoc milites audissent,
et quod gesserant agnovissent, statim exsilientes
publice currebant, atque impetu facto clamabant
Deum suum, et cunctis hominibus testabantur se esse
Christianos, et in eo nomine permanere, atque per
<pb n="1051B"/>
ignorantiam se fecisse, et, si dici posset, solam manum
paganam esse, conscientiam vero nihil simul
egisse. Cumque venissent ad principem projecerunt
aurum quod acceperant, et forti voce poscebant ut
reciperet quod dedisset, et illos occideret. Se enim
poenitentiam agere fatebantur, eo quod improvide
eorum dextera peccasset, et studere propter Christum
etiam totum corpus poenae contradere SOZOMEN., <hi>lib.</hi> 
 V, <hi>cap. 16. Edit. Christ. Vales. cap. 17, p.</hi> 
620, 621.</p>
<p>Haec igitur furorem moverunt imperatoris. Et primo
quidem eorum capita jussit auferri. Cumque
deducerentur ad mortem sequente populo, miratique
virtutem eorum pro pietate susceptam, venerunt ad
locum quo rei puniri solent. Tunc spiculatorem rogavit
senior omnium ut ante omnes cujusdam caput
<pb n="1051C"/>
nomine Romani adhuc adolescentis abscinderet, ne
dum alios respiceret frangeretur. Cumque ille genua
fixisset in terra, et gladium spiculator evaginasset,
venit repente nuntius clamore prohibens necem.
Porro juvenculus ille occisione privatus, ait: Non
fuit Romanus dignus ut Christi martyr appellaretur.
Et licet sanguinem malignus imperator fundi prohibuisset,
ductus invidia, verumtamen non eos in civitatibus
habitare permisit, sed ad ultima Romanorum
loca exsilio destinavit. THEODORETUS, <hi>lib.</hi> III, <hi>cap. 16.
Edit. Christ. Vales. cap. 17, p.</hi> 140.</p>
<p>Postea vero praecepit ut qui sacrificare noluerint
in palatium non intrarent; et neque collegio, neque
foro eos, neque arbitrio, neque ulla dignitate,
nec qualibet administratione participare jussit. SOZOMEN.,
<pb n="1051D"/> <hi>lib.</hi> 
 V, <hi>cap. 17. Edit. Christ. Vales, cap. 18,
p.</hi> 623.</p>
</div2>

<div2>
          <head>CAPUT XXXI. <hi>De corpore martyris Babylae, et de simulacro Apollinis fulmine concremato.</hi> </head>
<p>Cum igitur Julianus ad Pythium Daphnaeum peteret
responsa de Parthici belli victoria, et ille vicinitatem
corporis Babylae martyris accusaret, jussit ejus
corpus auferri. Ob quam rem cum Christiani festivitatem
deducto corpore psallentes agerent, et indignatione
principis quidam Theodorus juvenculus
multa passionum tormenta <emph>294</emph> pertulisset: hoc ita
gesto, fallax daemon martyris quidem gloriam auxit,
suum vero mendacium clarius enudavit. Fulmen
<pb n="1052A"/>
namque coelitus missum omne templum accendit, et
ipsum Pythii Apollinis simulacrum redegit in pulverem:
erat enim ligneum et extrinsecus deauratum.
Quod noctanter praefectus Orientis tunc nomine Julianus,
Juliani avunculus, agnoscens, festinanter
venit ad Daphnen, volens offerre deo suo solatia:
vidensque eum redactum in cinerem, <foreign xml:lang="greek"></foreign> [ <hi>id
est,</hi> aedituos] verberibus affligebat, credens hoc ab
aliquo Christiano fuisse commissum. Qui licet torquerentur,
tamen mentiri noluerunt, clamantes incendium
non deorsum, sed desursum habuisse principium.
Ad haec etiam rustici vicinorum venientes
locorum, dixerunt se vidisse fulmen coelitus fuisse
delatum. THEODORETUS, <hi>lib.</hi> III, <hi>cap. 9 et 10. Edit.
Christ. Vales. cap. 10 et 11, p. 132 et</hi> 134.</p>
</div2>

<div2>
          <head>CAPUT XXXII. <hi>De publicatione vasorum ecclesiasticorum, et quomodo Julianus praefatus et Felix, annihilantes ecclesiam, divinitus sunt puniti.</hi> </head>

<pb n="1052B"/>
<p>Interea jubentur vasa ecclesiarum sacra fisci aerario
deputari. Sublatisque januis ecclesiae majoris, fit
cunctis accessibile sanctuarium. Ingrediente siquidem
Juliano praefecto Orientis ecclesiam, Felix praefectus
regalium thesaurorum pariter introivit, et simul Elpidius
comes rerum privatarum. Aiunt enim et Felicem
et Elpidium primitus Christianos, tunc a pietate
recessisse, impio principi parere cupientes. Julianus
itaque praefectus impudenter contra sacrum altare
minxit; quem dum Euzoius prohibere tentaret, eum
ille percussit in capite. Fertur autem dixisse quia
religio Christiana esset divina sollicitudine desolata.
<pb n="1052C"/>
Porro Felix videns vasorum ornamenta, quae Constantinus
et Constantius frequenter obtulerant: Ecce
in quibus, inquit, vasis Mariae filio ministratur? Sed
pro his impietatibus vesanisque praesumptionibus non
post multum poenas exacti sunt. Nam repente Julianus
saeva infirmitate detentus visceribus putrefactis
interiit. Et fimum non per meatus digestiles emittebat,
sed scelestum os, quod blasphemiis ministraverat,
organum hujus egestionis est factum. Aiunt
enim ejus uxorem fide fuisse clarissimam, eamque
dixisse: Decet te, marite, laudare Salvatorem Christum,
quoniam tibi per hanc correptionem magnitudinem
propriae virtutis ostendit. Non enim agnoveras
contra quem dimicare voluisti, nisi consueta
longanimitate haec tibi flagella divinitus intulisset.
<pb n="1052D"/>
His ergo verbis et passionibus imminentibus causam
languoris agnoscens, rogabat imperatorem ut ecclesia
quibus fuerat sublata redderetur. Sed nec illum
flexit, et ipse terminum vitae suscepit. Porro Felix
et ipse repente flagellum virtute divina suscipiens,
sanguine tota die simul et nocte ex ore fuso, et venis
corporis undique vacuatis, omnique virtute simul
expensa, et ipse celeriter est exstinctus, aeternaeque
morti contraditus. THEODORETUS, <hi>lib.</hi> III, <hi>cap. 11 et
12. Edit. Christ. Vales. cap. 12, p.</hi> 134.</p>
</div2>

<div2>
          <head>CAPUT XXXIII. <hi>Quomodo apud Antiochiam sacerdotis filius sit conversus.</hi> </head>
<p>His ita gestis, adolescens quidam sacerdotis filius,
<pb n="1053A"/>
in paganitate nutritus, ea tempestate ad Christianorum
translatus est chorum. Erat enim tunc quaedam
insignis reverentiae mulier, et diaconissae honore fulgebat.
Haec cum hujus matre habuit amicitias; quae
saepius dum hujus mater ad eam veniret, hunc infantem
amplectebatur, et ad cultum Christiani nominis
invitabat. Porro, matre defuncta, veniebat adolescens
ad eam, et doctrina consueta fruebatur. Cumque
firmissime ejus consilium percepisset, requisivit
doctricem quo posset argumento et patris superstitionem
declinare, et praedicationem veritatis adipisci.
Quae dixit, ut patrem fugeret, et Creatorem suum
atque illius potius sequeretur, atque ad aliam iret
urbem, in qua latenter imperatoris impii manus effugeret:
ipsam se ejus curam habere promittens. Ad
<pb n="1053B"/>
quam adolescens: Revertar, inquit, postea, et animam
meam tibi contradam. Cum vero pauci transissent
dies, Julianus venit ad Daphnen, celebraturus
publica sacrificia. Cum quo etiam hujus pater; erat
enim sacerdos, et sequi consuetus imperatorem: cum
quo erat et iste puer, ejusque frater, habentes officium
ut cibos imperatori apponerent. Solebant enim
septem diebus in Daphne festa celebrari. Prima siquidem
die, cum staret iste ante imperatoris accubitum,
et epulas solemniter aspersisset, repletus horrore,
cum celeritate Antiochenam venit ad civitatem
ad illam mirandam mulierem. Quo facto, Ego, inquit,
veni nequaquam tibi de promissione mentitus;
tu vero utriusque saluti consulens, promissa comple.
At illa repente surgens, apud Dei virum Meletium
<pb n="1053C"/>
perduxit adolescentem: verum ille in superiori habitaculo
interim eum habitare praecepit. Pater interea
filium requirens, et Daphnen circuibat omnem, et
ad urbem veniens, plateas cunctas perambulabat et
vicos, oculis ubique currentibus et eum investigari
desiderantibus. Cumque pervenisset ad locum ubi
habitaculum sanctus Meletius habebat, suspiciens,
vidit illum de fenestra respicientem. Et currens traxit,
ac deposuit, atque ad domum usque perduxit.
Primumque eum multis flagellis afficiens; deinde
calefaciens obolos, manibus, ac pedibus, et dorso
ejus imposuit. Post haec vinctum in cubiculo clausis
januis dereliquit, et ita perrexit ad Daphnen. Haec
ego a viro jam sene, cum narraret, audivi. Qui etiam
haec adjecit, quoniam Spiritu divino gratiaque repletus,
<pb n="1053D"/>
contriverit omnia patris idola, et eorum infirmitati
coeperit irrogare blasphemias. Quo facto, mente
percipiens quod egisset, formidavit praesentiam patris,
rogavitque Dominum Christum ut ei ferret auxilium,
claustraque confringeret, et januas aperiret:
Propter te, inquit, talia, Domine, pertuli, et haec
agore non expavi. Cum haec, inquam, dixisset, ceciderunt
repente claustra apertaeque sunt januae. At
ille rursus ad magistram venit, quae continuo eum
induens schemate mulieris, et in tecto residere constituens,
post paululum obtulit rursus sancto Meletio.
Qui eum episcopo <emph>295</emph> Cyrillo Hierosolymitano
contradidit, et ita venerunt noctanter in Palaestinam.
Verum post Juliani mortem etiam patrem iste Christianam
duxit ad veritatem; quod inter alia quoque
<pb n="1054A"/>
nobis exposuit. THEODORETUS, <hi>lib.</hi> III, <hi>cap. 13. Edit.
Christ. Vales. cap. 14, p.</hi> 135.</p>
</div2>

<div2>
          <head>CAPUT XXXIV. <hi>Quomodo Julianus aquis immolatitiis universa polluerit, eique restiterint Juventius et Maximinus.</hi> </head>
<p>Interea Julianus contra fidei pietatem impudentius
armabatur, et vultu quidem se simulabat mitem:
porro laqueos instruebat quibus deciperet innocentes.
Et primum quidem fontes urbis, aquas Daphneos
sacrificiis violavit, ut unusquisque aquam bibentium
ejus horrore potiretur. Cumque etiam in publico
venales cibos illo scelere complevisset (aspergebantur
enim ex eis, et panes, et carnes, et poma simul,
et olera, et cuncta quae comeduntur), haec videntes
qui nomen salutare perceperant, ingemiscebant quidem
atque mugiebant videntes abominationem tantam.
<pb n="1054B"/>
Verumtamen comedebant, legi obedientes Apostoli:
Omnia, inquit <note>(I Cor. X, 27)</note>, quae in macello
venduntur comedite, nihil dijudicantes propter conscientiam.
Verum duo quidam militia clari, erant
enim scutarii principis, in quodam convivio, hoc horrore
ferventius sunt accensi, atque mirabilium adultorum
in Babylone splendentium sermonibus usi
sunt, dicentes: Tradidisti enim nos regi iniquo, qui
recessit a te ultra omnes gentes quae sunt in terra.
Haec quidam convivarum nuntiavit imperatori; qui
repente illos ad se fortissimos adducens, requirebat
quid locuti fuissent. At illi occasionem fiduciae interrogatione
sumentes imperatoris, laudabilemque sui
firmantes zelum, dixerunt haec pietatis more nutriti:
O princeps, laudandis legibus hactenus servientes
<pb n="1054C"/>
quas Constantinus et ejus filii posuerunt, ingemiscimus
nunc abominatione omnia videntes esse completa,
et nefandis sacrificiis cibos potusque violari.
Haec et domi deflevimus, et te praesente nihilominus
ejulamus; hoc enim in tuo displicet nobis imperio.
Haec audiens ille mitis atque philosophus a sui similibus
nominatus, mansuetudinis quidem exhibuit
vultum, et impietatis faciem protinus enudavit, praecipiens
amarissimas eis plagas inferri. Quos etiam
luce privavit, magis autem, ut verius est, illius temporis
infelicitate liberavit, victricesque eis coronas
providit offerri. Fingebat enim se in eis quasi causam
defendere imperialis injuriae, et haec divulgari
jussit: invidens decertatoribus veritatis in appellatione
<pb n="1054D"/>
martyrii pariter et honoris. Nomina fuerunt
horum Juventius et Maximinus, quos Antiochena civitas,
tanquam pietatis propugnatores venerata, pretioso
monumento recondidit; et usque ad diem hunc
festis annalibus honorantur. Sed et plurimi nobilium
et dignitate fulgentium utentes tali fiducia, coronas
aequales sunt adepti. THEODORETUS, <hi>lib.</hi> III, <hi>cap. 14.
Edit. Christ. Vales. cap. 15, p.</hi> 137.</p>
</div2>

<div2>
          <head>CAPUT XXXV. <hi>Quomodo Valentinianus, qui post eum imperavit, propter aspersionem aquae immolatitiae ministrum percusserit templi.</hi> </head>
<p>Valentinianus etiam, qui post paululum sumpsit
imperium, tunc millenarius erat circa palatia constitutus
dux lanceariorum. Is zelum quem pro pietate
<pb n="1055A"/>
habuit non celavit. Eo namque tempore cum fulminandus
ille Fortunae templum ingrederetur in choro,
et ex utraque parte januarum astarent ministri templi,
qui aspersione, sicut ipsi dicebant, purgarent ingredientes,
Valentinianus praecedens principem,
aspersionis guttam sua vidit in chlamyde. Et indignatus,
pugno percussit templi ministrum: dicens
se maculatum potius quam purgatum. Quod respiciens
imperator, jussit eum in custodiam tunc redigi
et ad eremum destinari. Sed ille cum annus et pauci
transissent menses, pro mercede confessionis recepit
imperium. Non solum enim in illa vita diligentes
se Deus honorat; sed aliquando etiam in praesenti
bonorum operum retributiones impendit, et praesentibus
praemiis illic sperata confirmat. THEODORETUS,
<pb n="1055B"/> <hi>lib.</hi> 
 III, <hi>cap. 15. Edit. Christ. Vales. cap. 16, p.</hi> 138.</p>
</div2>

<div2>
          <head>CAPUT XXXVI. <hi>De Artemio martyre et Publia abbatissa.</hi> </head>
<p>Artemium vero, qui temporibus Constantii dux
fuit Aegypti, quoniam illius temporis idola multa
confregerat, non solum facultate nudum reddidit,
sed etiam capitis sectione mulctavit. Haec et hujusmodi
gessit ille mansuetus et ab iracundia remotus,
sicut ab impiis vocabatur. Adjiciam super haec etiam
miraculum feminae quae zelo divino hujus contempsit
impietatem. Publia quaedam fuit illo tempore nominatissima
et pretiosis virtutibus exornata. Haec cum
nuptiale jugum ad tempus paululum suscepisset, fructum
dignissimum reddidit Creatori. Joannes enim
<pb n="1055C"/>
Antiochiae presbyter multo tempore constitutus, et
saepe apostolici praesidiatus decreta refugiens, de
terra illius feminae mirabilis germinavit. Haec habens
apud se chorum conversatione digna virginitatem
servantium, semper cum eis laudabat factorem salvatoremque
Deum. Transeunte vero imperatore,
clarius in commune psallebant, contemptibilem et
deridendum judicantes erroneum, illaque maxime
cantica resonantes quae idolorum videntur pompare
[ <hi>ed.,</hi> traducere] debilitatem; dicebant cum David: <hi>Simulacra gentium argentum et aurum, opera manuum
hominum.</hi> 
 Et iterum: <hi>Similes illis fiant qui faciunt
ea, et omnes qui confidunt in eis <note>(Psal. CXIII, 4, 8)</note>
            </hi>.
Haec audiens Julianus, et vehementer accensus, eas
cum transiret tacere praecepit. Quae ejus legem parvipendentes,
<pb n="1055D"/>
chorum majori ordine compleverunt.
Rursusque illo transeunte psallebant: <hi>Exsurgat Deus,
et dissipentur inimici ejus <note>(Psal. LXVII, 1)</note>
            </hi>. Tunc ille
saeviens, magistram chori praecepit adduci. Quam cum
videret senectute maceratam, nec corporis canitiem
miseratus est, nec animi studuit honorare virtutem;
sed quibusdam spatariorum jussit ut eam alapis caederent. <emph>296</emph> 
 Quae, veluti summum honorem contumelias
illas excipiens, domum reversa est, eumque
solitis melodiis spiritalibus denotabat, sicut conscriptor
illius cantici malignum spiritum effugaverat a
Saul. Nam et Julianus erroneus daemones sibimet
applicans, contra donum pietatis insaniebat. THEODORETUS, <hi>lib.</hi> 
 III, <hi>cap. 17. Edit. Christ. Vales. cap. 18,
p.</hi> 140.</p>
</div2>

<div2>
          <head>CAPUT XXXVII. <hi>De Basilio atque Gregorio.</hi> </head>

<pb n="1056A"/>
<p>Contristabat igitur eum non mediocriter Apollinaris
Syrus, omni scientia nimis instructus, simulque
Basilius et Gregorius Cappadoces, illius temporis
rhetores Christiani, aliique plurimi eloquentes viri.
Quorum alii quidem zelati sunt veram gloriam, alii
Arianae haeresis habuere vesaniam. Quamobrem arbitratus
hinc armari Christianos, prohibuit eos Graecorum
doctrinis imbui et eorum lectionibus erudiri.
Tunc Apollinaris, cum esset doctus et simul ingeniosus,
pro Homeri poemate versibus heroicis
Hebraicam conscripsit antiquitatem usque ad imperium
Saul, et viginti quatuor libris opus omne divisit,
unicuique libro nomen litterae ponens secundum
<pb n="1056B"/>
Homericam lectionem. Fecit autem et aliud opus
secundum Menandri fabulas, comoediae similitudine
comparatas: imitatus enim Euripidis tragoedias et
lyram Pindari. Et, ut absolute dicendum, divinis
Scripturis argumenta sumens, omnes encyclias lectiones
tempore parvo composuit, numero, virtute,
moribus, conscriptione, charactere et dispositione
Graecorum valde pares. Et nisi quia vetustatem homines
honorabant, et quae sunt in usu grata credebant,
nam ut ego reor, aequa veteribus Apollinaris
opuscula decrevissent. Fecit etiam non ignobilem ad
ipsum imperatorem, sive contra paganos philosophos
librum, cui titulum posuit, Pro veritate. In quo de
sacris testimoniis tacens, probavit illos quidem fuisse
deceptos, se autem sapere vera de Deo. Haec autem
<pb n="1056C"/>
considerans imperator, claris tunc episcopis scripsit:
Legi, et reprehendi. Cui rescripserunt: Etsi legisti,
sed non agnovisti: si enim cognovisses, nequaquam
reprehendisses. Quidam dicunt hanc epistolam praesulis
Ecclesiae Cappadocenae fuisse Basilii, quod incredibile
non est. Sive autem ejus, sive sit alterius,
justum est virtutis laudare doctrinam. SOZOMEN., <hi>lib.</hi> 
V, <hi>cap. 17. Edit. Christ. Vales. cap. 18, p.</hi> 623.</p>
</div2>

<div2>
          <head>CAPUT XXXVIII. <hi>De his qui amore pecuniae a fide declinaverunt.</hi> </head>
<p>Plurimi siquidem non recta mente Christianum
habentes nomen, quippe pecunias et honorem praesentem
felicitati verae fidei praeponentes, ad sacrificiorum
scelera descenderunt. Quorum unus fuit sophista
Constantinopolitanus Eubolus. Is enim mores
<pb n="1056D"/>
imperatorum sequens, sub Constantio quidem ferventissimum
se finxerat Christianum, sub Juliano
paganus celeriter est effectus; et rursus post Julianum
volebat esse Christianus. Prosternens etenim
semetipsum ante januas ecclesiae pronum, magna
voce clamabat: Conculcate me sal insensatum. SOCRATES, <hi>lib.</hi> 
 III, <hi>cap. 11. Edit. Christ. Vales. cap. 13,
p.</hi> 184.</p>
</div2>

<div2>
          <head>CAPUT XXXIX. <hi>Quomodo Julianus pecunias abstulerit Christianis.</hi> </head>
<p>Igitur cum Julianus iret ad Persas, volens in eis
ulcisci eo quod sub Constantio Romanorum terminos
invasissent, et sciens quoniam in praeliis eveniunt
frequenter adversa, et quia plurimis pecuniis indigeret,
<pb n="1057A"/>
adinvenit modum ut auferret pecunias Christianorum.
Nolentibus ergo sacrificare pecuniam multam
imposuit, exigebanturque vere Christiani. Singuli
namque eorum secundum sui substantiam offerebant,
et imperator ex injusta collectione injuste
factus idoneus est. Ubi enim non erat, hanc dirigebat
legem; ubi erat, utebatur ipse. Tunc ergo pagani
Christianos graviter oppresserunt; interdum
etiam tormentis corporalibus affligebant eos. Quod
imperator audiens, Christianis quippe adeuntibus
eum, defendere contemnebat, dicens: Vestrum est
ut patientes mala sustineatis; hoc enim est praeceptum
vestri Dei. SOCRATES, <hi>lib.</hi> III, <hi>cap. 11. Edit.
Christ. Vales. cap. 13 et 14 p.</hi> 185.</p>
</div2>

<div2>
          <head>CAPUT XL. <hi>Quomodo ab Antiochenis irrisus sit.</hi> </head>

<pb n="1057B"/>
<p>Igitur imperator pugnaturus contra Persas venit in
Antiochiam. Cumque populus quereretur, quia venalia
quidem abundarent, sed carius venderentur: volens
magnitudinem suae largitatis ostendere, minora
quam debuit pretia in foro rerum venalium deputavit.
Et cum fugissent tabernarii negotiatoresque diversi,
res necessariae defecerunt. Antiocheni vero
graviter hoc ferentes, contumelias fecerunt imperatori.
SOZOMEN., <hi>lib.</hi> V, <hi>cap. 18. Edit. Christ. Vales.
cap. 19, p.</hi> 624.</p>
<p>Querebantur enim adversus eum, facetias de ejus
barba proferentes; erat enim ejus barba valde prolixa.
Dicebant ergo: Tondeatur, ut ad funes ejus
proficiat barba. Et quoniam superstitionis suae causa
<pb n="1057C"/>
taurum idolis frequentius immolabat, aram vel taurum
in solido suo formari praecepit. Ob quam rem
lacerantes eum dicebant: Iste taurus evertet mundum.
His injuriis provocatus ad iracundiam, interminatus
est se Antiochiam affligere civitatem. Quamobrem
ad Tarsum Ciliciae reverti volens, jussit necessaria
praeparari. Ex qua intentione eum sophista
Libanius revocavit, scribens pro Antiochenis intercessionis
librum, et rursus ad Antiochenos de principis
iracundia; quos tamen libros non edidit. Verum
imperator respuens se operibus vindicare, reciprocis
injuciis iram suae indignationis amovit. Librum enim
adversus Antiochenos fecit lepidum et satis urbanum,
quem Antiochicum nominavit. Verum contra
Christianos multa mala etiam in ea civitate commisit.
<pb n="1057D"/>
SOCRATES, <hi>lib.</hi> III, <hi>cap. 15. Edit. Christ. Vales.
cap. 17, p.</hi> 190.
<emph>297</emph> </p>
        </div2>

<div2>
          <head>CAPUT XLI. <hi>De simulacro Christi, quod deposuit Julianus.</hi> </head>
<p>Illud quoque, quod sub Juliano provenit, narrare
non silebo. Fuit enim signum quidem virtutis Christi,
et indicium contra principem iracundiae Dei. Cum
enim agnovisset in Caesarea Philippi, civitate Phoeniciae,
quam Paneam vocant, insigne Christi esse simulacrum,
quod mulier illa sanguinis liberata profluvio
constituerat, eo deposito, suam ibi statuam collocavit.
Quae violento igne de coelo cadente, circa ejus
pectus divisa est, et caput cum cervice una parte dejectum
atque in terra fixum: reliqua vero pars hactenus
<pb n="1058A"/>
restitit, et fulminis indicium reservavit. Statuam
vero Christi tunc quidem pagani trahentes confregerunt.
Postea vero Christiani colligentes, in ecclesiam
recondiderunt, ubi hactenus reservatur. Hoc
itaque simulacrum, sicuti refert Eusebius, omnium
passionum et aegritudinum noscitur esse medicamentum.
Juxta quod quaedam herba germinavit, cujus
speciem nullus nostrae terrae medicus, licet expertus,
agnovit. SOZOMEN., <hi>lib.</hi> V, <hi>cap. 20. Edit. Christ. Vales.
cap. 21, p.</hi> 629.</p>
</div2>

<div2>
          <head>CAPUT XLII. <hi>De beneficio herbae quae nascebatur juxta simulacrum Christi, et de miraculis quae per loca diversa pro nomine Christi fiebant.</hi> </head>
<p>Mihi namque videtur, quia, adveniente Deo, nullum
miraculum nullumque beneficium putari debet
<pb n="1058B"/>
incredulum. Nam et alia plurima miracula per civitates
et vicos plerumque apud multos provinciales antiquitus
tradita sunt, habentia veritatem; quod repente
monstrabo. Est itaque civitas Palaestinae Nicopolis
nomine; hanc, dum adhuc vicus esset, Emaus
sacer Evangeliorum liber appellat. Quam Romani
post vastationem Hierosolymorum Judaeaeque victoriam,
Nicopolim ex eventu quippe victoriae vocaverunt.
Ante hanc urbem in trivio ubi Christus cum
Cleopha post resurrectionem noscitur ambulasse,
tanquam ad alium vicum iturus, fons quidam est salutaris,
in quo passiones hominum diluuntur, et alia
pariter animalia diversis detenta languoribus emundantur.
Quod ut ita contingat, traditur ex quodam
itinere apparuisse Christum ad fontem cum discipulis
<pb n="1058C"/>
suis, et lavisse pedes, ex quo aqua facta diversarum
medicabilis passionum. Fertur etiam quod in Hermopoli
Thebaides, arbor quae vocatur Perseidis, multorum
languores subegerit, si fructus, aut folium, aut
pars ejus corticis collo aegrotantium ligaretur. De
hac enim arbore ferunt, quoniam dum apud Aegyptum
Joseph cum Christo et Maria Virgine sancta fugisset
Herodem, venissetque ad Hermopolim civitatem;
mox ut ingrediebatur urbem, non ferens haec
arbor maximum Christi salutaris adventum, inclinata
est usque ad terram, et eum suppliciter adoravit.
Haec ego de ista arbore a multis audiens narravi.
Reor autem hoc signum fuisse factum civibus divinae
praesentiae: aut certe, quia ritu pagano haec arbor
propter magnitudinem atque pulchritudinem colebatur,
<pb n="1058D"/>
mota est, non ferens Christi divinitatem; daemonibus
quippe contremiscentibus, cum viderent rerum
talium destructorem, nec non et omnibus simulacris
Aegyptiorum secundum Isaiae prophetiam, fugatoque
daemonio, pro testimonio Christi arborem vacuam
remansisse. Igitur apud Aegyptios et Palaestinos gestorum
testimonia conservantur. SOZOMEN., <hi>lib.</hi> V, <hi>cap. 20. Edit. Christ. Vales. cap. 22, p.</hi> 
 629.</p>
</div2>

<div2>
          <head>CAPUT XLIII. <hi>Quomodo Julianus Judaeos armaverit contra Christianos, et de templo Hierosolymorum.</hi> </head>
<p>Igitur Julianus etiam Judaeos contra Christianos
armavit. Primumque convocans requisivit, cur eis
praecipiente lege sacrificare, nequaquam immolationibus
<pb n="1059A"/>
uterentur. Cumque respondissent uno tantummodo
loco sibi offerendi sacrificium fuisse permissum,
repente jussit Deo odibilis destructum resuscitare
templum: credens infelix dominicum verbum
se posse destruere; cujus per hoc veritatem magis
ostendit. Haec itaque verba Judaei libenter accipientes,
cunctis per diversum terrarum orbem mandavere
Judaeis. Qui undique concurrentes, pecunias ad
aedificium alacriter offerebant: ministravitque plurimum
etiam imperator, non largitatis gratia, sed
veritati repugnans. Misitque pariter praesidem, impiorum
exsecutorem dignissimum praeceptorum.
Aiunt enim quoniam ad repurgium faciendum argenteas
hamas, et cophinos, et scaphas habuerunt. Cumque
fodere jam coepissent, statuto quidem die hoc
<pb n="1059B"/>
multitudo plurima faciebat: nocte vero, spontanea
terra de valle crescebat. Solutis itaque prioris etiam
fundamenti reliquiis, nova omnia praeparabant. Cumque
gypsi et calcis multa modiorum millia praeparassent,
vis magna ventorum repente respirans, tempestates
atque procellae subito factae, quidquid congregatum
fuerat disperserunt. Adhuc autem vesanientibus
eis, et nequaquam divina longanimitate correptis,
maximus primo terraemotus est factus. Et quisquis
non fuerat mysteriis divinis imbutus, vehementer
attritus est. Cum vero neque hoc terrerentur indicio,
ignis ex fundamentis quae suffodiebantur egrediens,
plurimos fodientium concremavit, aliorum membra
dissolvit. Nocte quoque plurimis in vicina porticu
dormientibus, cadens subito cum tecto ipsa porticus,
<pb n="1059C"/>
dormientes oppressit. Alia vero die in coelo signum
splendens crucis salutaris apparuit. Sed etiam Judaeorum
vestes crucis signaculo sunt impletae, non
tamen splendenti, sed nigro colore signatae. Haec itaque
Dei rebelles considerantes, et divina flagella
contremiscentes, ad propria sunt reversi: confitentes
esse Deum qui ab eorum progenitoribus ligno probatur
appensus. Quod audiens Julianus, dum utique
caneretur ab omnibus, tanquam Pharao indurato
corde non timuit. THEODORETUS, <hi>lib.</hi> III, <hi>cap. 17.
Edit. Christ. Vales. cap. 20, p.</hi> 142.
<emph>298</emph> </p>
        </div2>

<div2>
          <head>CAPUT XLIV. <hi>De bello Persico, et quomodo Julianus illuc perrexerit.</hi> </head>
<p>Igitur dum Persae mortuum cognovissent fuisse
Constantium, capta fiducia venerunt ad terminos Romanorum,
<pb n="1059D"/>
denuntiantes bellum. Ob quam rem, collecto
exercitu, Julianus misit in Delphum, et Delum,
atque Dodonem, ad percipienda responsa, si expediret
ei bella suscipere. Tunc universi vates et pugnandi
fiduciam dabant, et victoriam promittebant.
Unum vero responsum pro exemplo mendacii ac seductionis
inserere non pigebit; est enim hujusmodi:
Nunc omnes aggredimur dii, victoriae tropaea referentes
circa fluvium Thiren. Horum ego dux ero belligerator
Mars. Horum itaque carminum ridiculum
cos convenit divulgare, qui rationalem dominum
Musarumque principem Pythium vocant. Ego autem
mendacium seductionis ejus inveniens ingemisco.
Thiren namque fluvium Tigrim voluit appellare:
<pb n="1060A"/>
quoniam Thiris ejus nomini similis est. Is enim fluvius
ex Armeniae redundans montibus, et per Assyriorum
arva discurrens, sinum descendit in Persicum.
Per haec ergo responsa deceptus infelix, et victoriam
mente somniabat, et post Persicum [ <hi>al.,</hi> 
Parthicum] praelium pugnam Galilaeis inferre praeparabat;
sic enim vocabat Christianos: contumeliam
nominis se eis inferre putans, cum magis debuisset
eorum considerare virtutem. Non enim Socrates, licet
Critias fuerit appellatus, et Pythagoras Phalaris,
ex mutatione nominis qualibet sunt peste participati;
neque Nereus Thersites vocatus, naturalem
pulchritudinem quam gerebat amisit. Horum nihil
mente percipiens, ex hac appellatione aliquid monstri
se nobis putavit inferre. Et fallaci responso
<pb n="1060B"/>
credens, interminabatur per ecclesias daemonum se
statuere simulacra. THEODORETUS, <hi>lib.</hi> III, <hi>cap. 18.
Edit. Christ. Vales. cap. 21, p.</hi> 143. Post has igitur
minas, ab uno viro in Beroea debellatus est. Is enim
nobilis erat, ejusque civitatis curiae praesidebat,
quem zelus Christi reddidit clariorem. Videns namque
filium in impietatem quae tunc vigebat, fuisse
demersum, expulit eum sua domo, et coram omnibus
abdicavit. Qui in vicinae civitatis itinere aggressus
imperatorem, suam voluntatem et abdicationem
patris innotuit. At ille quiescere juvenem imperavit,
placandum promittens patrem. Cumque venisset in
Beroeam, nobiles et honoratos convocavit ad prandium:
inter quos erat et hujus pater, quem cum filio
in suo prandere jussit accubitu. Tunc circa medias
<pb n="1060C"/>
epulas dixit ad patrem: Non mihi videtur justum
vim facere voluntati ad aliud declinandi, et
animum ad alia mutare quae non vult. Noli itaque
esse filio violentus, sequi tua dogmata respuenti.
Neque enim ego tibi vim facio mea sequi, licet cogere
valde possim. Ille causam divinae religionis
mente percipiens: De isto, inquit, o imperator, erroneo
dicis, et Deo odibili, et veritati praeponente
mendacium. Tum ille rursus mansuetudinis induens
vultum: Cessa, inquit, detrahere. Et declinans
ab eo vultum, adolescenti dixit: Ego tui curam
habeo: quoniam patri tuo, ut hoc faciat suadere
non possum. Haec itaque non frustra retuli, sed
volens ostendere non solum illius mirabilis viri fiduciam;
sed quoniam contempta Juliani a plurimis sit
<pb n="1060D"/>
potestas. THEODORETUS, <hi>lib.</hi> III, <hi>cap. 18. Edit. Christ.
Vales. cap. 22, p.</hi> 144.--In Antiochia namque vir
quidam optimus, paedagogus adolescentium, habitabat.
Eratque illic famosissimus sophista Libanius,
impius, exspectansque Juliani victoriam, habens prae
oculis ejus minas. Ergo interrogavit paedagogum,
quasi nostram deridendo religionem: Nunc inquit,
fabri filius quid putas agit? At ille, quod post paululum
contigit, repletus gratia divina praedixit. Respondit
enim: O sophista, Creator omnium, quem tu
fabri filium nominasti, loculum sepulturae Juliano
componit. Post paucos vero dies mors illius nuntiatur
erronei, et in loculo positus, et advectus, minarumque
tumore evacuatus est. THEODORETUS, <hi>lib.</hi> III, <hi>cap. 18. Edit. Christ. Vales. cap. 23, p.</hi> 
 145.</p>
</div2>

<div2>
          <head>CAPUT XLV. <hi>Quomodo Julianus monachus ejus</hi> <note>(id est Juliani imp.)</note> <hi>mortem, antequam audiret, praenuntiaverit.</hi> </head>

<pb n="1061A"/>
<p>Eo siquidem tempore religiosissimus Julianus, cognomento
Saba, qui angelorum incorporalium vitam
corporali conversatione videbatur imitari, cujus etiam
vitam conscripsimus, prolixiores offerebat Deo preces,
cum illius impii minas audisset. Et ea hora qua
ille percussus est, orans, mortem ejus iste cognovit,
licet plusquam viginti mutationes ab eo loco usque
ad ejus exercitum esse viderentur. Aiunt enim quia
dum continue ingemisceret, et clementi Domino supplicaret,
subito lacrymarum ejus fluvius restitisset,
fuissetque alacritate completus, et ejus vultus exhilaratus.
Hanc animi permutationem ejus ministri respicientes,
<pb n="1061B"/>
rogaverunt eum ut eis causam repentini
gaudii patefaceret. Tunc ille dixit: Ferus sacrae vineae
devastator poenas exactus est vastationis suae, jacetque
mortuus, terroribus minisque frustratus. Haec
agnoscentes exsultaverunt omnes, Deoque hymnos
gratificos obtulerunt. Postea vero a nuntiis est compertum
eamdem fuisse diem simul et horam necis
Juliani, quam ille sacratissimus senior cognovit atque
praedixit. THEODORETUS, <hi>lib.</hi> III, <hi>cap. 19. Edit. Christ.
Vales. cap. 24, p.</hi> 145.</p>
</div2>

<div2>
          <head>CAPUT XLVI. <hi>De inconsulto Juliani ducatu.</hi> </head>
<p>Illum itaque semper inconsulte gessisse mortis
demonstravit eventus. Transiens enim cum exercitu
<pb n="1061C"/>
fluvium qui Persarum Romanorumque regna dividit,
repente naves incendit, non suadens rebus aut verbis,
sed cogens milites praeliari. Porro duces alacritate
completi, animabant milites, et eos spe varia confortabant,
quam imperator absciderat, cum eorum
reversionem incensis navibus abnegasset. Super haec
autem cum debuisset cibos militibus congregare, neque
de propriis finibus praecepit afferri, neque de
inimicorum abundantia jussit aliquid depraedari. Relinquens
ergo habitabilem viam, pergebat per solitudinis
loca: ubi et cibo et potu milites defraudati,
et duces itineris non habentes, sed errantes in deserta
provincia, sapientissimi principis agnovere consilia.
THEODORETUS, <hi>lib.</hi> III, <hi>cap. 20. Edit. Christ. Vales.
cap. 25, p.</hi> 146.</p>
<p>
            <pb n="1061D"/> <emph>299</emph> Multos itaque vicos castraque detinens, jam
etiam civitates capiebat. Cumque venisset Ctesiphontem
civitatem, intantum obsedit regem, ut crebris
legationibus uteretur: offerens dare suae patriae
partem, si solutus bello discederet. Quod ille
noluit, neque supplicantibus est miseratus; neque
mente percepit, quod vincere quidem bonum est,
supervincere nimis invidiosum: credens praecipue
magicis artibus, quas ei Maximus philosophus exhibebat,
et arbitratus Alexandri Macedonis se gloriam
percepturum, aut certe potiorem. Putabat enim secundum
Pythagoraeam Platonisque sententiam, ex
mutatione corporum Alexandri animam se possidere,
aut esse potius in altero corpore alius Alexander. Ob
hanc itaque causam Persarum regis noluit preces
<pb n="1062A"/>
audire. SOCRATES, <hi>lib.</hi> III, <hi>cap. 18; edit. Christ. Vales.
cap. 21, p.</hi> 194.</p>
<p>Cum igitur in deserti loca primo captivorum habuisset
ducatum, postea quidam senior, sub schemate
proditoris, se ei compendiosum iter ostendere compromisit.
Cumque tribus diebus ambulantes ad majorem
solitudinem venissent, illum quidem fustibus occiderunt,
confitentem hoc se fecisse pro patriae
libertate, et libenter tormenta omnia sustinere. Exercitus
interea Persarum, ex itinere fatigato exercitui
Romanorum iratus occurrit, seque ad congressionem
praelii praeparavit. SOZOMEN., <hi>lib.</hi> VI, <hi>cap. 1, p.</hi> 635.</p>
<p>Querebantur enim Romani de principe, cur nolucrit
bellum cum lucri promissione finire. Verumtamen
Persis instantibus resistebant, ita ut frequenter
<pb n="1062B"/>
verterentur hostes in fugam. Porro Julianus erat praesens
in equo, et exercitum confortabat, inermis quidem
spe felicitatis suae praesumens. SOCRATES, <hi>lib.</hi> III, <hi>cap. 18; edit. Christ. Vales. cap. 21, p.</hi> 
 194.
</p>
        </div2>

<div2>
          <head>CAPUT XLVII. <hi>De peremptione Juliani.</hi> </head>
<p>Contra quem jaculum repente delatum, discurrens
per brachium, in ejus latus immersum est. Ex hoc
vulnere suscepit terminum vitae. Quis vero justissimum
intulerit vulnus, hactenus ignoratur. Sed alii
quemdam invisibilium hoc intulisse ferunt; alii vero
unum pastorum Ismahelitarum, alii militem fame et
itinere fatigatum. Sed sive homo, sive angelus fuerit,
palam est quia divinis jussionibus ministravit. Aiunt
enim quia dum fuisset vulneratus, mox manum sanguine
<pb n="1062C"/>
suo compleverit, et in aerem projecerit, dicens:
Galilaee, vicisti. Et in eo ipso confessus est cum blasphemia
victoriam. THEODERETUS, <hi>lib.</hi> III, <hi>cap. 20;
edit. Christ. Vales. cap. 25, p.</hi> 146.</p>
<p>Callistus autem, qui inter familiares imperatoris
tunc militabat, et heroico versu ejus conscripsit historiam,
ait eum a daemone vulneratum, fuisse defunctum.
Julianus ergo quarto consulatu suo <note>( <hi>Anno
Dom.</hi> 363)</note> quem ediderat cum Salustio, sexta die Junii
mensis, in Persica regione defunctus est, anno
tertio imperii sui, septimo vero ex quo Caesar a Constantio
fuerat ordinatus, vitae anno tricesimo primo.
SOCRATES, <hi>lib.</hi> III, <hi>cap. 18; edit. Christ. Vales. cap.
21, p.</hi> 195.
</p>
        </div2>

<div2>
          <head>CAPUT XLVIII. <hi>Quae magiae post mortem ejus inventae sint.</hi> </head>

<pb n="1062D"/>
<p>Post cujus mortem ejus magiae compertae sunt.
Carra namque civitas est hactenus impietatis ejus reliquias
habens. Per hanc iter agens, quoniam per
Edessam propter piae religionis cultum transire noluerat,
in templum quod a paganis colitur est ingressus.
Ubi dum quaedam cum suis consortibus sacrilegia
celebrasset, januas et claustra disposuit,
et quosdam ibi milites observare praecepit, ut interius
nullus accederet, donec ipse remearet. Cumque
mortuus fuisset, et impio pium successisset imperium,
ingredientes in templum invenerunt mira principis
simulacra, ejusque sapientiam et famosissimam pietatem.
Viderunt enim mulierem capillis appensam,
extensas habentem manus, cujus uterum aperuerat,
<pb n="1063A"/>
ut Persarum victoriam in jecore ejus inspiceret. Hoc
ergo scelus in Carris inventum est. Verum in Antiochia
plurimas arcas in palatio humanis aiunt capitibus
plenas fuisse compertas, et innumera in puteis
demersa corpora mortuorum. In qua urbe, dum ejus
nuntiatus fuisset interitus, publicam cuncti habuere
festivitatem; et non solum in ecclesiis et sepulturis
martyrum exsultabant; sed etiam in theatris crucis
victoriam praedicabant, cum sacerdotibus exsultantes
<pb n="1064A"/>
[ <hi>ed. Niv. et Frob.,</hi> illius magiae insultantes]. Ego autem
etiam clamorem favoris eorum hic ponere necessarium
judicavi, ut etiam apud posteros haec memoria
reservetur. Communiter enim clamabant omnes:
Maxime fatue, ubi sunt tua vaticinia? Vicit Deus
et Christus ejus. Hic ergo libri terminus, est habendus,
ne pio imperio impietatis potentia copuletur.
THEODORETUS, <hi>lib.</hi> III, <hi>cap. 21 et 22; edit. Christ.
Vales. cap. 26 et 27, p.</hi> 147.</p>
</div2>
      </div1>

<div1>
        <head>LIBER SEPTIMUS.</head>

<pb n="1063"/>
<emph>300</emph> 

<div2>
          <head>CAPUT PRIMUM. <hi>De Joviani imperatoris auspiciis, et quemadmodum a Persidis finibus sit egressus.</hi> </head>

<pb n="1063B"/>
<p>Milites igitur in maxima aestuatione venientes,
omissa omni dilatione, altera die Joviano infulas imperatoris
imponunt. Erat enim vir fortis, et nobilis,
et illo tempore millenarius quo Julianus electionem
militibus lege proposuit, ut aut sacrificarent, aut militia
cederent. Qui cingulum magis elegit amittere
quam imperatoris praeceptionibus impiis obedire.
Hunc ergo tunc Julianus propter belli necessitatem
inter viros militares habebat. Qui cum violenter a
militibus ad imperium traheretur, clamabat, dicens
non se velle paganis hominibus imperare, cum ipse
Christianus existeret. Cumque vox omnium communiter
proclamasset, dicentium se quoque esse Christianos,
suscepit imperium. SOCRATES, <hi>lib.</hi> III, <hi>cap. 19.
Edit. Christ. Vales. cap. 22, p.</hi> 195.</p>
<p>
            <pb n="1063C"/>Cogitabat itaque Jovianus de communi salute, et
quomodo posset de medio hostium illaesum exercitum
liberare. Nec indiguit grandi consilio, sed seminibus
pietatis utilissimum vindemiavit fructum. Repente
namque suam providentiam Deus ostendit, et fluctuationem
ejus ad portum tranquillitatis adduxit.
Dum enim hujus angustiam Persarum rex agnovisset,
missa legatione petivit pacem, deinde cibaria
militibus destinavit, et forum venalium eis praeparari
in deserto praecepit. Celebratisque foederibus, exercitum
reduxit incolumem. THEODORETUS, <hi>lib.</hi> IV, <hi>cap. 2, p.</hi> 
 152.</p>
<p>Quae pacta, quantum ad gloriam Romanorum turpia,
sed tempori congruebant. Amissa namque Syria,
et tradita Persis Nisibi, Mesopotamiae civitate,
<pb n="1063D"/>
discessit. Haec itaque nuntiata Christianos confortaverunt,
paganis intulerunt luctum. Porro milites incautum
Juliani fervorem valde culpabant, causamque
damni finium Romanorum ei potius inferebant: quoniam
a Persarum quasi proditore seductus, naves
quae per fluvium frumenta deveherent incendit, et
famem militibus irrogavit. SOCRATES, <hi>lib.</hi> III, <hi>cap. 19.
Edit. Christ. Vales. cap. 22. p.</hi> 196.</p>
</div2>

<div2>
          <head>CAPUT II. <hi>Quid sophista Libanius contra Christianos scripserit, et quomodo Socrates historiographus ejus dicta confutarit.</hi> </head>
<p>Tunc itaque sophista Libanius lamentationis librum
in Julianum conscripsit, quem Julianum denominavit,
<pb n="1064A"/>
fascinatum quippe laudibus illius: in quo etiam
meminit librorum quos contra Christianos ediderat
<pb n="1064B"/>
Julianus. Et siquidem laudes imperatoris sophista
dixisset, ego quiescerem, vestigia historiae sequens.
Sed quoniam tanquam callidus rhetor memoria Juliani
librorum Christianam videtur lacerare religionem,
propterea contra eum, positis primum verbis
ipsius, pauca dicenda sunt. Hiemis, inquit, noctes
amplius imperator extendens, incumbendo [ <hi>ms.,</hi> in
condendo] libris, Palaestineum hominem Deum, Deique
Filium referentibus, praeliabatur enixius, et redarguendo
praevaluit, ut risum et quamdam inanitatem
ostenderet eorum quae coluntur a talibus. In quibus
laboribus sene Tyrio sapientior <emph>301</emph> est inventus.
Propitius autem sit iste Tyrius, et placide verba
mea suscipiat, tanquam a filio victus est. Haec quidem
sophistae Libanii sunt. Verum ego sophistam
<pb n="1064C"/>
eum optimum fuisse novi; tamen si non ejus religionis
fuisset cujus imperator erat, omnia quae de Juliano
Christiani dicunt, etiam iste tunc diceret, et
forsitan quasi rhetor augeret. Nam et vivo Constantio
laudes, et eo defuncto injurias plenas criminibus
ejus effudit. Et si senex Porphyrius fuisset imperator,
libros ejus Juliani praeposuisset operibus. Sed
et Julianus, si sophista fuisset, dixisset forsitan
etiam ipsum malum, sicut Eubolum. Quia ergo ille
tanquam ejus sectae, tanquam sophista et amicus
imperatoris, quae ei sunt visa dixit; et nos, ut possumus,
obviemus. Primum itaque dixit, quia libris
incumberet, hiemis noctes extendens. Incumbere
namque significat quia intentionem habuerit ut vituperationem
conscriberet, sicut consuetudo sophistis
est. Nam olim hos libros scierat; sed tunc incumbebat,
<pb n="1064D"/>
et maximo praelio contendebat. Unde palam
est quia non, sicuti Libanius putat, redarguendo praevaluerat;
sed infirmitate suae veritatis aestuabat; et
ea quae bene illic cauteque sunt posita, tanquam detractor
lacerare laborabat. Omnis enim qui resistit
alicui; nunc vertendo, nunc celando veritatem, mentitur
adversus eum contra quem litigat. Et qui infensus
alicui est, omnia sicuti hostis non solum agit sed
etiam loqui contendit. Quia vero Julianus atque Porphyrius,
quem Tyrium senem vocat, detractores
ambo fuerunt, suis sermonibus arguuntur. Nam Porphyrius
summi philosophorum Socratis vitam dilaceravit
in historia philosophiae quam ipse conscripsit;
et talia de eo retulit, qualia soliti derogationibus occupari.
<pb n="1065A"/>
Et haec de illo Socrate, qui apud Graecos mirabilis
castitate, justitia aliisque virtutibus habebatur;
quem Plato mirabilis eorum philosophus, et
Xenophon, et alter philosophorum thiasus ( <hi>id est
chorus</hi> ), non solum tanquam Deo amabilem honorant,
sed etiam ultra hominem sapuisse pronuntiant.
Porro Julianus zelatus partem, passionem propriam
in Caesaribus enudavit, et omnium ante se regnantium
vitas carpens, neque philosopho Marco pepercit.
Igitur ambo detractores fuerunt. Non opus habeo
plurimis uti sermonibus. Ego namque ex utrorumque
verbis mores eorum conjiciens, haec dixi. Quid
autem de Juliano Gregorius Nazianzenus retulit audiamus.
Ait enim in secundo libro contra paganos
haec verba post alia:   Haec equidem de Juliano
<pb n="1065B"/>
aliis ipsa experimenta tradiderunt, et assumpta potestas
imperii; mihi autem olim ejus mores comperti
sunt, dum hunc virum in Athenis clarius agnovissem.
Venerat enim illic dum frater ejus imperatori videretur
inimicus. Fuitque adventus ejus ratio duplex;
una quidem quasi decentior, qua dicebat se venisse
ut videret Helladam atque doceretur; altera vero
secretior, et non nota plurimis, ut immolatores daemonum
et viros fallaces inquireret, quia nondum habebat
impietatis suae licentiam. Tunc igitur non frustra
consideravi virum. Non enim fortuitu ista conspexi;
sed faciebat me cautum inconstantia morum
ejus, et excessus uberior. Vates enim egregius est
qui bene considerat. Nullum enim signum in eo mihi
utile videbatur. Cervix inflexibilis, humeri jactabiles,
<pb n="1065C"/>
oculi currentes, huc illucque directi et furiose respicientes;
pedes impatientes, nares spirantes injurias
atque contemptum, schemata risibilia, et hoc ipsum
semper habentia; risus incontinens, et quasi subbulliens;
consensus et negatio simul, ratio nulla ratione
consistens, interrogatio inordinata, atque responsio
nulla congruentia sibi conveniens. Sed quid per universa
discurro? Hunc ante opera vidi, et operibus
ipsis agnovi. Et siquidem essent mihi praesentes qui
tunc aderant, testarentur quia cum haec vidissem,
repente dixi: O quale malum nutrit respublica Romanorum!
Et cum haec praedixissem, optavi me inveniri
debere mendacem. Melius enim fuerat hoc,
quam ut tantis terra sceleribus impleretur. Nunquam
arbitror talia fuisse prodigia, cum multa diluvia,
<pb n="1065D"/>
multa incendia, multae pestes, et hiatus terrae provenerint;
licet homines inhumani, et feroces, compositique
dissimilibus naturis fuisse referantur. Ob
quam rem digno sua superbia fine conclusus est.  
Haec Gregorius de Juliano narravit. Quia vero contra
Christianos multa verba proferentes, nisi sunt vim
facere veritati, quaedam ex sacris litteris pervertentes,
alia permutantes, omnia tamen secundum suam
sumentes intentionem: multi eis obviantes ista patet
fecerunt, destruentes et redarguentes eorum vana
sophismata; et ante omnes Origenes, licet ante multa
fuisset tempora Juliani. Is enim ea quae videbantur
turbare legentes sacratissimas lectiones, objiciens sibimet,
et interpretatus ea, detractorum sophisticas
adinventiones exclusit. Quae si saepius legissent Julianus
<pb n="1066A"/>
atque Porphyrius, ea libenter accipientes, in
aliud forte sua verba mutarent, et non ad blasphemiae
sophismata verterentur. Quia enim lacerare studuit
imperator, apud idiotas et simplices verba faciens,
et non apud eos qui Scripturarum divinarum
obtinent veritatem, ex his palam est: sumens enim
ea verba quae dispensationis causa humanius posita
sunt, cum multa hujusmodi collegisset exempla, haec
novissime dicit: Horum igitur singula, si non aliquam
habent ineffabilem contemplationem, maxima
de Deo blasphemia sunt plena. Haec ergo Julianus in
tertio contra Christianos libro dixit. In libro autem
suo quem de Cynismo conscripsit, docens quomodo
sacras fabulas decet fingi, dicit oportere harum veritatem
abscondi. Sic enim ait: Amat enim natura
<pb n="1066B"/>
celari, et abdita deorum substantia non patitur nudis
verbis in aures introire pollutas. Apparet ergo per
haec imperatorem suspicionem habuisse de divinis
Scripturis: quoniam essent verba mystica, ineffabilem
quemdam modum contemplationis habentia. Sed
indignatur cur non omnes eamdem sententiam habuerint,
et insistit his qui inter Christianos divina
simpliciter suscipere videntur eloquia. Non igitur
oportebat eum contra simplices insurgere, nec propter
illos contra sacras litteras intumescere, neque
odio habere et aversari quae magis bene intellexerant,
quoniam non omnes tunc ita sentiebant sicut
ipse voluerat. Similis ergo Porphyrio factus est. Ille
namque in Caesarea Palaestinae a quibusdam Christianis
caesus, iracundiam non ferens, Christianitatem
<pb n="1066C"/>
deseruit per furorem, et odio inimicorum scribendo
blasphemias, Christianitate privatus est, sicut
eum Eusebius Pamphili redarguit, et ejus verba destruxit.
Imperator autem apud idiotas superbus inter
Christianos <emph>302</emph> exstitit, ea passione in blasphemias
Porphyrii declinavit. Ambo siquidem sponte
deliquerunt, et scienter peccando dignissima poena
mulctati sunt. Cum igitur sophista Libanius velut irridens
dixisset, hominem ex Palaestina Deum, et Dei
Filium faciunt, oblitus suorum videtur esse verborum;
ad finem namque ejus libri Julianum deificavit,
sic inter alia dicens: Primum namque nuntium
ejus mortis pene peremerant, cur putaretur de Deo
mentitus. Deinde paululum descendens, ait: O daemonum
alumne, daemonumque discipule, et daemonum
<pb n="1066D"/>
observator. Qui licet hoc aliter intelligeret, verumtamen
haec eadem de Juliano dixit, quae Christiani
exprobrantes affirmant. Si ergo eum laudare
cogitabat, oportebat eum hoc nomen effugere, nec
eum deditum daemonibus indicare; sicut sermonem
alium declinavit, quem, dum reprehenderetur, de
suis libris abscidit. Quomodo enim homo Christus
deificetur, et quemadmodum in aperto homo fuerit,
invisibiliter autem Deus, et quemadmodum utraque
sint vera, Christianorum ratio sacra novit: pagani
vero antequam credant, intelligere nequeunt. Dicit
enim sermo divinus: <hi>Nisi credideritis, non intelligetis <note>(Isai. VII, 9)</note>
            </hi>.
Quapropter non erubescunt multos
homines deificantes, et utinam bonis moribus institutos,
aut justos, aut castos, et non potius lubricos,
<pb n="1067A"/>
iniquos et ebriosos, id est, Hercules, Dionysios et
Asclepios, sicuti frequenter in suis libris Julianus jurare
non erubescit. Quorum masculos feminasque
Cupidines si enumerare voluero, longa digressio generatur.
Sed sufficit haec scire volentibus Aristotelis
Pallium, et Corona Dionysii, et liber Egini multae
memoriae, turbaque poetarum qui de talibus scribentes,
vere ridiculum et inanitatem theologiae ostendere
paganorum. Quia vero proprium paganorum
est homines summa facilitate deificare monstremus.
Rhodiis quadam calamitate detentis responsum
est datum ut Phrygium Attin sacerdotem vesaniae
Phrygum celebritatibus placarent. Tale namque responsum
est: Attin placate deum magnum purum
Adonem, bonae vitae, divitiarum datorem, comatumque
<pb n="1067B"/>
Dionysium. Hoc itaque responso, Attin, qui
amore vesano semetipsum occidit, eumdem Adonem,
Dionysiumque nominavit. Cumque Alexander Macedonum
rex transisset in Asiam, Amphictyones Alexandro
faventes, carmina ista finxerunt: Jovem deorum
consule, et Minervam honora ter genitam, qui
corpore mortali supernum abscondis regem, quem
Jupiter heroum seminavit generibus adjutorem, bonae
leges laetitiae Alexandrum statuere regem. Haec
in Pythia [ <hi>ed.,</hi> Parthia] pronuntiavit daemon; qui
cum potentibus adularetur, deificabat eos. Quid enim
dicamus, dum etiam Cleomedem [ <hi>ms. Lyr.,</hi> Diomedem]
athletam deificaverint, ita dicentes: Ultimus
heroum Cleomedes civitatis athleta, quem sacrificiis
honorate, quia mortalis jam non est. Propter hoc
<pb n="1067C"/>
ergo responsum Diogenes Cynicus, et Oenomaus philosophus
Pythium reprehenderunt Apollinem. Cyziceni
vero tertium decimum deum Adrianum appellaverunt.
Sed etiam ipse Adrianus amatum suum Antinoum
deificavit. Et haec ridiculum, et inanitatem non
dicit esse Libanius? Haec ergo a nobis propter ejus
detractionem, per digressionem dicta sufficiant. SOCRATES, <hi>lib.</hi> 
 III, <hi>cap. 19. Edit. Christ. Vales. cap. 22,
p.</hi> 196.</p>
</div2>

<div2>
          <head>CAPUT III. <hi>De rectitudine fidei Doviani, et quid Athanasius Alexandrinus scripserit.</hi> </head>
<p>Jovianus [ <hi>ed. V. et Frob.,</hi> Jovinianus] ergo imperator,
mox ut imperii sui terras ingressus est, primum haec
conscripsit, ut episcopi de exsilio remearant, et Ecclesias
<pb n="1067D"/>
eis reddendas esse professus est qui expositam
in Nicaea fidem inviolabiliter servaverunt. Scripsit
etiam Athanasio, qui praecipuus erat horum dogmatum
propugnator: petens ut ei rescriberet perfectam
divinorum dogmatum disciplinam. Qui eloquentiores
episcopos congregans rescripsit: rogans
ut fidem Nicaeae expositam custodiret, tanquam apostolicis
dogmatibus congruentem. Cujus epistolae
verba sunt haec. THEODORETUS, <hi>lib.</hi> IV, <hi>cap. 2,
p.</hi> 152.</p>
<p>Piissimo atque clementissimo Victori, Augusto,
Joviano Athanasius et reliqui episcopi, venientes ex
persona omnium episcoporum Aegyptiorum, Thebaidis
et Libyae.</p>
<p>Decet Deo amabilem principem discendi habere
<pb n="1068A"/>
voluntatem desideriumque coelestium. Sic enim vere
et cor habens in manu Dei, et imperium cum pace
multis annorum curriculis gubernabis. Volente igitur
te a nobis tua discere pietate catholicae Ecclesiae fidem,
gratias ob hoc Domino referentes curavimus,
ut prolatam ab omnibus Patribus in Nicaea tuae pietati
insinuaremus fidem. Hanc enim repudiantes, quidam,
nobis equidem frequenter insidiati sunt, eo
quod Arianae non consentiremus vesaniae. Auctores
vero facti sunt haeresis et schismatum universalis Ecclesiae.
Vera ergo et pia in Dominum nostrum Jesum
Christum fides est omnibus manifesta, et ex divinis
litteris agnita atque lecta. In hac enim etiam sancti
martyrio consummati sunt, et requiescentes in Domino
nunc consistunt. Manserat itaque semper fides
<pb n="1068B"/>
illaesa, nisi calliditas quorumdam haereticorum eam
violare praesumeret. Arius enim quidam ejusque
sectatores erumpere et impietatem adversus eam introducere
tentaverunt: dicentes, ex non exstantibus,
et creaturam, atque facturam, convertibilemque esse
Filium Dei; plurimosque per talia seduxerunt, ita ut
etiam qui aliquid esse videbantur, blasphemia hujusmodi
traherentur. Verum sancti Patres nostri olim
convenientes, sicuti praediximus, in Nicaeno concilio,
Arianam quidem sectam anathematizaverunt: catholicae
vero Ecclesiae fidem, scriptura teste, professi
sunt. Eaque praedicatione haeresis exstincta est, quae
ubique videbatur accensa. Haec itaque fides per omnes
Ecclesias legebatur atque praedicabatur. Sed quoniam
Arianam haeresim quidam renovare volentes,
<pb n="1068C"/>
ipsam fidem a Patribus in Nicaea prolatam anathematizare
praesumpserunt; aliqui vero fingunt se eam
profiteri, sed ipsam veritatem negare noscuntur, aliter
interpretantes consubstantialitatem, et sancto
Spiritui blasphemantes, cum dicunt eum creaturam
esse atque facturam per Filium celebratam: necessario
considerantes laesionem quae ex hujusmodi causa
contra populum generatur, offerre tuae pietati confessionem <emph>303</emph> 
 concilii Nicaeni curavimus; ut pia
religio tua cognoscat cum quanta scrupulositate conscripta
est; et quantum errent, qui extra eam volunt
aliquid edocere. Cognosce, Deo amabilis imperator,
quoniam haec quidem praedicatur a saeculo, et hanc
professi sunt Patres Nicaea convenientes. In hac quoque
fide concordant omnes Ecclesiae in Hispania et
<pb n="1068D"/>
Britannia, nec non in Galliis, Italiis et in Dalmatiis
constitutae, in Mysia, et Macedonia, et universa simul
Hellada; sed etiam in universa Africa, Sardinia,
Cypro, Creta, Pamphylia, Lycia, Isauria, et in
omni Aegypto, et Libya, Ponto, et Cappadocia partibusque
vicinis, et Orientales Ecclesiae, praeter paucos
Arii sectatores. Omnium namque praedictorum
sententiam experimento cognovimus, et litteras habemus,
eosque novimus, Deo amabilis imperator:
quia cum pauci quidam huic fidei contradicant, praejudicium
facere non poterunt in toto orbe terrarum.
Multo enim tempore ab haeresi Ariana pulsati, nunc
etiam pietati contentione maxima contradicunt. Ut
vero haec pietas tua cognoscat, licet sciat: tamen
studuimus fidem Nicaeno concilio professam ab episcopis
<pb n="1069A"/>
trecentis decem et octo subjungere. Est autem
haec Nicaeni concilii fides:</p>
<p>Credimus in unum Deum, Patrem omnipotentem,
omnium visibilium invisibiliumque factorem. Et in
unum Dominum nostrum Jesum Christum, Filium
Dei, natum ex Patre unigenitum, hoc est de substantia
Patris, Deum de Deo, lumen de lumine, Deum
verum de Deo vero; natum, non factum, consubstantialem
Patri, per quem omnia facta sunt quae in
coelo et quae in terra. Qui propter nos homines et
propter nostram salutem descendit de coelis [ <hi>ed. omittunt</hi> 
de coelis], incarnatus, humanatus, passus est,
et die tertia resurrexit. Ascendit in coelos, venturus
judicare vivos et mortuos. Et in Spiritum sanctum.
Eos autem qui dicunt: Erat quando non erat, et antequam
<pb n="1069B"/>
nasceretur non erat; et, quia ex non exstantibus
factus est, aut ex altera substantia vel subsistentia:
dicentes esse aut creatum, aut convertibilem,
aut mutabilem Filium Dei, hos anathematizat
sancta catholica et apostolica Ecclesia. In hac fide,
Deo amabilis imperator, nos consistere necessarium
est, tanquam sacra et apostolica: nullaque movere
eam seductione verborum atque contentione; quod
ab initio Ariani fecerunt, ex non exstantibus Filium
dicentes; et, quia erat quando non erat, et creatus,
et factus, et convertibilis est. Propterea, sicuti praediximus,
et Nicaena synodus haeresim anathematizavit
hujusmodi: fidem vero professa est veritatis
[ <hi>ms. Lyr.,</hi> Trinitatis]. Non enim simpliciter similem
dixerunt Filium Patri, ne simpliciter similis Deo Deus
<pb n="1069C"/>
verus esse crederetur; sed etiam consubstantialem
scripserunt, quod proprium est genuini [ <hi>ed.,</hi> geniti]
verique filii, ex vero et naturali Patre nascentis. Sed
neque Spiritum sanctum alienaverunt a Patre et Filio;
sed potius glorificaverunt eum cum Patre et Filio
in una sanctae Trinitatis fide, eo quod una sit in
sancta Trinitate Divinitas. THEODORETUS, <hi>lib.</hi> IV, <hi>c. 3,
edit. Christ.</hi> </p>
<p>Has litteras imperator legens, confirmavit quam
habuerat de sacris scientiam et affectum; aliamque
conscripsit legem, ut frumentorum consuetudo redderetur
Ecclesiis, quam maximus constituerat Constantinus,
et dari prohibuerat Julianus. Et quoniam
propter illius impietatem orta fames non sinebat totam
tunc summam quam Constantinus constituerat
<pb n="1069D"/>
erogari, tertiam partem Jovianus ad praesens impendi
promisit, ita ut, cessante fame, frumenta integra
praeberentur. THEODORETUS, <hi>lib.</hi> IV, <hi>cap. 4,
p.</hi> 155.</p>
</div2>

<div2>
          <head>CAPUT IV. <hi>Quomodo Joviani temporibus orthodoxi floruerint, et haeretici sint oppressi.</hi> </head>
<p>Evocavit igitur imperator a Constantio exsilio missos
episcopos, qui non occurrerant Juliani redire
temporibus. Tunc autem etiam templa paganorum
omnia claudebantur, et ipsi sacerdotes ubique fugiebant:
indutique palliis, ipsa pallia reponebant, et ad
schema commune revertebantur. Quievit otiam pollutio
sanguinis, quam publice insatiabiliter sub Juliano
<pb n="1070A"/>
celebrabant. Porro Christiani non quiescebant:
praesules enim religionum adibant crebro principem,
credentes ejus obtinere se voluntatem adversus proprios
inimicos. Et primum quidem Macedoniani libellum
principi porrexerunt, postulantes ut expellerentur
Ecclesiis qui dissimilem Filium praedicabant,
et ipsi introducerentur in eas. Erant enim qui libellum
obtulerant Basilius Ancyrae, Sylvanus Tarsi,
Sophronius Pompeiopoleos, Pasinicus Zilenus, Leontius
Comanus, Callicrates Claudiopolites, Theophilus
Castabalenus. Horum libellum imperator accipiens,
eos sine responso dimisit, hoc tantummodo dicens:
Ego contentiones odi, eos autem qui ad concordiam
festinant diligo pariter et honoro. Quod audientes
qui ad contentionem se praeparabant, quieverunt.
<pb n="1070B"/>
Hoc ergo pro voto imperatoris est factum. Nam tunc
intentio sectatorum Acacii revelata est; et, sicuti solebant,
ad vota se principis contulerunt. Convenientes
enim in Antiochia Syriae, habuerunt verba cum
Meletio, qui ante paululum divisus ab eis, consubstantialitatem
ita defendere videbatur. Hoc itaque
fecerunt, quoniam eum honorari conspiciebant, principe
tunc ibi morante. Communi ergo consilio libellum
componentes, consubstantialitatem professi
sunt, et Nicaenam roborantes fidem, obtulerunt imperatori.
Cujus libelli verba sunt haec.</p>
<p>Piissimo et Deo amabili domino nostro Joviano
Victori, Augusto, synodus praesentium episcoporum
ex diversis provinciis in Antiochena urbe convenientium.</p>
<p>
            <pb n="1070C"/>Quoniam ecclesiasticam pacem atque concordiam
tua primum studuit pietas celebrare, bene novimus
etiam nos, Deo amabilis imperator. Quia vero verticem
hujusmodi verae unitatis et orthodoxae fidei
bene sumpsisti, neque hoc ignoramus. Sed ne cum
his qui adulterant veritatis dogma reputemur, tuae
pietati suggerimus: quoniam sancti concilii in Nicaea
olim et ab initio celebrati fidem et suscipimus
et tenemus. Quando etiam consubstantialitatis nomen,
quod aliter se quibusdam habere videtur, dicimus
cautam interpretationem a Patribus excepisse,
quippe significantibus quoniam ex substantia Patris
natus est Filius; et quia similis per substantiam Patri
est <emph>304</emph>. Non enim velut aliqua passio circa
ineffabilem nativitatem creditur. Neque secundum
<pb n="1070D"/>
aliquem paganorum usum percipitur a Patribus substantiae
nomen dictum; sed ad destructionem Arianorum,
qui praesumpserunt ex non exstantibus de
Christo aliquid impie praedicare. Quod etiam isti,
qui nunc inaequalitatem asserunt, asperius et audacius
ad vastandam Ecclesiae concordiam imprudenter
ausi sunt perpetrare. Quamobrem huic nostrae relationi
subjunximus exemplar fidei Nicaeni concilii,
quam etiam decenter amplectimur. Est enim hujusmodi:
Credimus in unum Deum, Patrem omnipotentem,
et reliqua. Et subscriptio: Meletius episcopus
Antiochiae obtuli, in suprascriptis consentiens,
Eusebius Samosatenus, Evagrius Siculus, Uranius
Apamiae, Zoilus Larissenus, Acacius Caesareae, Antipater
Rhosi, Abramius Urimenus, Aristonicus Seleucobeli,
<pb n="1071A"/>
Barlabentus Pergami, Uranius Melitinae,
Magnus Chalcidis, Euthicius Eleutheropoleos, Josacius
Armeniae majoris, Titus Bostrensis, Pelagius
Laodiciae, Arabianus Adrensis, Piso Adadenus per
Lamirionem presbyterum, Sabinianus Zeugmatis,
Athanasius Ancyrae per Orphitum et Aetium presbyteros,
Irenaeus Gazae, Piso Augustae, Patricius Palti
per Lamirionem presbyterum, Anatolius Beroeae,
Theotimus Aramenus, Lucianus Arcenus. Hunc itaque
libellum in collectione synodalium Sabini conscriptum
invenimus. Verum imperator propositum
hoc habebat, ut blandimentis et suasione verborum
discordantium contentiones abscinderet, dicens:
Nulli quidem se quomodocunque credentium fore
molestum, eos tamen diligere et nimis honorare qui
principium ecclesiasticae unitati praeberent. Quia
<pb n="1071B"/>
vero hoc egerit, etiam Themistius philosophus ait in
laude quam in ejus protulit consulatu, ubi miratur
imperatorem quod permiserit unumquemque colere
sicut vellet; atque devicerit blandientium mores,
quos valde deridens, ait manifestari per purpuram.
SOCRATES, <hi>lib.</hi> III, <hi>cap. 20 et 21. Edit. Christ. Vales.
cap. 24 et 25, p.</hi> 202.</p>
<p>Igitur imperator tunc etiam Secundo nomine praefecturam
gubernanti, praetorianam legem dedit, ut
capitali sententia plecteretur qui sacram virginem
nuptiali thoro violare praesumeret, vel impudico
aspectu respiceret, ne dicam abripere forte tentaret.
Quam legem ideo posuit, eo quod Juliani temporibus
quidam hujusmodi virgines uxores ducere praesumpserunt.
SOZOMEN., <hi>lib.</hi> VI, <hi>cap. 3, p.</hi> 640.
</p>
        </div2>

<div2>
          <head>CAPUT V. <hi>Quod Athanasius venerit ad Jovianum, et ab eo sit decenter honoratus.</hi> </head>

<pb n="1071C"/>
<p>Inter haec Athanasius Alexandrinae sedis episcopus,
cum paucis suorum communicato consilio necessarium
judicavit ut Christianum videret imperatorem.
Veniensque Antiochiam, principem de quibus
oportebat edocuit. Quidam aiunt quia eum ipse magis
evocaverit imperator, ut quae necessaria pro religione
et recta fide videbantur exponeret: disponensque,
ut decebat, causas Ecclesiae, de reversione
cogitabat. Verum Euzoius Arianae sectae, Antiochenae
civitatis episcopus, studebat ut Probatianus
quidam eunuchus in Alexandrina urbe ordinaretur
<pb n="1071D"/>
episcopus. Cumque hoc ageretur, Lucius Alexandrinus
a Georgio presbyter ordinatus, adiit imperatorem;
et maledicens Athanasio, quasi temporibus
episcopatus sui fuisset inscriptus [ <hi>ed. Niv. et Frob.,</hi> 
accusatus], et plurima exsilia sub praecedentibus
sustinuisset imperatoribus, essetque circa sacra per
eum causa discordiae: supplicabat insuper ut alius
in Alexandrina civitate ordinaretur episcopus. Verum
imperator sciens quantae Athanasio inimicorum
insidiae provenissent, derogationes hujusmodi non
respexit; sed Lucium quidem cum multa interminatione
tacere jussit; Probatianum vero ejusque sequaces
<pb n="1072A"/>
eunuchos, auctores hujusmodi scelerum atque
turbarum castigandos esse praecepit. Porro
Athanasium, amicum sibi maximum factum, destinavit
in Aegyptum; ut, sicut ei videretur, causas
Ecclesiarum populosque disponeret. Fertur enim
quia eum pro maxima virtute conversationis sapientiaeque
laudaverit. Aiunt quidam, antequam sub
Constantio imperatore Ariani tenerent Ecclesias,
somnium vidisse Antonium monachum, quasi burdones
altare sacrum calcibus evertissent, experrectumque
dixisse: quoniam ab adulteris et permixtis
hominibus Ecclesia calcaretur. Quae non fuisse
mendacia posterior monstravit eventus. SOZOMEN., <hi>lib.</hi> 
 VI, <hi>cap. 5, p.</hi> 642.</p>
</div2>

<div2>
          <head>CAPUT VI. <hi>De consulatu et fine Joviani.</hi> </head>

<pb n="1072B"/>
<p>Tunc igitur imperator, impetum retinens haereticorum,
discessit ab Antiochia, et venit ad Tarsum
Ciliciae, ibique corpus Juliani sepelivit. Et dum
cuncta solemnia funeri ejus exhibuisset, consul est
designatus <note>( <hi>An. Dom.</hi> 364)</note>. Dumque Constantinopolim
festinaret, venit ad praedium nomine Dadastana
inter Galatiam et Bithyniam: quo philosophus Themistius
cum aliis senatoribus occurrens, consularem
recitavit orationem. Feliciter tunc agi poterant res
Romanae publicae et simul ecclesiasticae sub principe
benigno dispositae, nisi repentina mors talem virum
ab hominibus abstulisset. In praedicto namque praedio
hiemis tempore, in phraxis languore constrictus,
<pb n="1072C"/>
est mortuus consulatu suo et Varroniani filii, septima
decima die Februarii mensis; qui regnavit
mensibus septem, vixit annis triginta tribus. SOCRATES, <hi>lib.</hi> 
 III, <hi>cap. 22. Edit. Christ. Vales. cap. 26,
p.</hi> 205.</p>
</div2>

<div2>
          <head>CAPUT VII. <hi>De ortu principis Valentiniani, et quemadmodum fratrem Valentem ipse fecerit imperatorem.</hi> </head>
<p>Cumque in Nicaeam Bithyniae venisset exercitus,
Valentinianum ordinavit imperatorem, virum optimum,
et apice principali dignissimum. SOZOMEN., <hi>lib.</hi> 
 VI, <hi>cap. 6, p.</hi> 644.</p>
<p>Valentinianus igitur ordinatur vicesima quinta die
ejusdem Februarii mensis, Pannonius genere, de Cibala
civitate; cui tunc erat militum cura commissa,
<pb n="1072D"/>
quoniam probatissime militarem noverat disciplinam.
Fuit etiam vir magnanimus, et semper praesenti fortuna
melior apparebat. SOCRATES, <hi>lib.</hi> IV, <hi>cap. 1,
p.</hi> 210.</p>
<p>Is enim non modo fortitudine, sed etiam prudentia,
temperantia, atque justitia, et corporis magnitudine
praefulgebat. Sic enim fuit regalis <emph>305</emph> pariter
et urbanus, ut dum exercitus tentasset ei alium
sociare consortem, ille responderit, quod cantatur
ab omnibus: Vestrum, inquit, fuit, o milites, imperatore
non existente mihi dare regimen imperii; verum,
ubi hoc ego suscepi, meum jam, et non vestrum
<pb n="1073A"/>
est de rebus cogitare communibus. Cujus
verba mirati milites, ejus secuti sunt voluntatem. At
ille fratrem de Poeonia [ <hi>ms. Santheod.,</hi> Pannonia]
vocans, quod non debuit, socium fecit imperii. THEODORETUS, <hi>lib.</hi> 
 IV, <hi>cap. 5. Edit. Christ. Vales. cap. 6,
p.</hi> 156.</p>
<p>Post triginta dies auspicii sui.</p>
<p>Cui Asiae sceptra contradens, pariter et Aegypti,
Europam sibi distribuit. Et veniens ad Hesperiam,
omnem illic <note>( <hi>ed.</hi> illico)</note> edocuit aequitatem, a praedicationibus
pietatis incipiens. SOCRATES <hi>lib.</hi> IV, <hi>cap. 1,
pag.</hi> 210. THEODORETUS, <hi>lib.</hi> IV, <hi>cap. 5. Edit. Christ.
Vales. cap. 6, p.</hi> 156.</p>
</div2>

<div2>
          <head>CAPUT VIII. <hi>De Ambrosii Mediolanensis episcopatu atque fiducia loquendi.</hi> </head>

<pb n="1073B"/>
<p>Auxentio namque defuncto, qui Mediolanensem
praesulatum tenuerat, multisque fuerat conciliis abdicatus,
evocans episcopos imperator, hujusmodi
apud eos verba locutus est: Nostis aperte, eruditi
quippe divinis eloquiis, qualem oporteat esse pontificem,
et quia non deceat eum verbo solum, sed
etiam conversatione gubernare subjectos, et totius
semetipsum imitatorem virtutis ostendere, testemque
doctrinae conversationem bonam habere. Talem
itaque in pontificali constituite sede, cui et nos qui
gubernamus imperium, sincere nostra capita submittamus,
et ejus monita, dum tanquam homines
deliquerimus necessario, veluti curantis medicamenta
suscipiamus. THEODORETUS, <hi>lib.</hi> IV, <hi>cap. 5.
<pb n="1073C"/>
Edit. Christ. Vales. cap. 6, p.</hi> 156.</p>
<p>Haec cum dixisset imperator, petiit synodus ut
magis ipse decerneret, sapiens et pius existens. At
ille: Super vos est, inquit, talis electio. Vos enim
gratia divina potiti, et illo splendore fulgentes, melius
poteritis eligere. Tunc sacerdotes egressi, de
episcopali sede tractabant. Verum civitatis habitatores,
ut assolet, tumultus faciebant, alii hunc, alii
illum ordinari petentes. Qui enim erant de Ariani
Auxentii secta similem sibi fieri concertabant. Rursum
orthodoxi sui dogmatis nitebantur habere episcopum.
Hanc seditionem Ambrosius, cui tunc praesidialis
fuerat cura commissa, cognoscens et metuens
ne quid turbae consurgeret, ad ecclesiam festinus
accessit. At illi, cessante seditione, communem
<pb n="1073D"/>
dederunt vocem: petentes ut pastor gregis
ordinaretur Ambrosius, qui nondum fuerat baptizatus.
Hoc imperator agnoscens, repente jussit eum
baptizari, et tanquam dignum virum ordinari pontificem.
Noverat enim ejus certiorem omni pondere
voluntatem, et totius regulae decreta subtiliora. Arbitratus
etiam divinum in eo esse decretum, dum in
ejus electione etiam pars contraria consonaret. Is
ergo sacri baptismatis dono potitus, gratiam quoque
simul suscepit episcopatus. Quo facto, hunc
hymnum optimus imperator Salvatori et Domino
obtulisse fertur (his quippe quae gerebantur intererat).
Gratias, inquit, ago tibi, Domine omnipotens
et Salvator noster, quoniam huic viro ego quidem
<pb n="1074A"/>
commisi corpora, tu autem animas; et meam electionem
ostendisti tuae justitiae convenire. Cumque
post paucos dies sanctus Ambrosius cum multa fiducia
apud imperatorem quereretur quia male a
judicibus agebatur, tunc imperator ait: Hanc, inquit,
confidentiam tuam dudum novi; et aperte probans,
non solum non restiti, sed etiam in electione
ordinationis tuae socius fui. Festina itaque sanare,
sicut divina lege praecipitur, animarum delicta nostrarum.
Haec igitur imperator Mediolani et dixit, et
fecit. Cognoscens autem quosdam in Asia et Phrygia
de divinis dubitare dogmatibus, in Illyrico quidem
praecepit synodum celebrari, et quae de illis decreta
atque firmata sunt dubitantibus destinavit.
Porro qui illic convenerant decreverunt fidem expositam
<pb n="1074B"/>
in Nicaena urbe servandam. Scripsit autem et
ipse, socium adhibens in suis litteris fratrem, quatenus
in his quae placuerant duraretur. Nunc ergo
etiam legem ipsam ponere necessarium est quae
aperte et ejus pietatem praedicat, et Valentis tunc
sinceritatem sine dubitatione demonstrat. THEODORETUS, <hi>lib.</hi> 
 IV, <hi>cap. 6. Edit. Christ. Vales. cap. 7. p.</hi> 
157.
</p>
        </div2>

<div2>
          <head>CAPUT IX. <hi>Edictum Valentiniani et Valentis de consubstantiali Trinitate.</hi> </head>
<p>Impp. maximi, pii, victores, Augusti, Valentinianus,
Valens et Gratianus, episcopis dioeceseos Asiae,
Phrygiae, Carophrygiae, et Pacatianae, in Domino
salutem.</p>
<p>
            <pb n="1074C"/>Tanto concilio in Illyrico celebrato, et subtiliter
habita quaestione de salutari Verbo, ostenderunt ter
beati pontifices Trinitatem consubstantialem Patris,
et Filii, et Spiritus sancti. Quam nequaquam declinantes,
juxta ministeria religionis magni Regis exercent.
Hanc ergo praedicari decrevit nostra quoque
potentia: ita tamen ut non dicant aliqui: Sequimur
religionem imperatoris, hanc patriam gubernantis,
et non illi potius obedientes qui nobis salutis mandata
contradidit. Evangelium namque Christi nostri
sic habet: <hi>Reddite quae sunt Caesaris Caesari, et quae
sunt Dei Deo <note>(Matth. XXII, 21)</note>
            </hi>. Quid ergo dicitis vos
episcopi et praesules salutaris Verbi? Si ita se habet
vestra probatio, diligentes alterutros, imperiali abuti
dignitate quiescite; et nolite persequi eos qui Deo
<pb n="1074D"/>
perfecte ministrant: quorum orationibus et terrena
bella sedantur, et recedentium a Deo angelorum repelluntur
incursus, quique omnes daemones corruptores
precum assiduitate confundunt, tributa secundum
leges inferre non respuunt, potestatique regiae
non resistunt; sed sincera voluntate et superni Dei
mandata custodiunt, et nostris legibus subjugantur.
Vos autem inobedientes esse monstramini. Et nos
quidem subjicimur ei qui primus est et novissimus;
vos autem vobismet arrogatis. Nos itaque puros nosipsos
a vobis esse desideramus. Et sicut Pilatus in
examinatione nostri Christi, dum nollet eum perimere,
conversusque ad Orientem, et petens aquam,
diluit manus suas dicens: <hi>Innocens ego sum a sanguine
<pb n="1075A"/>
hujus justi <note>(Matth. XXVII, 24)</note>
            </hi>: sic etiam nostra
majestas semper mandavit persecutionem non fieri,
neque fluctuationes inferri, nec invidere laborantibus
in agro dominico, neque dispensatores magni
Regis expellere; ut non ad praesens et sub imperio
nostro crescere videamini, et postea testamentum <emph>306</emph> 
 Domini subdere passioni, sicut in sanguine
Zachariae. Sed illi post adventum superni Regis, Domini
nostri Jesu Christi disrupti sunt, contraditi
morti cum adjutore suo daemone corruptore. Hoc
praecepimus in Megetio, et Ciceronio, et Damasco,
et Lampone, et Brintisio, qui auditores fuerunt. Sed
etiam ipsa vobis gesta direximus, quatenus cognoscatis
ea quae in eximio sunt concilio celebrata. His
ergo litteris subdidit etiam dogmata concilii, haec
<pb n="1075B"/>
summatim habentia: Profitemur, sequentes magnum
orthodoxumque concilium, consubstantialem Patri
esse Filium; et non sic intelligimus consubstantialem,
sicuti dudum quidam exposuerunt, non vere
subscribentes, et nunc alii illos vocantes Patres,
virtutem sermonis respuunt, et sequuntur eos, qui
per consubstantialitatem similitudinem significatam
esse scripserunt; eo quod nulli reliquarum creaturarum
per eum factarum similis sit Filius, nisi tantummodo
Patri. Sed qui haec exponunt, creaturam
praecipuam Dei Filium impie dogmatizant. Nos itaque
sapimus, sicut etiam concilia nuper Romae et in
Galliis celebrata, unam esse eamdemque substantiam
Patris, et Filii, et Spiritus sancti in tribus personis,
quod est in tribus perfectis subsistentiis. Confitemur
<pb n="1075C"/>
autem secundum Nicaenam expositionem, et incarnatum
Filium Dei consubstantialem ex Virgine sancta
Maria, et in hominibus inhabitasse, et complesse
dispensationem pro nobis omnem in nativitate, et
passione, et resurrectione, et in coelos ascensione;
et iterum venturum, ut reddat nobis similitudinem
divinam; a semetipso Deum existentem carnigerum,
et hominem Deiferum. His ergo quae praedicta sunt,
contraria sapientes anathematizamus, et eos simul
qui non vere anathematizant eum qui dixit, Antequam
nasceretur, non fuit Filius; sed scripsit, quia
et antequam opere nasceretur, virtute erat in Patre.
Hoc enim et in omnibus creaturis est, quae non
semper existunt sicuti Deus. Filius enim semper
cum Patre est, sempiterna nativitate progenitus.</p>
<p>
            <pb n="1075D"/>Haec igitur imperator summatim significavit: ego
vero etiam ipsas concilii litteras ponendas existimo.
THEODORETUS, <hi>lib.</hi> IV, <hi>cap. 7. Edit. Christ. Vales.
cap. 8, p.</hi> 158.</p>
</div2>

<div2>
          <head>CAPUT X. <hi>Epistola Illyricianorum episcoporum ad Orientales episcopos profitentium consubstantialem Trinitatem.</hi> </head>
<p>Episcopi Illyrici episcopis Ecclesiarum Dei, dioeceseos
Asianae, Phrygiae, Carophrygiae, et Pacatianae,
in Domino salutem.</p>
<p>Convenientibus nobis in unum, et habita maxima
quaestione de salutari Verbo, probavimus consubstantialem
esse Trinitatem Patris, et Filii, et Spiritus
<pb n="1076A"/>
sancti. Quamobrem justum fuit vobis litteras
destinare, non quibusdam argumentationibus religionem
Trinitatis scribentes, sed in humilitate rogantes.
Has nostras litteras destinavimus per dilectissimum
fratrem et consacerdotem nostrum Elpidium
presbyterum. In praesentibus itaque nostris litteris,
quasi illud refertur, quod in Salvatoris nostri
Jesu Christi libris ascriptum est, <hi>Ego quidem sum
Pauli, ego autem Apollo, ego vero Cephae. Nunquid
Paulus crucifixus est pro vobis, aut in nomine Pauli
baptizati estis <note>(I Cor. I, 12, 13)</note>
            </hi>? Et haec quidem sufficiebant
humilitati nostrae, etiam si non vobis universales
litteras mitteremus, propter tantum timorem,
quem ibi praedicatis cunctae vestrae provinciae, a Patre
et Filio Spiritum sanctum dividentes. Quamobrem
<pb n="1076B"/>
necessarium habuimus ad vos destinare dominum
nostrum et comministrum Elpidium presbyterum, a
regio principatu Romanorum has litteras deferentem;
ut si forte talis est praedicatio vestra cognoscat,
quoniam qui consubstantialem Trinitatem non
praedicant, anathema sint. Et si quis his non communicans
invenitur, anathema sit. His autem qui
consubstantialem praedicant Trinitatem, praeparata
sunt regna coelorum. Rogamus ergo vos, fratres, ut
non aliud doceatis, non aliud innovetis; sed consubstantialem
semper et ubique praedicantes Trinitatem
possidebitis regnum Dei. Ob hoc scribentes, et commemorantes,
has litteras destinavimus. De episcopis
autem constituendis vel comministris jam constitutis,
si permanserint usque ad finem sani, bene;
<pb n="1076C"/>
alioquin ex ipso presbyterio repellantur. Similiter
presbyteros atque diaconos in sacerdotali ordine definivimus,
ut sint irreprehensibiles undique, et a
curia, et ab officio militari. Propterea ergo hoc noluimus
plurimis verbis scribere, eo quod direxerimus
unum ex omnibus dominum nostrum et comministrum
Elpidium, studiose praedicationem vestram
cogniturum, si ita se habeat, sicut audivimus a domino
nostro et consacerdote Eustathio. De caetero
licet aliquando in errore fueritis, deponentes veterem
hominem, induimini novum <note>(Coloss. III, 9, 10)</note>.
Nam et ipse frater et comminister Elpidius docebit
vos veram praedicare fidem: quia sancta Trinitas
consubstantialis Deo et Patri, et Filio cum Spiritu
sancto sanctificata, glorificata, manifestata est: Pater
<pb n="1076D"/>
in Filio, Filius in Patre, cum sancto Spiritu in
saecula. Hoc itaque declarato, aperte poterimus sanctam
Trinitatem confiteri consubstantialem esse
secundum fidem olim in Nicaea expositam, quam
Patres confirmaverunt. Qua fide praedicata, poterimus
erroneum daemonem declinare. Quo exstincto,
pacificos nosmetipsos litteris degentes in pace salutabimus.
Scripsimus itaque vobis, ut noveritis Arianos
esse condemnatos, nolentes confiteri ex Patris substantia
Filium et Spiritum sanctum, quorum nomina
sunt subjecta, Polychronius, Telemachus, Faustus,
Asclepiades, Amantius, et Cleopater. Haec ergo ita
se habent, in gloria Patris, et Filii, et Spiritus sancti,
in saecula saeculorum. Amen. Valere vos optamus
Patri et Filio Salvatori Christo, cum sancto
<pb n="1077A"/>
Spiritu multis annorum curriculis. THEODORETUS, <hi>lib.</hi> 
 IV, <hi>cap. 8. Edit. Christ. Vales. cap. 9, p.</hi> 160.
</p>
        </div2>

<div2>
          <head>CAPUT XI. <hi>De haeresi Audaeanorum.</hi> </head>
<p>Famosissimus igitur imperator tanquam apostolicis
dogmatibus sollicitudinem perhibebat. Interea
Syrus quidam et genere et lingua pariter, Audaeus
nomine, illo tempore fuit <emph>307</emph> dogmata nova repetiens:
qui dudum quidem malignos habere conceptus
incipiens, tunc manifestus apparuit. Prius
namque fatue intelligens quod scriptum est: <hi>Faciamus
hominem ad imaginem et similitudinem nostram <note>(Gen. I, 26)</note>
            </hi>,
humanam formam putavit habere Divinitatem,
et corporis partibus esse distinctam, divinae
<pb n="1077B"/>
Scripturae nequaquam sensum respiciens, quae saepe
divinis operationibus humanorum membrorum nomina
circumponit, quoniam qui facile subtiliora
intelligere nequeunt, per haec Dei providentiam magis
agnoscunt. Adjecit autem huic impietati et alia
his vicina. Ex vesania namque Manetis aspersus,
neque ignis, neque tenebrarum Deum asseruit Creatorem.
Sed haec quidem et quaecunque his similia
celant Manetis vesaniae participes, ut iste praedicabat,
ab Ecclesia segregati sunt: quia quidam maledictum
asserunt pactum; quidam vero cum mulieribus
non lege [ <hi>ed. V.,</hi> non longe] cohabitantes, contra
legem vivunt. Et propterea dicunt remotius esse
vivendum, celantes dogmatum blasphemiam. Est
tamen eis habitatio arrogantiae plena, et pharisaicae
propago doctrinae. Nam illi animarum et corporum
<pb n="1077C"/>
medicum accusabant in templo, dicentes apostolis: <hi>Ut quid cum publicanis et peccatoribus manducat magister
vester 
 <note>(Luc. V, 30)</note>
            </hi>? Et per prophetam de talibus
dicit Deus: <hi>Qui dicunt, mundus sum, noli me
tangere, isti fumus erunt in furore meo, ignis ardens
tota die <note>(Isai. LXV, 5)</note>
            </hi>. Sed horum stultitiam redarguere
praesentis temporis non est; quapropter ad
narrationem reliquam procedamus. THEODORETUS, <hi>lib.</hi> 
 IV, <hi>cap. 6. Edit. Christ. Vales. cap. 10, p.</hi> 162.</p>
<p>Ea tempestate Messalianorum, quos <foreign xml:lang="greek">,</foreign> id
est Orantes, appellant, haeresis est exorta. Vocantur
autem et alia appellatione <foreign xml:lang="greek">,</foreign> id est sacrificatores.
Ibi enim cujusdam daemonis operationem
exspectant, et hanc sancti Spiritus praesentiam arbitrantur.
Qui vero integro hujus rei languore participantur,
<pb n="1077D"/>
aversantur operationem manuum, quasi malignam;
somnoque semetipsos indulgent; et iniquitatum
phantasias, prophetias appellant. Hujus haereseos
principes fuerunt Dadosius, et Sebas, et
Adelphius, Hermas, et Symeones, et alii, qui ab ecclesiastica
quidem nequaquam communione recesserunt:
dicentes divinum cibum nihil nec prodesse nec
laedere, de quo Dominus dixit Christus: <hi>Qui comedit
meam carnem et bibit sanguinem meum vivet in aeternum <note>(Joan. VI, 55)</note>
            </hi>.
Cumque voluerint celare hunc
languorem, etiam convicti impudenter negant, et
alios haec sapientes, quae ipsi animo retinent, prorsus
abdicant. Litoius itaque praesul Melitinensis Ecclesiae,
divino zelo decenter ornatus, videns eo quod hic
<pb n="1078A"/>
languor multa monasteria, magis autem latronum, ut
ita dixerim, speluncas invaderet, eas incendit, et lupos
ab ovibus segregavit. Similiter etiam Amphilochius,
famosissimus ille Lycaonensis antistes, dum
haec pestis illic cresceret, eam valde compressit, et
oves quae tali contagione vexabantur eripuit. Porro
Flavianus ubique laudabilis praesul Antiochenus, audiens
hos in Edessa degere, et venenum proprium
urbibus vicinis aspergere, turbam dirigens monachorum
deduxit ad Antiochiam, et negantes eam pestem,
hoc modo redarguit: accusatores itaque dixit calumniosos
esse, testes vero mendaces, Adelphium autem
valde senem cum mansuetudine vocans, et juxta se
sedere praecipiens, ait: Nos, o senior, qui jam magnam
partem vitae transivimus, humanamque didicimus
<pb n="1078B"/>
valde naturam, et adversariorum daemoniorum
machinamenta agnovimus, ipso experimento gratiae
ministrationes edocti sumus; isti vero cum sint juvenes,
nihil horum perfectius agnoscentes, spiritalia
audire verba non poterant. Quapropter dicito mihi
quomodo credis spiritum contrarium recedere, et
gratiam sancti Spiritus advenire? His verbis senex
ille mulcatus, omne venenum quod celabat evomuit,
atque dixit: Nullam quidem utilitatem ex sancto baptismate
baptizatis accedere, sed solam studiosam
orationem inhabitantem daemonem effugare. Dicebat
insuper unumquemque nascentium a progenitore suo
sicuti naturam, sic etiam daemonum trahere famulatum.
Et his expulsis per illam orationem studiosam
sanctum Spiritum advenire et sensibiliter ac visibiliter
<pb n="1078C"/>
suam designare praesentiam, atque corpus passionibus
motus cujuslibet eripere, et animam a mala
voluntate penitus liberare; ita ut nequaquam de caetero
egeat, neque jejunio macerante corpus, neque
doctrina refrenante, et progredi disciplina libenter
edocente. Non solum autem qui hoc impetraverit,
corporis, inquit, exsultationibus liberatur; sed aperte
etiam futura praevidet, et sanctam Trinitatem oculis
cernit. Hunc itaque Flavianus fetidissimum effodiens
fontem, et ejus pocula cunctis examinanda producens,
infelicissimo ait seni: Vetustissime malorum
dierum, increpavit te os tuum, et non ego; labia
enim tua testantur adversum te. Cumque hic languor
cunctis innotuisset, de Syria quidem expulsi, et
ad Pamphyliam sunt progressi, eamque hujusmodi
<pb n="1078D"/>
peste compleverunt. THEODORETUS, <hi>lib.</hi> IV, <hi>cap. 10.
Edit. Christ. Vales. cap. 11, p.</hi> 163
</p>
        </div2>

<div2>
          <head>CAPUT XII. <hi>De Lampsaceno concilio.</hi> </head>
<p>Igitur Valentinianus cum ita saperet sicut Nicaeni
Patres, similia profitentibus proderat; aliter vero
sapientibus non erat importunus. Qui cum initio regni
de urbe Constantinopolitana per Thracias properaret
ad Romam, tunc episcopi Hellesponti, Bithyniae,
et quicunque consubstantialem Patrem ac Filium
praedicabant, legatum miserunt Hypatianum, Heracleae
Perinthi praesulem, quatenus dignaretur ad
emendationem dogmatis interesse. Is cum adisset
imperatorem, et episcoporum legationem intimasset,
<pb n="1079A"/>
respondens Valentinianus, ait: Mihi quidem cum
minimus de populo sim, fas non est talia perscrutari.
Verum sacerdotes, quibus haec cura est, apud
semetipsos congregentur ubi voluerint. Cum haec itaque
respondisset princeps, in Lampsacum convenerunt
episcopi. Cumque duos tractassent menses, novissime
decreverunt ut ea quae Constantinopoli gesta
fuerant, studio Eudoxii et Acacii, vacuarentur. Similiter
autem ut vacaret etiam expositio fidei, quam
velut Occidentalium episcoporum proferentes, quosdam
subscribere in ea, sub ea promissione fecerunt:
quia quod fuerat constitutum de dissimilis substantiae
nomine, penitus abdicarent; quod etiam sunt
mentiti. Similem vero esse Patri Filium per substantiam
asserebant: dicentes necessariam <emph>308</emph> similis
<pb n="1079B"/>
adjectionem propter significationem substantiarum
[ <hi>Mss.,</hi> subsistentiarum]. Fidem vero illam esse praecipiendam
per omnes Ecclesias, quae Seleuciae fuerat
promulgata et exposita in dedicatione Antiochenae
probatur ecclesiae. Depositos autem ab eis qui dissimilem
Patri Filium asserebant, sedes proprias recipere
decreverunt. Si quis autem eos accusare vellet,
aequo hoc periculo facere sanciverunt: judices esse
decernentes episcopos recte sapientes, et de vicinis
provinciis in ecclesiam convenientes, ubi testes essent
singulorum qui dicerentur oppressi. Haec decernentes,
cum evocassent Eudoxium et qui cum eo fuerant,
locum eis poenitentiae tribuerunt. Quibus obedire
nolentibus, quae fuerant placita cunctis Ecclesiis
intimarunt. Cumque crederent studere Eudoxium ut
<pb n="1079C"/>
universa regalia suae partis faceret, et istis sine dubio
derogaret, necessarium putaverunt ut praecurrerent,
et quae fuissent Lampsaco gesta nuntiarent. Remeantem
itaque Valentem imperatorem de Thracia, in
Heraclea adierunt. Fuerat enim cum fratre suo digressus
usque ad quemdam locum. Tunc enim Eudoxius
jam apud principem atque proceres praecipuus
habebatur. Adeuntibus ergo legatis a Lampsaco missis,
jussit imperator ne semetipsos ab Eudoxio separarent.
Qui dum resisterent, et de gestis Constantinopolitanis
apud Seleucenum concilium habitis adversus
Eudoxium quererentur, commotus ad iram
princeps, illos quidem deputavit exsilio, ecclesias
autem tradi jussit Eudoxio. SOZOMEN., <hi>lib.</hi> VI, <hi>cap. 7,
p.</hi> 646.</p>
</div2>

<div2>
          <head>CAPUT XIII. <hi>Quemadmodum Valens factus fuerit Arianus.</hi> </head>

<pb n="1079D"/>
<p>Tempore quo Valens suscepit imperium, apostolicis
dogmatibus ornabatur. Cum vero Gothi transissent
Histrum, et Thraciam peragrarent, collecta militia
pugnare cogitabat adversus eos. Cui placuit ut
non nudus sacra gratia dimicaret, sed sancti baptismatis
munitus armis; et hoc quidem bene placuit, et
valde sapienter. Quod vero postea gessit, magnam
animi mollitiem et proditionem significat veritatis.
Ea namque infelix passus est quae progenitor Adam.
Conjugis enim est seductus alloquio, et muliebribus
verbis illaqueatus. Illa namque primitus Arianae fallaciae
captionibus irretita, etiam istum secum corruere
<pb n="1080A"/>
in blasphemiae foveam persuasit: cujus seductionis
auctor fuit Eudoxius. Is enim adhuc Constantinopolitanae
gubernacula tenebat Ecclesiae, non regens,
sed suam potius mergens navem. Tunc ergo in
ipso baptismatis tempore, jurejurando miserrimum
obligavit, ut et in impietate dogmatis permaneret, et
undique contraria sapientes expelleret. Sic igitur ille
doctrinam apostolicam derelinquens, contrarias partes
sumpsit, et post paululum quae juraverat adimplevit.
THEODORETUS, <hi>lib.</hi> IV, <hi>cap. 11. Edit. Christ.
Vales. cap. 12, p.</hi> 165.</p>
</div2>

<div2>
          <head>CAPUT XIV. <hi>Qua crudelitate Valens sit usus adversus orthodoxos.</hi> </head>
<p>Interea venit in Euroeam; metuebat enim ne forte
<pb n="1080B"/>
Persae pacta sub Joviano triginta annorum facta solverent.
Qui cum nihil moverent, degebat in Antiochia.
Quo tempore Meletium quidem episcopum destinavit
exsilio, Paulino vero reveritus, illius vitae
pepercit. Eos autem qui Eudoxio communicare nolebant,
Ecclesiis expulit, pecuniis condemnavit, verberibus
et aliis rebus afflixit.</p>
<p>Dicitur enim quia etiam multos in Oronte flumine
suffocasset. SOZOMEN., <hi>lib.</hi> VI, <hi>cap. 7, p.</hi> 647.</p>
<p>De Samosata autem sanctum Eusebium expulit,
Pelagium, mirabilem pastorem Laodicensium, urbe
privavit: qui cum in juventute duxisset uxorem, in
ipso thalamo prima die nuptiarum sponsae persuasit
ut puritatem communi voluptati praeponeret, atque
ut charitatem fraternam adipisceretur, pro copulis
nuptialibus erudivit. SOCRATES, <hi>lib.</hi> IV, <hi>cap. 2,
<pb n="1080C"/>
p.</hi> 212.--THEODORETUS, <hi>lib.</hi> IV, <hi>cap. 12. Edit, Christ.
Vales. cap. 13, p.</hi> 165.</p>
</div2>

<div2>
          <head>CAPUT XV. <hi>De tyrannide et perditione Procopii.</hi> </head>
<p>Cum haec autem in Syria fierent, surrexit Constantinopoli
tyrannus nomine Procopius: qui parvo
tempore multam sibi militiam coacervans, festinabat
adversus imperatorem. Quod dum nuntiatum fuisset,
conturbatus Valens paululum suum impetum remoratur.
Cumque belli eventus interea parturiret, terraemotus
factus multas diruit civitates. Sed etiam
mare terminos proprios immutavit, et in quibusdam
locis tanto potius influxit, ut loca quae pridem ambulari
poterant rigarentur; ab aliis vero locis tantum
<pb n="1080D"/>
recessit, ut arida tellus inveniretur. Hoc ergo
factum est primo duorum principum consulatu <note>( <hi>An.
Dom.</hi> 365)</note>. SOCRATES, <hi>lib.</hi> IV, <hi>cap. 3, p.</hi> 212.</p>
<p>Sequenti autem anno, Gratiani et Dagalaiphi consulatu
<note>( <hi>An. Dom.</hi> 365)</note>, bella parabantur. Cumque
tyrannus Procopius de Constantinopoli digressus,
castra moveret adversus imperatorem, audiens Valens,
venit ab Antiochia, et cum eo congressus est
circa civitatem Phrygiae Nacoliam. Et prima quidem
pugna devictus est. Post paululum vero Procopium
cepit, tradentibus eum Agelone Gomarioque militibus,
quos etiam postea inopinatis quibusdam suppliciis
jussit expendi. Despiciens enim jusjurandum
quod eis praebuerat, serris divisos crudeliter interemit.
<pb n="1081A"/>
Tyrannum vero duabus vicinis arboribus flexis,
singulos in eis pedes ejus ligari fecit, quae dimissae
aerem repetentes, Procopium diviserunt. Et hoc
modo tyrannus interiit. SOCRATES, <hi>lib.</hi> IV, <hi>cap. 5,
pag.</hi> 213.
<emph>309</emph> </p>
        </div2>

<div2>
          <head>CAPUT XVI. <hi>De exsilio sancti Eusebii Samosateni pontificis, et quia cives ejus, amore fidei alii episcopo se subdere noluerunt.</hi> </head>
<p>Eusebius interea Samosatenus episcopus in Thraciam
exsilio deportatus, apostolicis laboribus desudabat.
Is enim multas Ecclesias desolatas pastoribus
esse conspiciens, habitu militari sumpto, et calamato
caput operiens, Syriam peragrabat, et Phoenicen,
<pb n="1081B"/>
pariter et Palaestinam, presbyteros ordinans atque
diaconos, aliaque Ecclesiae replebat officia. Sicubi
autem inveniret sibi concordes episcopos, eos praesules
egentibus constituebat Ecclesiis. Quantam vero
fortitudinem sapientiamque monstrarit imperialem
suscipiens jussionem qua eum praecipiebat in Thraciis
habitare, necessarium arbitror nescientes agnoscere.
Venerat enim gerulus hujus praeceptionis circa
vesperam; quem Eusebius silentium habere, et adventum
sui celare jussit, dicens: Si cognoverit haec
turba, sacri zeli amore flammata, te quidem interimet;
ego autem pro tua morte apud Deum poenas
cogar exsolvere. Cum haec dixisset, vespertino consuete
ministerio celebrato, circa ipsa somni primordia
uni famulorum secretum pandens, solus egressus
<pb n="1081C"/>
est senex: sequebatur itaque famulus, plumacium
tantummodo et codicem gerens. Cumque venisset ad
Euphratis fluminis ripam, juxta ipsos muros civitatis
expositam, ascendit in navem, ut ad Zeugma navigaret;
jussitque nautis ut remigarent, factoque die
ille quidem pervenit ad Zeugmatis locum. Samosatae
vero gemitibus et lamentatione completi sunt. Nam
cum ille servus suis proximis quae jussa fuerant indicasset,
et qui cum eo pergerent, et quos codices detulisset,
ingemiscebant universi, pastore scilicet privati;
fluviusque navigantibus atque sequentibus est
impletus. Cumque venissent, et desideratum pastorem
cernerent, amplius ejulabant: ac suspirantes,
fundentesque lacrymarum fontes, eum retinere nitebantur,
ne in lupos oves ejus incurrerent. Quem dum
<pb n="1081D"/>
flectere non valuissent, audierunt eo legente apostolicam
legem <note>(Tit. I, 1)</note>, quae aperte jubet nos principibus
et potestatibus esse subjectos. Quo facto, alii
quidem ei obtulerunt aurum, alii argentum, alii vestes,
alii famulos, tanquam ad peregrinam et extraneam
properanti terram. At ille pauca quaedam a valde notis
accipiens, doctrinisque cunctos et erationibus suis
armans, et pro apostolicis dogmatibus pugnare praecipiens,
ad Histrum profectus est. Illi vero ad urbem
propriam remeantes, et alterutros exhortantes, luporum
circumspiciebant sapienter insidias. Nunc
quoque narrandus est horum fidei calor et puritas.
Puto enim me delinquere, nisi per hanc relationem
illi semper memorabiles habeantur. Cum ergo Arianorum
participes egregio pastore nudassent gregem,
<pb n="1082A"/>
aliumque pro eo Eunomium nomine fecissent episcopum,
nullus illic habitantium, non pauper, non dives,
non famulus, non opifex, non agricola, non
hortulanus, non vir, non mulier, non juvenis, non
senex, ad ecclesiasticum accessit consuete collegium,
solusque degebat episcopus, tunc nullo eum neque
vidente, neque penitus appellante, licet feratur cum
multa vixisse mansuetudine: cujus rei hoc probatur
indicium. Cum enim voluisset lavari, et ejus famuli
balnei januas obserassent, volentesque ingredi prohiberent;
ipse populum ante januas videns, eas aperiri
praecepit, et libenter secum omnes lavacro participari.
Hoc idem etiam in balnei solio fecit. Nam
cum lavanti sibi quosdam videret astare, jussit ut
cum ipso communiter aqua calida fruerentur qui tacentes
<pb n="1082B"/>
astabant. At ille honoris causa hoc fieri putans,
velociter ascendens, egressus est. Illi vero nequissimae
haeresis immunditia, etiam aquam judicantes
esse pollutam, eam repente cuniculorum egestionibus
tradiderunt, et alterum fecerunt solium temperari.
Quod ille cognoscens, relicta civitate discessit, inimicam
habitare civitatem, et horrorem habentem
adversum se communem, arbitratus opprobrium.
Quo de Samosatis abeunte, Lucium pro eo aperte
lupum et ovibus inimicum constituerunt. Sed oves,
licet desolatae pastore, tamen quae sunt pastoris operabantur.
Permanserunt enim doctrinam apostolicam
inviolabiliter conservantes. Quomodo enim etiam
Lucium omnes habuerint odio, aliis narrationibus
explanabo. Adolescentes in platea sphaeram alterutris
<pb n="1082C"/>
porrigentes, lusu delectabantur. Isto autem
transeunte, contigit ut sphaera cadens, per asini ejus
transiret pedes: tum pueri vehementer ejulaverunt,
arbitrati sphaeram pollutione completam. At ille hoc
intelligens, jussit alicui sequentium ut sustineret, et
quod gerebatur agnosceret. Pueri vero accendentes
ignem, et sphaeram jaculantes per mediam flammam,
hoc modo eam arbitrati sunt expiatam. Et hoc quidem
novi esse juvenile et consuetudinis antiquae reliquias.
Verumtamen indicium est quod possit ostendere
quale odium circa Arianam vesaniam civitas
habuerit universa. Verum Lucius mansuetudine non
est imitatus Eunomium; sed multos quidem sacerdotum
fecit per judices exsilio deportari, eos praecipue
qui viriliter pro sacris dogmatibus dimicabant,
<pb n="1082D"/>
usque ad novissimos Romani fines imperii; Evolcium
diaconii ministerio functum in eremum Oasim; Antiochum
vero Eusebii maximi generatione decoratum
(erat enim consobrinus ejus) et multis virtutibus
coruscantem, nec non sacerdotii dignitate fulgentem,
in Armoniae terminos destinari suasit; cujus
opera pro divinis dogmatibus celebrata quis explanare
sufficiat? Cum itaque vir sanctus Eusebius post
multa certamina virtutesque multas, innumerasque
victorias etiam coronam martyrii suscepisset, convenit
solemni modo provinciae synodus pariter et
Jovianus Pergenae [ <hi>ms.,</hi> Perrenae] tunc civitatis episcopus,
qui pauco tempore Arianorum fuerat communione
maculatus. Cumque universi Antiochum
elegissent, avunculo proprio successorem, et ad sacrum
<pb n="1083A"/>
perduxissent altare, et genua ad ordinationem
inclinare compellerent, conversus et videns Jovianum
suo capiti dexteram imponentem, manum ejus
repulit: dicens non esse ferendam dexteram quae
aliquando sacramenta blasphemiis celebrata susceperat.
Sed haec quidem non post multum temporis
evenerunt. Tunc enim in interiorem est, ut dixi,
ductus Armeniam. Qua tempestate vir sanctus Eusebius
morabatur apud Histrum, Celtis Thraciam devastantibus
et obsidentibus civitates, sicut ejus
scripta commemorant. THEODORETUS, <hi>lib.</hi> IV, <hi>cap.
12, 13 et 14. Edit. Christ. Vales. cap. 13 et 14,
pag.</hi> 166.
<emph>310</emph> </p>
        </div2>

<div2>
          <head>CAPUT XVII. <hi>De exsilio Barsae episcopi.</hi> </head>
<p>
            <pb n="1083B"/>Barsen quoque (cujus etiam nunc maxima gloria
est, non solum in Edessa, quam regebat, vicinasque
provincias; sed etiam in Phoenice, et Aegypto, nec
non Thebaida, quas gentes cum maximo virtutis suae
splendore transierat) primum quidem Valens insulam
Aradum habitare praecepit. Cumque cognovisset innumeros
ad eum concurrere populos (quia cum plenus
esset gratia, verbo aegritudines sanabat), in
Oxyrynchum, Aegyptiacam civitatem, eum exsilio
destinavit. Cumque etiam illic ejus gloria omnes accenderet,
in quoddam castrum novissimum barbaris
vicinum, cui nomen est Pheno, senex dignus coelesti
urbe deductus est. Aiunt quidam in Arado hactenus
ejus constare lectum, eximia celebritate dignum;
multi enim infirmantium, cum in illo collocantur,
<pb n="1083C"/>
salutem fide percipiunt. THEODORETUS, <hi>lib.</hi> IV, <hi>cap.
15, p.</hi> 167.</p>
</div2>

<div2>
          <head>CAPUT XVIII. <hi>Item de crudelitate Valentis quam gessit adversus orthodoxos, exstincto Procopio.</hi> </head>
<p>Igitur imperator, exstincto Procopio, felicitate
provectus, denuo contra Christianos praelia commovebat,
omnem religionem in Ariano dogmate cupiens
concordare. Praecipue tamen eum ad furorem provocabat
synodus in Lampsaco celebrata; non solum
quia Arianorum abdicarat episcopos, sed quoniam
promulgationem fidei Ariminensis anathematizaverat.
Veniens igitur Nicomediam Bithyniae, convocavit
Eleusium Cyzici; is enim sectam Macedonii potius
<pb n="1083D"/>
sequebatur, sicut jam dixi. Et faciens concilium
Arianorum episcoporum, cogebat Eleusium ut in illorum
dogmate consentiret. Qui primum quidem negavit;
postea vero cum ei minaretur exsilium, formidatus
in Arianum dogma consensit. Quo perpetrato,
mox poenitentia tactus, veniens Cyzicum, coram
omni populo de violentia querebatur: dicens consensum
violentia, non voluntate factum; et ut quaererent
sibimet alium episcopum hortabatur, quoniam
ipse per necessitatem dogma proprium denegasset.
Porro Cyziceni propter amicitias ejus alii episcopo
subdi noluerunt, manseruntque sub eo, non tamen a
propria haeresi permutati sunt. Hoc audiens Constantinopolitanus
episcopus, Eunomium in Cyzico ordinavit
episcopum, tanquam qui posset populum calliditate
<pb n="1084A"/>
verborum ad suum circumvenire consensum.
Descendente siquidem Eunomio, sacris praeceptionibus
( <hi>id est, litteris principis</hi> ) expelli jubetur Eleusius,
et in sede Eunomius collocari. Quo facto, amatores
Eleusii extra urbem oratorium fabricantes,
collectas ibi faciebant. Haec ergo de Eleusio dicta
sufficiant. Nunc de Eunomio referendum est. SOZOMEN., <hi>lib.</hi> 
 VI, <hi>cap. 8, p.</hi> 648.</p>
</div2>

<div2>
          <head>CAPUT XIX. <hi>De Eunomio haeresiarcha.</hi> </head>
<p>Eunomius notarius fuit Aetii, qui Sine Deo vocabatur,
cujus memoriam fecimus. Cum quo dum esset,
modum ejus sophisticum imitatus est; et sermonibus
quibusdam vacans, faciensque sibi sophismata,
non sentiebat. Ex his inflatus, quia in blasphemias
<pb n="1084B"/>
incideret; quippe dogma zelatus Arii, et multis
modis repugnans dogmatibus veritatis. Paucum quidem
edoctus ex litteris sacris, et eas neque intelligere
praevalens, circa verba frequenter occupabatur,
easque convertens semper, neque valebat intentionis
suae propositum adimplere; sicut septem ejus
demonstrant tomi, in quibus vanissime laboravit,
quos in Epistolam Apostoli ad Romanos fecit; multa
enim illic verba profundens, intentionem epistolae
non potuit invenire. Sunt etiam alii similes ejus libri,
quos qui legere voluerit, eorum contemptum experimentis
agnoscet. Hunc igitur Eunomium Eudoxius
in Cyzico fecit episcopum, expellere nisus Eleusium.
Cumque illuc venisset, utens more solito dialectica,
quasi peregrinum aliquid auditoribus inferebat.
<pb n="1084C"/>
Quamobrem Cyzici tumultus exortus est, eumque urbe
repulerunt, non ferentes ejus verborum fastum. Qui
Constantinopolim veniens, cum Eudoxio morabatur,
episcopatu vacans. Sed ne detrahere videamur, audi
vocem ipsius Eunomii, qua praesumit contra Deum
sophismatibus loqui. Sic enim ait: Deus de substantia
sua nihil novit amplius quam nos, neque est illi
potius, nobis autem agnita minus; sed quodcunque
de illa novimus nos, hoc modis omnibus etiam ille
novit. Quod autem rursus ille, hoc invenies immutabiliter
in nobis. Haec quidem aliaque similia Eunomius
sophismata, id est circumventiones faciens,
non sentiebat occumbere. Quomodo autem ab Arianis
paulo post segregatus est, proprio loco narrabimus.
SOCRATES, <hi>lib.</hi> IV, <hi>cap. 7, p.</hi> 215.</p>
</div2>

<div2>
          <head>CAPUT XX. <hi>De saevitia Valentis contra Constantinopolitanos orthodoxos.</hi> </head>

<pb n="1084D"/>
<p>Vexabantur enim etiam Constantinopolim habitantes,
qui Nicaenum dogma profitebantur, quos omnes
imperator expelli civitate praecepit, Novatianorum
vero etiam ecclesias claudi; aliorum vero haereticorum
quod clauderet non invenit, dudum enim
sub Constantio [ <hi>ms. Lyr.,</hi> Constantino] principe probabantur
ablatae. Sed etiam Agelium, Novatianorum
episcopum Ecclesiae Constantinopoli constitutae, exsilii
deportatione damnavit: dicebatur enim mirabiliter
conversari secundum ecclesiasticas sanctiones;
cujus vita erat philosophica, et a pecuniarum possessione
<pb n="1085A"/>
segregata; quod etiam conversationis ejus
qualitas ostendebat. Una enim tunica utebatur, semper
ambulabat excalceatus. Qui non longo post tempore
revocatus est, ecclesiasque recepit. Cujus rei
fuit auctor quidam Martianus, vita, scientiaque <emph>311</emph> 
mirabilis, dudum quidem in regalibus militans, tunc
autem presbyter Novatianus, artem grammaticam
imperatoris filias edocebat Anastasiam atque Carosam.
Ex quarum nominibus hactenus Anastasiana et
Carosiana lavacra publica Constantinopoli nuncupantur.
SOZOMEN., <hi>lib.</hi> VI, <hi>cap. 9, p.</hi> 649.</p>
</div2>

<div2>
          <head>CAPUT XXI. <hi>De destructione murorum Chalcedonensium.</hi> </head>
<p>Igitur imperator Valens Chalcedonensis urbis,
contra Byzantium positae, muros destrui jussit. Juraverat
<pb n="1085B"/>
enim hoc se facturum, tyranno victo: quia
Chalcedonenses favore tyranni ei turpes contumelias
intulerunt, et portas clausere civitatis. Murus ergo
jussione destruebatur imperatoris, et saxa ad aedificium
thermarum, quae Constantianae vocantur, Constantinopolim
vehebantur. Inter quae saxa unum inventum
est in quo responsum habebatur inscriptum,
olim quidem absconsum, tunc quidem manifestum.
Significabat enim, quia dum proveniret aquarum
abundantia civitati, tunc murus quidem lavacro serviret;
innumerae vero barbarorum nationes, Romanorum
finibus discurrentes, cum crudelia multa
committerent, novissime etiam ipsae perirent. Post
aliquantum itaque tempus evenit ut Valens aquaeductum
<pb n="1085C"/>
aedificaret, et abundantiam Constantinopoli praeberet
aquarum; tunc etiam barbarae motae sunt nationes.
Responsum tamen etiam alio modo contigit
adimpleri. Cum enim aquaeductus in civitatem fuisset
inductus, praefectus urbis tunc Clearchus nymphaeum
maximum aedificavit in platea quae Theodosii nunc
vocatur, ubi aquae affluentia est emissa: in quo maximam
festivitatem civitas habuit. Sed hoc responsum
post paululum est impletum. Porro dum solveretur
murus, principem Constantinopolitani rogaverunt ut
a muri destructione cessaret. Cum quibus etiam supplicabant
possessores Bithyniae, Nicomedienses atque
Nicaeni. Verum imperator furore plenus, vix quidem
supplicantium suscepit preces. Volens tamen jusjurandum
implere, murum destruebat, eumque subinde
<pb n="1085D"/>
minoribus lapidibus rursus aedificabat. Quod
nunc etiam in quibusdam muri partibus invenitur,
ubi maximis mirabilibusque lapidibus, vilis nunc fabrica
superposita demonstratur. SOCRATES, <hi>lib.</hi> IV, <hi>cap. 8, p.</hi> 
 216.</p>
</div2>

<div2>
          <head>CAPUT XXII. <hi>De nativitate Valentiniani minoris, et de immensitate grandinis, et de ortu principis Gratiani.</hi> </head>
<p>Hoc itaque tempore talia gerebantur. Sciendum
tamen quia bellum contra Procopium tyrannum
gestum est consulatu Gratiani, et Dagalaiphi <note>( <hi>An.
Dom.</hi> 366)</note>, circa terminum Maii mensis. Post paululum
vero tempus eodem consulatu, Valentiniano
principi, in Occidentis partibus constituto, natus est
filius nomen referens patris, Verum Gratianus ante
<pb n="1086A"/>
ejus fuerat natus imperium. Et sequenti consulatu
Lupicini et Jovini <note>( <hi>An. Dom.</hi> 367)</note> grandinis multitudo
in Constantinopolitana urbe secunda Junii mensis
die, saxorum gerens similitudinem, vehementer
effunditur. Quod multi dicebant propter motum imperatoris
accidere, qui plurimos sacerdotum exsilio
deportaverat Eudoxio communicare fugientes. Post
paululum vero tempus eodem consulatu, Valentinianus
princeps filium Gratianum imperatorem constituit,
vicesima quarta die mensis Augusti. Sequenti
vero consulatu Valentiniani secundo, et Valentis item
secundo <note>( <hi>An. Dom.</hi> 368)</note>, terraemotus circa Bithyniam
maximus Nicaeam subvertit urbem, undecima
die mensis Octobris. Agebatur enim annus duodecimus
post Nicomediae casum. Post paucum vero tempus
<pb n="1086B"/>
alio terraemotu multae partes Germae civitatis, in
Hellesponto constitutae, destructae sunt. His ergo ita
provenientibus, nulla reverentia terruit, neque Eudoxium
Arianorum episcopum, neque Valentem imperatorem.
Non enim a persecutione cessabant. Porro
terraemotus turbarum ecclesiasticarum indicium esse
videbatur. Cum ergo multi sacerdotum exsilio portarentur,
soli divina providentia propter eminentem sui
reverentiam exsilium non sunt passi Basilius atque
Gregorius. Quorum alter quidem Caesareae Cappadociae
fuit episcopus; Gregorius autem Nazianzenae civitatis
omnino vilissimae, quae est posita vicina Caesareae.
De Basilio atque Gregorio procedenti sermone
narrabimus. SOCRATES, <hi>lib.</hi> IV, <hi>cap.</hi> 9 et 10. <hi>Edit.
Christ. Vales. cap. 9, 10, 11, p.</hi> 218.</p>
</div2>

<div2>
          <head>CAPUT XXIII. <hi>Quomodo Ariani Macedonianos fuerint persecuti, et illi se contulerint ad Liberium.</hi> </head>

<pb n="1086C"/>
<p>Cumque igitur eo tempore consubstantialitatis
dogma profitentes vehementer affligerentur, rursus
persecutores contra Macedonianos insurrexerunt
<note>( <hi>An. Dom.</hi> 367)</note>: qui terrore magis violentiaque constricti,
per singulas civitates legationibus fungebantur
apud alterutros: judicantes ut per necessitatem
confugere deberent ad fratrem imperatoris, et ad Liberium
Romanae urbis episcopum, cujus fidem amplectebantur
potius quam communionem Eudoxii. Miserunt
ergo Eustathium Sebastiae, qui saepe fuerat
depositus, Sylvanum Tarsi Ciliciae, atque Theophilum:
mandantes ne declinarent fidei causa Liberium,
<pb n="1086D"/>
sed Romanae communicarent Ecclesiae, et fidem de
consubstantialitate roborarent. Hi siquidem cum
litteris in Seleucia dispositis, ad Italiam pervenerunt;
et imperatorem quidem videre non potuerunt; erat
enim occupatus in Galliis, et contra Sauromatas dimicabat.
Liberio tamen epistolas obtulerunt, qui eos
suscipere nullatenus voluit: dicens eos Arianos esse,
nec ab Ecclesia suscipi posse, qui Nicaenam non susciperent
fidem. At illi responderunt per poenitentiam
se cognovisse veritatem, et dudum abnegasse dissimilitudinis
fidem, et similem professos per omnia
Filium Patri, nihilque differre a consubstantiali per
omnia similem. Haec dicentes, exegit Liberius scriptam
suae sententiae dare professionem. At illi libellum
porrexerunt in quo etiam proposuerunt verba
<pb n="1087A"/>
fidei Nicaeni concilii. Epistolas autem a Smyrna in
Asia constituta, et Pisidia Isauriae, atque Pamphylia,
nec non Lycia factas, hic propter multiloquium non
conscripsi. <emph>312</emph> Verba vero libelli ab Eustathio et
reliquis Liberio dati haec esse noscuntur. SOCRATES, <hi>lib.</hi> 
 IV, <hi>cap. 11. Edit. Christ. Vales. cap. 12, p.</hi> 219.</p>
</div2>

<div2>
          <head>CAPUT XXIV. <hi>Libellus Macedonianorum Liberio Romano datus episcopo.</hi> </head>
<p>Domino fratri et consacerdoti Liberio Eustathius,
Theophilus et Sylvanus, in Domino salutem.</p>
<p>Propter haereticorum vesanas suspiciones, qui non
cessant catholicis Ecclesiis scandala generare, ea
gratia omnem occasionem eorum perimentes, profitemur
<pb n="1087B"/>
synodum Lampsaco celebratam, et Smyrna,
aliisque diversis locis, orthodoxorum episcoporum.
Pro qua synodo legatione fungentes apud tuam paternitatem,
et universos Italiae, cunctosque Occidentis
episcopos, litteras deportamus, catholicam fidem
tenere, atque servare quae in sancto Nicaeno concilio
sub beatae memoriae Constantino a trecentis decem
et octo episcopis confirmata, perfecto, et immobili
statu hactenus, et in perpetuum permanebit, in qua
consubstantialitas sancte pieque definita est contra
Arii pravitatem. Similiterque nos cum praedictis eamdem
fidem tenuisse, atque tenere, et usque ad terminum
custodire manu propria profitemur: condemnantes
Arium impiamque doctrinam ejus cum
discipulis suis eique similia sapientibus, nec non omnem
<pb n="1087C"/>
haeresim, Sabellianos, Patripassianos, Marcionistas,
Photinianos, Marcellianos, simul etiam Paulosamosatenos,
eorumque doctrinam, omnesque his
similia sapientes, et universas haereses sanctae fidei
praedictae contrarias, quae pie catholiceque est in Nicaea
a sanctis Patribus explanata: anathematizantes
praecipue explanationem lectam in Ariminensi concilio,
tanquam contrariam praedictae fidei sancti concilii
in Nicaea urbe celebrati; cujus lectione probata
in urbe Thraciae Nicaea, dolo atque perjurio capti
Constantinopoli subscripserunt. Est autem fides nostra,
et eorum pro quibus legatione fungimur, haec.
Credimus in unum Deum, Patrem omnipotentem,
omnium visibilium invisibiliumque factorem, et in
unum unigenitum Deum, Dominum Jesum Christum,
<pb n="1087D"/>
Filium Dei, natum ex Patre, hoc est ex substantia
Patris; Deum ex Deo, lumen ex lumine, Deum verum
ex Deo vero, natum, non factum, consubstantialem
Patri, per quem omnia facta sunt quae in coelo
et quae in terra. Qui propter nos homines et propter
nostram salutem descendit, et incarnatus est, et homo
factus, passus et resurrexit tertia die, ascendit in
coelos, et venturus est judicare vivos et mortuos. Et
in Spiritum sanctum. Eos autem qui dicunt: Fuit
quando non fuit, et antequam nasceretur non fuit, et
quia ex non existentibus factus est, aut ex altera essentia
vel substantia dicentes esse, aut convertibilem
aut mutabilem Filium Dei, anathematizat catholica
et apostolica Ecclesia.</p>
<p>Eustathius episcopus Sebastiae civitatis, et Theophilus
<pb n="1088A"/>
et Sylvanus legati conciliorum Lampsaci,
Smyrnae et reliquorum, hanc professionem manibus
nostris et propria voluntate subscripsimus.</p>
<p>Si quis autem praeter expositam a nobis fidem,
contra nos vel eos a quibus directi sumus, aliquod
crimen inferre voluerit, cum litteris ad nos tuae sanctitatis
ad quos probaveris orthodoxos episcopos dirige,
et apud eos nobiscum causam dicant. Et si
quid criminis fuerit approbatum, in auctore procul
dubio vindicetur. Hoc itaque libello legatarios obligans
Liberius, eos in communionem suscepit. Quibus
dans hujusmodi litteras, abire praecepit. SOCRATES, <hi>lib.</hi> 
 IV, <hi>cap. 11. Edit. Christ. Vales. cap. 12.
p.</hi> 220.
</p>
        </div2>

<div2>
          <head>CAPUT XXV. <hi>Epistola Liberii Romanae urbis episcopi, et Siciliensis concilii ad Macedonianos episcopos post poenitentiam.</hi> </head>

<pb n="1088B"/>
<p>Dilectissimis fratribus et consacerdotibus Eustathio,
Cyrillo, Hypericio, Heroni, Elpidio, Maximo,
Eusebio, Eucarpio, Ortasio, Neoni, Eumathio, Faustino,
Proclo, Passinico, Arsenio, Severo, Didymioni,
Britanio, Callicrati, Damabio, Edessio, Eustochio,
Ambrosio, Gelonio, Pardalio, Macedonio, Paulo,
Marcello, Heraclio, Alexandro, Adolio, Martiano,
Sthenelo, Joanni, Maceri, Charisio, Sylvano, Photino,
Antonio, Autho, Celso, Euphranori, Milesio,
Patricio, Severiano, Eusebio, Eumolpio, Athanasio,
Diophanto, Minodoro, Diocli, Chrysampelo, Eugenio,
<pb n="1088C"/>
Eustathio, Callicrati, Arsenio, Eugenio, Martyrio,
Hieratio, Leontio, Philagrio, Lucio, et universis
Orientalibus orthodoxis, Liberius episcopus et occidentales
episcopi, in Domino salutem.</p>
<p>Optabile nobis pacis atque concordiae gaudium
vestrae litterae detulerunt, fidei lumine resplendentes,
fratres charissimi, oblatae nobis per charissimos fratres
et coepiscopos Eustathium, Sylvanum, atque
Theophilum, et maxime quia vestram sententiam
vestrosque sensus concordare et consonare cum mea
humilitate, et Italis atque Occidentalibus universis
affirmaverunt atque demonstraveruut. Et hanc esse
cognoscimus catholicam et apostolicam fidem, quae
usque ad Nicaenum concilium integra immobilisque
servata est; et hanc ipsi retinere professi sunt, gaudioque
<pb n="1088D"/>
repleti, et omne vestigium ac nebulas ineptae
suspicionis abjicientes, non solum sermone eam, sed
etiam scriptura currente professi sunt. Cujus exemplar
his litteris subdere necessarium judicavimus; ne
ullam occasionem haereticis ad exercendas insidias
denuo relinquamus: quibus iterum flammas propriae
malitiae commoventes, incendia discordiarum consuete
resuscitent. Haec insuper sunt professi charissimi
fratres nostri Eustathius, Sylvanus, atque
Theophilus vestram charitatem semper hanc fidem
habuisse, et hanc usque ad terminum custodire,
id est in Nicaena urbe a trecentis decem et octo
episcopis orthodoxis approbatam, quae perfectam
continet veritatem et os totius haereticae multitudinis
[ <hi>Ms. Lyr.,</hi> pravitatis] obstruit atque dissolvit.
<pb n="1089A"/>
Non enim spontaneo motu, sed nutu divino
tantorum episcoporum numerus aggregatus est contra
vesaniam Arii, quanto numero beatus Abraham <emph>313</emph> 
 tanta millia fide destruxit. Quae fides, dum in
substantia et nomine consubstantialitatis continetur,
velut quoddam munitissimum et inexpugnabile castrum,
omnia jacula et molitiones Arianae incredulitatis
decenter evitat. Cum igitur omnes Occidentales
episcopi Arimino congregati, quando eos Arianorum
collegit vesania, quadam suasione, aut, ut verius dicam,
mundana potentia, hoc, quod cautius erat in fide
positum, auferre aut oblique denegare conati sunt.
Tamen nihil eorum calliditas profuit: nam pene omnes
convenientes Arimino tunc terrore permoti atque
decepti, nunc resipiscentes atque anathematizantes
<pb n="1089B"/>
eos qui ibi convenerunt, aut subscribentes catholicae
fidei quae in Nicaena urbe sancita est, nobisque communicantes,
ferventius contra Arii dogma ejusque
discipulos inflammantur. Cujus rei indicium etiam ipsi
legati vestrae civitatis agnoscentes, vosipsos in sua
subscriptione junxerunt, anathematizantes Arium et
quae ab ejus sequacibus Arimino gesta noscuntur contra
fidem in Nicaena urbe sancitam. In quibus etiam
vos capti, perjurio subscripsistis. Unde consequens
nobis visum est scribere charitati vestrae et adjuvare
justa poscentes; maxime quia per professionem vestrorum
legatorum resipiscentes [ <hi>ms. Santheod.,</hi> venientes]
Orientales cum orthodoxis Occidentalibus concordare
cognovimus; et significamus, ut noveritis blasphemos
Ariminenses, qui tunc videbantur per subreptionem
<pb n="1089C"/>
maculati, nunc anathematizatos, et universos ad Nicaenam
respirasse fidem. Quod oportet per vos omnibus
indicari quatenus possint qui violenter laesi sunt,
aliquando ab haereticis tenebris ad divinum lumen catholicae
libertatis accedere. Qui post hanc synodum,
nisi voluerint respuere venenum perfidiae et blasphemias
Arii universas abjicere easque anathematizare,
cognoscant se cum Ario ejusque discipulis, caeterisque
serpentibus, sive Sabellianis, vel Patripassianis, aut
cujuslibet alterius haeresis socios esse, et communione
privatos ab ecclesiastica synodo, quae ad se filios adulterii
non admittit. Deus vos incolumes custodiat, fratres
charissimi. Has litteras Eustathius caeterique percipientes,
ad Siciliam rursus devenerunt, ibique facientes
synodum Siculorum episcoporum, coram ipsis
<pb n="1089D"/>
consubstantialitatis fidem professi sunt. Cumque Nicaenam
fidem roborassent, consonas ab eis quoque
percipientes epistolas, ad eos, a quibus fuerant destinati
reversi sunt. Qui Liberii praecepta suscipientes,
legationes mittebant per civitates apud praesules, et
consubstantialitatem fidei praedicabant: invitantes eos
ut in Tarsum Ciliciae pariter convenirent; quatenus
Nicaenam roborantes fidem, de caetero solverent omnem
contentionem. Quae fieri potuerunt, nisi Eudoxius
Arianae religionis praesul, tunc apud imperatorem eminens
valde, prohibuisset. Qui amplius propter indictum
iter ad Tarsum accensus, mala in eis potiora commisit.
Quia vero Macedoniani per legatos, quos miserant,
communicantes Liberio, Nicaenam confirmaverunt fidem,
ipse Sabinus in collectione synodalium est professus.
<pb n="1090A"/>
SOCRATES, <hi>lib.</hi> IV, <hi>cap. 11. Edit. Christ. Vales.
cap. 12, p.</hi> 222.
</p>
        </div2>

<div2>
          <head>CAPUT XXVI. <hi>Cur Eunomius ab Eudoxio segregatus sit.</hi> </head>
<p>Circa haec itaque tempora Eunomius ab Eudoxio
separatus seorsim agebat missas; quoniam quem dum
saepe [ <hi>ed. V</hi> per se] rogasset ut susciperetur praeceptor
ejus Aetius, Eudoxius non audivit. Hoc autem non
ideo refutavit, quia sectam declinabat Aetii, cum eam
scilicet praedicaret; sed quoniam omnes unanimes
illius, eum sectae alterius fatebantur. Ista ergo causa
fuit ut ab Eudoxio separaretur Eunomius. Haec igitur
Constantinopoli gerebantur. SOCRATES, <hi>lib.</hi> IV, <hi>cap. 12,
Edit. Christ. Vales. cap. 13, p.</hi> 225.</p>
</div2>

<div2>
          <head>CAPUT XXVII. <hi>De latebris Athanasii.</hi> </head>

<pb n="1090B"/>
<p>Deinde Alexandria praeceptum praefectorum, studio
Eudoxii destinatum, conturbavit Ecclesiam. Verum
Athanasius irrationabilem furorem populi metuens,
atque timens ne malorum faciendorum ipse
causa esse videretur, quatuor mensibus semetipsum
in sepulcro patris abscondit. Cumque propter ejus
absentiam, seditionem desiderio ipsius populus excitasset,
agnoscens imperator propter hoc Alexandriam
esse turbatam, litteris indicavit, ut Athanasius licenter
teneret Ecclesias. Et haec fuit causa ut usque ad
Athanasii mortem Alexandrina non turbaretur Ecclesia.
Quia vero post ejus mortem rursus Ariani eas Ecclesias
<pb n="1090C"/>
invaserunt, post pauca narrabo. SOCRATES, <hi>lib.</hi> 
IV, <hi>cap. 12. Edit. Christ. Vales. cap. 13, p.</hi> 225.</p>
</div2>

<div2>
          <head>CAPUT XXVIII. <hi>De concilio Tyanensi, ubi litterae Liberii et Occidentalium sunt receptae.</hi> </head>
<p>Illo siquidem tempore celebrabatur concilium in
Tyanis ab Eusebio episcopo Caesareae Cappadociae,
Athanasio Ancyrae, Pelagio Laodiciae, Zenone Tarsi,
Paulo Emeseno, Ostresio Melitinense, et Gregorio
Nazianzeno, aliisque multis, qui verbum consubstantialitatis
servandum esse apud Antiochiam Joviano
imperante decreverant. Releguntur ibi Liberii et Occidentalium
litterae sacerdotum. Quamobrem gaudio repleti
scripserunt universis Ecclesiis ut legerent decreta
episcoporum apud Asiam celebrata, et Liberii litteras,
<pb n="1090D"/>
Italorumque, Afrorum, atque Gallicanorum, nec non
Siculorum. Detulerant enim horum litteras legati de
Lampsaco destinati, ut considerarent omnium numerum
sibimet concordantium. Plurima namque multitudo
concilium Ariminense vincebat; pariterque scripserunt,
ut in Tarsum Ciliciae convenirent certa die;
et illi quidem hoc modo alterutros invitabant. Cumque
synodus pararetur in Tarsum, convenientes in Antiochia
Cariae, quasi 34 Asiani pontifices studium quidem
concordiae ecclesiasticae collaudabant, consubstantialitatis
vero nomen respuentes, fidem in Antiochia et
Seleucia prolatam roborare nitebantur, <emph>314</emph> tanquam
Luciani martyris existentem, et multorum sudoribus
a progenitoribus suis approbatam. Verum imperator
<pb n="1091A"/>
studio Eudoxii synodum in Cilicia celebrari prohibuit.
SOZOMEN., <hi>lib.</hi> VI, <hi>cap. 12, p.</hi> 652.</p>
</div2>

<div2>
          <head>CAPUT XXIX. <hi>De Eudoxio episcopo Ariano, et de persecutione Valentis propter Evagrium orthodoxum episcopum.</hi> </head>
<p>Igitur imperator Valens festinans ad Antiochiam, de
Constantinopoli digressus, venit in Nicomediam, et
illic hujusmodi causa moratus est. Eudoxius enim
Arianae religionis, mox post egressum imperatoris defunctus
est consulatu Valentiniani et Valentis tertio
<note>( <hi>An. Dom.</hi> 370)</note>, cum undecim annis sedem Constantinopolitanae
tenuisset Ecclesiae. Quamobrem Ariani
in locum ejus ordinaverunt Demophilum. Verum
praedicatores consubstantialitatis opportunum judicantes
invenisse se tempus, Evagrium quemdam suae
<pb n="1091B"/>
fidei constituerunt episcopum. Quem ordinavit Eustathius,
dudum Antiochenus episcopus, qui prius quidem
a Joviano fuerat de exsilio revocatus; tunc autem aderat
in urbe Constantinopoli latenter degens, ut consubstantialitatis
praedicatores sua praesentia roboraret.
SOCRATES, <hi>lib.</hi> IV, <hi>c. 13. Edit. Christ. Vales. c. 14, p.</hi> 225.</p>
<p>Hoc facto ex alio rursus initio persecutionem Ariani
movebant. Haec gesta dum pervenissent ad principem,
metuens ne seditione civitas turbaretur, militarem manum
a Nicomedia Constantinopolim destinavit: praecipiens
ut teneretur et ordinator et ordinatus, et alter
alibi mitteretur in exsilium. Eustathius igitur in Bisam
Thraciae civitatem mittitur, Evagrius in locum
alium destinatur. His ita gestis, Ariani amplius efferati,
vexabant vehementer orthodoxos, caedentes,
<pb n="1091C"/>
contumeliis affligentes, carceribus recludentes, pecuniisque
saepe damnificantes, et omnia contra eos facientes
importabiliter. Quae dum illi ferre non possent,
ad supplicandum principi veniebant, si quo modo mererentur
violentias evitare. Sed hoc cogitantes, valde
frustrati sunt, ab injusto se arbitrati justitiam promereri.
SOCRATES, <hi>lib.</hi> IV, <hi>cap. 13. Edit. Christ. Vales.
cap. 15, p.</hi> 226.</p>
<p>Cumque viri electi ex ecclesiastico collegio octoginta
numero, quibus praeerant Urbasus, Theodorus,
et Menedemus, in Nicomediam pervenissent, preces
obtulerunt imperatori, violentiam proclamantes, et ea
quae videbantur esse perpessi. SOCRATES, <hi>lib.</hi> IV, <hi>cap.
13. Edit. Christ. Vales. cap. 16, p.</hi> 227.</p>
</div2>

<div2>
          <head>CAPUT XXX. <hi>Quod octoginta orthodoxi a Valente in navi cremati sunt.</hi> </head>

<pb n="1091D"/>
<p>Indignatus igitur imperator, ad praesens celavit iram,
latenter autem Modesto praefecto praecepit ut eos comprehensos
occideret. Modus autem mortis erat quodammodo
peregrinus, quapropter memoriae contraditus.
Metuens enim praefectus ne seditio nasceretur in
populo, si eos aperte perimeret, simulavit se eos viros
exsilio destinare. Illis autem simpliciter acquiescentibus,
jussit eos praefectus mitti in navem quasi exsilio
devehendos: praecipiens nautis ut cum ad mare medium
pervenirent, eos demergerent, et hoc modo morerentur.
Quo facto, perductis eis in medium sinum
qui vocatur Astacenus, quod jusserat praefectus et
<pb n="1092A"/>
imperator impletum est, et in aliam sequentem naviculam
nautae transeuntes concremaverunt navem. Contigit
autem ventum subsolanum nimie flare; et ita
navis velociter est accensa. Cujus reliquiae pervenerunt
ad locum qui Acidiza nuncupatur, ubi ad plenum
cum viris religiosis absumptae sunt. Quod tamen aiunt
non sine ultione transisse. Fames namque repente
secuta est circa Phrygias gentes; ita ut necessitatem
haberent habitatores patriam relinquere, et ad Constantinopolim
diversasque provincias properare. SOCRATES, <hi>lib.</hi> 
 IV, <hi>cap. 13. Edit. Christ. Vales. cap. 16,
p.</hi> 227.</p>
</div2>

<div2>
          <head>CAPUT XXXI. <hi>Quid Valens gesserit in Antiochia et Cappadocia.</hi> </head>
<p>Valens itaque, Nicomedia relicta, pergebat ad Antiochiam.
<pb n="1092B"/>
Interea dum venisset ad Cappadociam, solite
[ <hi>ms. Lyr.,</hi> sollicite] ejus loci turbabat Ecclesias,
Arianis eas tradere volens. Quod se credebat cito perficere,
eo quod pro quibusdam inimicitiis Basilius Eusebio,
qui tunc Caesariensem regebat Ecclesiam, videbatur
offensus; et abscedens in Pontum, cum monachis
habitabat ibi philosophantibus. Porro populus,
et maxime nobilium ac sapientium, Eusebium in suspicione
habebant, quasi ipse fuisset auctor fugae viri philosophi
vita verboque perfecti. Volebantque eum deserere,
et apud semetipsos missarum celebrare solemnia.
Sed Basilius quidem, ne turba nasceretur in
populo per seditiones haereticorum, agebat in Ponto
silentium cum suis episcopis, qui semper adhaeserant
illi. Contigit etiam ut circa Eusebium odium populi
<pb n="1092C"/>
nasceretur. Dumque Basilio fuisset nuntiatum quia
Valens veniret in Cappadociam, relicto Ponto, Caesaream
venit, et pactis cum Eusebio celebratis, Ecclesiam
pro tempore suis adhortationibus roborabat.
Valens autem, dum suam intentionem non valuisset
implere, cum episcopis secum ambulantibus tunc
abscessit. SOZOMEN., <hi>lib.</hi> VI, <hi>cap. 15, p.</hi> 656.</p>
<p>Igitur imperator Valens parvipendens [ <hi>ed. V.,</hi> pervidens]
famis invasionem, venit Antiochiam Syriae.
Cumque ibi moraretur, nolentes Arianis consentire
vastabat, vehementerque consubstantialitatis praedicatoribus
imminebat. Et quos dum Ecclesiis pene
omnium civitatum Orientalium expulisset, non ei hoc
suffecit, sed etiam eos diversis suppliciis subdidit,
multosque diversa morte contraditos interemit, plurimos
<pb n="1092D"/>
tamen necabat in flumine. SOCRATES, <hi>lib.</hi> IV, <hi>cap.
14. Edit. Christ. Vales. cap. 17, p.</hi> 228.
</p>
        </div2>

<div2>
          <head>CAPUT XXXII. <hi>Quomodo in Edessa mulier cum filio currens ad martyrium, praefectum et imperatorem stupefactos a crudelitate removerit.</hi> </head>
<p>Dicendum quoque est quod in Edessa Mesopotamiae
gestum esse dignoscitur. In hac urbe est Thomae
apostoli basilica, clara nimis pariter et ornata. In qua
propter loci reverentiam collectae saepius celebrabantur.
Quam volens imperator inspicere, et agnoscens
sibi omnes odiosos <emph>315</emph> ibidem convenire, fertur
manu percussisse praefectum, cur exinde orthodoxos
non expulerit universos. Cumque praefectus injuriam
<pb n="1093A"/>
passus, invitus indignationi principis ministrare contenderet
(non enim volebat tantis hominibus caedes
inferre), latenter mandavit ut nullus in illa basilica
remaneret. Sed nemo respexit neque consilium neque
terrorem ejus. Omnes enim altera die ad locum orationis
pariter confluxerunt. Cumque praefectus cum
multa militum manu ad basilicam festinaret ut imperatoris
perficeret jussionem, quaedam muliercula cum
paupertate degens, suum filium manu trahens cursuque
ad illam basilicam properans, praefecti interrupit officium.
Indignatus vero praefectus mulierem jussit sibi
adduci, dixitque ad eam: O infelix mulier, quo sic
indecenter curris? At illa: Ubi et alii, inquit, ire
festinant. Tunc ille: Non audisti quia praefectus illic
occisurus est universos quoscunque compererit? Et
<pb n="1093B"/>
mulier: Audivi, inquit, ideoque festino, ut illic inveniar
inter eos. Et ubi hunc parvulum trahis infantem?
Tunc mulier ait: Ut et iste martyrium suscipere
mereatur. Haec cum audisset vir ille, consideravit concurrentium
voluntatem. Et mox recurrens ad principem,
suggessit ei quod essent omnes mortem pro sua
fide suscipere praeparati: irrationabile dicens brevi
tempore tantos occidere. Quo dicto ab ira revocavit
imperatorem. Hoc ergo modo Edesseni furorem imperatoris
effugiunt. SOCRATES, <hi>lib.</hi> IV, <hi>cap. 14. Edit.
Christ. Vales. cap. 18, p.</hi> 228.</p>
</div2>

<div2>
          <head>CAPUT XXXIII. <hi>De examinatione et exsilio plurimorum orthodoxorum.</hi> </head>
<p>Et haec quidem cum praefectus imperatori dixisset,
<pb n="1093C"/>
populum quidem, quod sustinebat, non pertulit experiri.
Verum igitur duces eorum, id est presbyteros
atque diaconos interrogare praeceptus est, ut unum e
duobus eligerent: aut communicare lupo, aut urbe
pelli, et in quibusdam extremis partibus destinari.
Cumque congregasset universos, mitibus utebatur
verbis, persuadere nitens ut leges sequerentur imperatoris:
indicium vesaniae dicens esse, ut tanto imperatori
pauci homines resultarent. Cumque cuncti
tacerent, ad horum ducem Eulogium, virum valde
laudandum praefectus ait: Cur non respondes his
quae dicuntur a nobis? At ille: non, inquit, oportet
nihil interrogatum respondere. Tunc praefectus:
Multa itaque verba locutus sum, monens vos quae satis
expediunt. Porro Eulogius universis haec dicta
<pb n="1093D"/>
fuisse respondit; et incongruum esse ut solus, alios
despiciens, responderet. Si vero me solum, inquit,
interrogas, meam declarabo sententiam. Praefectus
ait: Communica possidenti regnum. At ille pacifice
et nimis gratanter ait: Et mihi regni quoque sacerdotiique
consortium est. Tunc praefectus irrisionem
sentiens saeviebat, et injuriis contra senem usus,
etiam haec adjecit: Non hoc locutus sum, fulminande;
sed quibus communicat imperator, communicare
vos monui. Cumque dixisset senex pastorem se
habere, et illius nutibus obedire, octoginta eodem
tempore comprehensos destinavit in Thraciam: qui
cum ducerentur, plurimo per iter [ <hi>ed.,</hi> pariter] apparatu
fruebantur. Civitates enim occurrebant, et vici,
devictores athletas honorantes. Sed hostes armavit
<pb n="1094A"/>
invidia, ut imperatori dicerent, quia plurimum honorem
viris illis quae contumelia putabatur afferret. Haec
agnoscens imperator, jussit ut bini separarentur, et
alios quidem in Thracias, alios in extremam Arabiam,
alios vero in Thebaidae dispersit urbes. Aiunt enim
quia etiam fratres quos natura junxit, crudelissimus
corpore separavit. Porro Eulogium praesulem illorum,
et Protogenem, qui post eum fuit, in Antinoum
usque transmisit. Quorum virtutem non patior oblivioni
contradere. Cum enim concordem viderent civitatis
episcopum, ecclesiasticoque collegio communicarent,
viderunt paucos esse ad ecclesias concurrentes. De
qua re consulentes, agnoverunt habitatores civitatis
esse paganos; unde dolentes de eorum incredulitate
lamentati sunt: non tamen lugendum esse diu arbitrati
<pb n="1094B"/>
sunt, sed omni virtute de medicina cogitaverunt.
THEODORETUS, <hi>lib.</hi> IV, <hi>cap. 16. Edit. Christ. Vales.
cap. 17 et 18, p.</hi> 170.</p>
</div2>

<div2>
          <head>CAPUT XXXIV. <hi>De miraculis confessorum.</hi> </head>
<p>Sacratissimus igitur Eulogius, in habitaculo suo
redactus, tota die totaque nocte omnium deprecabatur
Deum. Protogenes autem valde dignissimus, Eunomii
litteris eruditus, ad scribendum velociter praeparatus,
inveniens opportunum locum, eumque sibi
segregans ad docendum, adolescentium magister effectus
est, quos et scribere velociter edocebat, et divina
erudiebat eloquia. Dictabat eis Davidicas melodias,
et apostolicae doctrinae congruas lectiones
<pb n="1094C"/>
meditari praecipiebat. Cumque unus adolescentium
incidisset in aegritudinem, venit ad domum ejus; et
tenens aegroti dexteram, languorem orationibus effugavit.
Hoc agnoscentes aliorum parentes infantium,
deduxerunt eum ad domos suas, et aegrotis auxiliari
deprecabantur. At ille non ante se dixit Deum ut expellerentur
aegritudines rogaturum, nisi prius aegroti
sacri baptismatis munere potirentur; quod illi laetanter
impleverunt. Cogebat enim eos salutis desiderium, et
sub uno animae corporisque sanitate fruebantur. Si
quando vero alicui suasisset ut sacram gratiam mereretur
accipere, deducebat eum ad Eulogium, et concutiens
januam, rogabat ut aperiret, ac signum dominicum
ei qui fuerat renatus imponeret. Cumque
ille difficilius aperiret, ne intermitteret orationem;
<pb n="1094D"/>
dicebat potius esse necessariam salutem errantium.
Mirabantur igitur universi, videntes Protogenem talia
facere, qui licet tantis lumen divinae cognitionis impertiret,
tamen Eulogio primatum per omnia reservaret;
ut eos quos capiebat illi magis offerret. Unde
conjiciebant multo magis virtutem illius eminere.
Cum igitur fluctuatio quievisset, tranquillitate facta,
remeare praeceptos deduxerunt omnes ingemiscentes,
et lacrymantes, maxime vero praesul Ecclesiae, eorum
privatus affectu. Cumque ad propria remeassent, sanctus
quidem Eulogius, Barse maximo ad vitam felicissimam
transeunte, ejus suscepit regimen Ecclesiae.
Porro mirabilis Protogenes colere jussus est urbem
Carrensium desolatam, et spinis gentilium undique
plenam, quae utique plurimis laboribus indigebat.
<pb n="1095A"/>
THEODORETUS, <hi>lib.</hi> IV, <hi>cap. 16. Edit. Christ. Vales.
cap. 18, p.</hi> 171.
<emph>316</emph> </p>
        </div2>

<div2>
          <head>CAPUT XXXV. <hi>De responso daemonis, quis post Valentem imperaturus esset, et quod ob hoc Valens multos occiderit.</hi> </head>
<p>Eodem tempore daemon quidam erroneus, crudelitate
Valentis abusus, ei persuasit ut perscrutaretur
quis post eum suscepturus esset imperium. Quamobrem
necromantiam fecit. Quibus artibus adimpletis,
plurimos ille (daemon non quidem aperta, sed obliqua
solite responsa proferens) interemit. Nam cum de
imperio consuleretur, quatuor litteras demonstravit, <foreign xml:lang="greek">, , , ,</foreign>
 dicens hoc nomen post Valentem imperii
culmen accipere. Quod dum ad aures pervenisset
imperatoris, zelo ductus, multos peremit, quos tyrannidem
<pb n="1095B"/>
assumere judicavit. Occidebantur itaque
Theodoriti, Theodori, Theodoti, Theodosii, Theoduli,
et quicunque has litteras in capite sui nominis
habuissent. Inter quos etiam Theodosiolus quidam, vir
fortis, ex Hispania provincia genus ducens, occisus
est. Hoc ergo timore plurimi sua nomina mutaverunt,
negantes quae prius habuissent cum juramento, ut
pericula declinarent. SOCRATES, <hi>lib.</hi> IV, <hi>cap. 15. Edit.
Christ. Vales. cap. 19, p.</hi> 229.</p>
</div2>

<div2>
          <head>CAPUT XXXVI. <hi>De Basilio episcopo Cappadociae, et quomodo exsilii minas evaserit.</hi> </head>
<p>Valens igitur imperator, cum universas, ut ita dicam,
Ecclesias pastore nudasset, in Caesaream Cappadociae
venit, cujus tunc praesul erat Basilius, lumen
<pb n="1095C"/>
totius orbis. Praemisitque praefectum, praecipiens, ut
aut flecteret Basilium, quatenus dogmati communicaret
Eudoxii, aut hoc facere nolens expelleretur.
Audiens enim gloriam tanti viri, noluit ei prius inferre
certamen: ne dum Basilius fortiter ejus jacula
devitaret, fieret caeteris clarior imago virtutis. Hujus
machinamenta, velut tela araneae facta sunt; suffecerunt
enim caeteris sacerdotibus ad utilitatem sui antiquae
Patrum narrationes, et velut quaedam turres
murum fidei indeclinabilem servaverunt. Porro praefectus
Caesaream veniens, et evocans magnum Basilium,
honoravit, et mansuetis apud eum sermonibus
usus est: monens ut tempori pareret, et non tantas
Ecclesias propter parvam dogmatum subtilitatem vexari
pateretur. Promittebat etiam imperatorias amicitias,
<pb n="1095D"/>
multaque beneficia, propter haec plurimis offerenda.
Verum ille vir sacratissimus ait adolescentibus
haec verba congruere: Illi, inquit, et illorum
similes talia promissa respiciunt. Nam qui divinis
saginantur eloquiis corrumpere de divinis dogmatibus
neque unam syllabam patiuntur; sed pro his, si
contingat, etiam omnes mortis species amplectuntur.
Amicitias autem imperatoris, magnas quidem cum
pietate judico, sine qua perniciem potius has appello.
Cumque praefectus saeviret in eum, stultumque vocitaret,
sanctus Basilius ait: Hanc stultitiam semper
habere exoro. Quem dum egredi tunc juberet, ut
quid deberet facere cogitaret, sententiamque suam
altera die depromeret, fertur vir ille famosissimus
<pb n="1096A"/>
hoc dixisse: Ego quidem etiam cras ipse regredior,
dummodo tu sententiam non permutes: sed utere
minis tuis. Post haec verba praefectus occurrens imperatori,
quae dicta fuerant, et virtutem viri hujus,
animaeque fortitudinem, et fiduciam, nuntiavit. Tunc
ergo tacens imperator ingressus est. Post haec igitur
contigit ut divinitus sibi plagas videret immissas.
Filius enim ejus aegrotans, circa ipsas mortis portas
agebatur periculo. Sed etiam conjugem diversae occupaverant
passiones. Cognoscens ergo causam suae
tristitiae, virum sacratissimum, quem punire minabatur,
venire ad palatium deprecatus est. Duces autem
praeceptis imperialibus ministrabant. Tunc itaque
magnus Basilius veniens ad palatium, vidensque
principis filium circa mortem, ad vitam eum remeaturum
<pb n="1096B"/>
esse promisit, si per pios viros sacro baptismate
potiretur. Haec cum dixisset, egressus est. At
ille jurisjurandi quod baptismatis tempore promiserat,
memor, secundum stultum errorem praesentibus
Arianis filium baptizare praecepit. Quo gesto, mox
infans terminum vitae sortitus est. Poenitentia vero
ductus Valens, et noxiam jurisjurandi judicans veritatem,
in sacrum templum ingressus, magni Basilii
magisterio [ <hi>ed. V.,</hi> ministerio] sociatus est, et altari
obtulit dona solemnia. Quem intra aulaea, ubi ipse
residebat, venire praecipiens, multa apud eum de divinis
dogmatibus verba locutus est, et docentem libenter
audivit. Ubi tunc aderat quidam nomine Demosthenes,
super imperiales epulas constitutus, qui
dum doctorem mundi culparet, barbarismum fecit.
<pb n="1096C"/>
Tunc sanctus Basilius subridens: Vidimus, inquit,
sine litteris Demosthenem. Cum vero potius ille minaretur,
sanctus ait Basilius: Tuum est de pulmentariis
cogitare, non dogmata divina decoquere. Post
haec imperator ita dilexit virum, ut etiam optima
praedia, quae illic habebat, pauperibus qui ab eo gubernabantur
offerret: ex quibus leprosis praecipue
necessaria ministrantur. Primum ergo Valentis impetum
hoc modo magnus Basilius declinavit. Cum
vero postea reversus illic fuisset, priorum oblitus,
quoniam a seductoribus ejus voluntas obsidebatur,
rursus eum movebat ut ad partes declinaret haereticas.
Cui non persuadens, legem de ejus scribi praecepit
exsilio, quam volens manus suae subscriptione
roborare, nullum apicem complere praevaluit, calamus
enim contritus est. Cumque secundus et tertius
<pb n="1096D"/>
calamus hoc pertulisset, et adhuc legem impiam firmare
contenderet, commota est ejus dextera, eamque
subito tremor invasit. Tunc ejus animo terrore
completo, ambabus manibus chartam rupit. Ostenditque
provisor omnium Deus, quia et alios ipse permisit
pati, et hunc ab insidiis liberavit; et per ea
quae in isto contigere, signum propriae virtutis ostendens,
et per alia dispensationis fortitudinem virorum
praedicans optimorum. THEODORETUS, <hi>lib.</hi> IV, <hi>cap. 17.
Edit. Christ. Vales. cap. 19, p.</hi> 173.</p>
<p>Sciendum vero quia dum viveret Athanasius Alexandrinus
episcopus, divina quadam providentia
Alexandriam vel Aegyptum distulit commovere, audiens
Athanasium a cuncta diligi plebe, et metuens
<pb n="1097A"/>
ne forte seditione facta respublica vexaretur. Verum
Athanasius consulatu Gratiani secundo et Probi <note>( <hi>An.
Dom.</hi> 371)</note>, post crebra pro Ecclesiae statu certamina
hac privatus est vita, cum quadraginta et sex annis
per multa pericula sedem rexisset episcopalem. SOCRATES, <hi>lib.</hi> 
 IV, <hi>cap. 16. Edit. Christ. Vales. cap. 20,
p.</hi> 230.
<emph>317</emph> </p>
        </div2>

<div2>
          <head>CAPUT XXXVII. <hi>De fine Athanasii Alexandrini, et successione Petri, et seditione contra eum facta, et quod Romam profectus sit.</hi> </head>
<p>Cum igitur in Alexandria victor Athanasius, post
multa certamina innumerasque coronas, vitae terminum
suscepisset, et ad laborum suorum praemia demigrasset,
suscepit Petrus vir optimus praesulatum,
<pb n="1097B"/>
quem dudum ille beatus elegerat, cunctis una consentientibus
et sacerdotibus, et nobilibus, cunctaque
plebe, et favore suo propriam ostendentibus voluntatem.
Is enim Athanasii sudoribus particeps fuit, et
dum esset in civitate, et dum diversa latibula peragraret,
multifariaque pericula cum eo sustinuit. Quapropter
cuncti sacerdotum concurrentes, dignum
haeredem Petrum Athanasii clamaverunt. THEODORETUS, <hi>lib.</hi> 
 IV, <hi>cap. 18. Edit. Christ. Vales. cap. 20,
p.</hi> 175.</p>
<p>Cumque eum in pontificali sede constituissent,
repente judex provinciae paganorum populum congregans,
et pariter Judaeorum, ecclesiae septa circumdedit,
Petrum exire praecipiens, nolentemque
interminatus est ut abstraheret. Faciebat hoc imperatori
<pb n="1097C"/>
placere volens, dum ei contraria sapientes calamitati
submitteret. Quod autem verum est, impietatis
ira completur: idolis potius placere nitebatur,
et tempestatem Ecclesiae claram putabat esse festivitatem.
Petrus itaque vir mirandus, insperatum respiciens
bellum, latenter egressus est, et conscendens
navem, profectus est Romam. THEODORETUS, <hi>lib.</hi> IV, <hi>cap. 19. Edit. Christ. Vales. cap. 21, p.</hi> 
 176.
</p>
        </div2>

<div2>
          <head>CAPUT XXXVIII. <hi>Qua crudelitate Lucius Alexandriam fuerit introductus.</hi> </head>
<p>Transactis vero diebus paucis, Euzoius ab Antiochia
venit cum Lucio, et ecclesias ei contradidit;
cujus etiam impietatem Samosateni noscuntur experti.
Populus autem doctrinis primum Athanasii
satiatus, deinde fastidiens cibum sibimet offerri contrarium,
<pb n="1097D"/>
ab ecclesiasticis collegiis se suspendit.
Porro Lucius armigeris utens cultoribus idolorum,
alios verberabat, alios suspendebat, alios cogebat
effugere, aliorum vero instar barbarorum vastabat
domos. Sed haec melius vir mirabilis Petrus in sua
narrabit epistola. Ego tamen unum scelerum Lucii
referens, epistolam Petri ponam. Viri quidam in
Aegypto conversationem imitantes angelorum, et civitatis
evitantes turbas, vitam agere in eremo potius
elegerunt, arenosamque terram et sterilem fructiferam
reddiderunt, fructum quippe Deo suavissimum
virtutis eorum et optimum referentem. Cujus deserti
multi quidem videntur esse victores. Sed a puero
illic crevit Antonius ille famosissimus, monachis virtutem
<pb n="1098A"/>
luctaminis spiritualis ostendens. THEODORETUS, <hi>lib.</hi> 
 IV, <hi>cap. 19. Edit. Christ. Vales. cap. 21, p.</hi> 176.</p>
</div2>

<div2>
          <head>CAPUT XXXIX. <hi>Quae miracula gesserint eremitae in exsilium a Lucio destinati.</hi> </head>
<p>Hujus ergo loci tunc incolas, sequaces Antonii,
infelix Lucius expulit; eorumque sanctissimos praesules
Macarium venerabilem, aliumque Macarium,
Isidorum et caeteros de speluncis suis ejiciens, in
quamdam insulam quae ab impiis habitabatur hominibus
destinavit; quippe quae nunquam magistrum
susceperat pietatis. Cumque navis in littus insulae
pervenisset, daemon, qui ab illis honorabatur, relinquens
idolum, ubi dudum habitare consueverat, filiam
sui sacerdotis invasit, et bacchantem illuc usque
<pb n="1098B"/>
perduxit ubi navis advenerat monachorum. Tunc
daemon utens lingua puellae clamabat, sicut in Philippis
per Pythonissam. Audiebantque cuncti viri
simul atque mulieres daemonem proclamantem: O
potentiam vestram, o ministri Christi: undique a
vobis expellimur a civitatibus atque vicis, a montibus
simul et collibus, ab eremo, quae privata probatur
hominibus. Sperabamus in hac insula commorantes,
a vestris jaculis liberari: qua spe noscimur
esse frustrati. Huc vos persecutores miserunt, non
ut vos vexarent, sed ut nos per vos magis expellerent.
Ecce recedimus ab hac insula; virtutis enim
vestrae radiis jaculamur. Haec dicentes et his similia,
puellamque in terra prosternentes, ipsi quoque omnino
disparuerunt. Tunc ille sacratissimus chorus
<pb n="1098C"/>
oratione facta suscitavit puellam, et suo patri sanam
valentemque restituit. Verum illi qui miraculum
conspexerant, ad sanctorum provoluti pedes, salutis
viaticum se percipere supplicabant. Et templum quidem
daemonum destruxerunt; doctrinae vero radiis
illuminati, sacri baptismatis gratia sunt potiti. His in
urbe nuntiatis, omnes populi congregati Lucio detrahebant:
dicentes iram sibi imminere divinitus,
nisi sanctorum reverteretur chorus. Sic itaque metuens
tumultum civitatis Lucius, sacratissimos viros
ad suas speluncas remeare praecepit. Et haec quidem
sunt digna quae abominationem illius impietatis aperiant.
THEODORETUS, <hi>lib.</hi> IV, <hi>cap. 19. Edit. Christ.
Vales. cap. 21, p.</hi> 176.</p>
</div2>

<div2>
          <head>CAPUT XL. <hi>Litterae Petri Alexandrini pontificis, in quibus Lucii mala referuntur.</hi> </head>

<pb n="1098D"/>
<p>Verumtamen praesumptionis ejus iniquitates litterae
Petri mirabilis edocebunt. Quarum ego longinquitatem
fugiens, quae in medio posita sunt ponere
non omittam. THEODORETUS, <hi>lib.</hi> IV, <hi>cap. 19. Edit.
Christ. Vales. cap. 21, p.</hi> 177.</p>
<p>Provinciae, inquit, judex Palladius, cum esset religione
paganus, et idola semper adoraret, contra
Christum saepius dimicare conabatur; et colligens
praedictum populum, impetum fecit adversus ecclesiam,
tanquam si barbaros subdere niteretur. Tunc
itaque multa crudelia gesta sunt, quae solummodo
dictare volens, ipsa rei memoria dolore maximo
<pb n="1099A"/>
sum commotus, et fluxum protuli lacrymarum;
diuque hoc potueram pati, nisi divina ratione animum
relevassem. In ecclesia enim quae Theona vocatur
ingressa multitudo, pro verbis honorabilibus idolum
favoribus <emph>318</emph> exsultabant. Pro sacrarum lectione
Scripturarum turpes manuum plausus agebantur. Refractaeque
cum turpitudine voces contra Christi virgines
contumelias dicunt, quas lingua hominum proferre
non patitur. Audiens enim quilibet sapientium
talia, claudebat auditus, et magis optabat esse surdus,
ne hujusmodi verba audire compelleretur. Sed
utinam verbis peccando quievissent, et non acta verborum
turpitudinem superassent. Facilis namque
detractio est hujusmodi, apud quos Christi sapientia
et doctrinae cultus inhabitat. Hi siquidem irae vasa,
<pb n="1099B"/>
ad perditionem facta, subsannantes, et horribilem
sonum de naribus emittentes et, ut ita dicam, fetorem
veluti de quodam cuniculo profundentes, vestes
sanctarum Christi virginum disrumpebant, quarum
continentia formam sanctorum imitabatur angelorum.
Et, sicut habet natura, nudas per totam circumferentes
urbem, sicuti volebant eis cum turpitudine
deludebant. Si quis autem eos tunc compatiendo prohiberet,
vulneribus maceratus agebatur. Vae illis cladibus.
Multae siquidem violentam corporis sustinuere
corruptionem; plurimae virginum vectibus in capite
caesae, sine voce manserunt; quarum etiam funera
solemni sepulturae tradi prohibita sunt. Multa denique
corpora, hactenus a parentibus ingemiscentibus
inquisita, reperiri non possunt. Sed cur parva de
<pb n="1099C"/>
magnis loquor? Cur in istis immoror, et non potius
ad necessaria jam recurro? In quibus bene novi,
quia mirabitur quilibet nobiscum obstupescens patientiam
Domini, quia non repente universa conclusit.
Quae enim nunquam facta sunt, neque per
scripturas patrum nostrorum diebus audita, haec
super ipsum altare impii committebant. Sicut enim
in scena turpi consistentes, puerum quemdam naturam
masculi denegantem et utentem veste feminea,
inunctis oculis, et vultu serico colore depicto,
ut de vestitu histrionis fingeret (ut apud prophetam
scriptum est) idolum feminei schematis super ipsum
altare, ubi adventum sancti Spiritus invocamus, circuitus
huc et illuc agere, et manibus gestum [ <hi>Ed. V.,</hi> 
abominationem; <hi>Ed. Niv. et Frob.,</hi> saltationem] celebrare
fecerunt: ridentes, nefandasque mittentes
<pb n="1099D"/>
voces. Qui rursus hoc parvum judicantes, et praeterita
decora quam turpia potius aestimantes, quemdam
ex suis turpitudine notissimum, veste genitalibusque
nudatum, in sede ponentes ecclesiae, concionatorem
turpem contra Christum impudenter elevaverunt.
Pro sacris enim verbis ille scelera proferebat,
pro honestis laudabat luxuriam, et pro pietate impietatem
pro continentia fornicationem et adulterium,
masculorum concubitum, furtum, cibum, potum,
vitae huic utilia proclamabat. His ita gestis, et me ab
ecclesia recedente (quippe cum illic stare non possem,
ubi militum invasiones, ubi populus pro seditione
redemptus [ <hi>mss.,</hi> retentus] largitate pecuniarum,
et gentilium multitudo magnis promissionibus
<pb n="1100A"/>
aderat), noster quasi successor directus est, aut pro
episcopatu quasi mundanam comparans dignitatem
quidam Lucius, lupi nequitiam et actus habere festinans,
non orthodoxorum episcoporum concilio, non
decreto veracium clericorum, non petitione populorum
electus, sicuti concionantur ecclesiasticae sanctiones;
non quisquam episcoporum, non presbyterorum,
non diaconorum, non populi multitudo, non
praecedebant eum monachi hymnos decantantes
Scripturarum. Sed Euzoius erat cum eo, dudum
quidem damnatus cum Ario in sancto Nicaeno maximoque
concilio: nunc autem per patrocinia [ <hi>ms.
Lyr.,</hi> parrochiam] Antiochensium vastator Ecclesiae,
et comes largitionum, ac militum dux omni impietate
notissimus, nomine Magnus, qui Juliani temporibus
<pb n="1100B"/>
Berytiorum incendens ecclesiam, beatae memoriae
Joviani temporibus ex propriis facultatibus eam reparare
coactus est; ita ut pene caput tunc amitteret,
nisi multorum labore imperialem clementiam meruisset.
Considerare siquidem haec vestrum zelum,
et ad vindictam excitari deposco, quanta et qualia
sint commissa contra Dei Ecclesiam, cum talis adversum
nos fuerit tyrannus excitatus. Is enim Lucius,
qui per vestram religionem, et omnes orthodoxos
episcopos frequenter abdicatus est pro rationabilibus
causis, nunc astitit civitati, et non solum,
sicut blasphemus et insipiens, dicit in psalmis: Non
est Deus verus Christus; sed etiam in opportunitatibus
est corruptus atque corrupit: gaudens in blasphemiis
contra eos qui Salvatorem colere comprobantur.
<pb n="1100C"/>
Cum enim paganorum sensibus est vicinus,
recentem praesumit erroneus colere Deum. Nam alii
coram eo laudes hujusmodi proclamabant: Bene
venisti, episcope, qui filium non defendis. Alii dicebant:
Te Serapis amat et huc introduxit: simulacrum
utique paganorum nominantes. Inter haec
eodem momento [ <hi>ms. Lyr. et ed. V.,</hi> monente] praedictus
Magnus impietatis ejus socius indivisus, armiger
amarissimus, et minister crudelitatis ejus,
collecta multitudine populorum, presbyteros atque
diaconos decem et novem numero comprehendens,
quorum quidam octogesimum transcenderant annum,
tanquam captos in quodam scelere, et Romanorum
inimicos, legibus coarctabat: nesciens virtutem
Christianorum legis, et apostolorum fidem per Patres
<pb n="1100D"/>
traditam nobis; haec etiam clementissimum principem
Valentem grata habere pronuntians. Flectimini,
inquit, miserrimi, et Arianorum concordate dogmatibus.
Flectimini, ignoscet enim vobis Divinitas;
licet verae religioni cultum exhibeatis, non sponte,
sed violenter hoc facientes. Necessitati namque satisfactio
deest; spontaneam vero voluntatem accusatio
digna subsequitur. Quapropter hujusmodi rationes
[ <hi>ms. Lyr.,</hi> directionem] prae oculis habentes,
prompte sequimini, et dogmati Ariano subscribite,
quod nunc praedicat Lucius: bene scientes quia si
obediatis, pecunias, quaestus, honores ab imperatore
percipietis; resistentes vero, carceres, supplicia,
tormenta, flagella, vincula sustinebitis. Pecuniis simul
possessionibusque privati, et postea pulsi, loca
<pb n="1101A"/>
crudelia inhabitare damnabimini. Sic iste fortissimus
seductor, minas seductioni contemperans, invitabat
atque cogebat ut omnes a pia sententia deviarent.
At illi nihil amarius aestimantes quam pietatis proditionem,
hujusmodi responderunt verbis, virtute fortique
sensu seductionem minasque subdentes: Quiesce,
jam quiesce his nos terrere sermonibus; cessa vana
[ <hi>ms. Lyr.,</hi> vesana] verba proferre. Nos neque novum,
neque recentem colimus Deum. Et licet inaniter furias,
teque concutias sicut vehemens ventus, in dogmatibus
pietatis ad mortem usque consistimus: non
impotentem, non insipientem, non sine veritate
aliquando fatentes Deum; non aliquando quidem <emph>319</emph> 
 existentem, sicut impietas Arii temporalem
praedicat Filium. Si enim creatura est secundum ejus
<pb n="1101B"/>
vesaniam Filius, non existens cum Patre, etiam
Pater aliquando non fuit; quippe Filio non exstante
secundum eos aliquando. Si vero semper est Pater,
existente quippe ex eo vero Filio, et non secundum
generationis fluxum (Deus enim impassibilis est),
quomodo non est insipiens atque vesanus qui hoc de
Filio profitetur dicens: Erat quando non erat, per quem
omnia, ut sint, per gratiam constituta sunt? Nostri
siquidem Patres (a quibus isti cadentes, juste sine
Patre sunt facti) in Nicaeam venientes, et anathematizantes
Arii sectam, cujus nunc iste juvenis patronus
existit, non alterius substantiae, quod nunc fateri
nos cogis, extra Patrem esse dixerunt, sed ex ejus
essentia. Quod bene et cum pia mente intelligentes,
ex plurima sacrorum verborum collectione consubstantialem
esse professi sunt. Talia siquidem et his
<pb n="1101C"/>
similia dicentes, per multos dies exercuit, putans
a pia eos sententia posse mutari. Qui magis velut in
stadio fortiores effecti, terroremque conculcantes,
et semetipsos Patrum rationibus coarmantes, validiorem
habuerunt de pietate sensum, virtutis exercitium
sua pericula judicantes. Sic igitur illis decertantibus,
et spectaculum factis, sicut beatus scribit
Apostolus <note>(I Cor. IV, 9)</note>, angelis et hominibus, universa
civitas concurrebat, athletas contemplatura
Christi, suaque constantia verbera judicis et flagella
superantes, triumphumque pie contra Arianos per
patientiam possidentes, quos ille utique credebat se
vincere, et illorum impietati contradere. Cum ergo
defecisset eos tormentis afficere, cunctis flentibus
atque lugentibus, rursus collecta irrationabili multitudine,
<pb n="1101D"/>
ad judicium eos, imo magis ad praejudicium
circa portum fecit adduci. Et cum illic consuete contra
eos clamores emitterentur a paganis atque
Judaeis, et illi nollent Arianorum impietatibus consentire,
sententiam protulit, universis ante tribunal
ejus ingemiscentibus, ut ab Alexandria sublati, in
Heliopolim Phoeniciae ducerentur: cujus habitatores
neque nomen Christi audire patiuntur, sunt namque
pagani. Quo facto, jubens eos navem conscendere,
ipse stabat in portu nudum gladium vibrans: et hoc
modo illos terrere putans qui bis acuto gladio hostiles
daemones crebrius vulneraverant. Sic ergo dimisit
eos absque sumptibus et absque quolibet solatio,
navigare praecipiens mari spumante, et, ut ita dicam,
<pb n="1102A"/>
nolente suscipere viros iniqua jussione communicare
compulsos. Ingemuit enim civitas universa, et hactenus
lamentatur; et alii quidem suis manibus pectora
percutiebant; alii vero manus et oculos tendebant
ad coelum, violentiam protestantes et veluti dicentes:
Audi, coelum, et auribus percipe, terra, quoniam injusta
sunt quae geruntur. Cunctaque simul gemitu
complebantur, et veluti cantus quidam erat in civitate
luctificus, currebatque fluvius lacrymarum. Cum
igitur judex ille praecepisset ut vela navis attollerentur,
tunc gemitus ingens universorum, virginum et
mulierum, seniorum et juvenum permixtus lacrymis
est emissus. Cum illi ergo Heliopolim navigarent,
ubi diabolica superstitio celebrabatur, omnes in
media civitate communiter et singuli ingemiscentes
<pb n="1102B"/>
atque lugentes agebantur. Quibus tamen nec aperte
licebat flere jussione urbis praefecti Palladii; erat enim
et ipse paganus. Multi denique flentium arrepti et in
carcerem ducti, deinde castigati, lacerati, verberati,
novissime in metallo sunt traditi: viri utique Ecclesiae
et propter divinum zelum valde pugnantes. Erant
enim plurimi eorum monachi, eremum incolentes,
numero viginti tres: cum quibus post paululum diaconus,
a dilectissimo fratre nostro Damaso, Romanae
civitatis episcopo, deferens nobis consolatorias
communicationis epistolas, manibus post tergum
vinctis, publice ab ipsis spiculatoribus ducebatur,
veluti quidam reus insignis, et homicidarum
verberibus coaequandus, lapidibusque simul et plumbo
ejus cervicibus maceratis, ad mare ductus est; et
<pb n="1102C"/>
sicut illi sine sumptibus, sine ullo solatio metallico
deportatus exsilio. Cumque judex ille multos quoque
infantium cruciasset, quidam eorum morientes, neque
parentum, neque fratrum exsequiis solemnibus
sunt potiti. O multa [ <hi>ms. Lyr.,</hi> temulenta] inhumanitas
judicantis, magisque praejudicantis. Qui enim
propter pietatem decertarunt, nec homicidis comparari
potuerunt, quorum utique corpora insepulta relicta
sunt: pie laborantes escis bestiarum volatiliumque
projecti sunt. Quique patribus necatorum naturali
conscientia compati voluerunt, velut iniqui
capite secti sunt. Quae lex Romanorum, quae barbarorum
sententia, quoslibet patribus condolentes
punit? Quando quispiam veterum hujusmodi gessit
impietatem? Jussit itaque Pharao ut masculi interficerentur
<pb n="1102D"/>
Hebraeorum; sed invidia et timor tunc
protulit hoc praeceptum. Quanto tamen illa quae tunc
gesta sunt humaniora modernis existunt, quanto desiderabiliora
ad discretionem iniquitatis hujus? Et
licet malitia nequaquam separentur alterutris, sunt
tamen incredibilia quae dicuntur, inhumana, crudelia,
saeva, barbara, amara, sine misericordia, in
quibus exsultabant Ariani, choros agentes cum universa
civitas ingemisceret. Non fuit enim domus in
qua non erat mortuus, sicut in Exodo scribitur <note>(Exod. XII, 30)</note>.
Et cum haec ita sint gesta (non
enim quieverunt iniquitatis auctores, sed ad pejora
profecti), usque ad episcopos provinciarum venena
propria sparserunt, habentes iniquitatis suae solatium
<pb n="1103A"/>
comitem largitionum, quem praediximus
Magnum. Alios etenim episcoporum curiae tradiderunt,
alios diversis machinationibus affecerunt: volentes
universos impietatibus obligari, et secundum
patrem eorum diabolum quaerentes quem sua rabie
devorarent. Super haec autem undecim Aegyptiorum
episcopos, viros pene ab infantia usque ad senectutem
eremum incolentes, verboque superantes et
actu libidinem, piamque fidem sine confusione praedicantes,
et dogma pietatis edocentes, multasque
victorias de daemonibus exercentes, et Arianam sectam
sapientissima ratione denotantes, exsilio direxerunt
in civitatem Judaeorum nomine Diocaesaream.
Et velut infernus crudelissimus nunquam morte satiati
fratrum, suae saevitiae memoriam relinquere voluerunt.
<pb n="1104A"/>
Nuper enim Ecclesiae catholicae clericos
degentes in Antiochia cum fidelibus monachis, volentesque
eorum scelera denotare, aures imperatorias
inflammantes, in Neocaesaream Ponti mittendos
esse praeparaverunt. <emph>320</emph> Qui, puto, propter ferocitatem
locorum etiam vita privati sunt. Tales itaque
tempus illud tragoedias exercuit, taciturnitate quidem
et oblivione dignas, sed litteris memorandas ad
objurgationem eorum qui contra Unigenitum linguas
suas exacuerunt. Hi namque rabie coarmati blasphemiae,
non solum Dominum omnium jaculari nituntur,
sed etiam contra ejus famulos bellum sine ullo foedere
susceperunt. THEODORETUS, <hi>lib.</hi> IV, <hi>cap. 20;
edit Christ. Vales., cap. 22, p.</hi> 178.
</p>
        </div2>
      </div1>

<div1>
        <head>LIBER OCTAVUS.</head>

<emph>321</emph> 

<div2>
          <head>CAPUT PRIMUM. <hi>De conversatione, miraculis et responsionibus vel scriptis diversorum monachorum, nec non et episcoporum.</hi> </head>

<pb n="1103B"/>
<p>Eo tempore fuit Arsenius monasterii praesul. Is delinquentes
juvenes non excommunicabat, sed magis
aetate provectos. Dicebat enim: Juvenis excommunicatus
spernit, provectus vero velociter excommunicationis
dolore corrigitur. Alius nomine Pior ambulans
comedebat. Consultus autem cur ita comederet: Non,
inquit, volo veluti necessarie uti cibo, sed tanquam
extraneum aliquid agere. Pro qua re etiam ab alio
requisitus ait: Ut ne, dum comedo, anima voluptatem
sentiat corporalem. Isidorus dicebat quadragesimum
se annum habere ex quo sentiret quidem mente
peccatum, non tamen consentiret vel concupiscentiae,
<pb n="1103C"/>
vel furori. Pambo autem, cum sine litteris esset,
accessit ad quemdam ut doceretur psalmum; qui
dum audisset primum versum tricesimi octavi psalmi:
Dixi, custodiam vias meas, ut non delinquam in lingua
mea; secundum versum non est passus audire,
dicens: Si potuero opere hoc implere, hic versus
tantummodo mihi sufficiet. Cumque doctor qui ei
tradiderat versum culparet cur per sex menses ad
eum minime venisset, respondit: Quia versum illum
adhuc opere non implevi. Postea vero, cum multos
supervixisset annos, a quodam noto requisitus an didicisset
versum: Quadraginta et novem, inquit, annis
vix eum implere praevalui. Huic itaque quodam aurum
dante ad cibaria pauperum, et dicente: Numera;
ille respondit: Quod dedisti non eget numero, sed
<pb n="1103D"/>
salubritatis affectu. Is enim Pambo, Athanasio episcopo
deprecante, ab eremo descendit in Alexandriam.
Cumque vidisset ibi mulierem theatralem, flevit; et
a praesentibus inquisitus quare ploraret: Duae, inquit,
me res moverunt: una, quae est illius perditio; altera
vero, quia ego non tantum studeo placere Deo, quantum
haec ut turpibus placere possit hominibus. Alter
quidam dicebat: Monachus, nisi operatus fuerit, violento
judicatur aequalis. Piterius multas expositiones
naturales adnibebat, et frequenter aliis alia requirentibus
<pb n="1104B"/>
enarrabat. Per singulas autem explanationes
orabat. Illo siquidem tempore inter monachos
fuerunt duo viri Deo amabiles, nomine uterque Macarius;
unus ex Aegypto superiore, alter Alexandrinus.
Ambo pro multis rebus insignes, propter abstinentiam,
conversationem, mores atque miracula, quae
eorum manibus agebantur. Aegyptius itaque Macarius
tantas curas fecit, et tantos daemones effugavit, ut
ex ejus operibus liber proprius expleatur. Erat autem
reverendus, et circa requirentes [ <hi>Ed.,</hi> delinquentes]
severus. Porro Macarius Alexandrinus cum similis
esset Aegyptio per omnia, in hoc mutabatur, quia circa
consulentes hilarior apparebat, et vultu laetifico
ad conversionem juvenes educabat [ <hi>ms. Frob. et Niv.,</hi> 
inducebat]. Horum discipulus Evagrius philosophiam
<pb n="1104C"/>
operibus possedit, prius sermone solummodo philosophatus,
et in urbe Constantinopoli a Gregorio Nazianzeno
diaconus ordinatus; deinde cum eo descendens
in Aegyptum, et praedictos viros inspiciens,
conversationem eorum zelatus est; tantaque miracula
in ejus <emph>322</emph> manibus facta sunt, quanta in praeceptorum
ejus. Conscripsitque libros valde necessarios,
quorum unus quidem Monachus titulatur; et
est de Actuali. Alius Cognitionalis, secundum quod
quispiam cognitione fit dignus: huic capitula sunt
quinquaginta. Alius vero contradictorius, ex divinis
Scripturis collectus, contra daemones tentatores:
partibus octo divisus est, secundum numerum octo
cogitationum; et sexcentae propositiones ad contemplationem
pertinentes, quas <foreign xml:lang="greek"> ,</foreign> id
<pb n="1104D"/>
est cognitionales propositiones denominavit. Insuper
et versuum opera duo, unum quidem ad monachos
in coenobiis vel itineribus constitutos; et unum ad
virgines; quae quam mira quamque necessaria sint,
legentes intelligunt.</p>
<p>Sed opportunum est, sicut arbitror, pauca ejus
dicta de monachis ac scriptura referri. Sic enim ait:
Necessarium est enim vias inquirere recte praecedentium
monachorum, et secundum eas exerceri.
Multa enim inveniuntur ab eis dicta bene, simul et
<pb n="1105A"/>
acta. Inter quos etiam hoc ait quidam: Quoniam sicca
et non inaequalis diaeta charitati conjuncta, cito
perducit monachum ad impassibilem portum. Is autem
cum vidisset quemdam fratrum phantasiis nocte
turbari, hoc modo curavit eum: praecipiens ut languentibus
cibos jejunus ministraret. Unde requisitus:
Nihil, inquit, sicuti misericordia hujusmodi passiones
exstinguit. Quidam tunc philosophorum accessit
ad justum Antonium, dicens: Quomodo sufficis, o
Pater, codicum consolatione privatus? ad quem Antonius:
O, inquit, philosophe, meus codex natura
creaturarum est, et adest cum voluero, verbaque mihi
relegit Dei. Requisivit me vas electionis Macarius,
senex Aegyptius, dicens: Quare mali memoriam adversus
homines retinentes, memorabilem virtutem
<pb n="1105B"/>
animae dissipamus? Contra daemones autem habentes
mali memoriam, innoxii permanemus? Cumque in
quaestione hujus interrogationis haesissem, rogavi
eum explanare sermonem. At ille: Prima, inquit,
passio furoris contra naturam est; consequens [ <hi>id
est</hi> secunda] vero, secundum naturam. In ipso ferventi
meridie perveni apud sanctum Patrem Macarium,
et siti vehementer accensus, aquam ut biberem
postulavi. At ille: Umbra, inquit, tibi sufficiat;
multi namque nunc iter agentium aut navigantium
etiam hac refectione privantur. Deinde cum apud eum
verba de abstinentia exercerem: Confide, inquit, fili,
per viginti annos, neque pane, neque aqua, neque
somno sum satiatus. Panem namque meum in pondere
comedebam, aquam vero bibebam cum mensura; parietibus
<pb n="1105C"/>
autem reclinatus somnum paululum rapiebam.
Cuidam monachorum nuntiata mors patris est;
at ille nuntianti: Gessa, inquit, et blasphemare noli;
meus enim pater immortalis est. Quidam fratrum
Evangelium solummodo possidebat, quod vendens
pauperibus erogavit, dignum proferens memorandumque
sermonem: Ipsum, inquit, verbum vendidi
quod mihi semper dicit: <hi>Vende omnia tua, et da pauperibus <note>(Matth. XIX, 21)</note>
            </hi>.
Est quaedam insula circa
Alexandriam trans paludem Mareiae, in qua habitabat
monachus contemplantibus approbatissimus
[ <hi>mss.,</hi> contemplatissimus ac probatissimus], qui dixit:
Omnia quae geruntur a monachis, agi propter causas
quinque, id est, propter Deum, propter naturam,
propter consuetudinem, propter necessitatem, propter
<pb n="1105D"/>
opus manuum. Idem ipse dicebat unam quidem naturae
esse virtutem [ <hi>ms. Lyr.,</hi> naturam esse virtutum]:
sed eam diversas species sumere per animae
qualitates. Nam et lumen, inquit, solis cum sine specie
sit diversa, fenestris tamen per quas ingreditur
schema quoddam varium facere videtur. Alius porro
monachus: Propterea, inquit, abscindo libidines,
ut auferam furoris occasiones. Novi enim furorem
semper pro libidinibus litigare, mentem meam turbare,
scientiam persequentem. Quidam senum dicebat:
Charitas depositum ciborum aut pecuniarum servare
non novit. Idem ipse dicebat: Nescio me in eadem re
a daemonibus fuisse deceptum. Haec igitur Evagrius
in libro suo Actuali commemoravit.</p>
<p>In contemplativo autem haec dicit: Quatuor virtutes
<pb n="1106A"/>
et contemplationes earum a Gregori justo esse didicimus,
prudentiam, fortitudinem, temperantiam atque
justitiam. Prudentiae quidem opus esse dicebat
contemplari intellectuales sanctasque potestates absque
sermonibus; quippe quos sapientia significari
contradidit. Fortitudinis autem, perdurare in veritate,
licet quispiam debelletur, et non accedere ad ea
quae nihil sunt. Temperantiae vero proprium hoc esse
respondit, suscipere primi agricolae semina, et ea
plantare convenienter. Porro justitiae opus, ut pro
merito singula cuique verba reddantur; alia quidem
obscure pronuntiata, alia aenigmatibus indicata, quaedam
vero propter utilitatem simplicium aperte disposita.
Columna itaque veritatis Cappadox Basilius ait:
Humanam scientiam reddit crebra meditatio et exercitatio
<pb n="1106B"/>
meliorem, eam vero quae gratia Dei conceditur,
justitia, patientia atque misericordia. Et humanam
quidem etiam passibiles suscipere poterunt, divinae
impassibiles tantummodo sunt capaces, qui etiam
orationis tempore proprio mentis lumine resplendentes
semetipsos inspiciunt. Aegyptiorum vero sacratissima
lux Athanasius ait: Praecepit Moyses
mensam contra aquilonis constitui partem. Quamobrem
cognoscant contemplativi quis est qui contra
eos spiret, et omnem tentationem forti mente sustineant,
et cum alacritate ad se accedentes enutriant.
Thmuitanorum Ecclesiae angelus Serapion dicebat:
Mens quidem spirituali intellectu potita perfecte purgatur.
Charitas autem curat membra furore tumentia;
iniquas concupiscentias et influentias [ <hi>ms.
<pb n="1106C"/>
Theod.,</hi> iniquitates concupiscentias influentes] continentia
retinet. Maximus contemplationum doctor
Didymus ait: De providentia atque judicio apud temetipsum
semper exerce sermones, et studiorum
materiam memoria retine. Pene enim omnes in his
peccamus, rationemque judicii in corporum differentia,
in qua etiam est mundus, invenies: providentiae
vero, in modis quibus a malitia vel ignorantia ad
virtutes atque scientiae culmen evehitur. Haec autem
ex Evagrii dictis retulimus.</p>
<p>Fuit autem et alius vir mirabilis inter monachos,
cui nomen Ammonius, qui tanto sine ulla curiositate
fuit, ut cum Athanasio Romam veniens, nullum opus
civitatis inspiceret, nisi tantum ut videret Petri et
Pauli basilicas. Is Ammonius ad episcopatum tractus,
<pb n="1106D"/>
atque diffugiens, dextram sibimet amputavit aurem,
ut semi corpore ordinationis opus effugeret. Cumque
posterior tempore etiam Evagrius a Theophilo Alexandrino
pontifice ad episcopatum tentus, nihil amputans
de corpore suo fugisset, veniens ad <emph>323</emph> 
Ammonium [ <hi>ms. Lyr.,</hi> et colloquens ei] cum joco
dicebat, quasi male fecisset, ut aurem amputaret, et
de eo [ <hi>ms. Theod.,</hi> Deo] reus existeret. Ad quem
Ammonius: Tu, inquit, Evagri, ignoras te puniendum
quoniam abscidisti linguam. Et ne tibi arrogare
videaris, non uteris gratia Dei. Plurimi siquidem eo
tempore digni fuerunt viri, quorum si quis velit verba
miraculaque cognoscere, et quemadmodum illis fuerint
etiam bestiae subjugatae, librum legat Palladii
monachi, qui discipulus fuit Evagrii. Omnia namque
<pb n="1107A"/>
de istis subtiliter explanavit, in quo etiam feminarum
imitationem conversationemque memoravit. Evagrius
igitur atque Palladius mortuo Valente post paululum
floruerunt. SOCRATES, <hi>lib.</hi> IV, <hi>cap.</hi> 18. <hi>Edit. Christ.
Vales. cap.</hi> 23, <hi>p.</hi> 233.</p>
<p>Hujus temporis est ut quantos potuero memorare
possim qui sunt in illo tempore inter Christianos philosophati.
Quorum unus quidem in Aegypto Joannes,
cui futura et aliis incerta Deus non minus quam antiquis
prophetis revelavit, donumque dedit ut curaret
insanabiles passiones. Is enim a juventute laudans
Deum, degebat in solitudine, comedebatque herbas
atque radices, bibebatque aquam si comperisset.
Cumque venisset ad senectutem, divina jussione migravit
ad Thebaidam, et multorum monasteriorum
<pb n="1107B"/>
factus est praesul. Qui oratione tantummodo languores
et daemones effugabat; et cum litteras non didicisset,
ad rememorandum aliquid codicibus non egebat:
quia quidquid semel mente perceperat, sub
veritate retinebat. In hac itaque regione philosophabatur
Ammon Tabenensiorum praesul, circa tria millia
discipulorum habens; non minus quoque et Theonas,
multorum praesides fuere monachorum: ambo
operatores inopinabilium rerum, et divina providentia
prophetiaque completi. Dicitur namque Theonam
eruditum Aegyptiarum, Graecarum Latinarumque litterarum
fuisse, et triginta annis habuisse taciturnitatem.
Porro a nullo hominum visum irascentem, aut jurantem,
aut mentientem, aut vanum aliquid, aut asperum,
vel infirmum protulisse sermonem. Ea tempestate
<pb n="1107C"/>
fuerunt Copres, et Hellin, nec non Helias. Copres quidem,
ut aiunt, divinum habuit donum salutes efficiendi
passionum et daemones expellendi. Hellin vero a parvulo
nutritus in monasterio, plurima inopinabiliter
miracula faciebat, ita ut etiam ignem in sinu portaret,
et nequaquam ejus vestis arderet. Verum Helias
tunc quidem non procul ab Antinoo civitate degebat
in eremo, agens annum aetatis circa centesimum atque
decimum. Antea tamen pene septuaginta annis
solus vixit in solitudine, et usque ad hanc aetatem jejunando,
et viriliter conversando pervenit. Fuit etiam
Apelles in Aegypto ex fabro ferrario, qui dum aliquando
per noctem hoc opus exerceret, umbra daemoniaca,
veluti mulier speciosa, eum de castitate
tentabat. At ille ferrum quod operabatur ex fornace
<pb n="1107D"/>
trahens, eam percussit in faciem. Tunc illa stridens
et ingemiscens, procul effugit. Inter hos etiam Isidorus
fuit, qui undique monasterium muniens, curabat
ut nullus egrederetur, sed omnia necessaria haberet
interius. Nec Serapion circa decem millia sub
se monachos habens, quos omnes sic educabat, ut ex
propriis sudoribus necessaria compararent, et aliis
ministrarent egentibus. Dioscorus quoque non amplius
quam centum monachis praesidebat. Qui, cum
presbyter esset, sacrificia faciens, omnem perfectionem
adhibebat examinando et diligenter dijudicando
accedentes ad sacra mysteria, ita ut expiarent mentem,
et mali cujuspiam conscientiam non haberent.
Eulogius presbyter fertur praescientiam habuisse cogitationum
quorumlibet ad se venientium, eorumque
<pb n="1108A"/>
delicta palam redarguebat, et quaecunque latenter
cogitassent, sibi revelata manifestabat. Qui vero aliquid
mali gessissent, vel pravum consilium habuissent,
ab altari suspendebat, manifestans eis peccatum
quod egerant, et diligentia purgatos rursus suscipiebat.
His itaque similis erat Apollo in Thebaida, qui
quadraginta annis in interiore morabatur solitudine,
speluncam parvulam in monte vicino habens; sed
pro multitudine miraculorum parvo tempore insignis
effectus, plurimorum praesul exstitit monachorum.
Eo namque tempore multi et optimi studiose
philosophabantur in Alexandria, quasi duo
millia viri; quorum alii in solitudine morabantur,
alii circa Mareotem degebant. Excellenter autem inter
alios emicabat Dorotheus, genere Thebaeus; cujus
<pb n="1108B"/>
haec fuit vita, ut quotidie lapides a mari colligeret,
et annis singulis hospitium aedificaret, et fabricare
sibi non valentibus daret. Noctibus autem propter
eorum cibum faciebat sportas, ut venderet. Cujus
cibus erat panis unciae sex, et olerum minutorum
fasciculus unus, et ad bibendum aqua. Hic a juventute
sic vivens, nec in senectute defecit. Nunquam
visus est in lectulo soporatus, vel pedes pro requie
tetendisse, aut dormire pro voluntate, nisi quantum
operando, aut comedendo natura compressos oculos
claudere potuisset; ita ut saepe, dum comedendo dormiret,
cibus ex ejus ore laberetur. Aliquando ergo
somno valde gravatus, cum in stercore cecidisset,
obdormivit; expergefactus autem, et contristatus, sub
silentio dixit: Si angelis dormire suaseris, et mihi
<pb n="1108C"/>
ulterius suadebis. Quod forte dicebat ad somnum,
aut ad daemonem, qui eum nitebatur a bonis actionibus
impedire. Huic laboranti quidam dixit: Cur ita
perimis corpus tuum? At ille: Quia me, inquit, occidit.
Piamonem vero presbyterum ferunt, quia, dum
sacrificaret aliquando, sanctum angelum circa sacrum
vidisset altare stantem, et praesentes monachos in
codice conscribentem absentesque delentem. Joanni
quoque tantam Deus noscitur donasse virtutem contra
passiones atque languores, ut plurimos podagricos
et articulos habentes solutos curaret. Inter hos Benjamin
senior valde clarus habebatur, dono Dei potitus
ut sine medicamine, tactu manuum, aut olei,
facta oratione, sanaret aegrotos. Hunc ferunt incidisse
in hydropicam passionem, et tantum ejus corpus intumuisse,
<pb n="1108D"/>
ut non posset per januas cellulae suae, in
qua habitabat, efferri, nisi januae cum tabulis antepositis
sublatae fuissent. Is ergo passionis suae tempore
pene octo mensibus ante mortem, in sella latissima
sedens, curabat solemniter aegrotantes: non graviter
ferens quoniam suae aegritudini non prodesset, sed
etiam se videntes consolabatur, et deprecabatur ut
rogarent Deum pro anima ejus, et de corpore non
curarent: Quia et dum sanum, inquit, esset, nihil
profuit mihi. Marcum in Schyti degentem ferunt
etiam in juventute valde fuisse mansuetum et sapientem,
memoriaque Scripturarum divinarum satis idoneum,
et tantum Deo amabilem, ut, dum ad dominicum
corpus accederet, <emph>324</emph> angelus ei sacramenta
praeberet, cujus manum usque ad juncturam brachii
<pb n="1109A"/>
tantummodo se dicebat inspicere. Macario vero datum
est ut ultra superaret daemones. Huic occasio
conversionis commissum homicidium fuit. Nam dum
puer esset, et oves pasceret circa Mareiam paludem,
ludens quemdam coaetaneum interemit, et metuens
fugit in solitudinem. Qui dum tribus annis sub divo
moraretur, postea parvum hospitium fecit sibi, in
quo annis viginti quinque moratus est. Plurimi
equidem se eum audisse dicebant, quia gratias illi calamitati
referret, et salutiferum vocaret illud homicidium
non sponte commissum, quo ei beatitudinis
causa provenerat. Apollonius autem, dum per omne
tempus vitae nihil vitae monachicae didicisset, sciens
quia nec scribere, nec artem jam exercere posset
propter aetatem, omnia medicamina et cibaria opportuna
<pb n="1109B"/>
laborantibus ex propriis pecuniis comparabat,
singulasque januas monasteriorum a matutino circumibat
usque ad horam nonam visitando languentes,
et ministrando quo indigerent. Qui moriturus, alio [ <hi>Ed.
Niv. et Frob.,</hi> alteri] tradidit quod habebat, jubens
ut talia vota servaret. Moyses autem cum servus esset,
propter culpas expulsus e domo est; qui latrocinio
deditus, homicidia multa commisit. Postea vero
conversus, repente hujusmodi philosophiae virtute
completus est. Cumque propriis vitae fervore phantasiis
adhuc prioris libidinis moveretur, multa abstinentia
domabat corpus suum, panem solummodo comedens,
et multum opus efficiens. Sex autem annis
per totam noctem stans oravit, neque genibus inclinatis,
neque oculis in somno clausis. Insuper etiam
<pb n="1109C"/>
noctanter circumibat cellulas monachorum, et lagenas
singulorum aqua complebat, cum longe aut decem,
aut viginti, aut triginta stadiis aqua manaret.
Qui licet ita domaret corpus, priorem tamen valetudinem
non amisit. Fertur enim quia, dum quatuor
latrones ejus invasissent hospitium, comprehendisset
omnes atque ligasset, suisque humeris impositos ad
ecclesiam perduxisset, in voluntate monachorum ponens
quid de eis facere vellent. Fuit ergo in summa
philosophia, et terribilis daemonibus, et presbyter in
Schyti constitutus. Vixit annis pene septuaginta quinque.
Sub hoc igitur imperio fuit Paulus de Libya in
Schyti, non minus quam quingentos monachos habens.
Nihil autem operabatur neque percipiebat, nisi
quod comederet tantum. Orabat autem solummodo;
<pb n="1109D"/>
et veluti quoddam tributum habens impositum, trecentas
orationes Deo unaquaque die reddebat. Et ne
numero forte delinqueret, trecentos lapides ponebat,
et singulis orationibus lapidem mittebat in sinum.
Expensis vero lapidibus, orationes sciebat esse completas.
Tunc enim Pachomius abbas in Schyti florebat,
a juventute usque ad senium optime conversatus.
Quem neque circa corporis sanitatem, neque circa
animae passionem daemon aliquando decepit. Stephanus
autem circa Mareotem habitavit, perfecte degens
et integra continentia. Qui circa sexaginta annos
probatissimus monachus fuit, et Antonio magno notissimus.
Fuit itaque mansuetus et sapiens, locutione
suavis et utilis, tristantium consolabatur animos, et
ad alacritatem revocabat, licet necessaria tribulatio
<pb n="1110A"/>
proveniret. Talis etiam erat in cladibus propriis. Denique
dum infirmitatem incurabilem incurriset, et
medici putrida membra ejus incidissent, ille manibus
tamen operabatur, palmarum plectens folia, et praesentibus
persuadens ut de rebus hujusmodi non dolerent,
neque aliud cogitarent nisi de bono fine: Deus,
inquit, quae fecit, cuncta utilia sunt. Ego autem novi
quia hujusmodi passiones pro peccatis eveniunt. Et
melius est hic poenas solvere, quam post mortem perpetua
supplicia sustinere. Pior autem cum de domo
patris ad philosophiam conversionis exiret, promisit
nullum se propinquorum de caetero fore visurum.
Post quinquaginta vero annos dum ejus soror eum
vivere [ <hi>ms. Lyr. et ed.,</hi> videre vellet] et habitare in
eremo cognovisset, non cessabat donec eum inspiceret.
<pb n="1110B"/>
Quam dum episcopus loci jam grandaevam propterea
videret affligi, scripsit praesulibus eremi, ut
Piorem dirigerent. At ille, quoniam contendere [ <hi>ms.
Lyr.,</hi> contemnere] nefas est, jussionibus seniorum
obediens, et assumens quemdam, venit ad patriam.
Cumque ante januas domus suae accessisset, et suum
nuntiasset adventum, veniente germana, clausis oculis
dixit: Ecce ego sum Pior, quantum vis aspectu satiare.
Tunc illa gratificata laudavit Deum. At ille oratione
facta, remeavit ad eremum: ubi fodiens aquam.
invenit amaram, eaque usus est usque ad ultimum
vitae diem. Post cujus obitum nullus illic habitare
praevaluit. Ego autem reor quia per orationem, eum
ad suos usus fecit dulcem, dum etiam alibi non exstantem
oratione meruerit emanare. Nam cum Moyses
<pb n="1110C"/>
et ejus monachi puteum aliquando foderent, et nec
venam aliquam reperirent, nec amplius jam fodere
altitudo permitteret, medio die supervenit Pior, et
oratione facta, descendit in foveam, cumque tertio
percussisset terram, mox emanavit aqua. Cumque
oratione facta discederet, illis cum petentibus ut vel
ex aqua gustaret: Ad hoc, inquit, directus sum, et
propter quod veni peractum est. Ammonium itaque
ferunt nimis eruditum, Origenis Didymique discipulum,
a juventute usque ad novissimum diem praeter
panem assum nihil aliud comedisse. Hunc dum voluissent
quidam ad episcopatum pertrahere, nec ille
posset eos sermonibus evitare, abscidit propriam aurem,
dicens: Jam modo neque volentem me quisquam
patitur ordinari, dum ecclesiastica regula corpore
<pb n="1110D"/>
perfectos exquirat. Proinde discedentibus illis
et denuo remeantibus, atque dicentibus: quia morum
perfectionem potius Ecclesia quam corpus exquirat:
juravit etiam linguam suam abscidere, si ei vim niterentur
inferre. Quo audito, qui venerant quieverunt
[ <hi>Ed.,</hi> recesserunt]. Eo siquidem tempore fuit Evagrius
vir eloquentissimus atque mitissimus, a Gregorio
episcopo Nazianzeno decenter eruditus, cujus
etiam fuit archidiaconus. Ferunt enim eum aspectu
pulcherrimum, et circa cultum vestitus ornatum.
Cumque eum quidam senator zelotypus uxori suae
cognovisset esse notissimum, ei mortis parabat insidias,
quae ad effectum pervenire potuerunt, nisi ei
quaedam terribilis et salutaris visio praedixisset. Vidit
enim in somno, quasi pro crimine fuerit comprehensus,
<pb n="1111A"/>
ferroque vinctus pedibus manibusque ad supplicium
duceretur. Quod dum fieret, quidam protulit
Evangelium, et promisit eum de vinculis esse solvendum
si ab urbe Constantinopolitana discederet; idque
compulit sibi jurejurando promitti. At ille, tactis
Evangeliis, hoc se complere promisit; et vinculis solutis
experrectus est, ac sacrae credens <emph>325</emph> visioni,
pericula declinavit. Tunc ab urbe Constantinopolitana
venit in Hierosolymam. Fuerunt etiam in Rinocorura
non peregrini, sed provinciales viri, philosophiaque
florentes. Inter quos fertur Melas episcopus hujusmodi
fuisse benignitatis. Dum missi fuissent qui episcopos
resistentes Ario deportarent exsilio, venerunt
ad hujus ecclesiam. Quem dum invenissent veluti
ultimum ministrum candelas ecclesiae praeparantem,
<pb n="1111B"/>
interrogaverunt ubi esset episcopus. Ait ille: Ego, inquit,
vos episcopo nuntiabo. Tunc ex itinere fatigatos
ad episcopium duxit, et, apposita mensa, pavit ut
valuit. Postea ministerio completo ciborum, dixit se
esse episcopum. At illi mirati virum, causas aperuerunt;
et reddita reverentia ei, dederunt fugam. Tunc
ille: Non, inquit, declinabo, quod mei similes libentissime
susceperunt: sed volens exsilii praecepta suscipio.
Hujus frater Salomon ex negotiatore conversus,
ad magnum philosophiae culmen evectus est.
Hoc tempore Epiphanius, qui postea Cypri fuit episcopus,
inter eremitas maximus habebatur. Fuit etiam
in Carris Protogenes episcopus post Vitum, qui, ut
ferunt, sibi professus est in Domini Epiphania revelatum:
quia vidisset imperatorem Constantinum,
<pb n="1111C"/>
quemadmodum ei Deus futura monstraret, et juberet
ut quod ei diceret, obediret. Apud hunc [ <hi>Ed.,</hi> hos]
itaque tanta abstinentia vigebat, ut propter multa
jejunia dentes ejus vermibus ebullirent [ <hi>ms. Lyr.,</hi> 
caderent et evellerentur]. Alios vero quosdam usque
ad octoginta annos panem ferunt penitus non gustasse:
Heliodorum plurimas insomnes duxisse noctes;
jejunioque septenos continuasse dies. Multi quoque
apud Palaestinam et Syriam, atque Persas, fuere monachorum,
quorum si vel nomina conscribere quispiam
voluerit, multos libros implebit. SOZOMEN., <hi>lib.</hi> 
VI, <hi>cap. 28. p.</hi> 677.</p>
</div2>

<div2>
          <head>CAPUT II. <hi>Quod Ariani Constantinopoli comprehendentes orthodoxos, multos in navi concremaverint.</hi> </head>

<pb n="1111D"/>
<p>Eo siquidem tempore in Constantinopolitana urbe
comprehendentes Ariani quosdam religionis piae
presbyteros, eosque mittentes in navem inermem, et
trahentes in pelagus, aliis quippe in alia nave sequentibus,
immisso igne cremaverunt. Quo facto, sancti
viri cum igne atque mari pugnantes, novissime sunt
absorpti, et triumpho martyrii coronati. THEODORETUS, <hi>lib.</hi> 
 IV, <hi>cap. 22. Edit. Christ. Vales., cap. 24,
p.</hi> 187.</p>
</div2>

<div2>
          <head>CAPUT III. <hi>Quod Valens paganis, Judaeis et haereticis tribuerit potestatem suas festivitates agendi, et orthodoxis ubique prohibuerit, et de Flaviani Diodorique virtutibus.</hi> </head>

<pb n="1112A"/>
<p>In Antiochia vero Valens plurimo tempore commoratus,
omnibus licentiam dedit gentilibus, atque
Judaeis, nec non haereticis, suas festivitates agendi.
Nam et gentiles festivitates agebant, daemonibus ministrantes,
et post Julianum a Joviano idololatriae
vanitates exstinctas, florere rursus iste permisit; et
Jovis cultum, atque Dionysii, sacraque Cereris jam
non in occulto, tanquam sub pio imperatore celebrabant;
sed per mediam plateam bacchantes, ubique
currebant. Illis tantummodo tunc princeps erat inimicus
qui apostolicam doctrinam praedicare videbantur;
et eos primum quidem a sacris basilicis fecit
expelli, quibus Jovianus famosissimus imperator novam
<pb n="1112B"/>
dederat ecclesiam. Cumque in monte sacra celebrarent,
hymnis laudantes Deum, et divinis illic
eloquiis perfruentes; licet aeris adversitatem saepius
sustinerent, aliquando pluviis, aliquando nivibus,
aliquando gelu, frequenter ignis ardore macerati,
neque in hujusmodi locis laudibus divinis eos frui
permisit, sed missis militibus effugavit. Tunc Flavianus
atque Diodorus, veluti quaedam propugnacula,
jaculis imminentibus resistebant. Nam cum Meletius
eorum pastor seorsum degere cogeretur [ <hi>ms. Lyr.,</hi> 
conaretur], isti curam gregibus adhibebant, adhibebant, lupis
quidem objicientes propriam fortitudinem, et sapientiam
suam, ovibus autem curam congruam
jugiter offerentes. De montanis igitur locis expulsi,
contra ripas vicini fluminis pascebant oves.
<pb n="1112C"/>
Non enim patiebantur secundum Israelitas captivos
in Babylone organa sua suspendere; sed laudabant
creatorem et largitorem Deum in omni loco dominationis
ejus. Sed neque in hoc loco concilium piorum
quietum esse permisit hostis servorum Christi. Verumtamen
concordia illorum mirabilium pastoris
magni discipulorum ad exercitium sanctas oves enutriens,
spiritualia pascua ministrabat. Et Diodorus
quidem sapientissimus atque fortissimus, velut quidam
fluvius perspicuus, atque torrens, oves quidem
proprias irrigabat: luporum vero blasphemias penitus
diluebat; et generis sui nobilitatem spernens, libenter
sustinebat quamlibet pro fide calamitatem.
Flavianus vir optimus, et ipse genere nobilissimus,
honestatem solam judicabat esse pietatem, et velut
<pb n="1112D"/>
puer exercitatus, maximum Diodorum quasi quemdam
infinitorum certaminum urgebat [ <hi>ed. Niv. et
Frob.,</hi> ungebat] athletam. Illo namque tempore non
concionabatur inter ecclesiastica collegia; sed hoc
agentibus multa solatia conferebat consiliorum, et
scripturarum, atque expositionum [ <hi>ms. Lyr.,</hi> ex
scripturarum expositione]. Et doctores quidem contra
Arianas blasphemias tendebant arcus: iste vero,
velut ex quibusdam pharetris, suae mentis sagittas
congruas offerebat; et non solum domi, sed etiam
publice haereticis resistens, retia eorum facilius
erumpebat, et labores ostendebat aranearum. THEODORETUS, <hi>lib.</hi> 
 IV, <hi>cap. cap. 22. Edit. Christ. Vales. cap. 24,
p.</hi> 187.</p>
</div2>

<div2>
          <head>CAPUT IV. <hi>De laudibus Aphraatae monachi, et qua fiducia Valenti responderit.</hi> </head>

<pb n="1113A"/>
<p>Cum his itaque laborabat Aphraates, cujus conversationem
alio loco conscripsimus. Is enim ovium
salutem suae quieti praeponens, et speluncam deserens
propriam, pastorales sudores aggressus est.
Quantas vero virtutis divitias congregavit, nunc referre
superfluum est. Unum tantummodo ejus debet
dici, quod huic historiae valde congruit. A Boreae
parte fluvius currit Orontes nomine circa palatium;
a meridie vero est maxima porticus, undique turres
excelsas habens. Inter palatium vero et flumen platea
est quae egredientes ex urbe mittit ad suburbanos <emph>326</emph> 
 agros. Per hanc plateam dum transisset
<pb n="1113B"/>
Aphraates, ad hostilia certamina properabat, ut sacris
ovibus curas necessarias exhiberet. Hunc de
palatio respiciens imperator, vilissimo pallio vidit
indutum, et in longaeva senectute celeriter properantem.
Cumque dixisset quidam, quia iste esset
Aphraates, in quo civitas universa penderet, dicit
ei imperator: Dic mihi, ubi vadis? At ille sapienter
respondit, et congrue: Pro tuo, inquit, oraturus
imperio. Tunc imperator: Oportebat te domi, inquit,
orare secundum monachicum morem. At ille
sanctissimus: Optime, inquit, dicis, si sic quoque
permitteres, hoc me facere oportebat. Et hoc hactenus
egi, donec Christi oves pace pristina fruerentur.
Quia vero tumultu maximo commoventur, et periculi
onus impedit, ne captivae teneantur, necesse est ubique
<pb n="1113C"/>
discurrere, easque a necessitate salvare. Sed dic
mihi, tranquillissime imperator: Si puella essem in
cubiculo residens, et ad lanam vacans, videremque
paternam domum ignibus concremari, quid me facere
congrueret? Sedere intus, et ardentem contemnere
domum; an certe discurrere, ubique aquam ferre, et
flammas exstinguere? Credo quia dicis hoc potius
fuisse faciendum; id enim puellae sapientis est opus.
Hoc ergo nunc agitur, imperator. Te namque in paternam
domum nostram mittente flammas, discurrimus,
ut eas velociter exstinguamus. Haec illo dicente,
interminatus est quidem, sed tacuit imperator. Unus
enim cubicularius imperatoris aspere respondens viro
sanctissimo, hujusmodi cladem noscitur pertulisse.
Is enim habebat balnei curam: ubi post haec verba
<pb n="1113D"/>
descendens, ut imperatori pararet ingressum, et
mente perculsus in aquam ferventem descendit, ibique
defunctus est. Sedebat imperator exspectans, ut,
eo renuntiante, lavaretur, eoque tardante, misit
alios viros, cur moraretur. At illi ingressi, viderunt
eum in solio [ <hi>ms. Santheod.,</hi> dolio] fervente defunctum
atque solutum. Quod dum nuntiatum fuisset imperatori,
cognoverunt virtutem orationis Aphraatae, non
tamen ab impiis dogmatibus recesserunt [ <hi>ms. Lyr.,</hi> 
cessaverunt], sed secundum Pharaonem induratum
est cor eorum. THEODORETUS, <hi>lib.</hi> IV, <hi>cap. 23 et 24.
Edit. Christ. Vales. cap. 25 et 26, p.</hi> 188.</p>
</div2>

<div2>
          <head>CAPUT V. <hi>De Juliano monacho.</hi> </head>
<p>Hac itaque tempestate Julianus ille famosissimus
<pb n="1114A"/>
solitudine relicta venit Antiochiam. Nam cum haeretici,
soliti facile sarcire mendacia, hunc virum suae
dicerent esse pravitatis, miserunt ad cum lumina veritatis
Flavianus, atque Diodornos, pariter et Aphraates,
Acacium, virtute florentem, qui postea Bersae
fuit episcopus: rogantes ut multis hominum millibus
subveniret, et adversariorum fallaciam redargueret,
veritatisque dogmata confirmaret. Is ergo vir sanctissimus,
et veniens, et revertens, et in ipsa maxima
civitate, quanta miracula fecerit, in historia Deo [ <hi>al.</hi> 
Philotheo] amabili a nobis conscripta retulimus.
Quia vero totus populus civitatis ad collegia nostra
convenit, nullum saeculum dubitare confido. Res enim
inopinabiles ad se probantur universos attrahere.
Sed quia maxima miracula ille vir operatus est,
<pb n="1114B"/>
etiam veritatis hostes nequeunt denegare. Hoc enim
et in Alexandria temporibus Constantii fecit magnus
Antonius. Deserens enim solitudinem, totas circumibat
urbes, satisfaciens universis, quoniam Athanasius
doctrinae apostolicae praedicator exstaret, et
hostes essent veritatis participes Arii. Sic igitur sciebant
illi sacratissimi viri quid tempori unicuique
congrueret, et quando opus erat frui quiete, quando
necessarium solitudini praeponere civitates. THEODORETUS, <hi>lib.</hi> 
 IV, <hi>cap. 25. Edit. Christ. Vales. cap. 27,
p.</hi> 190</p>
</div2>

<div2>
          <head>CAPUT VI. <hi>De Acepsema et aliis.</hi> </head>
<p>Fuit igitur illo tempore in Cyrestensium eremo
<pb n="1114C"/>
famosissimus Acepsemas in cella reclusus, et sexaginta
annis neque visus neque locutus est. Zeugmatius
quoque mirabilis, qui licet oculorum acie privaretur,
omnia circumibat, confortans oves lupisque
resistens. Propter quam causam monachicam ejus
cellulam concremaverunt; sed Trajanus magister
militum fidelissimus aliam ei fabricavit, multoque
eum fovit auxilio. Hoc itaque tempore fuit Ephraem
in Edessa, in Alexandria vero Didymus. Et Ephraem
Syra usus lingua, spiritalis gratiae radios emittebat.
Qui licet nesciret doctrinam Graecam, multos Graecorum
cruditosque redarguit, et totius haereticae pravitatis
infirmitatem nudavit. Et quoniam tunc Harmonius
Bardisanus quaedam cantica componens, et
impietatem melodicae suavitati permiscens, illiciebat
<pb n="1114D"/>
audientes, et capiebat in peste, iste sumens inde
concentus, pietatem cantilenae permiscuit, et audientibus
suave nimis et utile medicamen apposuit; quae
cantica triumphatorum martyrum festivitates hactenus
efficiunt clariores. THEODORETUS, <hi>lib.</hi> IV, <hi>cap. 26.
Edit. Christ. Vales., cap. 28, p.</hi> 191.</p>
</div2>

<div2>
          <head>CAPUT VII. <hi>De malis quae sub Valente in Alexandria et per Aegyptum gesta sunt.</hi> </head>
<p>Cum igitur imperator Valens lege praecepisset persequendos
esse in Alexandria et Aegypto cunctos
orthodoxos, omnia vastabantur. Alii namque ad judicia
trahebantur, alii mittebantur in vincula, alii
verberibus agebantur, plurimaque supplicia adversus
quietis amatores ingerebantur. Et dum haec in Alexandria
<pb n="1115A"/>
fierent secundum Lucii voluntatem, fuissetque
in Antiochiam reversus Euzoius, mox ad monasteria
per Aegyptum constituta processerunt magister
militum cum multitudine armatorum, et Lucius
Arianus. Cumque plurima viris sanctis mala facerent,
nec eos ullo modo superarent, persuasione Lucii
Patres monachorum mittuntur in exsilium. Inter
quos Macarius Aegyptius, et alter Alexandrinus.
Cumque venissent in insulam quamdam, arreptam
cujusdam filiam sacerdotis a daemone, clamantemque
illis viris: Cur venistis etiam hinc nos expellere?
suis orationibus liberatam patri restituunt, et ad
Christianitatem sacerdotem simul et reliquos habitantes
in insula perduxerunt. Qui mox simulacra
projicientes, formam templi in ecclesiam mutaverunt.
<pb n="1115B"/>
Baptizabantur enim, et officia Christianitatis gratissime
docebantur. Sic igitur propter consubstantialitatis
fidem, viri admirabiles probabiliores <emph>327</emph> effecti
sunt; aliosque sanantes, firmiorem operibus
ostenderunt fidem. SOCRATES, <hi>lib.</hi> IV, <hi>cap. 19. Edit.
Christ. Vales., cap, 24, p.</hi> 238.</p>
</div2>

<div2>
          <head>CAPUT VIII. <hi>De Didymo et scriptis ejus; de Gregorio Pontico ejusque miraculis.</hi> </head>
<p>Eo siquidem tempore virum alium fidelem produxit
Deus, ut per eum fidei testimonium perhiberet,
Didymum, mirabilem virum, qui omni tunc doctrina
florebat. Is cum parvus adhuc prima litterarum elementa
doceretur, passione oculorum perdidit visum.
Cui Deus pro visibilibus oculis intelligibiles condonavit.
<pb n="1115C"/>
Nam quod per oculos doceri non potuit, auditu
vigilanti cognovit; qui dum a puero fuisset ingeniosus,
vincebat etiam acute conspicientes. Facile namque
regulas grammaticae atque rhetoricae artis didicit.
Cumque venisset ad philosophiam, mirabiliter dialecticam,
arithmeticam, musicam, aliasque philosophiae
disciplinas didicit animoque recondidit, ita ut
celeriter obviaverit eis qui oculis inspectoribus talia
didicissent. Sed etiam Vetus Novumque Testamentum
adeo perfecte cognovit, ut multos ederet libros.
Qui et de Trinitate tres libros fecit, et Origenis opus
De Principiis, id est <foreign xml:lang="greek"> ,</foreign> interpretatus, in
eis explanationes reliquit eximias. Fertur enim cum
Antonius Valentis tempore propter Arianos venisset
in Alexandriam, vidisse Didymum, eique dixisse:
<pb n="1115D"/>
Non te conturbet, o Didyme, amissio sensibilium
oculorum; tales etenim oculi tibi desunt quibus et
muscae et pulices noscere possunt. Sed gaude potius
quoniam habes oculos quibus etiam angeli contuentur,
per quos videtur Deus, et ejus lumen inspicitur.
SOCRATES, <hi>lib.</hi> IV, <hi>cap. 20. Edit. Christ. Vates. cap.
25, p.</hi> 240.</p>
<p>Didymus ab infantia privatus oculis, grammaticam,
rhetoricam, arithmeticam, geometriam, et
astronomiam, et syllogismos Aristotelis, et eloquentiam
Platonis auditu didicit; non quasi haec veritatem
erudirent, sed tanquam adversus mendacium
arma veritatis existerent. THEODORETUS, <hi>lib.</hi> IV <hi>cap. 27. Edit. Christ. Vales. cap. 29, p.</hi> 
 192.</p>
<p>
            <pb n="1116A"/>Et quoniam aliqui ex nominis similitudine noscuntur
errare, necessarium est ostendere quoniam
alter est Gregorius Ponticus, ortus ex Caesarea Ponti,
nimis antiquus, et discipulus Origenis. De isto namque
Gregorio multus est sermo in Athenis, et Beryto,
nec non et Ponto, et ut ita dicatur, in universo orbe
terrarum. Is enim cum discessisset ab Athenis, venit
in Beryto, ibique jura legebat. Cumque cognovisset
in Caesarea libros sacros Origenem exponere, venit
illic, expositiones magniloqui illius auditurus. A quo
veram philosophiam eruditus, evocantibus parentibus
remeavit ad patriam. Ubi primo quidem, dum
esset adhuc laicus, plurima signa fecit, languores
curando, daemones per epistolas expellendo, paganosque
sermonibus et operibus sibimet subjugando.
<pb n="1116B"/>
Hujus meminit et Pamphilus martyr, et Eusebius in
libris quos de Origene conscripsit. Fuit ergo Gregorius
antiquus iste, discipulus Origenis, et alter Nazianzenus,
fraterque Basilii. Fuitque alius Gregorius
Alexandrinus, Arianus. SOCRATES, <hi>lib.</hi> IV, <hi>cap. 22.
Edit. Christ. Vales. cap. 27, p.</hi> 244.</p>
</div2>

<div2>
          <head>CAPUT IX. <hi>Quod Novatiani festivitatem Paschae mutaverint, et de schismate inter Cornelium Romanum episcopum et Novatum facto pro recipiendis errantibus.</hi> </head>
<p>Ea tempestate Novatiani, habitantes in Phrygia,
festivitatem Paschae mutaverunt. Quomodo autem
gestum sit dicam: primo tamen referens, cujus rei
gratia circa Phrygum Paphlagoniorumque gentes
severius ecclesiastica regula conservetur. Novatus
<pb n="1116C"/>
presbyter se ab Ecclesiae Romanae communione suspendit,
quoniam Cornelius episcopus fideles qui sacrificaverant
tempore factae persecutionis a Decio, in
communione receperat. Pro hac itaque causa segregatus,
et ad episcopatum a consortibus suis episcopis
evocatus, scribebat Ecclesiis, ne eos qui daemonibus
immolaverant ad sacramenta susciperent, sed
invitarent quidem ad poenitentiam; remissionem
vero Dei relinquerent potestati, cujus solius est peccata
dimittere. Tales epistolas suscipientes in unaquaque
provincia, secundum proprios sensus responsa
reddebant. Cum ergo ille mandaret ut non
oporteret sacris interesse mysteriis eos qui post
baptisma peccatum commisissent, quod ducit ad
mortem: quibusdam quidem videbatur amara nimis
<pb n="1116D"/>
et dura hujusmodi regula; alii vero veluti justam
rectamque suscipiebant. Inter haec mota quaestione,
venerunt litterae Cornelii Romani praesulis, quae remissionem
peccantibus etiam post baptisma promittebant.
Sic ergo ambobus diversa scribentibus, et ex
divinis eloquiis sua sensa firmantibus, singuli provincialium
diversas sunt secuti sententias. Sanantes
namque sanare promissa remissione, etiam reliquo
tempore deliquerunt. Unde videtur quia gentes
Phrygum castiores quam aliae magis esse noscuntur.
Novatus itaque, licet propter conversationem subtilissimam
segregaverit semetipsum, non tamen mutavit
Paschae festivitatem. Nam secundum Patres
Hesperios etiam iste celebrabat. Agitur enim apud
<pb n="1117A"/>
illos Pascha post aequinoctium olim, et ex quo Christiani
esse coeperunt. Sed iste quidem postea sub
persecutione Valeriani principis martyrio terminavit
vitam. Hi vero qui ex eo nomen habuerunt ejusque
fuere participes, facto concilio paucorum episcoporum
in vico Pazeno, ubi sunt fontes Sagarii fluminis,
regulam protulerunt ut Judaeos observent azyma
facientes, et cum eis agant Paschae celebritatem.
Postea tamen etiam Novatianorum Ecclesia propter
illud concilium noscitur esse divisa. SOCRATES, <hi>lib.</hi> 
 IV, <hi>cap. 23. Edit. Christ. Vales. cap. 28, p.</hi> 245.</p>
</div2>

<div2>
          <head>CAPUT X. <hi>De Damaso et Ursino, qui Romae episcopi pariter ordinati sunt.</hi> </head>
<p>
            <pb n="1117B"/>Eo tempore dum Valentinianus imperator nullam
haeresim perturbaret, post Liberium Romae Damasus
ordinatur episcopus, simul et Ursinus ex diacono
ejus Ecclesiae in basilica Siriniensi latenter.
Ob quam rem multis seditione <emph>328</emph> vel praefecti
tunc Maximini animadversione punitis, remoto Ursino
Damasus permansit episcopus. SOCRATES, <hi>lib</hi> IV, <hi>cap. 24, Edit. Christ. Vales. cap. 29, p.</hi> 
 247.</p>
<p>Tunc itaque apud Hesperiam Damasus Romanus
et Ambrosius Mediolanus spiritalibus jaculis feriebant
hostes. Cum quibus etiam illi qui ad longa fuerant
exsilia destinati, litteris confortabant suos, et adversarios
destruebant. Quos divina providentia gubernatores
in fluctuatione praeparavit, et militum sapientissimos
duces in praeliis. THEODORETUS, <hi>lib.</hi> IV, <hi>cap. 28. Edit. Christ. Vales. cap. 31, p.</hi> 
 193.
</p>
        </div2>

<div2>
          <head>CAPUT XI. <hi>De fine Valentiniani majoris, et auspiciis Valentiniani minoris; et quomodo Valentinianus, viva priori conjuge, duxerit aliam uxorem.</hi> </head>

<pb n="1117C"/>
<p>Inter haec igitur Valentinianus imperator Hesperiae,
contra legatos Sauromatarum vehementi furore
commotus, eruptione venarum fluxu sanguinis exspiravit,
post consulatum Gratiani tertium et Equitii
[ <hi>An. Dom.</hi> 375], septima decima die mensis Novembris,
anno vitae quinquagesimo quarto, imperii undecimo.
Quo moriente, Italiae milites, sexta die post
ejus mortem, Valentinianum puerum ejus filium ad
imperii culmino provexerunt. Cujus imperium frater
scilicet Gratianus et Valens patruus licet ingrate
<pb n="1117D"/>
(quod eis ignorantibus factum sit), tamen postea
susceperunt. Hoc itaque modo Valentinianus minor
in paterno successit imperio. Is enim natus est de
Justina, quam vivente Severa priore conjuge Valentinianus
hoc modo duxisse probatur uxorem. Justus
Justinae pater, cum esset Piceni judex Constantii
temporibus, vidit in somnis quoniam ex dextro femore
imperialem purpuram genuisset. Cumque visio
per multos recitaretur, ad Constantii aures usque
pervenit. At ille considerans somnium, tanquam imperator
ex eo nasceretur, mittens occidit Justum.
Cujus filia Justina, cum orphana remansisset a patre,
virgo permansit. Posteriore vero tempore pervenit ad
Severae notitiam, ad quam frequentius veniebat, et
amabatur; ita ut etiam cum ea balneis uteretur.
<pb n="1118A"/>
Cumque Severa secum lavantem Justinam diutius
inspexisset, pulchritudine virginis obligata est, et
dixit imperatori quia sic speciosa esset virgo Justina,
ut etiam ipsa, licet esset mulier, ejus tamen amore
sit capta. Verum imperator, ejus sermone concepto,
Justinam ducere tractabat uxorem; non tamen Severam
abjicere, ex qua Gratianus fuerat natus, quem
paulo ante firmarat imperatorem. Legem itaque protulit
publice per civitates proposita sancientem, ut
liceret volentibus habere duas uxores. Cumque posita
lex haberetur, Justinae ipse conjunctus est: ex
qua natus est Valentinianus junior et filiae tres, Justa,
Grata et Galla; quarum duae quidem in virginitate
manserunt, Gallam vero postea major Theodosius
imperator duxit uxorem; ex qua Placidia filia noscitur
<pb n="1118B"/>
ei esse progenita. Nam Arcadium et Honorium
ex Flacilla priore conjuge habuisse cognoscitur.
SOCRATES, <hi>lib.</hi> IV, <hi>cap. 26. Edit. Christ. Vales.
cap. 31, p.</hi> 248.</p>
</div2>

<div2>
          <head>CAPUT XII. <hi>Quod Themistius philosophus Valentem ab orthodoxorum nece avocaverit.</hi> </head>
<p>Interea Valens in Antiochia Syriae degens, consubstantialitatis
cultores vehementer insequebatur, nisi
eum liber Themistii philosophi revocasset, in quo
peroraverat quia eum esse non oporteret infestum,
propter discordiam ecclesiasticorum dogmatum,
quando etiam apud paganos ultra trecentarum sectarum
differentia videretur, et unusquisque pro dogmate
proprio in sententia diversa consisteret. Et si
<pb n="1118C"/>
forte hoc Deo gratum potius esset, dum non facile
cognoscitur, et diverso modo glorificatur; quatenus
unusquisque amplius timeat, dum integritatem ejus
scientiae, vel quomodo, aut qualis, quantusque sit
magis ignorat. His ergo Themistii ratiocinationibus
aliquantulum mitior factus est imperator. SOCRATES, <hi>lib.</hi> 
 VI, <hi>cap. 36, p.</hi> 695.</p>
</div2>

<div2>
          <head>CAPUT XIII. <hi>Quemadmodum se Gothi contulerint ad Valentem, et quomodo ad Gothos pestis Ariana pervenerit.</hi> </head>
<p>Non tamen omnino se ab indignatione suspendit,
sed pro morte imponenda sacratissimis viris decernebat
exsilia, donec ejus impetum causa hujusmodi
reipublicae removisset. Barbari trans Histrum constituti
qui vocantur Gothi, civile bellum inter se duabus
<pb n="1118D"/>
partibus commoverunt: uni praeerat Fridigernus,
alteri Athalaricus. Cumque praevaluisset Athalaricus,
Fridigernus confugit ad Romanos, eorumque
postulavit auxilium. Quo cognito, Valens praecepit
Thraciae militibus ut barbaris auxilia commodarent.
Hoc solatio victus Athalaricus est, etiam fuga versus.
Ob hanc ergo causam Fridigernus volens aliquod
beneficium repensare Valenti, cum suis omnibus
dogmata ejus religionis amplexus est. Unde
hactenus Gothi Ariani esse noscuntur. Tunc etiam
Vulphilas Gothorum episcopus litteras Gothicas adinvenit,
et Scripturas divinas in eam convertit linguam.
Cum igitur non solum Fridigerni Gothos, sed
etiam Athalarici Vulphilas edoceret, tunc Athalaricus
videns religionem patriam violari, multos
<pb n="1119A"/>
Arianorum suppliciis tradidit, quos Ariani martyres
nunc appellant. Non vero post multum denuo inter
se barbari compacati, a vicinis gentibus Hunnorum
depraedabantur. Expulsique de propriis, ad Romanorum
loca confugiunt, servire potius volentes imperatori.
Hoc dum cognovisset Valens, nihil futuri providens,
terras eis tribuit Thraciarum, arbitratus
praeparatum se contra omnes barbaros habere solatium;
ac propterea milites de caetero negligebat, et
eos qui dudum contra hostes laboraverant despiciens,
etiam a collatoribus provinciae per vicos et
civitates pro unoquoque milite octuaginta solidos
exigebat, qui dudum eorum tributa relevarat. Hoc
ergo fuit initium ut illo tempore Romanorum respublica
calamitatibus subderetur. Barbari namque cum
<pb n="1119B"/>
Thraciam <emph>329</emph> tenuissent, licenter Romanorum provinciam
devastabant. Haec audiens Valens, cum ab
orthodoxorum exsiliis non quiesceret, tunc tamen
hac se necessitate suspendit. Turbatus enim ab Antiochia
Constantinopolim venit: unde etiam aliquantum
Christianorum persecutio tunc cessavit. SOCRATES, <hi>lib.</hi> 
 IV, <hi>cap. 27 et 28. Edit. Christ. Vales. cap. 32
et 33, p.</hi> 250.</p>
<p>Interea Valens imperator, dum Gothorum gentem
commovisset ad praelium apud Bosphorum, tunc
fatuus vires suae infirmitatis agnoscens, misit ad
fratrem solatia petens. At ille rescripsit quia religiosum
non esset talem virum juvare, qui Deo rebellis
existeret; sed magis esse justum ut ejus superbia
sedaretur. Quod dum ille miserrimus agnovisset,
<pb n="1119C"/>
licet majori necessitate constrictus, non tamen a sua
nimietate cessavit, sed Deo fuit et veritati rebellis.
Terentius igitur inter haec victor reversus est ab
Armenia, vir optimus et pietate decenter ornatus.
Hunc ei jussit Valens poscere dona quae vellet. At
ille quod decebat pium virum cogitare respondit;
petiit enim non aurum, non argentum, non praedium,
non cingulum, neque donum [ <hi>ms. Theod.,</hi> domum];
sed ut eis qui pro apostolica doctrina pericula sustinuerant,
una praeberetur ecclesia. At ille petitionem
ex scripto susceptam cognoscens, quae illic tenebantur
ascripta dirupit, eumque alia postulare praecepit.
Verum ille colligens verba precum: Suscipe, inquit,
o imperator, et habeto donum: aliud vero non postulo.
Intentionis meae judex est universorum judex.
<pb n="1119D"/>
Cum ergo Valens transacto Bosphoro venisset in
Thraciam, primum quidem Constantinopoli commoratus
est, praeparans bellum; deinde Trajanum cum
expeditu contra barbaros destinavit. Cumque remeasset
ille devictus, derogabat Valens ei mollitiem,
et causam timoris ascribens. At ille usus fiducia, viro
fortissimo congruenti: Non, inquit, imperator, ego
sum victus; sed tu victoriam perdidisti, dum Deo
resistis, et illius solatia barbaris facis potius opportuna:
dum enim a te expugnatur, pro illis pugnat;
et necesse est Dei sequi victoriam. An nescis quos
ab Ecclesiis expulisti, vel quibus eas contradidisti?
Haec eadem Arantheus et Victor magistri militum
sunt professi; et imperatorem, ne tunc indignaretur,
admonuerunt. Aiunt etenim Isaac monachum, habentem
<pb n="1120A"/>
cellulam illic, cum videret eum ingredientem
ad pugnam, cum clamore dixisse: Quo vadis, imperator,
qui pugnas adversus Deum, quem non habes
adjutorem? Ipse enim contra te barbaros movit, quoniam
et tu adversus eum blasphemas linguas plurimas
excitasti, et qui ei psallunt a sacris domibus
expulisti. Quiesce ergo rebellare, et ille faciet bella
cessare. Redde gregibus pastores eximios, et victoriam
sine bello percipies. Si vero nihil horum sic
agens pugnare contendis, experimento cognosces
quam <hi>durum est contra stimulum calcitrare <note>(Act.
IX, 5)</note>
            </hi>. Nam neque reverteris, et exercitum vehementer
amittes. Betranion autem omni virtute clarus,
universae Scythiae praesul, habens zelo fidei cor accensum,
pro corruptione dogmatum et iniquitatibus
<pb n="1120B"/>
quas contra sanctos agebat, Valentem saepe redarguit:
clamans cum sacratissimo David: <hi>Loquebar de
testimoniis tuis in conspectu regum, et non confundebar <note>(Psal. CXVIII, 46)</note>
            </hi>.
Qua tamen gratia barbari
Ariano sint vitiati languore narrabo. Tempore quo
transeuntes Histrum, pacem cum Valente fecerunt,
tunc praesens [ <hi>ms. Lyr.,</hi> praesul] Eudoxius suggessit
imperatori ut ei Gothi communicarent. Dudum enim
divinae scientiae radiis imbuti, apostolicis dogmatibus
pascebantur. Communio, inquit, unius dogmatis
firmiorem faciet pacem. Hoc Valens laudans, a
ducibus Gothorum exegit ut dogmatum quoque concordiam
retinerent. Illi vero dicebant paternam se
mutare non posse doctrinam. Et cum illo tempore
Vulphilas esset eorum episcopus (quem valde sequebantur,
<pb n="1120C"/>
ejusque verba quasi leges immobiles aestimabant),
hunc verbis pecuniisque flectens Eudoxius,
egit ut barbari communionem amplecterentur imperatoris;
sic decipiens eos, ac dicens certamen esse
verborum, non differentiam dogmatum. Quamobrem
hactenus Gothi majorem quidem Patrem Filio dicunt:
creaturam vero Filium nequaquam dicere patiuntur;
licet hoc asserentibus communicare videantur.
THEODORETUS, <hi>lib.</hi> IV, <hi>cap. 29 et seqq. Edit. Christ.
Vales. cap. 31 et seqq., pag.</hi> 693.
</p>
        </div2>

<div2>
          <head>CAPUT XIV. <hi>De reversione Petri episcopi in Alexandriam, et de ejus morte, et de successione Timothei.</hi> </head>
<p>Hoc itaque tempore, imperatore ab Antiochia discedente,
confortati sunt qui ab eo persecutionem patiebantur,
<pb n="1120D"/>
et maxime Alexandrini; Petro quippe
revertente de Roma cum litteris Damasi Romanae urbis
antistitis, confirmantis consubstantialitatis fidem,
et Petri episcopi roborantis ordinationem. Quo facto,
populus sumpta fiducia, Lucium expulit, et reduxit
Petrum. Sed Lucius Constantinopolim navigavit:
Petrus cum paucum vixisset tempus, reliquit fratrem
suum Timotheum successorem. SOCRATES, <hi>lib.</hi> IV, <hi>cap. 30. Edit. Christ. Vales. cap. 37, p.</hi> 
 254.</p>
</div2>

<div2>
          <head>CAPUT XV. <hi>Quomodo Valens contra Gothos pugnando sit devictus et mortuus.</hi> </head>
<p>Porro Valens imperator cum tricesima die Maii
mensis sexto consulatu suo, et Valentiniani junioris
secundo <note>( <hi>An. Dom.</hi> 378)</note>, Constantinopolim venisset,
<pb n="1121A"/>
invenit populum in moestitia constitutum. Barbari
namque per Thracias discurrentes, etiam Constantinopoleos
suburbana vastabant, non existente qui eis
resistere fortiter praevaleret. Qui dum usque ad muros
venissent urbis, afflicta civitas murmurabat; quasi
eos imperator illuc evocasset, dum nec resisteret, et
magis bella protraheret. Circenses ludi igitur agebantur,
et illic imperatori clamabant: Da arma, et
nos pugnabimus. Hinc accensus imperator, undecima
die Junii mensis egreditur, interminatus poenas se
pro injuriis, cum rediret, a Constantinopolitanis civibus
exacturum, et quoniam primitus videbantur Procopio
praebuisse solatium; ita ut civitatem aratro
vertere minaretur. Deduxit igitur cives usque ad
urbem Adrianopolim, quae est in confinio Macedoniae.
<pb n="1121B"/>
SOCRATES, <hi>lib.</hi> IV, <hi>cap. 31. Edit. Christ. Vales. cap.
38, p.</hi> 254</p>
<p>Et, exercitu quidem praemisso, ipse in quodam
vico victoriam sustinebat. Porro milites, barbarorum
impetum non ferentes, alii fugiebant, alii <emph>330</emph> necabantur.
<pb n="1122A"/>
Barbari autem venientes ad vicum ubi
Valens, agnita proditione, latitare et se celare nitebatur,
immisso igne concremaverunt cum vico etiam
pietatis inimicum. THEODORETUS, <hi>lib.</hi> IV, <hi>cap. 31.
Edit. Christ. Vales. cap. 36, p.</hi> 195.</p>
<p>Qui terminum vitae sortitus est nona die mensis
Augusti, eodem consulatu, id est quarto anno ducentesimae
octuagesimae nonae olympiadis <note>( <hi>An. Dom.</hi> 
378)</note>. Aiunt enim aliqui eum igne consumptum, cum
in vicum fugisset quem barbari concremaverunt. Alii
vero ferunt, quia, mutato imperiali habitu, ad pedestrium
venit exercitum; et cum equestres se tradidissent
pugnare nolentes, in congressione universos
pedestres repente confossos: ubi dicunt ipsum
quoque ignoto vulnere fuisse prostratum. Defunctus
<pb n="1122B"/>
est autem anno vitae quinquagesimo. Qui cum fratre
regnavit annos tredecim, post fratrem vero tres.
Talique sorte defunctus est. SOCRATES, <hi>lib.</hi> IV, <hi>cap.
31. Edit. Christ. Vales. cap. 38, p.</hi> 255.</p>
</div2>
      </div1>

<div1>
        <head>LIBER NONUS.</head>

<pb n="1121"/>
<emph>331</emph> 

<div2>
          <head>CAPUT PRIMUM. <hi>Quia mortuo Valente Constantinopolim barbari devastabant.</hi> </head>

<pb n="1121B"/>
<p>Igitur defuncto Valente, denuo barbari, usque ad
muros Constantinopoleos venientes, ejus suburbana
vastabant. Quapropter cives, quae invenissent arma
portantes, hostibus ut poterant resistebant. Uxor
<pb n="1121C"/>
enim Valentis imperatoris, nomine Dominica, praemia
ex aerario publico bene pugnantibus secundum
consuetudinem militum ministrabat. Quibus etiam
Saraceni praebuere solatia, quae eorum regina, nomine
Mavia, Romanis [ <hi>Mss. et ed. V.,</hi> Romanorum]
foederata, direxerat. SOCRATES, <hi>lib.</hi> V, <hi>cap. 1,
pag.</hi> 259.</p>
</div2>

<div2>
          <head>CAPUT II. <hi>De benignitate Gratiani, et fidei rectitudine.</hi> </head>
<p>Porro Gratianus Valentiniani filius, cum dudum
patre defuncto Europae sceptra tenuisset, defuncto
Valente sine sobole, Asiae quoque Libyaeque regna
suscepit. Moxque pietatem, quam mente perceperat,
operibus demonstrabat, initiaque regni sui rerum
omnium Domino dedicavit. Scripsit itaque legem:
<pb n="1121D"/>
praecipiens ut expulsi pastores ad sua ovilia remearent,
sacraeque basilicae eis redderentur qui communionem
Damasi sequebantur. Is enim Damasus Romanae
urbis episcopus, laude dignus, vir mirabilis,
semper ornatus, dicere facereque pro apostolicis
dogmatibus cuncta festinus, post Liberium gubernacula
suscepit Ecclesiae. Direxit igitur imperator cum
hujusmodi lege etiam Saporem quemdam, tunc nominatissimum
militiae principem, et Arianae quidem
blasphemiae praedicatores, veluti quasdam bestias,
divinis septis jussit expelli; optimis vero pastoribus
et sacris ovilibus universa restitui. Hoc ergo in universis
provinciis decrevit observari. THEODORETUS, <hi>lib.</hi> 
 V, <hi>cap. 1 et 2, p.</hi> 199.</p>
<p>
            <pb n="1122B"/>Gratianus itaque cum juniore Valentiniano regno
potitus, ab exsilio revocatis omnibus, lege sancivit
ut unaquaeque religio licenter sacra celebraret; solos
vero ab ecclesiis prohibuit Eunomianos, Photinianos
et Manichaeos. SOCRATES, <hi>lib.</hi> V, <hi>cap. 2,
pag.</hi> 260.
</p>
        </div2>

<div2>
          <head>CAPUT III. <hi>De contentione apud Antiochiam inter Paulinum et Meletium facta, et de Apollinare Laodiceno ejusque secta.</hi> </head>

<pb n="1122C"/>
<p>Tunc igitur in Antiochia, quae praesidet Orienti,
contentio hujusmodi causa provenit. Pro apostolicis
dogmatibus laborantes, sicut jam dictum est, erant
divisi; et alii post calumnias irrogatas Eustathio,
Arianam abominati vesaniam, apud semetipsos sacra
celebrantes, Paulinum habebant antistitem; alii
vero post ordinationem Euzoii, cum Meletio convenientes,
ejus doctrina fruebantur. Ad haec autem
Apollinaris Laodicenus alterius partis sibimet praesulatum
assumpsit. Qui dum pietatis indueret vultum,
et apostolica se fingeret dogmata conservare; post
paululum manifestus hostis apparuit. De divina namque
<pb n="1122D"/>
natura adulterinis rationibus utebatur, gradus <emph>332</emph> 
 quosdam generans dignitatum, et sacramentum
dispensationis imperfectum explanare praesumens,
animamque rationalem, quae corpus regit,
privatam salute confirmans. Si enim animam non
assumpsit secundum illius rationem Deus Verbum,
neque medicinam praebuit, neque honorem dedit;
sed corpus quidem terrenum ab invisibilibus virtutibus
adoratur; anima vero, secundum divinam imaginem
facta, in inferiora permansit, contumeliis induta
peccati. Qui plurima super haec vesanus asseruit.
Aliquando etenim pariter confitebatur et ipse ex
sancta Virgine assumptam carnem, aliquando vero
eam cum Deo Verbo coelitus descendisse, aliquando
<pb n="1123A"/>
eum ipsum factum carnem, sumpsisse nihil ex nobis.
Aliasque plurimas et inanes fabulas sacris promissionibus
copulabat, quas in praesenti dicere superfluum
judicavi. Talia siquidem ille dicens, non solum
suos peste complevit, sed etiam quosdam nostrorum
fecit hujusmodi lepra participari. Post paucum
vero tempus, dum suum viderent opprobrium,
et Ecclesiae claritatem, pene cuncti reversi sunt, et
communionem ecclesiasticam percipere meruerunt;
non tamen priorem deposuere languorem, sed magis
plurimos constantium latenter sauciaverunt. Ex hac
ergo radice in Ecclesiis germinavit una carnis deitatisque
natura, et ut divinitati Unigeniti passio copuletur;
et alia quaecunque populis et sacerdotibus
certamina genuerunt. Sed haec quidem postea facta
<pb n="1123B"/>
sunt. Tunc igitur veniente Sapore magistro militiae,
et ostendente principis legem, Paulinus quidem fatebatur
se Damasi esse participem. Promittebat etiam
Apollinaris, hoc ipso languore celato. Sacratissimus
vero Meletius sub quiete degens, illorum certamina
devitabat. Porro Flavianus sapientissimus tunc in
ordine presbyterii constitutus, primo quidem veniente
magistro militum, ita ad Paulinum locutus est:
Si communionem Damasi, o amice, sectaris, ostende
nobis dogmatum tuorum aperte consortium; ille
namque dum unam Trinitatis substantiam confitetur,
tres subsistentias praedicat in aperto; verumtamen e
diverso subsistentias perimis Trinitatis: ostende itaque
dogmatum concordiam, et suscipe secundum
leges ecclesias [ <hi>Ms. Lyr.,</hi> secundum leges ecclesiasticas].
<pb n="1123C"/>
Cum ergo illum his sermonibus objurgasset,
conversus Apollinari dixit: Admiror te, o amice, sic
impudenter veritati resistere, cum aperte noveris
quoniam laudabilis Damasus perfecte naturam nostram
a Deo Verbo dicit assumptam: tu vero contraria
fatearis. Mentem namque nostram salute fraudas.
Si autem false loquimur, te forsitan accusantes;
vel nunc novitatem a te natam denega, et Damasi
amplexus doctrinam, sectam suscipe venerandam
[ <hi>Mss.,</hi> septa veneranda] veritatis. His itaque rationibus
sapientissimus Flavianus illorum fiduciam ita
redarguit. Porro Meletius omnium mansuetissimus,
omnium tranquillissimus atque modestus, Paulino
dixit: Quoniam et mihi harum ovium curam commisit
Dominus, et tibi similiter aliarum, suscipe hanc
<pb n="1123D"/>
sollicitudinem, et communica alterutris sub dogmate
pietatis. Jungamus amice greges, et solvamus de
praesulatu contentionem: communiter pascentes oves,
curam earum communiter offeramus. Si autem de
sede certamen est, ego etiam hanc contentionem conabor
expellere. In sede sacrum ponatur Evangelium,
et ex utraque nos parte sedeamus. Et si quidem
prius ego terminum vitae suscepero, solus eris antistes;
si vero hoc tibi prius evenerit, ego rursus gregis
habebo curam. Cum haec ergo Meletius cum omni
mansuetudine protulisset, Paulinus acquiescere non
consensit. Tunc magister militiae, judex utrorumque
verborum, ecclesias Meletio tradidit. Paulinus autem
aliarum ovium permansit antistes. Verum Apollinaris
praesulatu Ecclesiae nudatus, novitatem doctrinae suae
<pb n="1124A"/>
aperta impudentia praedicabat, et ducem semetipsum
ostendit haereseos, et ipse quidem in Laodicea crebro
morabatur. In Antiochia vero jam prius Vitalem
ordinaverat, vita quidem optima decoratum, et apostolicis
dogmatibus enutritum [ <hi>Ms. Lyr.,</hi> eruditum],
postea tamen hoc languore putrefactum. Porro sacratissimus
Meletius Diodorum illum cujus jam meminimus,
qui sub hac tempestate nimis asperrima, Ecclesiae
navem sine submersione servaverat, Tarsensium
pastorem constituit, eique Ciliciae gentis curam
commisit: Apameiae vero pontificalem curam Joanni
dedit; qui licet genere ac nobilitate fulgebat, tamen
progenitores propriis virtutibus adornabat. Hunc
ergo et sermo decorabat et vita. Is itaque tempore
tempestatis confidelium suorum numerum gubernavit,
<pb n="1124B"/>
cooperatorem habens laudabilem Stephanum,
quem sacratissimus Meletius ad alia certamina destinavit.
Nam dum agnovisset Germaniciam Eudoxii
peste corruptam, hunc ibi tanquam sapientissimum
medicum destinavit. Erat enim omni Graecorum
doctrina plenus, et divinis dogmatibus farcinatus
[ <hi>Ms. Lyr.,</hi> saturatus]. Quamobrem spe sua fraudatus
non est. Usus namque dono spiritalis doctrinae, lupos
mutavit in oves. Porro magnus Eusebius de exsilio
remeans, Acacium summae claritatis virum in
Beroea ordinavit episcopum, in Hierapoli Theodotum,
cujus mira conversatio hactenus decantatur; Eusebium
in Chalcide, in Cyro nostra Isidorum. Aiunt
enim quia etiam Eulogium, qui pro apostolicis dogmatibus
fuerat decertatus et in Antinoo cum Protogene
<pb n="1124C"/>
missus exsilio, Edessae ordinasset episcopum.
Barses enim sacratissimus, jam de praesenti luce migraverat.
Sanctus vero Eusebius ultimum episcopum
Marin in civitate Dolicha fecit. Haec enim parva civitas
vesaniam tunc obtinuerat Arianam. Ubi dum
accessisset Eusebius, ut Marin, virum plurimis virtutibus
decoratum, in sede collocaret episcopali,
quaedam mulier Ariana peste completa, tegulam de
tecto demisit, qua ejus caput valde contrivit, isque
post paululum ad vitam meliorem de hac luce migravit.
Qui moriens, praesentes jurejurando construnxit
ut ab ea quae hoc fecisset nullo modo poenas
exigerent, imitatus Dominum suum, qui pro crucifigentibus
ait: <hi>Pater, dimitte eis; non enim sciunt quid
faciunt <note>(Luc. XXIII, 34)</note>
            </hi>; simul et conservum Stephanum,
<pb n="1124D"/>
qui post multos lapidum jactus clamabat: <hi>Domine,
ne eis statuas hoc peccatum <note>(Act. VII, 59)</note>
            </hi>. Hoc
ergo modo magnus Eusebius est defunctus. Et qui
Thraciae barbaros evitavit, impiorum haereticorum
manus declinare non potuit; sed martyrii coronam
illorum ferocitate suscepit. Haec ergo gesta sunt post
reversionem episcoporum. THEODORETUS, <hi>lib.</hi> V, <hi>cap. 3. Edit. Christ. Vales. cap. 2 et 3, p.</hi> 
 200.
<emph>333</emph> </p>
        </div2>

<div2>
          <head>CAPUT IV. <hi>De Theodosii ducatu, et quomodo a Gratiano imperatore fuerit ordinatus, et ad Orientale missus imperium, orthodoxis profuerit, et retruserit haereticos.</hi> </head>
<p>Porro Gratianus Thraciam barbaros vastare cognoscens,
Italia relicta, in Phoenicem [ <hi>Ed. Frob. et
Niv.,</hi> Paeconiam vel Pannoniam] venit. Ea tempestate
<pb n="1125A"/>
Theodosius tam propter parentum nobilitatem quam
pro fortitudine propria nominatissimus habebatur;
et ob hanc causam invidia similium judicum fatigatus,
in Hispania morabatur, ubi et ortus fuerat et
nutritus. Cumque imperator quid faceret haesitaret;
quippe cum barbari elevati victoria inexpugnabiles
esse viderentur, ducatu Theodosii pugnam credidit
terminari: repente siquidem eum ab Hispaniis evocans,
et magistrum militum esse denuntians, cum
expeditu ad barbaros destinavit. At ille fide munitus,
confidenter ad Thracias est profectus. Quo dum venisset,
vidissetque barbaros, exercitum ordinavit ad
pugnam. Congressione vero facta, impetum barbari
non ferentes, suas acies reliquerunt. Et illi quidem
fugiebant, hi vero fortiter sequebantur. Immensaque
<pb n="1125B"/>
caedes tunc facta est barbarorum. Plurimis igitur interemptis,
paucisque latenter transeuntibus Histrum,
mox dux optimus exercitu disperso per vicinas urbes,
ipse velociter remeavit ad principem, ita ut ipse
triumphorum suorum nuntius exstitisset. Quod tamen
nec ipsi imperatori, dum miraretur factum,
credibile videbatur. Invidi siquidem etiam fugisse
cum dicebant, et exercitum perdidisse. At ille derogantes
sibi petiit dirigi, qui viderent hostium multitudinem
peremptorum. His verbis imperator flexus,
direxit qui res actas inspicerent, eique renuntiarent.
Porro dux optimus inter haec divinam visionem vidit,
et ab ipso Deo aperte sibi monstratam. Conspexit
enim in somnis quia sanctus Meletius Antiochenae
civitatis antistes, chlamydem sibi vestiret imperialem,
<pb n="1125C"/>
et corona caput ornaret. Haec cum nocte vidisset,
cuidam mane retulit amicorum [ <hi>Ed.,</hi> clericorum].
At ille clarum esse somnium dixit, et nihil aenigmaticum,
nihil dubium continere. Cumque pauci omnino
transissent dies, qui pro victoriae inspectione
missi fuerant remearunt, peremptaque hostium
multa millia narraverunt. Quamobrem laetatus princeps,
Theodosium fecit imperatorem. THEODORETUS, <hi>lib.</hi> 
 IV, V, VI, <hi>p.</hi> 203.</p>
<p>Consulatu Ausonii et Olibrii <note>( <hi>An. Dom.</hi> 379)</note>, sexta
decima die Januarii mensis. SOCRATES, <hi>lib.</hi> V, <hi>cap. 2, p.</hi> 
 260.</p>
<p>Traditaque ei sceptrorum parte Valentis, ipse
rursus ad Italiam rediit, et illum ad regna collata
<pb n="1125D"/>
transmisit. Mox igitur ut imperium sumpsit, prae
omnibus de concordia Ecclesiae cogitavit, et uniuscujusque
praesulatus episcopos Constantinopolim
convenire praecepit. Haec sola erat Ariano plena
contagio; nam Occidens liber ab hujusmodi languore
permansit. Constantinus enim senior, filius Constantini
majoris, et Constans junior, paternam fidem integram
servaverunt. Rursus etiam Valentinianus imperator
Hesperiae inviolatam custodivit fidei pietatem.
Orientis autem tractus multifariam hujusmodi
labe completus est. Arius enim Alexandrinae presbyter
civitatis hanc ibi genuit blasphemiam. Post quem
Eusebius, Patrophilus et Aetius, Palaestini, et Paulinus
atque Gregorius, Phoenices, et Laodicensis Theodotus
[ <hi>Ms. Santheod.,</hi> Theodolus], cumque his Georgius,
<pb n="1126A"/>
post quos etiam Athanasius et Narcissus, Cilices,
et alii plurimi male jactata semina nutriverunt.
His igitur nequissimis cultoribus fuit cooperator
Constantius atque Valens. Pro hac ergo solummodo
causa, Theodosius suo subjacentes imperio Constantinopolim
congregari praecepit episcopos. THEODORETUS, <hi>lib.</hi> 
 V, <hi>cap. 6, p.</hi> 205.</p>
</div2>

<div2>
          <head>CAPUT V. <hi>Quomodo Macedoniani denuo ab orthodoxis divisi sint.</hi> </head>
<p>Interea Macedoniani, post legationem ad Liberium
destinatam, aliquanto tempore sine discretione communicabant
ipsi et iis qui ab initio definitionem fidei
Nicaenae susceperant. Cumque lex principis Gratiani
licentiam religionibus, sicuti vellent, communicare
<pb n="1126B"/>
praebuisset, denuo sunt divisi; congregatique in Antiochia,
statuerunt vocem consubstantialitatis amovendam,
et venerantibus Nicaenam fidem non esse
communicandum. Sed plurimi, videntes eorum varietatem,
recesserunt ab eis, et consubstantialitatis
sectatoribus sunt uniti. SOCRATES, <hi>lib.</hi> V, <hi>cap. 4,
pag.</hi> 261.</p>
</div2>

<div2>
          <head>CAPUT VI. <hi>Quomodo Theodosius imperator Thessalonicae baptizatus sit.</hi> </head>
<p>Cumque Theodosius bello barbaros superasset, et
illi Romanos amicos habere deprecarentur, causa
foederis acceptis obsidibus, Thessalonicam venit. Ubi
dum in aegritudinem incurrisset, ab Acolio ejus civitatis
episcopo baptizatus est, licet a progenitoribus
<pb n="1126C"/>
Christianum dogma et fidem Nicaeni concilii sequeretur.
SOZOMEN., <hi>lib.</hi> VII, <hi>cap. 4, p.</hi> 707.</p>
<p>Tunc igitur baptizari cupiens propter infirmitatem,
Thessalonicensium requisivit episcopum, cujusnam
fidei esset. Quo respondente quoniam Ariana pestis
in Illyricum non valuisset accedere; sed inviolatam
ab initio fidem Nicaeni concilii conservarent, ille libenter
ejus verba suscipiens, baptizatus atque ab
aegritudine liberatus est. SOCRATES, <hi>lib.</hi> V, <hi>cap. 6,
p.</hi> 262.
</p>
        </div2>

<div2>
          <head>CAPUT VII. <hi>Professio Theodosii de fide.</hi> </head>
<p>Cogitans igitur imperator quia melius esset pronuntiare
subjectis cujus esset fidei, ne videretur vim
<pb n="1126D"/>
facere, si quemquam subito invitum ad cultum religionis
impelleret, legem e Thessalonica populo
Constantinopolitano proposuit. Hoc enim visum est,
ut veluti de quadam civitatis arce omnibus subjectis,
aliisque civitatibus indicante scriptura, fieret manifesta.
Cujus legis verba sunt haec.</p>
<p>
            <emph> <emph>334</emph> Impp. Gratianus, Valentinianus, et Theodosius
Augg. ad populum urbis Constantinopolitanae.</emph>
          </p>
<p>Cunctos populos quos clementiae nostrae regit temper
mentum, in tali volumus religione versari quam
divinum Petrum apostolum tradidisse Romanis religio
usque nunc ab ipso insinuata declarat, quamque
pontificem Damasum sequi claret, et Petrum Alexandriae
episcopum, virum apostolicae sanctitatis: hoc
est, ut secundum apostolicam disciplinam evangelicamque
<pb n="1127A"/>
doctrinam, Patris, et Filii, et Spiritus sancti
unam Deitatem, sub pari majestate et sub pia Trinitate,
credamus. Hanc legem sequentes, Christianorum
catholicorum nomen jubemus amplecti: reliquos
vero dementes vesanosque judicantes haeretici
dogmatis infamiam [ <hi>ed. V.,</hi> insaniam] sustinere, divina
primum vindicta, post etiam motus nostri, quem
ex coelesti arbitrio sumpserimus, ultione plectendos.
Data III calend. Martias, Thessalonicae, Gratiano
quinto et Theodosio Augg. coss. <note>( <hi>An. Dom.</hi> 380)</note>.</p>
<p>Haec sanciens post paululum Constantinopolim vehit.
SOZOMEN., <hi>lib.</hi> VII, <hi>cap. 4, p.</hi> 708.
</p>
        </div2>

<div2>
          <head>CAPUT VIII. <hi>De Gregorio Nazianzeno Constantinopolim translato</hi> </head>
<p>Tunc igitur Gregorius Nazianzenus communi decreto
<pb n="1127B"/>
multorum episcoporum in Constantinopolim
transmutatus, intra civitatem in parvo oratorio sacra
celebrabat. Cui loco postea principes basilicam
maximam copulantes, eam vocaverunt Anastasiam.
SOZOMEN., <hi>lib.</hi> VII, <hi>cap. 5, p.</hi> 708.</p>
</div2>

<div2>
          <head>CAPUT IX. <hi>De basilica sanctae Anastasiae.</hi> </head>
<p>Quae non solum pulchritudine et magnitudine, verum
apertissima apparitione Dei noscitur illustrari.
Illic enim divina virtus in somnis, et aperte, plurimis
et frequenter multisque languentibus, et interim
in rerum periculis constitutis, subvenisse dignoscitur,
ita ut crederetur ab aliquibus sanctam Mariam,
Christi Matrem Virginem hanc esse; cum tali namque
<pb n="1127C"/>
habitu multis ostenditur. Quam basilicam ideo
Anastasiam vocant, sicuti reor, eo quod dogma Nicaeni
concilii in Constantinopoli, quasi jam mortuum, eo
loco expositionibus Gregorii resurrexit. Ego tamen
audivi quosdam veriloquos retulisse, dum populus
illic congregaretur ad missas, mulierem praegnantem
de superiore porticu cadentem defunctam fuisse;
tuncque communi oratione facta super eam, revixisse,
et cum partu salvatam esse. Quam ob rem
nimis inopinabile Anastasiae nomen, id est resurrectionis
accepit. SOZOMEN., <hi>lib.</hi> VII, <hi>cap. 5, p.</hi> 708.</p>
</div2>

<div2>
          <head>CAPUT X. <hi>Quomodo Theodosius ab Ecclesia Constantinopolitana Arianos repulerit.</hi> </head>
<p>Gregorius itaque vir eloquentissimus ac venerandus,
<pb n="1127D"/>
agnoscens aliquos murmurare, eo quod esset ex
alia civitate, adveniente principe, Constantinopolim
habitare declinabat. Imperator tamen, dum in tali
statu invenisset Ecclesias, cogitabat quemadmodum
pacificaret omnes, et cunctas augeret Ecclesias. Mandavit
ergo repente Demophilo, qui tunc Arianae religioni
praesidebat: Si vis, inquit, credere secundum
Nicaeni dogma concilii, uniatur populus et suscipiat
pacem. Cumque ille propositionem hujusmodi refugisset,
tunc imperator: Si pacem, inquit, concordiamque
declinas, fugere te etiam a sacris basilicis
ego praecipio. Haec audiens Demophilus, et cogitans
quia grave esset potioribus resultare, convocans in
ecclesiam plebem, et surgens in medio cunctorum,
haec per se subjectis verba locutus est: Fratres;
<pb n="1128A"/>
scriptum est in Evangelio: <hi>Si persecuti vos fuerint,
ex ista civitate fugite in aliam <note>(Matth. X, 27)</note>
            </hi>. Quia
igitur imperator ecclesiis opus habet, scitote crastina
nos collectam foris urbem celebraturos. Haec cum
dixisset, egressus est: non tamen sic intelligens
Evangelii verba quemadmodum dicta sunt. Illic enim
praecipitur ut fugientes habitationem mundanam, Jerusalem
requirant supernam. Egressus ergo de civitate
ante portas, conciliabula celebrabat. Cum quo
simul exiit Lucius Alexandria pulsus, quia tunc apud
Constantinopolim morabatur. Sic itaque Theodosii
concordiam non ferentes, post quadraginta annos ecclesias
quas vi tenuerant reliquerunt. Egressi decivitate
quinto consulatu Gratiani, et Theodosii primo
<note>( <hi>An. Dom.</hi> 380)</note>, mense Novembri. Quo facto, Nicaenae
<pb n="1128B"/>
fidei sectatores ecclesias receperunt. SOCRATES, <hi>lib.</hi> 
 V. <hi>cap. 7, p.</hi> 263.</p>
</div2>

<div2>
          <head>CAPUT XI. <hi>De Eunomii calliditate.</hi> </head>
<p>Igitur cum Eunomius Valentis temporibus a suis
clericis recessisset, apud semetipsum in Bithynia
morabatur, vir callidus et dicendi peritus, multusque
populus concurrebat ad eum: alii experiri volentes,
alii audire quae diceret. Hujus fama pervenit ad principem;
cum quo ipse quoque voluit habere sermonem:
sed Augusta Flacilla precibus eum retinuit.
Erat enim fidelissima, et Nicaeni dogmatis jura sub
integritate servabat, timuitque ne, ut assolet, eloquio
viri callidi captus imperator, facile in sectam ejus
<pb n="1128C"/>
incurreret. SOZOMEN., <hi>lib.</hi> VII, <hi>cap. 6, p.</hi> 710.</p>
</div2>

<div2>
          <head>CAPUT XII. <hi>De concilio Constantinopolitano contra Macedonianos.</hi> </head>
<p>Interea cum episcopi centum et quinquaginta fuissent
apud Constantinopolim congregati, <emph>335</emph> praecepit
imperator ut nullus proderet quis esset maximus
ille Meletius. Volebat enim ex memoria sui somnii
virum illum sibimet indicari; cum ergo omnis
illa multitudo pontificum regiam introisset domum,
relictis omnibus ad magnum currit Meletium, et veluti
quidam filius patris amator, post multum tempus
paterna visione potitus, amplectebatur eum, et
simul osculabatur oculos, labia, pectus, et caput,
dextramque qua eum in somnio coronaverat, insinuavitque
<pb n="1128D"/>
illi quam viderat visionem. Cumque etiam
caeteros congrue salutasset, rogavit tanquam Patres
ut de rebus praesentibus cogitarent <note>(THEODORETUS,
lib. V, cap. 7, p. 206)</note>,--et ut in urbe Constantinopolitana
ordinaretur episcopus. Et cum speraret
posse Macedonianos uniri, etiam eorum convocavit
episcopos. Convenerunt ergo de consubstantialitatis
fide Timotheus Alexandrinus, Cyrillus Hierosolymitanus,
post poenitentiam in consubstantialitatis dogma
consentiens, Meletius Antiochiae, et Acholius Thessalonicae,
aliique plurimi; ita ut centum et quinquaginta
numerus impleretur. Macedonianis vero praeerat
Elensius Cyzici, et Lampsaci Marcianus; erantque
simul triginta sex, quorum plurimi esse videbantur
de civitatibus Hellesponti. Convenerunt itaque
<pb n="1129A"/>
consulatu Eucharii et Evagrii <note>( <hi>An. Dom.</hi> 381)</note>,
mense Maio. Igitur imperator et episcopi partis ejus
laborabant ut Eleusius ejusque sequaces unirentur Ecclesiae:
commemorantes eis legationem quam miserant
ad Liberium, tunc Romanae urbis episcopum,
per Eustathium, et quia dudum sponte ei communicassent;
nec esset sine pudore, ut subito bene prius
placita permutarent. At illi ejus monita apertaque
convicia parvipendentes, elegerunt sequi potius Arianam
pestem quam consubstantialem dicere Trinitatem.
Haec fatentes de Constantinopoli sunt egressi,
et scribebant alterutris ne quis eorum in Nicaeni concilii
dogmate consentiret. SOCRATES, <hi>lib.</hi> V, <hi>cap. 8,
p.</hi> 264.</p>
</div2>

<div2>
          <head>CAPUT XIII. <hi>De ordinatione Maximi Cynici ejusque depositione, et ordinatione recta Nectarii, et de canonibus in ea synodo constitutis.</hi> </head>

<pb n="1129B"/>
<p>Gregorius itaque, qui tunc Constantinopolitanam
regebat Ecclesiam, Nazianzum remeare tendebat.
Pro quo cum episcopatus Constantinopolitanae vacaret
Ecclesiae, Timotheus Alexandrinus, Petri successor,
Maximum quemdam Cynicum ordinavit episcopum,
cum nuper totondisset eum. Is enim erat etiam
Apollinaris vesania farcinatus. Sed non pertulerunt
hoc malum viri sanctissimi Constantinopoli congregati.
Et dum Aegyptii maxime se pro ejus ordinatione
separassent, sacra officia cum Gregorio celebrabant.
At ille graviter ferens rursus factam divisionem,
exorabat universos ut laude dignum virum
<pb n="1129C"/>
quaererent, quem pontificem ordinarent. Tunc illi
ejus verbis acquiescentes, Nectarium generis nobilitate
decoratum constituerunt Constantinopolitanae
civitatis episcopum; Maximum vero Apollinaris contagio
laborantem, nudatum pontificali dignitate projecerunt.
THEODORETUS, <hi>lib.</hi> V, <hi>cap. 8, p.</hi> 206.</p>
<p>Tunc etiam regulam protulerunt ut Constantinopolitanus
episcopus haberet honoris privilegia post
pontificem Romanum, eo quod sit nova Roma. Firmaveruntque
rursus Nicaenam fidem, et patriarchas
constituerunt, distribuentes provincias, ut episcopi
uniuscujusque dioecesis ad Ecclesias non irent extraneas.
Hoc enim primitus propter persecutionis
tempus indifferenter agebatur. Distribuerunt itaque
<pb n="1129D"/>
Nectario quidem maximam civitatem et Thraciam;
Ponticam vero dioecesim Helladio, qui post Basilium
fuit; Caesaraeam Cappadociae Gregorio Nysseno,
Basilii germano; Troilo quoque Melitenae Armeniae
jus patriarchae dederunt; Asianam vero dioecesim
Iconii Amphilochius est sortitus; Optimus autem
Antiochiae Pisidiae; Aegyptum quoque Timotheo
Alexandrino distribuerunt. Porro Ecclesiarum orientalium
gubernationem ejus praesulibus commiserunt
Pelagio Laodiceno et Diodoro Tarsi, Antiochenae
Ecclesiae privilegia reservantes, quae tunc Meletio
praesenti dederunt. Definierunt pariter, ut si quid in
provincia qualibet emergeret, provinciae concilio finiretur.
In his omnibus suum praebuit etiam imperator
assensum. SOCRATES, <hi>lib.</hi> V, <hi>cap. 8, p.</hi> 265.</p>
<p>
            <pb n="1130A"/>Parvo siquidem tempore transeunte, sanctus quidem
Meletius est defunctus, et ab omnibus sapientibus
cum praeconiis maximis est sepultus. THEODORETUS, <hi>lib.</hi> 
 V, <hi>cap. 8, p.</hi> 206.</p>
<p>Aestate vero sequente, rursus plures episcopi ad
Constantinopolim pro causis ecclesiasticis sunt reversi,
ubi occidentalium episcoporum synodicam
susceperunt epistolam, invitantem eos ad Romam,
ut illic maximum celebraretur concilium. Sed illi
quidem profectionem, quasi nihil habituram lucri,
refugerunt; verum litteras direxerunt Damaso caeterisque
praesulibus, quas pro clariori notitia subdere
necessarium judicavi. THEODORETUS, <hi>lib.</hi> V, <hi>cap. 8, p.</hi> 
 207.
</p>
        </div2>

<div2>
          <head>CAPUT XIV. <hi>Epistola Constantinopolitani concilii ad papam Damasum et occidentales episcopos.</hi> </head>

<pb n="1130B"/>
<p>Dominis honorabilibus atque venerandis fratribus
et comministris Damaso, Ambrosio, Brittonio, Valeriano,
Acholio, Basilio et reliquis sanctis episcopis
in maxima Roma collectis, sancta synodus orthodoxorum
episcoporum congregatorum in maxima
civitate Constantinopoli, in Domino salutem.</p>
<p>Velut ignoranti vestrae reverentiae insinuare atque
narrare multitudinem passionum ab Ariana potentia
nobis saepius illatarum, forsitan supervacuum est.
Non enim ita negligere vestram credimus sanctitatem,
ut adhuc egeatis discere, quos certum est condolere.
Sed neque tales nos constrinxere tempestates,
<pb n="1130C"/>
ut pro sui parvitate latere potuissent. Neque
tempus persecutionis est novum; sed adhuc memoriam
servat antiquam, non solum in his qui passi
sunt, sed etiam in eis qui participes sunt illorum
quorum proprias indicant passiones. Hesterno enim,
ut ita dicamus, aut Lodie exsiliorum vinculis resoluti,
post innumeras tribulationes ad Ecclesias proprias
sunt reversi. Aliorum vero in exsilio defunctorum
funera revocata sunt. Quidam vero etiam ab
exsilio <emph>336</emph> remeantes, et ferventi haereticorum furore
detenti, amariora quam in exsilio in propriis
sunt perpessi, lapidibus ab eis obruti, sicuti beatus
Stephanus. Alii diversis macerati sunt suppliciis,
adhuc stigmata Christi et vulnera in suo corpore
circumferre noscuntur. Pecuniarum vero dispendia,
<pb n="1130D"/>
honoris ademptiones, singulorumque confiscationes
et machinamina, injurias atque vincula, quis numerare
valebit ad singula? Omnes enim tribulationes
vere super nos multiplicatae sunt ultra numerum.
Juste quidem, quoniam valde peccavimus. Aut certe
clemens Dominus passionum multitudine nos voluit
exercere. Propter haec itaque gratias Deo referimus:
quia et per tantas tribulationes servos corripit suos,
et secundum multitudinem miserationum suarum deduxit
nos rursus ad refrigerium. Nobis itaque tempus
et labor maximus necessarius fuit, quatenus
emendatio proveniret Ecclesiarum; ut, tanquam pro
longa aegritudine, diligentia paulatim adhibita, priscam
pietatis redderet sanitatem. Hoc etenim modo
putabimur persecutionibus acerrimis liberari, et Ecclesias,
<pb n="1131A"/>
longo tempore ab haereticis detentas, denuo
reparare. Verumtamen graves adhuc nobis sunt
lupi, qui postquam de caulis expulsi sunt, ex ipsis
pascuis oves abripiunt: collectas facere contendentes,
populos commoventes, et in nullo segnes ad Ecclesiae
laesionem. Erat itaque, sicut diximus, necessarium
huic operi tempus. Quia tamen fraternam
circa nos charitatem ministrantes, synodum in Romana
urbe Dei voluntate fecistis, et nos illic tanquam
membra propria, litteris Deo amabilis principis
evocastis; ut quoniam tunc ad tribulationes soli
sumus addicti, nunc sub imperatorum pia concordia
non sine nobis regnaretis; sed etiam nos vobiscum,
secundum apostolicam vocem <note>(I Cor. IV, 8)</note>, conregnaremus.
Oratio quidem nostra fuit, si esset possibile
<pb n="1131B"/>
ut omnes nostras simul relinquentes Ecclesias,
desiderio utili jungeremur. Quis enim nobis dabit
pennas sicut columbae, ut volemus, et apud vos requiescamus <note>(Psal. LIV, 7)</note>?
Sed quoniam hoc omnino
nudabat Ecclesias, requie nuper inchoata, resque nimis
erat plurimis impossibilis: quia concurreramus
in urbem Constantinopolitanam causa litterarum ad
nos praeterito anno directarum a vestra charitate
post Aquileiense concilium ad Deo amabilem imperatorem
Theodosium, propter hanc solummodo causam
usque ad Constantinopolim properati, et de hac
tantummodo synodo ferentes consensum episcoporum
qui per provincias permansere. Majoris vero
profectionis neque speravimus opus, neque praeaudivimus
omnino, antequam Constantinopolim veniremus.
Super haec autem induciarum angusto tempore
<pb n="1131C"/>
faciente, neque praeparare nos valentes ad longam
profectionem, neque universos communicatores nostros,
in provinciis positos commonere, et eorum
consensum sumere praevaluimus. Quoniam igitur
haec et alia multa plurimorum adventum prohibere
videbantur, quod erat secundum effectum [ <hi>ed.,</hi> secundum,
ad effectum] rerum, et vestrae circa nos
charitatis ostensionem, hoc egimus: reverendissimos
atque charissimos fratres et comministros nostros
episcopos Cyriacum, Eusebium et Priscianum
usque ad vos laborare alacriter exorantes, per quos
et nostram voluntatem pacificam et intentionem habentem
unitatis ostendimus, zelumque nostrum quem
pro saluberrima fide gerimus, indicamus. Nos etenim
persecutiones, sive tribulationes, sive minas
<pb n="1131D"/>
imperiales, sive crudelitates judicum, sive quaslibet
alias tentationes haereticorum, libenter sustinuimus
pro evangelica fide, quae in Nicaea Bithyniae a trecentis
decem et octo Patribus roborata dignoscitur.
Hanc enim et vobis, et nobis, et omnibus qui non
subvertunt verbum verae fidei, complacere confidimus,
quam scimus antiquissimam existere, et sequacem
baptismatis, docentemque nos credere in nomine
Patris, et Filii, et Spiritus sancti. Divinitatem
quippe, et virtutem, atque substantiam unam Patris,
et Filii, et Spiritus sancti credimus, et aequalem
honorem ac dignitatem, et imperium coaeternum, in
tribus perfectissimis subsistentiis, seu tribus perfectis
personis; ut neque Sabellini languor habeat
<pb n="1132A"/>
locum confusione subsistentiarum aut peremptione
proprietatum; neque Eunomianorum, et Arianorum,
et Pneumatomachorum, id est Spiritui resistentium,
blasphemia praevaleat; substantia videlicet
secundum illos, aut natura, aut divinitate divisa, et
increatae consubstantiali, et coaeternae Trinitati postrema
quaedam vel creata, vel alterius substantiae
natura detur. Inhumanationis vero Christi sermonem
sine aliqua violatione servamus, neque sine
anima, neque sine mente, aut imperfectam carnis
dispensationem suscipientes; sed totum scientes
perfectum quidem ante saecula existere Dei Verbum,
perfectum vero hominem in novissimo dierum
propter nostram salutem factum. Igitur quae de fide
a nobis aperte praedicantur, velut in summa haec
<pb n="1132B"/>
esse noscuntur: de quibus amplius instrui poteritis,
si et tomum in Antiochia factum a synodo ibi
constituta dignemini legere, et quod anno superiori
in Constantinopoli ab universali synodo cognoscitur
esse prolatum: in quibus latius fidem professi sumus,
et contra novitates haeresum nuper exortas
anathemata ex scripto protulimus. De dispensationibus
autem particularibus Ecclesiarum antiqua,
sicuti nostis, sanctio tenuit, et definitio sanctorum
Patrum in Nicaea convenientium secundum unamquamque
provinciam; et si pontifices voluerint, ut
cum eis vicini propter utilitatem celebrent ordinationes:
quibus rebus consequenter et caeteras ecclesias
apud nos aedificari cognoscite, et insignium ecclesiarum
haec approbasse sacerdotes. Porro Constantinopolitanae
<pb n="1132C"/>
urbis novellam, ut ita dicamus,
Ecclesiam, velut ex ore leonis haereticis suffossam
blasphemiis abstraximus; et per misericordias Dei
reverendissimum et Deo amabilem Nectarium episcopum
ordinavimus coram universali concilio cum
communi concordia, sub aspectu etiam Deo amabilis
imperatoris Theodosii, universique cleri, cuncta decernente
pariter civitate. In seniore autem et vere
apostolica Ecclesia Antiochiae Syriae, in qua prius
venerabile Christianorum appellatum est nomen,
reverendissimum et Deo amabilem episcopum Flavianum,
de universa provincia et orientali dioecesi
concurrentes, regulariter ordinarunt, omni Ecclesia
pariter decernente, et quasi sub una voce hunc honorante
virum. Quam ordinationem, tanquam legalem
suscepit commune concilium. In matre vero
<pb n="1132D"/>
cunctarum Ecclesiarum Hierosolymis constituta,
reverendissimum et Deo amabilem Cyrillum episcopum
esse significamus; qui regulariter olim a provincialibus
ordinatus, <emph>337</emph> plurima propter Arianos
diversis temporibus certamina passus est. His
igitur tam legaliter et canonice apud nos gestis,
etiam vestram reverentiam congaudere deposcimus,
spirituali intercedente dilectione, et timore dominico,
per quae [ <hi>mss.</hi> quem] humana removetur offensio
et Ecclesiarum aedificatio praeponitur universis.
Sic etenim verbo fidei concordante, et Christiana in
nobis charitate firmata, cessavimus dicere quod reprehendebat
Apostolus: <hi>Ego quidem sum Pauli, ego
vero Apollo, ego autem Cephae <note>(II Cor. I, 12)</note>
            </hi>; dum
<pb n="1133A"/>
omnes videlicet appareamus [ <hi>ms. Lyr.,</hi> videamur]
Christi, qui in nobis divisus non est. Et si sine
schismate corpus Ecclesiae, Deo adjuvante, servemus,
cum fiducia ante Domini tribunal astabimus.</p>
<p>Haec contra Arii, et Aetii, Eunomiique, vesaniam,
nec non contra Sabellii, Photini, Marcelli,
Pauli Samosateni et Macedonii, conscripserunt.
Similiter autem et Apollinaris novitatem palam abdicaverunt,
dicentes, Inhumanationes vero Domini
sine violatione servamus; neque sine anima, neque
sine mente, aut imperfectam carnis dispensationem
suscipientes.</p>
<p>Porro Damasus omni laude dignissimus, agnoscens
hanc haeresim exortam fuisse, non solum Apollinarem,
sed etiam Timotheum discipulum illius
<pb n="1133B"/>
abdicavit. Et hoc Orientem gubernantibus episcopis
litteris propriis indicavit, quas curavi subter adnectere.
THEODORETUS, <hi>lib.</hi> V, <hi>p.</hi> 208.
</p>
        </div2>

<div2>
          <head>CAPUT XV. <hi>Epistola Damasi de damnatione Apollinaris ad Timotheum.</hi> </head>
<p>Quoniam apostolicae sedi reverentiam debitam charitas
vestra distribuit, vobis plurimum, charissimi
filii, praestitistis. Nam licet Ecclesiae in qua sanctus
apostolus residens docuit quodammodo nos gubernacula,
quae suscepimus, teneamus, tamen profitemur
nos honore minores esse, et propterea omni modo
festinamus, ut ad gloriam ejus beatitudinis pervenire
possimus. Scitote igitur quia dudum Timotheum
profanum, ineruditum, Apollinaris haeretici discipulum,
<pb n="1133C"/>
cum impio ejus dogmate condemnavimus,
nec ultra concedimus ejus reliquias qualibet ratione
de caetero praevalere. Si autem adhuc ille serpens
antiquus, semel et secundo percussus, ad poenam
propriam reviviscit; quique extraneus ab Ecclesia
est mortiferisque venenis suis quosdam fidelium tentare
non cessat, hanc tanquam pestiferam declinate
corruptionem, quatenus vos memores apostolicae
fidei, quae praecipue in urbe Nicaena a Patribus ex
scripto prolata est, firmo gradu stabiles in fide et immutabiles
perduretis; et non vaniloquia et exterminabiles
quaestiones ab isto audire patiamini clericos
vestros aut plebem. Jam enim semel formam dedimus
<note>( <hi>Ed. V.,</hi> didicimus)</note>, ut qui semetipsum cognoverit
Christianum, illud servet quod ab apostolis
<pb n="1133D"/>
noscitur esse contraditum, dicente sancto Paulo: <hi>Si quis vobis annuntiaverit praeter id quod accepistis,
anathema sit 
 <note>(Galat. I, 9)</note>
            </hi>. Christus enim Filius Dei,
Dominus noster, humano generi per propriam passionem
salutem plenissimam condonavit, ut totum
hominem delictis obnoxium peccatis omnibus liberaret.
Hunc si quis in deitate sive in humanitate minus
aliquid dixerit habuisse, plenus spiritu diaboli,
gehennae semetipsum filium demonstravit. Cur itaque
rursus a me quaeritis damnationem Timothei? Qui et
hic judicio apostolicae sedis, praesente quoque Petro
Alexandrinae civitatis episcopo, cum Apollinari suo
doctore damnatus est, et in die judicii tormenta debitaque
<pb n="1134A"/>
supplicia sustinebit. Si vero quibusdam levioribus
ille suadet, veluti quamdam spem habens, qui
veram spem in Christi confessione mutavit, sciant,
se cum isto similiter perituros, cum quo ecclesiasticae
regulae resultabunt. Deus vos incolumes custodiat,
filii charissimi. THEODORETUS, <hi>lib.</hi> V, <hi>cap. 10,
p.</hi> 212.</p>
</div2>

<div2>
          <head>CAPUT XVI. <hi>Statuta sedis apostolicae contra diversas haereses.</hi> Vel, secundum ms. Santheod. <hi>Professio catholicae fidei quam papa Damasus destinavit ad Paulinum episcopum in Macedonia, qui fuit in Thessalonica.</hi> </head>
<p divs_removed="true">Sed etiam alia quaedam in eminentissima Roma
<pb n="1134B"/>
colligentes, contra diversas haereses conscripserunt,
quae huic operi necessaria subdere judicavi.

          </p>
          <div3 moved_from_p="true">
              <head>1.</head>
            <p>
 Quoniam post Nicaenum concilium talis error
exortus est, ut quidam dicere profano ore praesumant,
sanctum Spiritum per Filium fuisse factum,
anathematizamus eos qui non cum omni praedicant
libertate cum Patre et Filio sanctum Spiritum unius
ejusdemque substantiae atque potestatis existere.</p>
          </div3>
<div3>
            <head>2.</head>
            <p>
 Similiter autem anathematizamus et eos qui errorem
Sabellii sunt secuti, eumdem dicentes Patrem
esse quem Filium.</p>
          </div3>
<div3>
            <head>3.</head>
            <p>
 Anathematizamus Arium et Eunomium, qui simili
impietate, licet verbis discrepent, Filium tamen
et Spiritum sanctum creaturam esse confirmant.</p>
          </div3>
<div3>
            <head>4.</head>
            <p>
 Anathematizamus Macedonianos, qui ex Ariana
<pb n="1134C"/>
radice derivati, non impietatem, sed vocabulum
mutaverunt.</p>
          </div3>
<div3>
            <head>5.</head>
            <p>
 Anathematizamus Photinum, qui Hebionis haeresim
renovans, Dominum nostrum Jesum Christum
solum ex Maria confitetur.</p>
          </div3>
<div3>
            <head>6.</head>
            <p>
 Anathematizamus etiam eos qui duos filios esse
profitentur: unum ante saecula, et alium post carnis
assumptionem ex Virgine.</p>
          </div3>
<div3>
            <head>7.</head>
            <p>
 Anathematizamus et hos qui pro rationali anima
confirmant quia Dei Verbum in humanam carnem
conversum est; ipse namque Filius Verbum Dei,
non pro rationali anima et intelligibili in suo corpore
factus est; sed nostram, hoc est rationalem et
intelligibilem animam sine peccato assumpsit atque
salvavit.
<pb n="1134D"/>
</p>
          </div3>
<div3>
            <head>8. </head>
            <p>
Anathematizamus et eos qui dicunt Verbum Dei
productione et corruptione a Patre separatum, et
sine subsistentia <note>( <hi>Ed. Niv.,</hi> substantia)</note>; eum autem
terminandum esse blasphemant. Eos autem qui
ab Ecclesias ad alias Ecclesias migraverunt, tandiu
a nostra communione alienos habemus donec ad eas
redeant civitates in quibus primitus ordinati sunt.</p>
          </div3>
<div3>
            <head>9.</head>
            <p>
 Si quis autem, alio de loco migrante, ad locum
viventis ordinatus est, tandiu vacet sacerdotii <emph>338</emph> 
dignitate, qui propriam deseruit civitatem, donec
ejus successor requiescat in Domino.</p>
          </div3>
<div3>
            <head>10.</head>
            <p>
 Si quis non dixerit semper Patrem, et Filium,
et semper Spiritum sanctum esse, anathema sit.
<pb n="1135A"/>
</p>
          </div3>
<div3>
            <head>11. </head>
            <p>
Si quis non dixerit Filium natum ex Patre,
hoc est, ex ejus divina substantia, anathema sit.</p>
          </div3>
<div3>
            <head>12.</head>
            <p>
 Si quis non dixerit verum Deum Filium Dei,
sicut verum Patrem ejus, et omnia posse, et omnia
nosse, et Patri aequalem esse, anathema sit.</p>
          </div3>
<div3>
            <head>13.</head>
            <p>
 Si quis dixerit quia in carne degens Filius Dei,
cum esset in terra, in coelis et cum Patre non fuit,
anathema sit.</p>
          </div3>
<div3>
            <head>14.</head>
            <p>
 Si quis dixerit quia in passione crucis dolorem
passus est Filius Dei Deus, et non caro cum
anima, qua induta est forma servi, quam sibimet
assumpsit, sicut sancta Scriptura dixit, anathema
sit.</p>
          </div3>
<div3>
            <head>15.</head>
            <p>
 Si quis non dixerit quia in carne quam assumpsit
sedet in dextera Patris, in qua etiam venturus
<pb n="1135B"/>
est judicare vivos et mortuos, anathema sit.</p>
          </div3>
<div3>
            <head>16.</head>
            <p>
 Si quis non dixerit sanctum Spiritum ex Patre
esse vere et proprie, sicut et Filium ex divina substantia,
et Deum Dei Verbum, anathema sit.</p>
          </div3>
<div3>
            <head>17.</head>
            <p>
 Si quis non dixerit omnia posse Spiritum sanctum,
et omnia nosse, et ubique adesse, sicut et
Filium, et Patrem, anathema sit.</p>
          </div3>
<div3>
            <head>18.</head>
            <p>
 Si quis dixerit Spiritum sanctum facturam aut
per Filium factum, anathema sit.</p>
          </div3>
<div3>
            <head>19.</head>
            <p>
 Si quis non dixerit omnia per Filium et per
Spiritum sanctum fecisse Patrem, hoc est visibilia et
invisibilia, anathema sit.</p>
          </div3>
<div3>
            <head>20.</head>
            <p>
 Si quis non dixerit Patris et Filii, et Spiritus
sancti unam deitatem, potestatem, divinitatem, virtutem,
unam gloriam, dominationem, imperium,
<pb n="1135C"/>
unam voluntatem, et veritatem, anathema sit.</p>
          </div3>
<div3>
            <head>21.</head>
            <p>
 Si quis tres personas non dixerit veras Patris
et Filii, et Spiritus sancti, aequales, semper viventes,
omnia continentes, visibilia et invisibilia, omnia potentes,
omnia judicantes, omnia vivificantes, omnia
creantes, omniaque salvantes, anathema sit.</p>
          </div3>
<div3>
            <head>22.</head>
            <p>
 Si quis non dixerit adorandum sanctum Spiritum
ab universa creatura, sicut et Filium atque
Patrem, anathema sit.</p>
          </div3>
<div3>
            <head>23.</head>
            <p>
 Si quis de Patre et Filio bene sapuerit, de
sancto autem Spiritu non recte crediderit, haereticus
est: quia omnes haeretici de Filio Dei et de sancto
Spiritu male sapientes, in Judaeorum atque gentilium
incredulitate consistere convincuntur.</p>
          </div3>
<div3>
            <head>24.</head>
            <p>
 Si quis autem diviserit Deum Patrem, dicens
<pb n="1135D"/>
et Deum Filium, et Deum Spiritum sanctum, affirmans
deos dici, et non Deum, propter unam deitatem
ac potestatem, quam esse credimus et novimus,
Patris et Filii, et Spiritus sancti Deum unum; subtrahens
vero Filium et Spiritum sanctum, tanquam
solum opinatus Petrem Deum, anathema sit. Nomen
enim deorum et angelis, et omnibus sanctis a Deo
positum est atque donatum. De Patre vero, et Filio,
et Spiritu sancto, propter unam aequalemque divinitatem,
non deorum nomina, sed Dei nostri traditur
<note>( <hi>ms. Lyr.,</hi> creditur)</note> atque significatur, ut credamus
quia in Patre et Filio, et Spiritu sancto, solummodo
baptizamur, et non in archangelorum et angelorum
nominibus, sicut haeretici, aut sicut Judaei
gentilesque vesaniunt. Haec igitur Christianorum
<pb n="1136A"/>
salus est, ut credentes Trinitati, noc est, Patri et
Filio, et Spiritui sancto, et in ea baptizati, unam
deitatem, et potestatem, et divinitatem, et substantiam,
in eum esse credamus. Haec itaque Gratiano
vivente facta sunt. THEODORETUS, <hi>lib.</hi> V, <hi>cap.</hi> 10 et 11, <hi>p.</hi> 
 213.
</p>
          </div3>
        </div2>

<div2>
          <head>CAPUT XVII. <hi>Quod corpus Pauli Constantinopolitani pontificis de Ancyra fecerit referri Theodosius.</hi> </head>
<p>Interea Theodosius imperator corpus episcopi Pauli
de Ancyra tunc revocari fecit, quem Philippus praefectus
propter Macedonium exsilio destinatum, in
Cucuso Armeniae fecerat suffocari. Quod funus cum
honore maximo atque veneratione suscipiens, in ecclesia
recondidit quae nunc ex ejus nomine noscitur
<pb n="1136B"/>
appellari, quam tunc Macedoniani tenuerant ab Arianis
divisi, et expulsi sunt ab imperatore, quia ejus noluerunt
sequi fidem. SOCRATES, <hi>lib.</hi> V, <hi>cap. 9, p.</hi> 266.</p>
<p>In qua basilica plurimi nescientes veritatem, Paulum
apostolum illic jacere credunt, et maxime mulieres
ac populi. Hoc itaque tempore etiam Meletii
reliquiae in Antiochiam relatae, et juxta sepulcrum
Babylae martyris noscuntur esse reconditae. Fertur
enim quia per totam viam, jussu principis, ministrantibus
cunctis civitatibus, cum psalmodia et honore
debito funus ejus usque ad Antiochiam fuerit
revocatum. SOZOMEN., <hi>lib.</hi> VII, <hi>cap. 10, p.</hi> 716.
</p>
        </div2>

<div2>
          <head>CAPUT XVIII. <hi>De auspiciis imperatoris Arcadii.</hi> </head>
<p>
            <pb n="1136C"/>Inter haec Theodosius imperator filium suum Arcadium
designavit Augustum, consulatu Merobaudis
secundo et Saturnini <note>( <hi>An. Dom.</hi> 383)</note>, sexta decima
Januarii mensis die. Non longo post tempore aderant
undique totius religionis episcopi eodem consulatu,
Junio [ <hi>ms. Lyr.,</hi> Julio] mense. SOCRAT., <hi>lib.</hi> V, <hi>cap.
10, p.</hi> 267.</p>
</div2>

<div2>
          <head>CAPUT XIX. <hi>Quomodo Theodosius examinatione facta haereticorum omnes expulerit et foverit solos orthodoxos.</hi> </head>
<p>Inter haec evocans imperator Nectarium, tractabat
cum eo quid fieret, ut non Christianitas discordaret,
sed tota uniretur Ecclesia. Dicebat autem: Oportet
examinari quaestionem Ecclesias segregantem: quia
dum discordia recederet; concordia Ecclesias congregaret.
<pb n="1136D"/>
Hoc audiens Nectarius cogitabat, et evocans
Agelium, tunc Novatianorum episcopum, tanquam
in fide consortem, indicavit ei votum imperatoris. At
ille cum esset rebus aliis venerandus, de dogmate
tamen non valebat reddere rationem; sed lectorem
suum, Sisinnium nomine, statuit qui pro eo
deberet proferre sermonem, virum eloquentem et rebus
expertum, summeque scientem non solum sacrarum
profundissima litterarum, sed etiam philosophica <emph>339</emph> 
 dogmata. Is ergo dixit quia disputatio non solum
schismata non uniret, sed etiam haereses ad
contentiones potiores adduceret, et propterea Nectario
dedit tale consilium. Bene namque sciebat quia
veteres Patres principium subsistentiae Filio Dei dare
vitabant, quoniam percepissent eum esse Patri coaeternum.
<pb n="1137A"/>
Quapropter dedit consilium ut disputativas
fugeret intentiones, et testimonium ex traditione veterum
adhiberet, atque praesules haeresum requireret
imperator, utrum sermonem vellent facere de antiquis
Ecclesiae doctoribus qui ante divisionem floruerunt,
an certe illos velut alienos a Christianitate respuerent.
Et siquidem eos abnegarent, objiceretur eis:
Ergo eos anathematizare praesumite. Et si hoc perpetrare
praesumerent, a populo expellerentur. Quo
facto apertam fore victoriam veritatis. Si vero de
primis non offenderentur doctoribus: Nostrum, inquit,
est praebere veterum libros per quos nostrum
dogma eorum testimonio roboretur. Inter haec
cum Nectarius Sisinnium dicentem libenter audisset,
festinus ad palatium properavit, dixitque
<pb n="1137B"/>
principi consilium sibi datum. At ille, considerata
sententia, causam sapienter instituebat. Deinde convocatis
haeresiarchis, requisivit si susciperent magistros
Ecclesiae qui ante tempora divisionis extitissent.
Illis vero non abnegantibus, sed tanquam praeceptores
honorantibus, rursum imperator interrogavit
si eis horum testimonia Christiani dogmatis
complacerent. Haec audientes praesules haeresum atque
disputatores eorum (erant enim plurimi ad disputationis
certamina praeparati), in responso vehementer
haeserunt. Irruit enim in omnes magna discordia;
aliis dicentibus bonum imperatoris esse
propositum; aliis vere cogitantibus quia non eorum
expediret intentioni, dum alii aliter de libris veterum
sentire viderentur. Et nequaquam inter se conspirabant;
<pb n="1137C"/>
sed erant divisi, non solum adversus
alias haereses, sed etiam inter semetipsos, qui dudum
unius haeresis esse videbantur. Quamobrem
consors malitia sicut linguae gigantum veterum est
divisa, et turris eorum funditus est subversa. Cognoscens
igitur imperator eorum confusionem, et
quia in disputatione solummodo, et non in antiquis
expositionibus confidebant, alio properavit itinere,
eisque mandavit ut ex scripto unaquaeque religio
terminum suae fidei declararet. Tunc callidi viri singularum
haeresum subtiliter sua verba tractantes,
dogma proprium conscripserunt. Erat enim definitus
dies quo singuli episcoporum ad palatium convenirent.
Aderant ergo Nectarius et Agelius consubstantialitatis
fidei praesidentes, Arianorum vero Demophilus,
<pb n="1137D"/>
Eunomianorum ipse Eunomius, Macedonianorum
Eleusius Cyzici. Igitur imperator eos qui
convenerant et uniuscujusque dogmatis scripta suscipiens,
seorsumque recedens oravit intente ut ei
cooperaretur Deus ad veritatis electionem. Deinde
uniuscujusque dogmatis relegens scripturam, alia
quidem omnia tanquam divisionem Trinitatis introducentia
culpans, repente disrupit, et solum consubstantialitatis
dogma cum laude suscepit. Haec enim
occasio fuit ut Novatiani bene agentes intra civitatem
haberent rursus ecclesias. Admiratus namque
princeps eorum concordiam circa fidem, lege praecepit
ut propria oratoria detinerent, et privilegia
suae Ecclesiae atque fidei possiderent. Verum aliarum
religionum antistites propter discordiam suam in
<pb n="1138A"/>
reprehensionem sui populi venientes aestuabant, tristitiaque
confusi discedebant, et litteris consolabantur
alterutros, ut non affligerentur cur eos plurimi
relinquentes ad fidem consubstantialitatis accederent:
dicentes multos quidem vocatos, paucos autem
electos. Quod utique non dicebant, quando multum
populum per potestatem sibimet aggregabant. SOCRATES, <hi>lib.</hi> 
 V, <hi>cap. 10, p.</hi> 267.</p>
<p>Imperator interea lege sancivit ut haeretici neque
ecclesias haberent, neque de fide docerent, neque
episcopos aut alios ordinarent; et alios quidem e civitatibus
expelli, alios sine honore esse, neque frui
communi civitate permisit. Insuper crudeles poenas
adversus eos in lege conscripsit, quas tamen exsecutus
non est. Studebat enim ut per hoc concordes
<pb n="1138B"/>
existerent, non vero supplicio subjacerent. SOZOMEN., <hi>lib.</hi> 
 VII, <hi>cap. 12, p.</hi> 719.
</p>
        </div2>

<div2>
          <head>CAPUT XX. <hi>De schismate facto inter Orientales et Aegyptios propter Flavianum Antiochenum.</hi> </head>
<p>Sed neque ni qui tuebantur fidem Nicaeni concili penitus
a tristitia fuerunt extranei. Nam Antiocheni
eos qui in concilio praesentes fuerant declinabant;
Aegyptii, et Arabes, et Cyprii, Flavianum ab Antiochia
expellendum esse dicebant. Palaestini vero, et
Phoenices, atque Syri, pro Flaviano laborabant.
Quarum rerum terminum proprio loco narrabimus.
Eo siquidem tempore quo Constantinopoli de synodis
<pb n="1138C"/>
[ <hi>ms. Lyr., et ed. V.,</hi> haec synodus] agebatur, talia
circa Hesperiam provenerunt. Maximus de Britannorum
partibus contra Romanorum surrexit imperium,
et laboranti Gratiano contra Alamannos intulit
bellum. In Italia vero, puero satis existente Valentiniano,
rerum curam Probus exconsul atque
praefectus habebat. Justina vero Valentiniani mater,
cum esset Ariana, vivo quidem marito laedere non
praevaluit orthodoxos; eo mortuo, et filio valde juvenculo,
Mediolanum veniens, Ambrosio episcopo
erat infesta, ita ut eum destinari juberet exsilio. SOCRATES, <hi>lib.</hi> V, <hi>cap. 10 et 11, p.</hi> 269.</p>
<p>Cumque de Ecclesia juberetur exire Ambrosius,
ait: Ego sponte hoc non ago, ne lupis ovium septa
videar contradere, aut blasphemantibus Deum: hic
<pb n="1138D"/>
si placet occide, hoc loco mortem prona suscipio
voluntate. THEODORETUS, <hi>lib.</hi> V, <hi>cap. 13, p.</hi> 217.</p>
<p>Cumque populus, singulariter diligens Ambrosium,
resultaret, et trahentibus eum ad exsilium valde resisteret,
potius indignata Justina vocavit Benivolum
tunc quaestorem, jubens ut velociter proponeret legem
quae fidem prolatam Arimino confirmaret. Cumque
ille hoc agere declinaret, erat enim orthodoxus,
majoribus eum cingulis invitabat. Benivolus autem
discingens se, balteum ante pedes Augustae projecit:
dicens neque illum honorem, neque majorem velle
se pro impietatis habere mercede. Cumque ille hoc
facere omnimodis refutasset, inventi sunt alii quinequitiae
jussionibus ministrarent. SOZOMEN., <hi>lib.</hi> VII, <hi>cap. 13, p.</hi> 
 720.
<emph>340</emph> </p>
        </div2>

<div2>
          <head>CAPUT XXI. <hi>Quomodo Justina Ambrosium fuerit persecuta, et de Gratiani nece et invasione Maximi.</hi> </head>

<pb n="1139A"/>
<p>Inter haec nuntiatur quia Gratianus dolo tyranni
Maximi fuisset occisus. Andragatius enim dux Maximi,
in lectica portatus, ut occideret Gratianum, hujusmodi
opinionem misit in vulgus, quia uxor Gratiani
suo viro festinaret occurrere in Lugduno Galliae
civitate fluvium transeunti. Gratianus autem credens
conjugem revera venire, quam nuper acceperat,
non praecavit ejus insidias, et veluti caecus in
foveam, in manus hostis incurrit. Dum ergo venisset
Gratianus, quasi ad uxoris vehiculum, ex improviso
exsiliens Andragatius, Gratianum callidus interemit.
Mortuus ergo est consulatu Merobaudis et
Saturnini <note>( <hi>An. Dom.</hi> 383)</note>, anno imperii decimo
<pb n="1139B"/>
quinto, vitae vigesimo et quarto. Hoc itaque facto, ad
praesens contra Ambrosium ira Justinae quievit.
Porro Valentinianus, licet invitus, tempore necessitatis
flexus, in Maximi consensit imperio. Tunc Probus
metuens Maximi potestatem, ab Italia in Illyricum
venit, et in Thessalonica Macedoniae morabatur.
SOCRATES, <hi>lib.</hi> V, <hi>cap. 11, p.</hi> 270.</p>
<p>Cumque audisset Maximus quae contra Ambrosium
rursus magniloquum praedicatorem veritatis agerentur,
scripsit Valentiniano, ut bellum quod agebatur
contra Ecclesias solveretur: monens ut paternam
non amitteret pietatem; adjecitque etiam minas belli;
et nisi quiesceret, verba operibus adimpleret.
Quamobrem sumens exercitum, venit Mediolanum,
<pb n="1139C"/>
ubi tunc ille degebat. Porro Valentinianus agnoscens
ejus invasionem, fugit in Illyricum, experimento cognoscens
quae mala matris consilio sustineret. THEODORETUS, <hi>lib.</hi> 
 V, <hi>cap. 14, p.</hi> 217.</p>
<p>Porro Theodosius audiens quae a Justina fuerant
gesta, et a tyranno scripta, fugienti Valentiniano rescripsit
non esse mirandum si imperatori quidem
terror, tyranno vero potestas accresceret dum imperator
pietati rebellis exstitisset, tyrannus autem ei
auxilia commodaret; et propterea ille quidem fugeret
nudus, iste vero armaretur adversus nudum. THEODORETUS, <hi>lib.</hi> 
 V, <hi>cap. 15, p.</hi> 217.</p>
<p>Tunc igitur Theodosius imperator in maxima sollicitudine
constitutus contra tyrannum praeparabat
exercitum, metuens ne quid etiam contra juniorem
Valentinianum insidiae tyrannicae praevalerent. Ea
<pb n="1139D"/>
tempestate etiam legatio Persarum aderat, pacem
petens. Quo tempore filius quoque Honorius ei natus
est de uxore Placilla, consulatu Richomeri et Clearchi
<note>( <hi>An. Dom.</hi> 384)</note>, nona die Septembris mensis:
quo consulatu Agelius quoque Novatianorum episcopus
est defunctus. SOCRATES, <hi>lib.</hi> V, <hi>cap. 12,
p.</hi> 271.
</p>
        </div2>

<div2>
          <head>CAPUT XXII. <hi>De morte Timothei Alexandrini et ordinatione Theophili.</hi> </head>
<p>Sequenti vero consulatu Arcadii Augusti primo et
Baudonis <note>( <hi>An. Dom.</hi> 385)</note>, defuncto Timotheo Alexandrinae
civitatis episcopo, Theophilus suscepit praesulatum.
<pb n="1140A"/>
Post annum vero, Demophilo Arianorum antistite
moriente, Ariani Marinum quemdam episcopum
sibimet ordinaverunt, qui tamen diu non vixit,
sub quo divisa est Ariana religio. Quo moriente,
Dorotheum ab Antiochia Syriae deducentes habuerunt
pontificem. SOCRATES, <hi>lib.</hi> V, <hi>cap. 12, p.</hi> 271.</p>
</div2>

<div2>
          <head>CAPUT XXIII. <hi>De praelio Theodosii contra Maximum atque victoria.</hi> </head>
<p>Igitur imperator contra Maximum festinans, Constantinopoli
imperatorem filium reliquit Arcadium.
Cumque Thessalonicam venisset, invenit Valentiniani
judices in maxima tristitia constitutos, quia
tyrannum velut imperatorem ex necessitatis causa
susceperant. Theodosius autem aperte quidem nec
refutabat, nec admittebat legationem Maximi; non
<pb n="1140B"/>
tamen patiebatur sub tyranno positum imperium
Romanorum. Sumens ergo cunctum exercitum,
Mediolanum tendebat, ubi erat etiam Maximus. Interea
Ariani Constantinopoli positi, diversas opiniones
in populo seminantes, dicebant et exercitum imperatorem
amisisse, et ipsum tyranni ducibus subjugatum,
aliaque multa quae solent inimici voto nequitiae
jactare, ita ut crebro haec audientes, non opinionem,
sed vera jam crederent. His sermonibus Arianorum
populus inflammatus, ad irrationabilem quamdam
exarsit audaciam, domumque Nectarii episcopi concremavit,
consulatu Theodosii secundo et Cynegii
<note>( <hi>An. Dom.</hi> 388)</note>. Verum imperator Theodosius, dum
tyrannum aggrederetur, cognoscentes Maximi milites
praesentiam instructionis imperialis, et signorum
<pb n="1140C"/>
ejus adventum, nec famae quidem ipsius impetum
sustinere praevaluerunt; sed apprehendentes tyrannum,
vinctum ei protinus obtulerunt. Qui eodem
consulatu peremptus est septima et vigesima die Augusti
mensis. Andragatius autem, qui peremerat
Gratianum, in vicinum fluvium semetipsum projiciens
exspiravit. Tunc igitur imperatores Valentinianus et
Theodosius, peracta victoria, venere Romam. Erat
enim cum eis pariter et Honorius valde puer. Quem
post victoriam contra Maximum gestam, ab urbe
Constantinopolitana Theodosius evocaverat. Dumque
in Romana urbe morarentur, festivitates pro victoria
celebrantes, tunc suam bonitatem circa Symmachum
exconsulem Theodosius imperator ostendit. Is enim
Symmachus inter senatores praecipuus habebatur,
<pb n="1140D"/>
eratque Romani eloquii eruditione mirabilis, cujus
multi quoque reperiuntur libri. Scripsit autem Maximi
laudem, eamque recitavit: unde postea reus majestatis
esse videbatur. Quamobrem mortem metuens,
confugit in ecclesiam. Verum imperator, cum esset
perfectissimae Christianitatis, et non solum suae fidei
sacerdotes honoraret, sed etiam Novatianos, qui
proxime ipsius fidei decreta servarent, Leontio,
tunc Romano episcopo Ecclesiae Novatianorum, roganti
beneficium conferens, Symmachum absolvit a
crimine. Cumque veniam Symmachus meruisset,
apologeticum, id est satisfactionalem librum in
Theodosio conscripsit imperatore. SOCRATES, <hi>lib.</hi> V, <hi>cap. 12, 13 et 14, p.</hi> 
 271.
<emph>341</emph> </p>
        </div2>

<div2>
          <head>CAPUT XXIV. <hi>Quomodo latrocinia quae Romae per pistrinas fiebant Theodosius imper. removerit, et de lege contra adulteras mulieres prolata.</hi> </head>

<pb n="1141A"/>
<p>Theodosius igitur imperator, in Romana urbe positus,
multum profuit civitati, alia praebendo, alia
utiliter auferendo. Duas tamen res dignas confusione
prohibuit. Erant ab initio in urbe Roma domus ingenti
magnitudine fabricatae, in quibus panis fiebat
qui universae civitati ministrabatur. Horum mancipes,
tempore procedente, pistrina publica latrocinia
esse fecerunt. Cum enim essent molae in locis subterraneis
constitutae, per singula latera earum domnum
tabernas instituentes, meretrices in eis prostare
faciebant, quatenus per eas plurimos deciperent,
alios qui pro pane veniebant, alios qui ibi proluxuriae
<pb n="1141B"/>
turpitudine festinabant. Arte namque mechanica
in molam de taberna cadebant. Et hoc patiebantur
maxime peregrini. Et ita fiebat ut multi
usque ad senectutis tempus laborantes, exinde non
permitterentur exire: existimantibus eorum propinquis
eos esse defunctos. In hujusmodi laqueum quidam
miles Theodosii imperatoris incurrit. Cumque
fuisset clausus ad molam, nec dimitteretur exire,
evaginato gladio prohibentes occidit. At illi terrore
detenti militem dimiserunt. Haec agnoscens imperator,
et mancipes suppliciis interemit; sed et ipsa
pistrina funditus esse destruenda praecepit. Aliam
rursus abrogavit hujusmodi causam. Si qua mulier
in adulterio fuisset capta, haec non emendabatur,
sed potius ad augmentum peccandi contradebatur.
<pb n="1141C"/>
Includentes enim eam in angusto prostibulo, et admittentes
qui cum ea fornicarentur, hora qua turpitudine
miscebatur, tintinnabula percutiebantur, ut
eo sono illius injuria fieret manifesta. Haec audiens
imperator, permanere non est passus; sed ipsa prostibula
destrui jussit, aliisque poenis adulteram sancivit
affligi. His actis, relicto Romae Valentiniano,
ipse cum Honorio Constantinopolim remeavit consulatu
Daciani et Symmachi <note>( <hi>An. Dom.</hi> 391)</note>, die
decima mensis Novembris. SOCRATES, <hi>lib.</hi> V, <hi>cap. 18,
p.</hi> 277.</p>
</div2>

<div2>
          <head>CAPUT XXV. <hi>Quomodo Amphilochius Theodosio persuaserit, ut Arianorum conciliabula prohiberet.</hi> </head>
<p>Revertente siquidem Theodosio ab Hesperiis partibus,
<pb n="1141D"/>
venit ad eum Amphilochius, vir admirandus,
cujus saepe meminimus, supplicans ut Arianorum
concilia de singulis civitatibus prohiberet. Verum
imperator crudelem judicans esse petitionem, sprevit
eum. Porro sapientissimus Amphilochius eo quidem
tempore tacuit; sed causae remedium memorabile
praeparavit. Post aliquot namque dies ingressus palatium,
vidensque filium Arcadium jam imperatorem
astare patri, Theodosium solemniter salutavit;
filium vero non ei exhibita salutatione deseruit. Verum
imperator credens oblitum Amphilochium, invitavit
ut eum osculari deberet. At ille: Sufficit, inquit,
ei proprius honor. Tunc imperator contristatus
ad suam injuriam filio factam contumeliam judicavit.
<pb n="1142A"/>
Porro sapientissimus Amphilochius consilium suae
intentionis aperuit, et cum clamore dixit: Vides,
imperator, quemadmodum filio tuo contumeliam non
pateris irrogari? Crede ergo etiam omnium Deum
sic abominari eos qui unigenitum ejus Filium blasphemare
contendunt, et velut ingratos circa Salvatorem
et benefactorem semper habere in odio. Hoc
intelligens imperator, et gesta simul dictaque miratus,
legem repente protulit haereticorum concilia
prohiberi. THEODORETUS, <hi>lib.</hi> V, <hi>cap. 16, p.</hi> 218.</p>
</div2>

<div2>
          <head>CAPUT XXVI. <hi>De morte Paulini Antiocheni episcopi, et ordinatione Evangrii, et quomodo Flavianus sit Damaso reconciliatus.</hi> </head>
<p>Circa haec itaque tempora in Antiochia Syriae
Paulino episcopo moriente, plebs ejus declinabat
<pb n="1142B"/>
omni modo Flavianum. Et propter hoc Evagrium
ordinaverunt suae partis episcopum. Quo in brevi
tempore mortuo, alter quidem in ejus loco factus
jam non est, Flaviano quippe renitente. Verum hi
qui declinabant Flavianum propter jurisjurandi praevaricationem,
seorsum solemnia celebrabant. Porro
Flavianus omni virtute curabat ut eos sibimet aggregaret.
Quod post paululum hoc modo cognoscitur
evenisse. Cum Damasus Romanus pont. et
Theophilus Alexandrinus indignarentur circa Flavianum,
non solum propter perjurium [ <hi>ms. Lyr.,</hi> jurgium],
sed etiam quia ipse fuit occasio ut populus
fidelium discordaret, postea Theophilus a Flaviano
rogatus misit Isidorum presbyterum ut contristatum
Damasum Flaviano mulceret episcopo, dicens utilem
<pb n="1142C"/>
fore populi concordiam, si culpa jam facta Flaviano
remitteretur. Hoc itaque modo communione
reddita Flaviano, Antiochenus populus paulatim concordiam
reparavit. Ariani vero ab Ecclesiis pulsi,
in suburbanis Antiochenis collectas agebant. Inter
haec autem mortuo Cyrillo Hierosolymorum episcopo,
Joannes in ejus sede successit. SOCRATES, <hi>lib.</hi> V, <hi>cap. 15, p.</hi> 
 273.</p>
</div2>

<div2>
          <head>CAPUT XXVII. <hi>Quomodo apud Alexandriam paganorum templa destructa sint.</hi> </head>
<p>Eo siquidem tempore etiam in Alexandria hujus
modi seditio generata est. Praeceperat imperator ut
studio Theophili in Alexandria paganorum templa
destruerentur. Theophilus potestate percepta, studuit
<pb n="1142D"/>
paganorum destruere mysteria, et templum quidem
Mithrae purgavit, Serapidis vero subvertit. Verum
Mithrae sacra, ubi homicidia perpetrabant, publice
patefecit. Serapidis autem et aliorum risu plena
monstravit: jubens per mediam plateam portari verenda
quae pagani cum maximo honore venerabantur.
Haec pagani videntes, maxime philosophi, injuriam
ferre nequiverunt: uno namque impetu contri
Christianos <emph>342</emph> facto [ <hi>ms. Santheod.,</hi> accedentes],
neces innumeras perpetrarunt; resistentibusque
Christianis clades haec usque ad immensa bella processit.
Mortui denique sunt in ea congressione paganorum
pauci, Christianorum plurimi, ex utraque
vero parte innumeri vulnerati. Porro pagani metu
<pb n="1143A"/>
principis, postquam caede fuerant satiati, per loca
singula celabantur; multi quoque etiam de civitate
fugerunt. Inter quos Helladius Ammoniusque grammatici,
apud quos ego valde puer Constantinopoli
legi. Et Helladius quidem sacerdos Jovis esse dicebatur,
Ammonius vero Simiae. His ita gestis, Theophilo
in destructione templorum solatia ministrabant
praefectus Alexandriae et dux ordinis militaris. Idola
siquidem deorum conflabantur ad faciendas ollas, et
ad Alexandrinae Ecclesiae diversas utilitates, cui ab
imperatore donati fuerant dii ad expensas egentium.
Cum igitur Theophilus omnes contrivisset deos,
unum tantummodo reliquit Simiae simulacrum: jubens
id publice proponi atque servari, ne sequenti
tempore pagani negarent tales se adorasse deos.
<pb n="1143B"/>
Quam rem novi ego, quia graviter ferebat Ammonius
grammaticus, dicens paganos nihil tam grave
perpessos, nisi quia non conflatum est et ipsum, sed
pro derisione unum illud idolum servaretur. Helladius
autem gloriabatur, dicens quia in congressione,
Christianorum novem ipse peremerit. SOCRATES, <hi>lib.</hi> 
 V, <hi>cap. 16, p.</hi> 274.</p>
<p>Igitur imperator audiens quae Alexandriae fuerant
perpetrata, beatificavit quidem Christianos, martyrum
eis palmas attribuens, eo quod pro dogmate
tanta pericula pertulissent; paganis autem veniam
dedit, ut eis Christianitatem facile suaderet. Jussitque
ut templa funditus, quae fuerant caedis causa, destruerentur.
Cujus litterae, dum publice lectae fuissent,
et Christiani paganos impeterent, terrore ducti
<pb n="1143C"/>
custodes Serapidis, fugerunt; et ex illo tempore
Christiani ea loca tenuisse noscuntur. Olympius autem
philosophus (sicuti audivi non ante multum tempus),
lucescente die qua hoc evenit, audivit quemdam
in templo Serapidis alleluia psallentem. Cumque januis
clausis adhuc quietis tempore nullum ibi conspiceret,
sed tantummodo vocem psallentis audiret,
cognovit signo quid esset futurum; et latenter egressus,
inventa nave discessit. SOZOMEN., <hi>lib.</hi> VII, <hi>cap. 15,
p.</hi> 724.
</p>
        </div2>

<div2>
          <head>CAPUT XXVIII. <hi>De fraudibus quas per templa sua pagani faciebunt.</hi> </head>
<p>Theophilus igitur Alexandrinam urbem idolorum
errore purgavit, et non solum a fundamentis templa
<pb n="1143D"/>
subvertit, sed etiam fallaciam sacerdotum his qui
seducebantur aperuit. Erant enim simulacra aerea ligneaque
intus vacua, et dorsum copulatum ad parietes
habentia: ubi quaedam foramina relinquebant,
et per adyta [ <hi>ed., V.</hi> abdita] ascendentes, et intrantes
in simulacra, quae volebant per eorum ora loquebantur;
et hoc modo seducebantur jugiter audientes.
In Serapidis igitur ascendens templum, vidit
simulacrum quod magnitudine sua terrebat aspicientes.
Referebatur etiam sermo fallax, quia si quis
juxta illud accederet, mox terra commoveretur, et
pestis cunctos invaderet. Sed haec verba fabulis anilibus
plena esse confidens, magnitudinem despexit
velut exanimem, jussitque alicui habenti securim, ut
<pb n="1144A"/>
Serapim forti percussione confringeret. Cumque cecidisset,
clamaverunt omnes illas aniles fabulas formidantes.
Porro Serapis neque doluit, nempe ligneus;
neque vocem emisit, sicut exanimis. Cum vero ejus
abstulissent caput, greges soricum exinde cucurrerunt.
Erat enim habitatio soricum Aegyptiorum
deus. Tunc eum per partes incidentes igne concremaverunt,
caput autem per totam traxerunt urbem.
THEODORETUS, <hi>lib.</hi> V, <hi>cap. 22, p.</hi> 228.</p>
</div2>

<div2>
          <head>CAPUT XXIX. <hi>De characteribus sub crucis figura factis qui in templo Serapidis sunt inventi.</hi> </head>
<p>Cumque templum Serapidis nudaretur, inventae
sunt litterae in lapidibus sculptae, quae apud Aegyptios
vocantur sacrae, habebantque ipsi characteres figuram
<pb n="1144B"/>
crucis. Hoc Christiani videntes atque pagani,
singuli eorum hoc signum religioni propriae deputabant.
Christiani dicebant signum esse salutiferae passionis
Christi, pagani vero aliquam communionem
Christo esse et Serapidi per hoc signum asserebant.
Interpretes autem signum crucis insinuare dicebant
vitam superventuram. Quam ob causam Christiani ad
summum fastigium sunt evecti. Cumque et per alias
litteras quae apud eos sacrae dicuntur, indicaretur
terminum habiturum Serapidis templum, quando
character crucis apparuisset, qui vitam superventuram
sine dubio declararet, multo plurimi ad Christianitatem
festinabant, et peccata confitentes, baptizabantur.
Sed ego non arbitror sacerdotes Aegyptiorum
adventum praescisse Christi, et crucis signaculum
<pb n="1144C"/>
designasse. Nam si sacramentum adventus Domini a
saeculis et a generationibus fuit absconditum, sicut
dicit Apostolus <note>(Ephes. III, 9)</note>, et latuit principem
nequitiae diabolum, multo magis famulos ejus sacerdotes
Aegyptiorum. Sed divina providentia hoc praestruxit,
ut in litterarum fieret quaestione, quod etiam
in apostolo Paulo monstratum est. Nam et ille sancto
Spiritu ditatus, multos Atheniensium adduxit ad
fidem, quando ea quae in ara erant scripta, sensu
propriae narrationis exposuit. Nisi forte quis dicat
quia etiam in sacerdotibus Aegyptiorum operatus
fuerit Deus sicut in Balaam et in Caipha; et illi quoque
prophetasse referuntur. SOCRATES, <hi>lib.</hi> V, <hi>cap. 17,
p.</hi> 276.</p>
</div2>

<div2>
          <head>CAPUT XXX. <hi>De caede quae sub Theodosio Thessalonicae facta est, et de poenitentia ejusdem Theodosii Ambrosiique constantia.</hi> </head>

<pb n="1144D"/>
<p>Non est itaque facile hominibus universas vitare
hostis insidias. Nam dum quispiam libidinis effugerit
passionem, incurrit in avaritiam. Qua declinata, invidiae
fovea praeparatur. Hanc si transcenderit, vitium furoris
incurrit; et alios plurimos ponit laqueos inimicus,
quibus capere possit incautos. Et corporis quidem passiones <emph>343</emph> 
 habet facile ministrantes, ut animam
possit occidere. Sed mens divino solatio vigilans
machinationum ejus destruit argumenta. Humanam
namque naturam participatus Theodosius imperator,
habuit passionum quoque communionem, justoque
<pb n="1145A"/>
furori immensam permiscens crudelitatem, injustam
operatus est passionem. Quam rem narrare necessatium
est et pro utilitate legentium, et pro memorabili
virtutum opinione. Thessalonica civitas est grandis
et populosa, in qua dum fuisset orta seditio, quidam
judicum lapidati sunt atque trucidati. Hinc indignatus
Theodosius, iracundiae non refrenavit infirmitatem;
sed jussit injustos gladios super omnes
evaginari, et una cum nocentibus innocentes interimi.
Septem millia etenim hominum, sicut fertur, occisa
sunt, non praecedente judicio; sed tanquam in messibus
omnes simul caesi sunt. Hujusmodi cladem, plenam
valde gemitibus, audiens Ambrosius, cum princeps
Mediolanum venisset, et solemniter in sacrum
voluisset intrare templum, occurrit foris ad januas,
<pb n="1145B"/>
et ingredientem his sermonibus a sacri liminis incessu
prohibuit. Nescis, inquit, imperator, perpetratae
a te necis quanta sit magnitudo, neque post
causam tanti furoris mens tua molem praesumptionis
agnoscit; sed forte recognitionem peccati prohibet
potestas imperii. Decet tamen ut vincat ratio potestatem.
Scienda quippe natura est, ejusque mortalitas,
atque resolutio, et pulvis progenitorum ex quo facti
et ad quem redigendi sumus, et non flore purpureo
confidentem infirmitates operti corporis ignorare.
Coaequalium hominum princeps es, o imperator, et
conservorum. Unus enim est omnium Dominus, rex
omnium et creator. Quibus igitur oculis aspicies
communis Domini templum? Quibus palpabis pedibus
sanctum illius pavimentum? Quomodo manus extendes,
<pb n="1145C"/>
de quibus adhuc sanguis stillat injustus? Quomodo
hujusmodi manibus suscipies sanctum Domini
corpus? Qua praesumptione ore tuo poculum sanguinis
pretiosi percipies, dum furore verborum tuorum
tantus injuste sit sanguis effusus? Recede igitur, recede,
ne secundo peccato priorem nequitiam augere
contendas. Suscipe vinculum quo te omnium Dominus
nunc ligavit; est enim medicina maxima sanitatis.
His sermonibus imperator obediens (erat enim
divinis eruditionibus enutritus, et aperte sciens quae
sunt propria sacerdotum, quae regum), gemens et
deflens ad regalia remeavit. Cumque octo mensium
continuum transisset tempus, propinquavit Nativitatis
Salvatoris nostri festivitas. Imperator autem lamentationibus
assiduis in palatio residens, continuas
<pb n="1145D"/>
lacrymas incessabiliter expendebat. Ingressus autem
Rufinus tunc magister, et singularem apud principem
fiduciam habens, et videns principem in lamentationibus
prostratum, accessit ut lacrymarum causas inquireret.
At ille amarissime ingemiscens, et vehementius
lacrymas fundens: Tu, inquit, Rufine, ludis,
et mea mala non sentis. Ego autem lamentor et gemo
calamitatem meam: quia servis quidem et mendicantibus
aperta sunt templa Dei, et proprium Dominum
ingredientes licenter exorant, mihi vero ingressus
ad eum non est. Insuper etiam coeli sunt
mihi clausi. Haec dicens, verba singula singultibus
interrumpebat. Tunc Rufinus: Curro, inquit, si tibi
placet, pontificique precibus persuadeo ut solvatur
vinculum quod ligavit. Ait imperator: Non suadebis
<pb n="1146A"/>
Ambrosio. Novi ego decretum illius esse justum, neque
reverebitur imperialem potentiam, ut legem
possit praevaricari divinam. Cumque Rufinus verbis
plurimis uteretur, et promitteret Ambrosium esse
flectendum, imperator eum pergere cum festinatione
praecepit. Ipse vero spe data post paululum est secutus,
credens Rufini promissionibus. Porro vir mirandus
Ambrosius mox ut vidit Rufinum, ait: Impudentiam
canum imitatus es, o Rufine, tantae videlicet
necis auctor existens, pudorem ex fronte detergens,
nec erubescis, nec metuis contra imaginem latrare
divinam. Cumque Rufinus supplicaret, et imperatorem
diceret esse venturum, superno zelo accensus
Ambrosius ait: Ego vero, inquit, Rufine, praedico,
quoniam eum ingredi sacra limina prohibebo; si vero
<pb n="1146B"/>
imperium in tyrannidem mutaverit, necem libenter et
ego suscipiam. Haec et alia plurima Rufinus audiens,
nuntiavit imperatori votum antistitis, monens ne de
palatio forte procederet. At imperator haec in media
jam platea cognoscens: Pergo, inquit, et justas in
facie suscipio contumelias. Cumque ad sacra limina
pervenisset, in sanctam quidem basilicam non praesumpsit
intrare; sed veniens ad antistitem, et inveniens
eum in salutatorio residentem, supplicabat ut
ejus vincula resolveret. At ille tyrannicam dicebat
ejus esse praesentiam, et contra Deum vesanire Theodosium,
ejusque calcare leges. Verum imperator:
Non, inquit, insurgo adversus ecclesiasticas sanctiones,
nec inique ingredi limina sacra contendo; sed
te solvere mea vincula deposco, et communis Domini
<pb n="1146C"/>
pro me exorare clementiam, nec mihi januam
claudi, quam cunctis poenitentiam agentibus Dominus
noster aperuit. Tunc antistes: Quam, inquit,
poenitentiam ostendisti post tantas iniquitates? Quibus
medicaminibus incurabilia vulnera plagasque curasti?
At imperator: Tuum, inquit, opus est et docere,
et medicamina temperare; meum vero oblata
suscipere. Tunc sanctus Ambrosius: Quoniam furori,
inquit, tuum judicium commisisti, et non ratio
protulit sententiam, sed potius iracundia: scribe legem
quae decreta furoris evacuet, ut triginta diebus
sententia necis atque proscriptionis in litteris tantummodo
maneat, et judicium rationis exspectet;
quibus transactis diebus, ira videlicet jam cessante,
ratio causam judicans, apud semetipsam quae cognoverit
<pb n="1146D"/>
sub veritate disponat. In his enim diebus agnoscetur
an justa sit quam protuleris, an injusta sententia.
Et siquidem ratio probaverit injusta quae sunt
prolata, disrumpet; si vero justa, firmabit. Dierum
vero numerus ad haec examinanda sufficiet. Hanc
admonitionem imperator animo lubenti suscipiens,
et optimam esse confitens, legem conscribi repente
praecepit, et propriae manus litteris confirmavit. Quo
facto, vinculum ejus solvit Ambrosius. Quae lex hactenus
observatur. Est enim hujusmodi.</p>
<p>Impp. Gratianus, Valentinianus, et Theodosius
Augg. Flaviano praefecto praetorio Illyrici.</p>
<p>Si vindicari in aliquos severius contra nostram <emph>344</emph> 
 consuetudinem pro causae intuitu jusserimus,
nolumus statim eos aut subire poenam, aut excipere
<pb n="1147A"/>
sententiam; sed per dies triginta super statu eorum
sors et fortuna suspensa sit. Reos sane accipiat vinciatque
custodia, et excubiis solertibus vigilanter observet.</p>
<p>Sic igitur sacratissimus imperator ingredi limina
praesumens, non stans Domino supplicavit, neque genua
flexit; sed pronus in pavimento jacens, Davidicam
proclamavit vocem: <hi>Adhaesit pavimento anima
mea, vivifica me secundum verbum tuum <note>(Psal. CXVIII,
25)</note>
            </hi>. Manibus autem capillos evellens, frontemque
percutiens, et pavimentum lacrymarum guttis aspergens,
veniam impetrare poscebat. Cumque tempus
accederet quo munus ad altare solebat offerre, surgens
cum lacrymis est ingressus. Cum vero obtulisset,
sicuti solitus erat, intra cancellos stetit. Rursus
<pb n="1147B"/>
autem Ambrosius non quievit, sed differentiam
locorum edocuit. Et primo quidem requisivit quid
ibidem exspectaret: imperatore dicente sustinere se
sacrorum perceptionem mysteriorum; per archidiaconum
remandavit: O imperator, interiora loca tantum
sacerdotibus sunt collata, quae caeteri nec ingredi,
nec contingere permittuntur. Egredere igitur,
et hanc exspectationem cum caeteris habe communem.
Purpura namque imperatores, non sacerdotes
facit. Tunc fidelissimus imperator etiam hanc traditionem
animo lubenti suscipiens, remandavit: Non
audaciae causa intra cancellos mansi, sed in Constantinopolitana
urbe hanc consuetudinem esse cognovi.
Unde ago gratias pro hujusmodi medicina [ <hi>ed. V,</hi> disciplina].
Tali ergo tantaque et praesul et imperator
<pb n="1147C"/>
virtute clarebant. Ego namque utriusque opus admiror,
illius fiduciam, hujus autem obedientiam; illius
zeli fervorem, hujus fidei puritatem. Porro regulas
pietatis, quas a magno sacerdote percepit, etiam reversus
in Constantinopolitana urbe servavit. Nam
dum festivitatis tempore ad ecclesiam processisset,
oblatis ad altare muneribus, mox egressus est. Cumque
Nectarius tunc praesul Ecclesiae mandasset ei
cur intus stare noluisset, mandavit princeps: Vix,
inquit, potui discere quae differentia sit imperatoris
et sacerdotis; vix enim inveni veritatis magistrum.
Ambrosium namque solum novi digne vocari pontificem.
Tantum itaque profuit increpatio a viro virtutibus
florente prolata. THEODORETUS, <hi>lib.</hi> V. <hi>cap. 16,
17. Edit. Christ. Vales. cap. 16, 17, 19, p.</hi> 218.
</p>
        </div2>

<div2>
          <head>CAPUT XXXI. <hi>De virtutibus uxoris Theodosii.</hi> </head>

<pb n="1147D"/>
<p>Habebat igitur imperator et aliam utilitatis occasionem,
per quam de bonis operibus triumpharet.
Conjux enim ejus de divinis legibus eum saepius admonebat,
seipsam tamen perfecte prius erudiens.
Non enim regni fastigiis elevata est, sed potius divino
amore succensa. Beneficii namque magnitudo majus
ejus desiderium benefactoris adhibebat. Repente
namque ut venit ad purpuram, claudorum atque debilium
maximam habebat curam, non servis, non
aliis ministris utens, sed per semetipsam agens, et
ad eorum habitacula veniens, et unicuique quod
opus haberet praebens. Sic etiam et per ecclesiarum
<pb n="1148A"/>
xenodochia discurrens, suis manibus ministrabat infirmis,
ollas eorum extergens, jus gustans, offerens
coclearia, panem frangens, cibosque ministrans, calices
diluens, et alia cuncta faciens quae servis et
ministris mos est solemniter operari. His autem qui
eam de talibus rebus nitebantur prohibere dicebat:
Aurum distribuere opus imperii est; ego autem pro
ipso imperio hoc opus offero bona mihi omnia conferenti.
Nam viro suo saepe dicebat: Oportet te semper,
marite, cogitare quid dudum fuisti, quid modo
sis. Haec si semper cogitaveris, ingratus benefactori
non eris; sed imperium quod suscepisti legaliter gubernabis,
et harum rerum placabis auctorem. His
ergo sermonibus velut optimam quamdam utilitatem
virtutisque abundantiam conjugi suo offerebat. THEODORETUS,
<pb n="1148B"/> <hi>lib.</hi> 
 V, <hi>cap. 18. Edit. Christ. Vales. cap.
19, p.</hi> 223.</p>
</div2>

<div2>
          <head>CAPUT XXXII. <hi>De indignatione et reconciliatione Theodosii propter Antiochenos, statuam conjugis illius deponentes.</hi> </head>
<p>Haec itaque ante maritum defuncta est. Post aliquantum
vero tempus mortis ejus aliquid tale provenit,
quod maximum amorem quem habuit circa eam
imperator ostendit. Coactus itaque Theodosius plurimorum
continuatione bellorum quamdam illationem
novam imposuit civitatibus. Antiochena vero
civitas novum vectigal ferre non potuit; sed videns
populus suspendi diversos, egit quod vulgus solet,
occasionem seditionis inveniens; deponentes enim
imaginem ornatissimae Placillae (sic enim Augusta
<pb n="1148C"/>
fuerat vocitata), per omnem traxere civitatem. Haec
audiens imperator et indignatus, abstulit privilegia
civitatis, urbique vicinae, id est Laodiciae primatum
tradidit: credens hinc maxime Antiochenos affligere.
Post haec autem incendere, et destruere, et adinstar
vicorum Antiochiam redigere minabatur. Administratores
autem locorum quosdam comprehensos interemerunt,
antequam hanc praesumptionem cognosceret
imperator. Haec autem omnia imperator quidem
praecipiebat, non tamen fiebant, prohibente id
lege quam proferri fecit Ambrosius. Cum igitur venissent
qui portabant minas imperatoris Hellebichus
magister militum, et Caesarius magister officiorum,
erant omnes sub formidine constituti; porro viri eremum
<pb n="1148D"/>
habitantes, virtutis propugnatores,, multi tunc
et optimi viri, plurima monita, simul et preces eis
qui a principe missi fuerant offerebant. Macedonius
autem vir sanctus, nihil hujus vitae sciens, sed etiam
divinorum librorum penitus inexpertus, in summitatibus
habitans montium, diebus ac noctibus Salvatori
omnium puras offerebat preces, non imperatoris indignatione 
permotus, non judicum ab eo missorum,
in media civitate utriusque chlamydem comprehendens,
ab equis suis ut descenderent imperabat. At
illi parvulum senem pannis obsitum vilissimis intuentes,
primitus indignati sunt. Cum vero quidam obsequia
perhibentium virtutem viri illius indicassent,
repente ab equis desilientes, et genua ejus tenentes,
veniam suppliciter implorabant. At ille sapientia divina
<pb n="1149A"/>
repletus, haec eis verba locutus est: O amici, dicite
imperatori: <emph>345</emph> Non es imperator solummodo,
sed etiam homo. Noli itaque respicere solum imperium,
sed considera quoque naturam. Nam cum sis homo,
ejusdem naturae hominibus cognosceris imperare, et
secundum imaginem divinam atque similitudinem
hominum creata natura est. Noli igitur crudeliter atque
saevissime Dei imaginem necibus subjugare. Irritas
enim Creatorem, dum illius punis imaginem. Illud
quoque considera, quia tu ipse tantum propter aeream
contristaris imaginem. Quantum vero differat inanimata
res animatae, viventi atque rationali, cunctis
sensum habentibus est apertum. Insuper etiam illud
consideret, quia nobis quidem facile est pro una imagine
plurimas aereas reparare; at illi omnino difficile
<pb n="1149B"/>
vel unum capillum restituere peremptorum. Haec illi
audientes, principique mandantes, flammam iracundiae
penitus exstinxerunt. Qui pro terroribus satisfactionem
rescripsit, et causam indignationis innotuit.
Non, inquit, oportuerat, me peccante, mulierem omni
favore dignissimam, post mortem tantam contumeliam
sustinere. Adversum me namque furore indignantes
decebat armari. Adjecit etiam quia tribularetur
et ingemisceret, eo quod audisset aliquos a judicibus
interemptos. THEODORETUS, <hi>lib.</hi> V, <hi>cap. 19.
Edit. Christ. Vales. cap. 19 et 20, p.</hi> 244.</p>
</div2>

<div2>
          <head>CAPUT XXXIII. <hi>Quomodo Theodosius fuerit paganis infensus.</hi> </head>
<p>Fidelissimus igitur imperator tunc contra errorem
paganorum suum transtulit studium, legesque conscripsit,
<pb n="1149C"/>
praecipiens idolorum templa subverti. Constantinus
enim maximus, omni favore laudandus, qui
primus pietate ornavit imperium, daemonibus quidem
sacrificare omnibus interdixit; non tamen eorum
templa destruxit, sed inaccessibilia esse praecepit.
Cujus filii paterna vestigia sunt secuti. Julianus autem
renovavit impietatem, et flammam veteris seductionis
accendit. Porro Jovianus, imperio sumpto, rursus
immolationes prohibuit idolorum. Valentinianus autem
major hujusmodi legibus usus, gubernavit Europam.
Porro Valens omnibus quidem aliis concessit
ut religiones suas colerent sicut vellent, illos solos
impugnans qui pro apostolicis dogmatibus decertabant.
Omni siquidem tempore ejus imperii, et ad
aras ignis accendebatur, et libamina atque sacrificia
<pb n="1149D"/>
idolis offerebantur. Sed et publicas festivitates per
plateas agebant, et Orgia Dionysii celebrabant, et cum
scutis [ <hi>ms. Santheod. et ed. V.,</hi> sacris] currebant,
canes eviscerantes, furentes, atque bacchantes, et
agentes omnia quae nequitiam proprii doctoris insinuant.
Haec omnia Theodosius inveniens fidelissimus
imperator, radicitus evulsit et oblivioni contradidit.
THEODORETUS, <hi>lib.</hi> V, <hi>cap. 20. Edit. Christ. Vales.
cap. 21, p.</hi> 226.</p>
</div2>

<div2>
          <head>CAPUT XXXIV. <hi>Quomodo Marcellus episcopus Apameae templa destruxit.</hi> </head>
<p>Primus igitur aliorum Marcellus episcopus, lege
principis pro armis usus, propriae civitatis templa
<pb n="1150A"/>
destruxit: de fiducia divina, non de hominum virtute
praesumens. Quod opus dignum memoria narrare
non silebo. Defuncto Joanne, Apamiae civitatis episcopo,
Marcellus vir sanctissimus ordinatus est, fervens
spiritu secundum Apostolum. Inter haec venit
praefectus Orientis Apamiam, duos millenarios cum
subjectis habens. Quo facto, populus militari timore
perterritus est. Ubi dum esset templum Jovis valde
praecipuum et ornamentis plurimis variatum, id praefectus
destruere nitebatur. Videns autem forte nimis
aedificium ac robustum, impossibile judicavit hominibus
lapidum juncturas et commissiones posse dissolvere.
Erant enim ingentes et alterutris illigati, insuper
et ferro plumboque conjuncti. Porro Marcellus pusillanimitatem
praefecti videns, eum quidem misit ad alias
<pb n="1150B"/>
civitates; ipse vero supplicabat Deo ut templi destruendi
praeberet occasionem. Inter haec venit quidam
sponte diluculo, non structor, non lapidum sector,
neque alterius cujuscunque peritus artis; sed lapides
ferre et ligna in humeros consuetus. Is ergo
accedens promisit facile templum esse solvendum:
qui tantummodo accipere mercedem poscebat artificum.
Cumque hoc sanctus pontifex promisisset, hoc
ille machinatus est. Cohaerebat enim templo in altitudine
constituta ex quatuor lateribus porticus; erantque
columnae ingentes, et altitudinem templo habentes
aequalem. Singularum vero circulus columnarum
erat sedecim cubitorum. Porro natura petrae fortissima
erat, quae non facile quibuslibet ferramentorum
generibus rumperetur. Harum itaque tres per circuitum
<pb n="1150C"/>
suffodiens, et sub earum basibus fortia ligna
supponens, immisit ignem. Quo facto, non poterat
ligna naturaliter ignis accendere: daemon etenim
quidam teterrimus apparuit, qui flammam vires suas
prohibuerat operari. Cumque frequenter hoc facerent,
et molitionem suam explere non possent, nuntiaverunt
hoc pontifici meridie dormienti. At ille repente
ad ecclesiam concurrens, et aquam in vasculo
portari praecipiens, aquam posuit sub altari. Ipse
vero in pavimento posita fronte clementi Domino
supplicabat ne amplius tyrannidem daemonis ullam
pateretur habere fiduciam, sed ut infirmitatem
illius enudaret, et signum propriae virtutis ostenderet,
ne magis ex hoc infidelibus exsultationis
[ <hi>ms. Lyr.,</hi> insultationis] occasio nasceretur. Haec
<pb n="1150D"/>
cum dixisset, facto signaculo crucis in aqua, quemdam
diaconum suum Equitium, fide et zelo munitum,
sumere jussit aquam, et velociter currere,
et cum fide aspergere, ignemque supponere. Quod
dum fuisset factum, daemon effugit, non ferens aqua
virtutem. Ignis autem velut oleum habuit illius aquae
naturam, comprehensaque sunt ligna, et repente
consumpta. Columnae vero suffulturae solatio nudatae,
et ipsae ceciderunt, et alias duodecim una traxerunt.
Tum latus quod cohaerebat templo, violentia ruinae
depositum est. Sonus autem totam concutiens civitatem,
cunctos fecit ibi concurrere. Et dum inimici
daemonis aperte cognovissent fugam, in divinis laudibus
ora resolvebant. Sic enim et alia templa sacratissimus
pontifex ille destruxit. Qui et victoribus
<pb n="1151A"/>
scribebat martyribus, et rescripta suscipiebat, et novissime
etiam ipse martyrio coronatus est. THEODORETUS, <hi>lib.</hi> 
 V, <hi>cap. 21, p.</hi> 226.
<emph>346</emph> </p>
        </div2>

<div2>
          <head>CAPUT XXXV. <hi>Ob quam causam presbyteri super poenitentes positi sint remoti.</hi> </head>
<p>Hoc itaque tempore placuit ut presbyteri qui erant
super poenitentes constituti removerentur, propter
hujusmodi causam. Ex quo Novatiani ab Ecclesia
sunt divisi, cum his qui deliquerant sub persecutionibus
imperatoris Decii communicare nolentes, ex illo
episcopi pro ecclesiastica regula presbyterum super
poenitentes esse constituerunt. SOCRATES, <hi>lib.</hi> V, <hi>cap.
19, p.</hi> 278.</p>
<p>
            <pb n="1151B"/>Quoniam omnino non peccare divinum, et ultra
humanam naturam esse cognoscitur, peccantibus
autem et poenitentiam agentibus veniam Deus dari
praecepit; qui vero confiteri refugiunt, majus peccatorum
onus acquirunt [ <hi>ms. Lyr.,</hi> assumunt]; propterea
visum est antiquis pontificibus ut velut in theatro
sub testimonio ecclesiastici populi delicta pandantur.
Et ad hanc causam presbyterum bonae conversationis
servantemque secretum, ac sapientem virum,
statuerunt, ad quem accedentes hi qui delinquebant,
delicta propria fatebantur. At ille secundum uniuscujusque
culpam indicebat et poenitentiam [ <hi>ed.,</hi> mulctam].
Quod etiam hactenus diligenter in occidentalibus
servatur Ecclesiis, et maxime apud Romam,
ubi etiam locus est certus poenitentium. Stant enim
<pb n="1151C"/>
rei, et velut in lamentationibus constituti. Dum enim
sacra celebratio fuerit adimpleta, illi communionem
non percipientes, cum gemitu et lamentatione semetipsos
in terram prosternunt. Ad quos concurrens
episcopus, et ipse cum lacrymis et gemitu spirituali
prosternitur, et omnis ecclesiae plebs fletibus inundatur.
Post hoc autem prior surgit episcopus, et elevat
jacentes a terra. Tunc competenter pro poenitentibus
facta oratione, dimittit omnes. At illi afflictionibus
sponte vacantes, aut jejuniis, aut abstinentia
lavacri, aut suspensione ciborum, aut aliis rebus,
quae jubentur, exspectant commune tempus quod decrevit
episcopus. Constituto vero tempore, velut
quoddam debitum exsolventes, afflictiones de peccato
[ <hi>mss. et ed. V.,</hi> peccatum] curati, cum populo communione
<pb n="1151D"/>
participantur. Haec ergo antiquitus Romani
pontifices usque ad nostrum conservaruat tempus.
Porro apud Constantinopolim presbyter super poenitentes
fuit usque ad illud tempus quo quaedam mulier
nobilissima, dum peccata sua fuisset confessa, et ei
a presbytero fuisset praeceptum ut jejunaret, et Deo
operibus supplicaret, cumque hoc servaret crebrius
in ecclesia, cum diacono se concubuisse confessa
est. Hoc dum populus agnovisset, saeviebat super
sacerdotes, quasi per eos facta fuisset injuria Ecclesiae.
Tunc Nectarius episcopus removit diaconum
sceleratum, et quibusdam suadentibus ut singulos
ad communicandum judicio conscientiae suae relinqueret,
etiam presbyterum nequaquam super poenitantes
esse praecepit. Et ex illo antiquitatis consuetudo
<pb n="1152A"/>
sublata est, dum, ut arbitror, minora peccata
pro pudore confessionis et subtilitate examinantium
patrarentur, SOZOMEN. <hi>lib.</hi> VII, <hi>cap. 16, p.</hi> 726.
</p>
        </div2>

<div2>
          <head>CAPUT XXXVI. <hi>De divisione haereticorum inter semetipsos.</hi> </head>
<p>Dignum itaque judico non tacere quae apud alios
gesta sunt, id est, apud Arianos, Novatianos, Macedonianos,
et Eunomianos. Ecclesia namque divisa
erat, et apud semetipsos singuli congregabantur.
Quemadmodum enim, et pro quibus causis divisi
sunt, sermone procedente narrabimus. Hoc autem
sciendum est, quia imperator Theodosius nullum
horum persequebatur praeter Eunomium, qui Constantinopoli
collectas in domo faciebat, et conscriptos
a se libros recitabat, ita ut ejus doctrina multi corrumperentur.
<pb n="1152B"/>
Pro qua causa eum mulctavit exsilio,
nullumque alium fatigavit neque sibimet communicare
compulit; sed singulos per loca propria collectas
celebrare permisit, et cultum tenere Christianitatis,
sicut praecipere potuit. Et alios quidem permisit
extra civitatem oratoria fabricare; Novatianos
autem concordes suae fidei, intra urbem ecclesias
habere concessit. De quibus quidem pauca dicenda
sunt. Quadraginta annis Agelius praesul fuit a temporibus
Con tantini usque ad annum sextum Theodosii.
Qui cum venisset ad mortem, Sisinnium presbyterum
ordinavit episcopum, virum eloquentissimum
et a Maximo philosopho una cum Juliano imperatore
litteris eruditum. Cumque populus Novatianorum
culparet ordinationem, cur non Martianum potius
<pb n="1152C"/>
ordinasset, per quem sub Valente Novatiani sine persecutione
mansissent: tunc Agelius populi volens
placare tristitiam, etiam Martianum ordinavit episcopum.
Et cum melius habuisset, in ecclesiam processit,
et sermonem fecit, dicens: Martianum habetis
post me, post Martianum vero Sisinnium. Post paucos
itaque dies defunctus est. Sub episcopatu vero Martiani
etiam eorum Ecclesia ex huju modi causa divisa
est. SOCRATES, <hi>lib.</hi> V, <hi>cap. 20, p.</hi> 279.</p>
</div2>

<div2>
          <head>CAPUT XXXVII. <hi>De Sabbatio haeresiarcha.</hi> </head>
<p>Sabbatius quidam ex Judaeo factus Christianus, et
a Martiano ad presbyteratus honorem provectus, nihilominus
sectae Judaicae serviebat, cum quo scelere
ambiebat etiam episcopatum. Assumens ergo sui desiderii
<pb n="1152D"/>
conscios duos presbyteros, Theoctistum et
Macarium, novitatem festivitatis paschalis sub Valente
imperatore constitutam in vico Phrygiae Pazo,
defendere nitebatur. Et primum quidem, quasi pro
Ecclesiae integritate custodienda, dicebat non esse
dignos quosdam participatione sacramentorum. Procedenti
vero tempore manifestatus est, dum collectas
proprias celebraret. Inter haec Martianus agnoscens
ejus errorem et ordinationis suae culpam, quia vanae
gloriae homines presbyteros ordinaverat, cum gemitu
dicebat: Melius fuisse super spinas ponere manus
suas, quam Sabbatium ordinasse presbyterum.
Proinde synodum in Sangario Bithyniae Novatianorum
fecit episcoporum: quo congregati evocaverunt
<pb n="1153A"/> <emph>347</emph> 
 eos, ut coram synodo causas discessionis [ <hi>ed.,</hi> 
dissensionis] suae proponerent. Cumque Sabbatius
discordiam festivitatis paschalis suam diceret esse
tristitiam, et oportere ut secundum Judaeorum observationem
eam celebrari firmaret, sicut in Pazo fuerat
constitutum, aestimantes episcopi quoniam propter
ambitum Sabbatius talia perpetraret, jusjurandum
ei imposuerunt quia nunquam desideraret episcopatum.
Quo jurante, regulam de Paschae festivitate
protulerunt qua singulis liceret quo vellent celebrare
Pascha, ne propter discordiam festivitatis dividerent
Ecclesiam; cum antiqui, Ecclesiis proximi, licet discordantes
de tali festivitate, communicassent tamen
alterutris, et Novatiani in regia urbe Roma constituti
nunquam fuissent secuti Judaeos, sed semper post
<pb n="1153B"/>
aequinoctium celebrarent Pascha. Cum haec ab eis
tunc fuisset regula definita, Sabbatius juramentis
obstrictus, si quando paschalis festivitas discordaret,
ille apud semetipsum praecedentius jejunabat, et noctanter
solemnem diem Paschae sabbati celebrabat,
et rursus cum omnibus in ecclesia conveniebat, et
mysteriis fruebatur. Hoc ergo, multis annis faciens,
latere non potuit. Quapropter quidam simplicium, et
maxime Phrygum et Galatarum ex hac re justificari
credentes, zelabantur eum, et Pascha cum illo celebrabant.
Sed Sabbatius postea et remotas collectas
faciebat, et parvipendens jusjurandum, suorum electione
sequacium ordinatur episcopus. SOCRATES, <hi>lib.</hi> 
 V, <hi>cap. 20. Edit. Christ. Vales. cap. 21, p.</hi> 281.</p>
</div2>

<div2>
          <head>CAPUT XXXVIII. <hi>De Pascha, vel divers tate institutionum seu observationum quae per diversas Ecclesias celebrantur.</hi> </head>

<pb n="1153C"/>
<p>Sed mihi non videtur hujusmodi viros de festivitate
Paschae rationabiliter contendisse, neque istos
qui nunc sequuntur Judaeos. Non enim mente perceperunt
quia Judaismo in Christianitatem mutato, illa
subtilia et figurativa legis Mosaicae quieverunt, quod
hincapparet. Judaizare namque nulla gens Christiana
praecepit; e diverso autem etiam Apostolus contradixit,
non solum circumcisionem prohibens, sed
etiam de festivitatibus contentiones abjiciendas monens.
Scribens enim ad Galatas ait: <hi>Dicite mihi, qui
sub lege vultis esse, legem non audistis <note>(Galat. IV, 21)</note>
            </hi>?
Et hinc pauca loquens, servum ostendit populum
Judaeorum, et in libertatem vocatos qui accedunt ad
<pb n="1153D"/>
Christum. Monet etiam nullatenus observandos dies,
et menses, et annos. Colossensibus autem scribens,
magna voce clamabat, umbram fuisse observationes
antiquas. Quapropter, inquit, <hi>nullus vos judicet in
cibo, aut in potu, aut in parte festivitatis, aut in initio
mensis, aut in sabbato, quae sunt umbra futuri <note>(Coloss.
II, 16)</note>
            </hi>. Et ad Hebraeos idem apostolus dicit: <hi>Mutato
enim sacerdotio, necessario legis mutatio fuit <note>(Heb.
VII, 12)</note>
            </hi>. Igitur nec Apostolus, nec Evangelia accedentibus
ad praedicationem jugum servitutis imposuerunt,
sed festivitatem Paschae et alias celebritates
honorandas esse dixerunt. Quapropter quoniam
diligunt homines hujusmodi celebritates, eo quod in
eis a laboribus requiescunt, singuli per provincias,
sicuti voluerunt, memoriam salutaris passionis antiquitus
<pb n="1154A"/>
ex quadam consuetudine celebrabant. Non
enim hoc Salvator aut nostri Apostoli lege praedicaverunt,
nec poenam, aut supplicium, aut maledictum,
sicut lex Mosaica Judaeis, nobis Evangelia aut apostoli
sunt minati; sed solummodo in derogationem
Judaeorum, quoniam in festivitatibus homicidium
commiserunt, in tempore Azymorum Salvatorem
passum in Evangeliis est relatum. Intentio namque
fuit apostolorum non de diebus sancire festivitatem,
sed conversationem rectam et Dei praedicare culturam.
Mihi ergo videtur quia, sicut multa alia per
provincias ad consuetudinem venerunt, sic et Paschae
festivitas tradita est, eo quod nullus apostolorum
aliquid hinc sanxisset. Nam plurimi circa minorem
Asiam antiquitus quartumdecimum diem observabant,
<pb n="1154B"/>
non respicientes sabbati diem. Et hoc facientes,
non tamen segregabantur ab illis qui aliter celebrabant,
donec Romanae Ecclesiae Victor episcopus
excommunicationem Quartodecimanis misisset in
Asiam. Quo facto Irenaeus Lugdunensis, Gallicanus
episcopus, Victorem epistola sua culpavit, dicens
etiam veteres ita celebrasse; et quia Polycarpus
Smyrnae civitatis episcopus, qui postea sub Gordiano
principe martyrio coronatus est, Aniceto episcopo
Romano communicaverit: nihil discernens de paschali
festivitate, cum ipse Quartodecimanus esset,
sicut Eusebius in quinto Ecclesiasticae Historiae libro
docet. Quidam igitur, sicuti dixi, in Asia minore
quartumdecimum observabant diem. Quidam vero
etiam circa orientales partes sabbatum custodiebant,
<pb n="1154C"/>
dissonabant autem circa mensem. Nam alii Judaeos,
licet integritatem non servarent, sequendos esse in
sacra festivitate dicebant; alii vero post aequinoctium
celebrabant, declinantes sequi Judaeos, et dicentes
quia dum sol esset in Ariete, Pascha celebrari deberet.
Secundum Antiochenos autem Xanthico mense,
secundum Romanos Aprili. Et hoc faciendum non
sequendo modernos Judaeos, qui per omnia errare
noscuntur, sed magis antiquos et Josephum. Sic
enim ille in tertio Antiquitatis libro conscripsit. His
itaque contendentibus omnes Occidentales usque ad
Oceanum, post aequinoctium ex antiqua traditione
Pascha celebrasse comperimus, nec aliquando habuisse
discordiam. Non enim, sicuti quidam dicunt,
celebratum sub Constantino concilium festivitatem
<pb n="1154D"/>
Paschae mutavit. Nam ipse Constantinus discordantibus
scribens, monet ut isti, cum pauci essent,
imitarentur plures. Cujus epistolae partem ponere
non omisi. Sic enim post alia dixit: Est enim ordo
decorus, quem omnes Ecclesiae in universo orbe
apud Occidentem, et Meridiem, et Arcturum, positae
servare noscuntur, nec non etiam quidam Orientalium.
Quapropter in praesenti bene se habere omnes
aestimaverunt, et ego ipse vestrae quoque sapientiae
placere promisi, ut quod in Romana civitate, Italia,
et Africa, et universa Aegypto, Hispania, Galliis,
Britanniis, Libya, tota Hellade, Asia dioecesi Ponti,
et Cilicia, libenter sub una concordia custoditur,
hoc etiam sapientia vestra suscipiat: considerantes
non solum multitudinem praedictorum locorum et
<pb n="1155A"/>
Ecclesiarum numerum, sed etiam quia hoc maxime
debetis omnes communiter celebrare quod ratio subtilis
videtur exigere, nullam cum Judaeorum perjurio
habere communionem. Talia siquidem <emph>348</emph> Constantinus.
Sed aiunt Quartodecimanis hanc observationem
Joannem apostolum tradidisse. Alii vero
Petrum et Paulum apostolos Romanis et Occidentalibus
dicunt Paschae tradidisse solemnitatem. Sed
nullus scriptam probationem horum habere dignoscitur.
Quia vero ex consuetudine quadam per provincias
celebratur Pascha, hinc aestimo quod nulla
religio [ <hi>Vales.,</hi> religionis secta] easdem videatur servare
solemnitates. Nam cum unius sint fidei plurimi,
tamen discordant circa Paschae legitima. Unde pauca
dicenda sunt. Nam in ipsis jejuniis aliter apud alios
<pb n="1155B"/>
invenimus observari. Romani enim sex [ <hi>ed. Niv. et
Frob.,</hi> tres] ante Pascha septimanas, praeter sabbatum
et dominicam, sub continuatione jejunant. Illyrici
vero, et tota Hellas, Alexandria quoque, ante
sex septimanas jejunant, eaque jejunia Quadragesimam
vocant. Alii vero ante septem Paschae septimanas
jejuniorum facere noscuntur initia, et tres
tantummodo septimanas, hoc est, quinis diebus per
intermissiones aliarum duarum septimanarum jejunantes;
nihilominus Quadragesimam vocant. Unde
miror, cum numerum ipsum non habeant, quomodo
Quadragesimam vocent. Sed etiam ciborum abstinentiam
non similem habent; nam alii omnino ab
animantibus abstinent, alii ex animantibus pisces
solummodo comedunt, quidam cum piscibus vescuntur
<pb n="1155C"/>
et volatilibus, dicentes haec secundum Moysen ex
aqua habere substantiam. Alii vero etiam caulibus et
ovis abstinere noscuntur; quidam sicco tantummodo
pane vescuntur; alii neque hoc; alii usque ad nonam
jejunantes horam sine discretione ciborum reficiuntur;
et innumerae consuetudines apud diversos inveniuntur.
Et quia nulla lectio ex hoc invenitur antiqua,
puto apostolos singulorum hoc reliquisse sententiae,
ut unusquisque operetur non timore, non
necessitate, quod bonum est. Sed etiam circa celebritatem
collectarum quaedam diversitas invenitur.
Nam dum per Ecclesias in universo terrarum orbe
constitutas, die sabbatorum per singulas hebdomadas
sacrificia celebrentur, hoc in Alexandria et in
Roma quadam prisca traditione non faciunt. Aegyptii
<pb n="1155D"/>
vero Alexandriae vicini et Thebaidis habitatores
sabbato quidem collectas agunt, sed dominica, sicut
moris est, sacramenta percipiunt; nam postquam
fuerint epulati et cibis omnibus adimpleti, circa vesperam
oblatione facta communicant. Rursus autem in
Alexandria, quarta et sexta feria Scripturae leguntur;
easque doctores interpretantur, et omnia fiunt praeter
solemnem oblationis morem. Origenes enim plurima
in his diebus videtur exposuisse [ <hi>ed.,</hi> edocuisse]. Qui
dum sapiens esset magister, et consideraret quia
impossibilitas Mosaicae legis ad litteram esset infirma,
rationem Paschae ad modum contemplationis evexit:
unum Pascha solummodo verum fieri dicens, quod
Salvator celebravit adversus contrarias potestates,
dum crucem susciperet, et hoc tropaeo uteretur
<pb n="1156A"/>
contra diabolum. In eadem Alexandria lectores et
psalmi pronuntiatores indifferenter fiunt, sive catechumeni
sive jam Christiani, dum omnes Ecclesiae
jam fideles in his ordinibus haberi videantur. Ego
quoque cognovi in Thessalia consuetudinem aliam:
dum quidam clericus ante clericatum legitime duxisset
uxorem, quia cum ea mixtus fuerat, abdicatus
est, dum in Oriente cuncti spontanea voluntate, et
non aliqua necessitate etiam episcopi semetipsos
abstineant. Plurimi enim eorum etiam episcopatus
tempore ex legitima uxore filios habuerunt. Hoc
quoque in Thessalia servari cognovi, quoniam apud
eos in diebus Paschae tantummodo baptizatur. Quapropter
plurimi sine baptismate moriuntur. In Antiochia
vero Syriae altare non ad orientem ecclesiae,
<pb n="1156B"/>
sed magis ad occidentem habent. In Hellade, Hierosolymis,
et Thessalia, ad tempus vespertinum
orationes similes Novatianis Constantinopoli degentibus
agunt. In Caesarea Cappadociae et Cypro, die
sabbati, et dominico circa vesperam cum lucernariis
episcopi atque presbyteri Scripturas interpretantur.
In Alexandria presbyter non facit sermonem.
Et haec res initium accepit ex quo Arius Ecclesiam
conturbavit. Romae sabbata universa jejunant. In
Caesarea Cappadociae eos qui post baptisma delinquunt,
a communione suspendunt, sicut Novatiani
et Macedoniani in Hellesponto faciunt, et in Asia
Quartodecimani. Novatiani circa Phrygiam binubos
non recipiunt, Constantinopoli vero neque aperte
recipiunt, neque palam removere noscuntur. In occidentalibus
<pb n="1156C"/>
vero partibus aperte recipiunt. SOCRATES, <hi>lib.</hi> 
 V, <hi>cap. 21; edit. Christ. Vales., cap. 22, p.</hi> 
282.</p>
</div2>

<div2>
          <head>CAPUT XXXIX. <hi>De Pascha Montanistarum.</hi> </head>
<p>Montani siquidem, quos Phrygas nominant, peregrinam
quamdam adinventionem introducentes, secundum
eam Pascha celebrant. Culpant enim eos qui
cursum lunae requirunt, et dicunt solares tantummodo
circulos sequendos. Et menses quidem singulos
esse dierum triginta definiunt, et inchoare primum
ab aequinoctio vernali, quod est secundum
Romanos octavo calend. Aprilis. Tunc, inquiunt,
duo magna luminaria facta sunt, quibus tempora et
<pb n="1156D"/>
anni manifestantur. Et hoc indicari, eo quod luna
per octo annos cum sole concurrat, et ambo iidem
novum habeant mensem. Eo quod octo annorum
cursus lunae compleatur, et tanquam principium sit
primi mensis, reputant praedictam diem in Scripturis
quartamdecimam, et hanc esse dicunt octavo idus
Aprilis, secundum quam semper celebrant Pascha,
tamen si contigerit etiam concurrere Resurrectionis
diem dominico die, alioqui dominica superveniente
celebrant; scriptum est enim, inquiunt, a quartadecima
usque ad vicesimam primam esse celebrandam.
SOZOMEN., <hi>lib.</hi> VII, <hi>cap. 18, p.</hi> 733.</p>
<p>Apud Romanos in unoquoque anno semel psallunt
Alleluia primo die Paschae, ita ut Romani velut pro
juramento habeant ut hunc hymnum audire mereantur:
<pb n="1157A"/>
in qua Ecclesia neque episcopus, neque alter
quisquam coram populo docet [ <hi>ms. Santheod.,</hi> dicet].
Apud Alexandrinos hoc opinabile est, quia dum
leguntur Evangelia, non surgit episcopus; quod
apud alios nusquam fieri novi, ubi solus archidiaconus
hanc lectionem legit; in aliis locis diaconi; in
multis vero ecclesiis sacerdotes soli; Constantinopoli
prima die Resurrectionis dominicae pontifex. SOZOMEN., <hi>lib.</hi> 
 VII, <hi>cap. 19, p.</hi> 734.
<emph>349</emph> </p>
        </div2>

<div2>
          <head>CAPUT XL. <hi>De Arianorum divisione.</hi> </head>
<p>Provenerunt enim etiam apud Arianos divisiones
propter hujusmodi causam. Singulae videlicet eorum
contentiones ad ineptos eos perduxere sermones.
Cum enim in eorum Ecclesia credatur Deus Pater esse
<pb n="1157B"/>
Filii Verbi, ex hoc apud eos quaestio processit, si
possibile sit, ut etiam antequam existeret Filius, Deus
Pater vocari potuisset: quoniam Dei Verbum non
ex Patre naturaliter, sed ex non existentibus substitisse
credebant. Circa primum itaque capitulum errantes,
rite de puro nomine in certamen illicitum irruerunt.
Dorotheus etenim ab Antiochia vocatus ab
eis, dicebat non posse Patrem esse, neque vocari,
Filio non subsistente. Porro Marinus, quem a Thracia
ante Dorotheum vocaverant, occasionem inveniens
opportunam, Dorotheo enim erat adversus,
respondit sermonem de hac quaestione contrarium.
Et propterea sunt inter eos factae divisiones. Divisique
propter hoc verbum, seorsum singuli solemnia
celebrabant. Alii enim sequebantur Dorotheum, alii
<pb n="1157C"/>
vero Marinum: dicentes quippe Patrem semper esse
Patrem, etiam Filio non exstante. Vocabantur enim
isti Psathyriani, eo quod quidam Theoctistus, Syrus
genere, Psatyropola, id est duplicia vendens, hanc
propositionem valde defenderet. Hos quoque secutus
est Selenas, Gothorum episcopus. Sed isti quoque
paulo post separati sunt, cum Marinus cum Agapio
discordiam habuisset, quem ipse episcopum fecerat
Ephesi. Verum isti non propter religionem, sed propter
praesulatum inimicitias inter se bellaque gesserunt.
Gothi namque defendebant Agapium. Quamobrem
plurimi clericorum eorum vanam gloriam fugientes,
ad fidem consubstantialitatis utiliter accesserunt.
Ariani siquidem triginta quinque annis divisi
sunt inter alterutros, postea sub imperio Theodosii
<pb n="1157D"/>
junioris consulatu Plintae <note>( <hi>An. Dom.</hi> 419)</note> ab haeresi
Psathyrianorum recedentes, uniti sunt, veluti lege
decernentes nunquam capitulum propter quod divisi
fuerant memorare. Sed hoc apud Constantinopolim
gestum est. Verum in aliis civitatibus sub divisione
manserunt. Haec de Arianis. Verum nec Eunomiani
sine divisione manserunt. Nam et ipse Eunomius dudum
ab Eudoxio, qui eum Cyzici ordinavit episcopum,
segregatus est occasione accepta, eo quod Aetium
doctorem ejus expulsum suscipere noluisset. Reliqui
vero ab eo per schismata diversa partiti sunt. Prius
itaque Theophronius quidam Cappadox ab Eunomio
versare contentiones edoctus, et aliquid de Aristotelis
Categoriis, et <foreign xml:lang="greek"> </foreign> intelligens, fecit libros
<pb n="1158A"/>
quos De Exercitio mentis attitulavit. Is ergo cum
offendisset consectatores suos, tanquam recedens ab
eis, expulsus est; et seorsum colligens de suo nomine
haeresim dereliquit. In Constantinopoli vero
quidam Eutychius, ex tepidissima quaestione ab Eunomianis
divisus, hactenus collectas seorsum facit,
vocanturque horum alii Eunomiatheophroniani, alii
vero Eunomioeutychiani. Verumtamen isti baptisma
corruperunt; non enim in Trinitate, sed in Christi
morte baptizant. SOCRATES, <hi>lib.</hi> V, <hi>cap. 22 et 23. Edit.
Christ. Vales. cap. 23 et 24, p.</hi> 291.</p>
</div2>

<div2>
          <head>CAPUT XLI. <hi>De divisione Macedonianorum.</hi> </head>
<p>Facta est igitur quodam tempore etiam inter Macedonianos
divisio, cum Eutropius presbyter seorsum
<pb n="1158B"/>
colligeret, et nequaquam ei Carterius consentiret.
Fuerunt forsitan et aliae divisiones haeresum, sed
ego tanquam Constantinopolitanus, atque hic nutritus,
quae mihi clariora visa sunt ea narrare curavi.
SOCRATES, <hi>lib</hi> V, <hi>cap. 23, p.</hi> 293.</p>
</div2>

<div2>
          <head>CAPUT XLII. <hi>De recessu Nili fluminis et rursus accessu.</hi> </head>
<p>Ea si quidem tempestate dicunt Aegypti fluvium
circa primum ascensum aquae post tergum recessisse.
Quo facto, Aegyptii saeviebant, eo quod non sinerentur
flumini sacrificia solemnia celebrare. Judex autem
seditionem perspiciens concitari, nuntiavit imperatori.
Verum imperator melius judicavit divinae
fidei serviendum quam poculis Nili, et sacrilegia
praeponere pietati: Nunquam, inquit, currat ille fluvius,
<pb n="1158C"/>
si magicis artibus et fluxu sanguinis undae polluendae
sunt sacri Paradisi. Hoc acto, post paululum
ita uberrime Nilus effusus est, ut etiam altius quam
solebat fluctus spargeret. Cumque solitas complesset
mensuras, et adhuc in culmen extolleretur, in terrorem
nimium Aegyptii sunt redacti: metuentes ne
et Alexandriam et Libyae partes forte destrueret.
Tunc enim fertur paganos Alexandrinos in theatro
clamasse, quia velut senex et delirus evanuisset
Nilus. Quamobrem plurimi Aegyptiorum derogantes
paternae religioni, ad Christianitatis jura conversi
sunt. SOZOMEN., <hi>lib.</hi> VII, <hi>cap. 20, p.</hi> 736.</p>
</div2>

<div2>
          <head>CAPUT XLIII. <hi>Quemadmodum caput Joannis Baptistae Constantinopolim fuerit deportatum.</hi> </head>
<p>
            <pb n="1158D"/>Eodem tempore dicitur delatum Constantinopolim
Joannis Baptistae caput, quod Herodias petiit ab Herode
Tetrarcha. Fertur enim inventum caput a monachis
Macedonianis, qui primum quidem Hierosolymis
habitabant, postea vero Ciliciam migraverunt.
Cum enim ante hoc imperium Mardonius major domus
imperialis nuntiasset hoc imperatori, praecepit
Valens caput sacrum Constantinopolim deportari.
Qua jussione directi, et imponentes illud vehiculo
deportabant. Cumque venissent ad locum qui vocatur
Pantichium, est enim circa Chalcedonem, nequaquam
poterat trahi vehiculum, licet multis plagis
burdones affligerentur. Et cum hoc inopinabile videretur
universis, et ipsi simul imperatori, sacrum hoc
<pb n="1159A"/>
caput recondiderunt in vico appellato Cosilai. Erat
enim possessio ipsa Mardonii. Illo siquidem tempore
aut Deo, aut ipso propheta monente, in hunc locum
usque perductum est. Cumque postea Theodosius
imperator has Baptistae <emph>350</emph> reliquias voluisset auferre,
solam referunt exstitisse matronam virginem
sacram, quae ejus custodiam capitis exhibebat. Cui
dum saepius imperator non violenter, sed cum lacrymis
supplicaret ut eum permitteret sua vota complere:
haec putans quia sicut tempore Valentis, etiam
tunc non pateretur ulterius Baptista portari, cessit.
At imperator amplectens sua purpura thecam in qua
caput Baptistae jacebat, eamque portans venit, et
ante civitatem Constantinopolitanam recondidit in
septimo milliario, ibique magnam et pulcherrimam
<pb n="1159B"/>
Deo aedificavit ecclesiam; crebroque deprecatus est
matronam, promisitque dona gratissima si reconciliari
vellet. Nec passa est, erat enim Macedoniana
haeresi violata, licet presbyter Vincentius consectator
ejus, qui prophetae sepulcrum aequaliter observabat,
conversus fuisset, et catholicae communicasset Ecclesiae.
Ferunt enim quia conjurationem habeant
Macedoniani nunquam se a sua secta recedere. Verum
is presbyter, dum ageretur de migratione sacri
capitis, apud se definivit, quia si sequeretur Baptista
imperatorem, et ipse communicaret ei. Quo
facto, conversus est. SOZOMEN., <hi>lib.</hi> VII, <hi>cap. 21, p.</hi> 
737.</p>
</div2>

<div2>
          <head>CAPUT XLIV. <hi>Quemadmodum Flavianus Antiochenum solus acceperit episcopatum.</hi> </head>

<pb n="1159C"/>
<p>Igitur in Antiochia Meletii maximi successionem Flavianus
accepit, qui cum Diodoro plurima pro ovibus
certamina passus est. Voluerat enim Paulinus Ecclesiae
suscipere praesulatum: sed pontificum restitit
chorus, dicens non oportere eum qui Meletii consilium
non receperat, post illius mortem in ejus sede
consistere; sed eum potius qui plurimis laboribus
effulgebat, et pro ovium cura pericula sustinuerat.
Hoc factum Romanos et Aegyptios fecit infestos adversus
Orientales. Sed neque morte Paulini inimicitiae
sunt destructae. Nam et post illum, cum Evagrius
ejus percepisset sedem, perstiterunt Flaviano vehementer
infensi, licet Evagrius praeter ecclesiasticam
regulam fuerit ordinatus. Solus enim Paulinus eum
<pb n="1159D"/>
instituerat, plurimas regulas praevaricatus ecclesiasticas.
Non enim praecipiunt ut pro se qu libet ordinare
possit, sed convocare universos provinciae sacerdotes,
et praeter tres pontifices ordinationem
fieri penitus interdicunt. Verumtamen nihil horum
respicientes, Evagrii sunt amplexi communionem, et
adversus Flavianum auditus principis commoverunt.
Qui frequenter impulsus, deduxit eum ad urbem
Constantinopolim, et Romam [ <hi>mss. et ed. V.,</hi> Romae]
proficisci praecepit. Porro Flavianus excusatione hiemis,
et promissione facta, quia tempore opportuno
pergeret Romam, tunc est reversus ad propria. Cumque
Romani pontifices, non solum mirabilis Damasus,
sed etiam post eum Siricius et Anastasius imperatori
<pb n="1160A"/>
vehementer insisterent, dicentes, quod tyrannos
quidem proprios debellaret; qui vero Christi
resisterent legibus, eos sineret impunitos; rursus
eum evocans, Romam [ <hi>mss. et ed. V.,</hi> Romae] proficisci
cogebat. Tunc Flavianus sapientissimus digna
fiducia usus ait: Siquidem fidem meam, o imperator,
quasi non rectam accusant quidam, aut vitam dicunt
sacerdotio non esse dignam, etiam ipsos accusatores
habere judices non refuto, eorumque sententiam
gratanter excipio. Si vero de sede et praesulatu contendunt,
nec litigo, nec haec volentibus habere resulto;
sed abscedo, et me ab episcopatu suspendo.
Da igitur Antiochenam sedem cuicunque volueris,
imperator. Hanc ejus fortitudinem sapientiamque
miratus princeps, redire ad patriam, et commissam
<pb n="1160B"/>
sibi regere praecepit Ecclesiam. Post aliquantum
tempus Romam [ <hi>mss. et ed. V.,</hi> Romae] denuo veniens
imperator, easdem ab episcopis patiebatur querelas,
quasi Flaviani tyrannidem subdere noluisset. At ille
speciem tyrannidis eos effari praecepit, dicens se esse
Flavianum. Illis vero dicentibus, quia non possent
cum imperatore contendere, monuit ut de caetero
Ecclesiae concordiam haberent, deponerentque certamen,
et stultas contentiones exstinguerent. Paulinus,
inquit, olim est mortuus; Evagrius contra regulas
ordinatus; orientales autem Ecclesiae praesulatum
Flaviano deferentes, et Asia, Pontus, et Thracia,
ejus communioni conjunctae sunt: omnis Illyricus
illum novit per Orientem episcopis praesidere. His
flexi monitionibus Hesperiae sacerdotes soluturos se
<pb n="1160C"/>
inimicitias promiserunt, et legatos mittendos ab eo
se suscipere. Hoc agnoscens sacratissimus Flavianus,
misit Romam [ <hi>mss. et ed. V.,</hi> Romae] quosdam laude
dignos episcopos, et Antiochenos presbyteros, atque
diaconos, quibus praeerat Acacius Beroeae in omni
terra pelagoque cantatus. Is cum aliis Romam [ <hi>mss.
et ed. V.,</hi> Romae] veniens, longamque sanans odii passionem,
post decem et septem annos Ecclesiis restituit
pacem. Quod agnoscentes Aegyptii, inimicitias
exstinguentes, concordiam sunt amplexi. Tunc igitur
Ecclesiae Romanae Innocentius, successor Anastasii,
praesidebat, vir prudentia et intellectu decenter
ornatus; Alexandrinae vero Theophilus. THEODORETUS, <hi>lib.</hi> 
 V, <hi>cap. 23, p.</hi> 229.</p>
</div2>

<div2>
          <head>CAPUT XLV. <hi>De Eugenio tyranno, et quemadmodum fuerit superatus.</hi> </head>

<pb n="1160D"/>
<p>Res itaque publica hoc tempore pro hujusmodi
causa turbabatur in Occidentis partibus. Grammaticus
quidam nomine Eugenius, litterarum Latinarum
doctor, relinquens scholas suas, in palatio militabat.
Eratque imperatoris antigraphus, et propter eloquentiam
a multis honorabatur. Tunc ergo, ut fertur, non
mediocriter cogitans, cooperatorem assumpsit Arbogasten,
de minoribus Gallis ortum, militaris ordinis
ducem, virum saevum et necibus praeparatum.
Quo facto declinavit ad tyrannidem. Igitur uterque
contra imperatorem Valentinianum necem machinabantur,
cubicularios corrumpentes cunuchos. At illi
<pb n="1161A"/>
dormientem principem suffocarunt. Hoc Eugenius
repente cognoscens, imperio potitur Hesperiae, agebatque
quod tyranno poterat convenire. Haec audiens
Theodosius imperator, rursus sollicitudinibus obstrictus,
secunda certamina post Maximum praeparabat.
Congregansque militarem virtutem, et Honorium
filium designans imperatorem consulatu suo et Habundantii
<note>( <hi>An. Dom.</hi> 393)</note>, decimo die Januarii <emph>351</emph> 
mensis, denuo ad partes Hesperias magno studio
festinabat. SOCRATES, <hi>lib.</hi> V, <hi>cap. 24. Edit. Christ.
Vales. cap. 25, p.</hi> 293.</p>
<p>Interea eventum belli considerans, misit ad Thebaidam
ad Joannem monachum, tunc praescientia
clarum. Ad quem destinavit Eutropium eunuchum
sibimet fidelissimum, ut aut eum, si vellet venire,
<pb n="1161B"/>
deduceret, aut nolentem de eventu belli requireret.
At ille Joannem quidem deducere non praevaluit;
sed mandatum retulit ejus, quia bello vinceret, et
perimeret tyrannum, et post victoriam in Italia moreretur.
SOZOMEN., <hi>lib.</hi> VII, <hi>cap. 22, pag.</hi> 740.</p>
<p>Relictis ergo Theodosius ambobus filiis in urbe
Constantinopoli, cum pergeret contra Eugenium bellaturus,
plurimi trans Istrum barbari sunt secuti,
cum eo pugnaturi contra tyrannum; parvoque tempore
cum manu maxima venit ad Gallias. Illic enim
praeparabat bellum, ubi jam multa millia habebat
exercitus. SOCRATES, <hi>lib.</hi> V, <hi>cap. 24; edit. Christ.
Vales. cap. 25, p.</hi> 294.</p>
<p>Cum igitur in quodam monte oratorium invenisset,
ibi nocte Domino supplicabat, et circa galli cantum
<pb n="1161C"/>
sopore compressus, vidit in somnis quasi jaceret in
campo, et astarent sibi duo quidam viri in vestibus
albis et equis candidissimis residentes, eumque jubentes
habere fiduciam, et diluculo armare milites
ad victoriam; dicebantque se pro solatio destinatos.
Quorum alter Joannem evangelistam, alter se Philippum
dicebat apostolum. Hac visione comperta, nequaquam
ab oratione cessavit, sed lacrymas uberiores
effudit. Quae visio etiam alicui militi revelata est,
et per diversos pervenit ad principem. At ille: Non
propter me, inquit, haec iste vidit; sed ne quis crederet
quia finxi quod ego vidi. Ideoque etiam isti monstratum
est; nam primo mihi hoc Dominus communis
ostendit. THEODORETUS, <hi>lib.</hi> V, <hi>cap. 24, p.</hi> 232.</p>
<p>Fit ergo congressio circa fluvium vocabulo Frigidum.
<pb n="1161D"/>
Igitur in parte qua Romani contra Romanos
confligebant, bella erant aequalia. Unde vero barbari
auxiliatores imperatoris, pars Eugenii potior esse videbatur.
Imperator autem videns barbaros deperire,
in maxima veniens aestuatione, prostravit semetipsum
in terra, adjutorem invocans Deum, et petitione frustratus
non est. Quidam enim Bacurius magister militum
ejus repente sic confortatus est, ut cum primis
ducibus concurreret ad eam partem qua barbari premebantur.
Quo facto disrupit acies, et in fugam mox
vertit inimicos. Fitque denuo ea hora miraculum;
ventus enim vehementissimus inspirans, emissa jacula
ab Eugenii partibus contra eos denuo revocabat,
et a partibus imperatoris ad hostes cum magna fortitudine
<pb n="1162A"/>
deferebat. Tantum valuit imperatoris oratio.
Hoc itaque modo dimicatione consumpta, tyrannus
currens ad pedes imperatoris, exorabat promereri
salutem. Qui circa pedes ejus a militibus capite sectus
est. Haec gesta sunt septima decima die Septembris
mensis, consulatu Arcadii tertio, et Honorii secundo
<note>( <hi>An. Dom.</hi> 394)</note>. Arbogastes autem tantorum
causa malorum, post duos congressionis dies, fuga
lapsus, dum cognovisset quia vivere non posset, proprio
gladio se peremit. SOCRATES, <hi>lib.</hi> V, <hi>cap. 24;
edit. Christ. Vales. cap. 25, p.</hi> 294.</p>
</div2>

<div2>
          <head>CAPUT XLVI. <hi>De miraculis Donati pontificis in Beroea.</hi> </head>
<p>Ea siquidem tempestate plurimi inter episcopos
effulgebant, sicut Donatus Euroeae Epiri. De quo dum
<pb n="1162B"/>
provinciales miracula multa testentur, maximum tamen
est quod de dracone gessit. Is enim circa pontem
in via publica jacens, cibum habebat oves, capras,
equos, et homines abripiens devorabat. Ad
quam bestiam Donatus sine gladio, sine quolibet jaculo
veniens, cum illa levasset caput, quasi voratura
virum, tunc ille vexillum crucis ante faciem ejus digito
designans in aere, in os ejus exspuit. Bestia
vero sputum mox ore suo suscipiens, exspiravit.
Quam, sicut audivi, octo paria boum in vicinum campum
traxerunt; et misso igne combusta est, ne
aerem fetore corrumperet. Hujus itaque Donati sepultura
insignis est, ubi oratorium ex ejus nomine
vocitatur, habens fontem aquarum quem ipse fer ur
<pb n="1162C"/>
orationibus invenisse. Nam dum esset locus inaquosus,
et illic ex itinere aliquando venisset, aiunt quia
fatigatis illis qui cum eo erant, orasset, et mox aquae
inundatio prorupisset, et ex illo tempore hactenus
permaneret. SOZOMEN., <hi>lib.</hi> VII, <hi>cap. 25; edit. Christ,
Vales. cap. 26, p.</hi> 747.</p>
</div2>

<div2>
          <head>CAPUT XLVII. <hi>De Theotimo Tomitano pontifice.</hi> </head>
<p>Eo tempore Tomitanam et Scythiae Ecclesiam
Theotimus gubernabat, vir in philosophia nutritus,
cujus virtutem diligentes barbari trans Istrum habitantes,
Deum Romanorum esse praedicabant. Divinarum
quippe in eo rerum experimenta saepius perceperunt.
Nam cum aliquo tempore iter faceret, illius
terrae barbari occurrerunt ei. Et dum hi qui erant
<pb n="1162D"/>
circa eum terrore turbarentur, quasi continuo morituri,
ex equo descendens oravit. Porro barbari neque
eum, neque sequaces ejus, nec equos, de quibus
descenderant, videntes, pertransierunt. Dum
igitur crebro transeuntes Scythas, naturaliter feroces,
epulis muneribusque mansuefaceret, quidam
barbarus arbitratus eum esse locupletem, coepit insidiari,
ut eum caperet, alligaret et traheret. Cum
hoc jam praeparasset, et dexteram ad hoc haberet,
ut eum jactu laquearet, manus in aere mox ligata,
et barbarus ille invisibilibus vinculis est obstrictus.
Tunc aliis pro eo rogantibus, supplicavit Deo Theotimus
ut barbarus solveretur. SOZOMEN., <hi>lib.</hi> VII, <hi>cap.
25; edit. Christ. Vales. cap. 26, p.</hi> 748.</p>
</div2>

<div2>
          <head>CAPUT XLVIII. <hi>De Epiphanio Cyprio.</hi> </head>

<pb n="1163A"/>
<p>Eo quoque tempore fuit Epiphanius, Cypriorum
episcopus, ad cujus sepulcrum hactenus daemones
expelluntur. Is enim cum substantiam propriam necessitatem
sustinentibus <emph>352</emph> erogasset, et multis
quoque offerentibus ei pecunias manu largissima dispensaret,
contigit ut pecuniis deficientibus oeconomus
Ecclesiae murmuraret. Quo facto, assistens quidam
in domo in qua manebat oeconomus, sacculum
multarum pecuniarum dedit, et ita disparuit, ut nec
qui dedit, nec qui misit agnosceretur. Quod factum
omnes divinum esse judicaverunt. Aliud quoque ejus
libet referre miraculum. Quidam pauperes volentes
Epiphanium arte deludere, ut eis aliquid daret, dum
<pb n="1163B"/>
iter ageret, unus eorum supinum se prostravit in
terra, alter stabat quasi mortuum deflens, nec habens
unde eum sepelire potuisset. Epiphanius autem
superveniens, oravit ut sub quiete dormiret, et sepulturae
necessaria praebuit, simulque consolatus est
flentem, dicens: Quiesce, fili, a lacrymis; non enim
fletu resuscitari poterit. Est enim inevitabile quod
evenit. Cumque discessisset Epiphanius, coepit ille
pulsare socium, ut resurgeret. Et cum hoc semel et
secundo fecisset, dicens: Surge, hodie de tuis laboribus
epulemur, et ille penitus non sentiret, cognoscens
vere mortuum, cucurrit ad Epiphanium flens,
et petens ut ejus socium suscitaret. At ille consolatus
est, ne graviter ferret quod evenerat. Non tamen defunctum
denuo suscitavit. Hoc enim credo provide
<pb n="1163C"/>
gestum, ut non facile Dei ministri deludantur. Eo
tempore fuit Aeas [ <hi>Vales.,</hi> Ajax] et Zeno in Palaestinae
Gaza philosophantes. Et Aeas fertur, cum pulcherrimam
duxisset uxorem, ter cum ipsa solum concubuisse,
et tres filios genuisse, postea vitam monachicam
apprime esse sectatum. Zeno autem episcopus
usque ad annorum centum habens aetatem,
nunquam solemnibus minor fuit, aut quievit officiis.
<pb n="1164A"/>
SOZOMEN, <hi>lib.</hi> VII, <hi>cap. 26 et 27; edit. Christ. Vales.
cap. 27 et 28, p.</hi> 749.</p>
</div2>

<div2>
          <head>CAPUT XLIX. <hi>Quomodo Habacuc et Michaeae prophetarum corpora inventa sint.</hi> </head>
<p>Non solum religionem haec tunc nobilitabant, sed
etiam Habacuc et Michaeae prophetarum corpora, sicut
audivi, hoc tempore sunt ostensa revelatione divina,
cum Zebennus tunc Eleutheropolitanam gubernaret
Ecclesiam, in vico qui prius vocabatur Ceila,
in Berethasia praedio, quod distat ab urbe quasi stadiis
decem. Circa hunc locum sepultura Michaeae fuit,
quam nescientes quid dicerent provinciales, fidelium
[ <hi>ed.,</hi> Ofidelem] memoriam vocitabant. SOZOMEN.,
<pb n="1164B"/> <hi>lib.</hi> 
 VII, <hi>cap. 28; edit. Christ. Vales. cap. 29, pag.</hi> 
752.</p>
</div2>

<div2>
          <head>CAPUT L. <hi>De fine Theodosii principis.</hi> </head>
<p>Igitur Theodosius imperator, post laborem publicum
corpore fatigatus, et sperans se ea aegritudine
moriturum, potius de republica cogitabat, considerans
quae solent hominibus provenire imperatore
moriente. Filium itaque Honorium de Constantinopoli
velociter evocavit, ordinare volens partes Hesperias.
Cumque filius Mediolanum venisset, ex aegritudine
relevatus, circum de victoria celebrabat. Et ante
prandium quidem spectaculum quasi sanus exhibuit.
Post prandium repente praegravatus est, et ad spectaculum
<pb n="1164C"/>
venire non potuit; filium tamen ludis adesse
praecepit. Superveniente vero nocte defunctus est
consulatu Olibrii et Probini <note>( <hi>An. Dom.</hi> 395)</note>, septima
decima die Januarii mensis, anno primo ducentesimae
nonagesimae quartae olympiadis. Vixit autem
imperator Theodosius annos sexaginta, ex quibus
sedecim imperavit. SOCRATES, <hi>lib.</hi> V, <hi>cap. 25; edit.
Christ. Vales. cap. 26, p.</hi> 295.</p>
</div2>
      </div1>

<div1>
        <head>LIBER DECIMUS.</head>

<pb n="1163"/>
<emph>353</emph> 

<div2>
          <head>CAPUT PRIMUM. <hi>De successione Arcadii et Honorii.</hi> </head>

<pb n="1163C"/>
<p>Defuncto igitur Theodosio, in ejus imperio filii
<pb n="1163D"/>
successerunt, Arcadius in Oriente, Honorius autem
in Occidente. Hoc tempore in Romana Damasus praesidebat
Ecclesia, in Alexandria Theophilus, Hierosolymis
Joannes, Flavianus Antiochenam tenebat sedem, Constantinopolitanamque Nectarius. Igitur circa
octavam diem Novembris mensis, eodem consulatu
<note>( <hi>An. Dom.</hi> 395)</note>, corpus Theodosii delatum est cum
solemni honore, et ab Arcadio filio sepulturae contraditur.
Post paucos vero dies, id est vicesima septima
ejusdem mensis, etiam exercitus qui cum imperatore
Theodosio fuerat contra tyrannum, reversus
est. Et dum imperator Arcadius secundum consuetudinem
ad portas occurrisset exercitui remeanti, tunc
milites Rufinum praefectum imperatoris peremerunt.
<pb n="1164C"/>
Erat enim suspectus, quasi tyrannidem posset assumere.
Dicebatur autem quia Hunnos ipse in Romanorum
provincias evocasset, qui tunc Armeniam et
<pb n="1164D"/>
partes Orientis valde vastabant. SOCRATES, <hi>lib.</hi> VI, <hi>cap.
1, p.</hi> 299.</p>
</div2>

<div2>
          <head>CAPUT II. <hi>Quomodo Honorius ludum gladiatorum removerit.</hi> </head>
<p>Honorius itaque suscipiens Occidentis imperium
ludum gladiatorum, qui dudum Romae celebrabatur,
hujusmodi causa removit. Quidam Tilemachius conversatione
monastica pro hac causa ab Oriente venit
ad Romam. Dumque nefandum illud spectaculum
ageretur, etiam ipse intravit in stadium, et descendens
nitebatur pugnantes inter se gladiis separare.
Cumque spectatores adversus cum saevirent, et in
effusione sanguinis grassarentur, provisorem pacis
<pb n="1165A"/>
lapidibus occiderunt. Hoc agnoscens mirabilis imperator,
illum quidem inter victores martyres numeravit,
nefandum vero spectaculum prorsus abscidit.
THEODORETUS, <hi>lib.</hi> V, <hi>cap 26, p.</hi> 234.</p>
</div2>

<div2>
          <head>CAPUT III. <hi>De morte Nectarii Constantinopolitani episcopi, et ordinatione actibusque Joannis.</hi> </head>
<p>Pauco tempore transeunte, etiam Nectarius Constantinopolitanus
episcopus defunctus est consulatu
Caesarii et Attici <note>( <hi>An. Dom.</hi> 397)</note>, vicesima et septima
die Septembris mensis. Mox ergo studia generantur
in episcopatum, aliis alium ordinare cupientibus.
Novissime vero placuit ut ab Antiochia Joannes evocaretur,
Ecclesiae presbyter. Erat enim ejus doctrinae
fama mirabilis. Intra paucum ergo tempus communi
<pb n="1165B"/>
decreto omnium clericorum et laicorum imperator
Arcadius evocavit eum. Et propter dignitatem ordinis
cum adessent ex imperiali jussione plurimi
episcopi, etiam Theophilus venit Alexandrinus, qui
studebat quidem Joanni detrahere, et Isidorum suum
presbyterum ordinare. Diligebat enim eum, quoniam
aliquando sustinuerat pro eo tale periculum. Cum
imperator Theodosius adversus Maximum tyrannum
decertaret, Theophilus <emph>354</emph> per Isidorum xenia
misit imperatori, et duplices misit epistolas, mandans
ut alias epistolas non vincenti daret, porro
victori et munera et alias porrigeret litteras. Has
cum Isidorus portasset, Romae veniens victoriam
sustinebat; sed non diu latuit. Quidam enim lector
rapiens epistolas, demonstravit imperatori. Quamobrem
<pb n="1165C"/>
Isidorus terrore comprehensus, in Alexandriam
fugit, celare volens quod fuerat ei mandatum. Ob
quam causam Isidorum Theophilus diligebat. Verum
palatii judices praeposuere Joannem. Cumque multi
Theophilum accusarent, libellos adversus eum pro
diversis causis praesentibus episcopis obtulerunt.
Tunc praepositus palatii, Eutropius nomine, sumens
accusationes scriptas, ostendit Theophilo, dicens:
Aut ordina Joannem, aut accusationes veniant ad
examen. Hinc perterritus Theophilus, Joannem ordinavit
episcopum. Qui suscepit episcopatum sexta
decima die Februarii mensis, consulatu Honorii imperatoris
et Eutychiani praefecti <note>( <hi>An. Dom.</hi> 398)</note>.
Quia vero Joannes vir fuit omnino praeclarus, ex
libris quos reliquit agnoscitur. Cujus vitam, genus,
<pb n="1165D"/>
conversationem, et quemadmodum sit depositus, et
morte potius [ <hi>ed. V.,</hi> posterius] honoratus, exponam.
SOCRATES, <hi>lib.</hi> VI, <hi>cap. 2, p.</hi> 300.</p>
<p>Joannes itaque fuit Antiochenus, filius Secundi
et Anthusae nobilium personarum, discipulus sophistae
Libanii, et auditor Andragatii philosophi.
Cumque se ad advocationem praepararet, considerans
molestias litigantium injustumque vitae propositum,
potius elegit quietem. Et hoc fecit aemulatus
Evagrium, quoniam et ipse dum iisdem studiis esset
usus, quietam magis secutus est vitam. Mox ergo
mutato schemate pariter et incessu, divinis lectionibus
incumbebat, et frequentius ad sanctam concurrebat
ecclesiam. Haec agens persuasit etiam Theodoro
<pb n="1166A"/>
et Maximo, qui fuerant condiscipuli ejus apud
sophistam Libanium, ut pomposam relinquerent
vitam, et simplicem sequerentur. Quorum Theodorus
postea episcopus Mopsuestenae ordinatur Ecclesiae,
Maximus autem Seleuciae Isauriae. Tunc itaque isti
fiunt discipuli in lectione divina Diodori atque Carterii,
qui eodem tempore sacris monasteriis praesidebant.
Sed Diodorus postea Tarsi ordinatus episcopus,
multos conscripsit libros, sacras ad litteram
intuens Scripturas. Porro Joannem degentem cum
Basilio, tunc a Meletio factum diaconum, et postea
Caesareae Cappadociae praesulem constitutum, Zeno
episcopus ab Hierosolymis revertens, lectorem in
ecclesia Antiochena constituit. In quo adhuc officio
positus librum edidit contra Judaeos. Post paucum
<pb n="1166B"/>
vero tempus etiam diaconatum a Meletio promerens,
de Sacerdotio alium fecit librum, aliosque plurimos
explanavit. Postea vero, Meletio in Constantinopolitana
urbe defuncto, recedens Joannes a Meletianis,
et neque Paulino communicans, tribus annis continue
sub quiete degebat. Postea vero, Paulino moriente,
ab Evagrio ejus successore presbyter ordinatur. Ante
episcopatum itaque hoc modo conversatus est. Fuit
enim vir, ut aiunt, propter zelum castitatis severior,
et amplius quam habebat a juventute sua, furori magis
quam reverentiae se praebebat, et propter vitae
rectitudinem incautus prospicere de futuris; propter
simplicitatem vero, oris libertate profusus, apud colloquentes
non mediocriter utebatur; docendo praecipuus
erat, utilis ad corrigendos audientium mores;
<pb n="1166C"/>
in confabulatione vero arrogans a nescientibus putabatur.
Cum ergo talis moribus esset, episcopatu suscepto,
majori fastu quam debuerat utebatur, clericorum
suorum corrigere vitam volens. Mox igitur in
ipso initio, cum clericis asper videretur Ecclesiae,
erat plurimis odiosus, et veluti furiosum universi
declinabant. Compellebat enim eum ut omnes offenderet
Serapio diaconus ejus, qui aliquando praesentibus
clericis hunc protulit magna voce sermonem:
Nunquam poteris, o episcope, hos corrigere, nisi
uno baculo percusseris universos. Quo dicto majora
contra eum odia concitata sunt. Non post multum
vero tempus, plurimos clericorum pro diversis exemit
causis. At illi conspirantes adversus eum, etiam
derogationibus apud populos utebantur; quarum
rerum faciebant maximam fidem, eo quod nec ullum
<pb n="1166D"/>
secum comedere pateretur, nec ipse ad alium invitatus
accederet. Dicunt enim quidam propterea noluisse
eum cum quoquam comedere, eo quod turpiter
manducaret escasque perciperet; alii vero propter
excellentem ciborum continentiam hoc eum facere
praedicabant. SOCRATES, <hi>lib.</hi> VI, <hi>cap. 3, p.</hi> 301.</p>
<p>Ego tamen quodam viro veraci referente audivi,
quia propter abstinentiam capite et stomacho saepe
dolebat, et ideo prandiorum epulas evitabat. SOZOMEN., <hi>lib.</hi> 
 VII, <hi>cap. 9, p.</hi> 769.</p>
<p>Porro populus propter sermones quos in ecclesia
faciebat, diligebat eum, parvipendens accusatorum
voces. Quales vero sint ejus libri, non oportet nunc
<pb n="1167A"/>
dici, quoniam legentibus poterunt indicari. Igitur
cum clero tantummodo esset infensus, machinationes
contra eum non omnino valuerunt. Dum vero etiam
plurimos procerum objurgare coepisset, tunc invidia
contra eum major accensa est. Et quidem plurima
dicebantur, multa quoque faciebant audientibus fidem.
SOCRATES, <hi>lib.</hi> VI, <hi>cap. 4, p.</hi> 304.
</p>
        </div2>

<div2>
          <head>CAPUT IV. <hi>Quomodo Eutropius praepositus imperatoris fuerit interemptus.</hi> </head>
<p>Ejus derogationibus dedit augmentum homilia
contra Eutropium tunc prolata. Eutropius enim eunuchus
praepositus imperatoris, et habens consulis
dignitatem, volens in quibusdam ad ecclesiam refugientibus
vindicare, studuit ab imperatoribus legem
<pb n="1167B"/>
poni jubentem ut nullus ad ecclesias confugeret, imo
qui dudum refugerant, traherentur. Sed Dei secutum
est repente judicium. Erat ergo proposita lex. Post
paucos vero dies cum ipse Eutropius offendisset imperatorem,
inter refugas erat apud ecclesiam. Episcopus
vero, Eutropio sub altari jacente, nimioque
percusso timore, residens super ambonem, ubi solebat
prius consuete facere sermonem, homiliam increpatoriam
fecit adversus eum. Unde plurimos
magis offendebat, eo quod homini in infelicitate posito
non solum miseratus non est, sed etiam nec
objurgare desisteret. Igitur Eutropii, tunc consulatus
dignitatem habentis, propter quaedam vitia caput
imperator jussit auferri, et ex ordine consulum
ejus nomen penitus abrogari <note>( <hi>An. Dom.</hi> 399)</note>. Quamobrem
<pb n="1167C"/>
Theodori solummodo, qui cum eo consul
fuit, nomen <emph>355</emph> ascriptum est. Pro diversis igitur
causis multos saepius fiducialiter objurgabat, et plurimis
erat odiosus. Unde Theophilus, Alexandrinae
civitatis episcopus, mox post ordinationem causas
ejus dejectionis inquisivit, et quibusdam praesentibus
de eo latenter obloquebatur, multis etiam longe positis
scribebat. Contristabatur enim non solum pro
fiducia Joannis, sed quia etiam Isidorum presbyterum
suum, episcopum Constantinopoleos ordinare
non valuit. SOCRATES, <hi>lib.</hi> VI, <hi>cap. 5, p.</hi> 304.</p>
<p>Sacerdotibus igitur Joannes episcopus supplicabat
ut secundum ecclesiasticas viverent sanctiones, quas
quicunque praevaricari praesumerent, eos ad templum
prohibebat accedere. Dicebat enim quia nec deberent
<pb n="1167D"/>
frui honore sacerdotii qui eorum vitam contemnerent
imitari. Non solum enim providentiam urbis
Constantinopoleos habebat, sed etiam totius Thraciae,
quae sex provinciis est divisa, et quae undecim
administrationibus dispensatur. His legibus ordinabat
etiam Ponticam regionem, quae totidem judicibus gubernari
dignoscitur. Cumque cognovisset in Phoenice
adhuc daemonibus sacrificia ministrari, electos monachos
et imperialibus sanctionibus coarmatos adversus
cultores destinavit idolorum: dans pecunias
templorum destructoribus erogandas, non ex aerario
publico, sed quas a fidelissimis mulieribus oblatas
sponte percipiebat. THEODORETUS, <hi>lib.</hi> V, <hi>cap.</hi> 28, <hi>p.</hi> 
 235.
</p>
        </div2>

<div2>
          <head>CAPUT V. <hi>De conversione Celticorum per Joannem.</hi> </head>

<pb n="1168A"/>
<p>Videns igitur etiam populum Celticorum Arianis
retibus laqueatum, et cogitans de eorum capienda
salute, consilium hujusmodi venationis invenit. Ejusdem
namque linguae presbyteros, diaconos atque lectores
fecit, et unam eis ecclesiam dedit. Qua occasione
multos eorum cepit, dum et ipse frequenter illic
iret, et per interpretem Celticum divinas lectiones
exponeret. Haec ergo intra civitatem crebro faciens,
et plurimos ejus gentis Arianorum ad apostolica dogmata
revocavit. Apud Scythas autem quidam erant
desiderium salutis habentes, quo non poterant pervenire.
Quod Joannes agnoscens, quaesivit viros apostolico
zelo ferventes, eosque direxit, et desiderantibus
salutis gratiam ministravit. Ego autem etiam litteras
<pb n="1168B"/>
ejus legi ad Leontium Ancyrae praesulem, quibus indicavit
Scythas fuisse conversos in nostra provincia.
Et cognoscens in quibusdam vicis Marcionis crevisse
languorem, scripsit ejus loci pastoribus ut eos pellerent.
Insuper etiam principis pro hac causa proferri
petiit sanctionem. [ <hi>Haec desunt in mss. codicibus et in
ed. V.</hi> ] Quod igitur ecclesiarum curam in animo habuerit
secundum divinum Apostolum, satis haec docuerint.
[ <hi>Haec autem desunt in edit. Valesii</hi> ] Licet autem
etiam aliunde illius libertatem intelligere. THEODORETUS, <hi>lib.</hi> 
 V, <hi>cap.</hi> 30, <hi>p.</hi> 236.</p>
</div2>

<div2>
          <head>CAPUT VI. <hi>De Gaina magistro militum ejusque rebellione.</hi> </head>
<p>
            <pb n="1168C"/>Gainas quidam genere Celticus, consilio barbarus,
studio tyrannico vehementer elatus, eo tempore cum
esset magister militum, multos suae gentis, multos
etiam Romanorum sub suo magisterio habens, terrorem
plurimis, etiam ipsi principi, meditatione tyrannidis
inferebat; eratque Arianus. Is ergo rogavit imperatorem
ut intra civitatem ei unam daret ecclesiam.
At ille eum se placare promisit. Tunc evocans
Joannem, eique potentiam illius, meditatamque tyrannidem
dicens, petebat ut data ecclesia ejus refrenaret
intentionem. At ille virtute fortissimus: Noli,
inquit, o imperator, haec promittere, neque sanctum
canibus dare. Non enim potero Deo benedicentes expellere,
et sanctum templum blasphemantibus injuste
contradere. Neque hunc barbarum metuas, imperator;
<pb n="1168D"/>
sed ambos nos jube vocari, et sub silentio inter
nos quae dicuntur audi. Ego namque linguam illius sic
frenabo, ut non praesumat petere quae dari non expedit.
Hoc audiens imperator gavisus est, et utrumque
altera die vocavit. Tunc Gainas petitionem suam poscebat;
Joannes contradicebat, dicens: Non licet imperatori
pietatem custodienti aliquid contra mandata
divina praesumere. Cumque responderet ille quia
oratorium et ipse habere deberet, Joannes ait: Ubique
tibi divina domus aperta est, et nullus te vetat
orare. At ille: Sed ego, inquit, alterius sectae sum,
et cum meis unum templum habere deposco. Multos
enim pro Romana republica labores assumpsi, et non
debeo in mea petitione contemni. Cui Joannes: Plurima,
inquit, praemia, et quae transcendunt tua certamina,
<pb n="1169A"/>
percepisti, magister militum factus, consulari
toga insuper exornatus. Et oportet te considerare
qui dudum fueris, et qualis modo conspiciaris, et quae
prisca paupertas, et quae moderna substantia; quibus
vestibus utebaris antequam Istrum transisses, et
quibus nunc uteris. Considera igitur quia pauci labores
maxima tibi praemia contulerunt, et circa honorantem
te non sis ingratus. His sermonibus tantus ille
doctor obstruxit os Gainae, eumque compulit ut taceret.
THEODORETUS, <hi>lib.</hi> V, <hi>cap.</hi> 32, <hi>p.</hi> 237.</p>
<p>Igitur dum Gainas adipisci desideraret imperium,
qui dudum de sua fide apud beatam martyrem Eufemiam
in Chalcedonia imperatori Arcadio promisisset,
diversa consilia revolvebat, et in sua intentione semper
instabat. Dumque per diem nihil in urbe Constantinopolitana
<pb n="1169B"/>
agere potuisset, machinatus est ut
nocte barbaros mitteret qui palatium concremarent.
Tunc enim aperte monstratum est quomodo Deus
custodiat civitatem. Missis enim ab eo barbaris ad
incendium atque praedas, angelorum turba apparuit,
armatorum ingens corpus habentium. Illi vero putantes
esse milites, abscesserunt. Cumque hoc Gainae
fuisset nuntiatum, incredibile visum est. Noverat
enim quia cunctus exercitus per civitates fuerat constitutus.
Quapropter denuo futura nocte alios destinavit.
Cumque idem ei renuntiatum fuisset (denuo
enim angeli eamdem visionem barbaris ostendebant),
novissime ipse egressus cum multitudine, miraculi
sumpsit experimentum: arbitratus revera quia per
diem quidem lateret exercitus, nocte vero pro ejus
<pb n="1169C"/>
custodia poneretur. Et ita, dum intra urbem nihil
posset implere, egressus ad Thraciam, aperte hostilem
monstravit intentionem. SOCRATES, <hi>lib.</hi> VI, <hi>cap. 6,
p.</hi> 307.</p>
<p>Cum igitur aliquantum transisset tempus, diu meditatam
tyrannidem Gainas patefecit. Collecto <emph>356</emph> 
namque exercitu, per Thracias universa vastabat.
Hoc agnoscentes et judices et populi terrebantur; et
neque repugnare illi quilibet praesumebat, neque
apud eum legatione fungi, dum asperitatem barbaricam
formidarent. Tunc ergo alios omnes tanquam
metuentes relinquens imperator, Joanni viro sanctissimo
onus legationis imposuit. At ille neque illius
resultationis memor, neque inimicitiarum quae hinc
exortae videbantur, alacriter est profectus ad Thracias.
<pb n="1169D"/>
At ille cognoscens legatum, ejusque fiduciam
pro pietate sic licenter assumptam, occurrit ei longo
itinere, ejusque dexteram suis oculis circumposuit;
insuper etiam suos filios sacra ejus genua osculari
praecepit. Hujus ergo virtutis Joannes fuit, ut etiam
valde terribiles humiliari cogeret et timere. THEODORETUS, <hi>lib.</hi> 
 V, <hi>cap.</hi> 32 <hi>et</hi> 33, <hi>p.</hi> 238.</p>
</div2>

<div2>
          <head>CAPUT VII. <hi>De quaestione inter Aegyptios monachos exorta: An Deus corporeus sit, an incorporeus.</hi> </head>
<p>Ea tempestate quaestio mota fuerat: utrum Deus
corporeus esset, et hominis haberet schema; an certe
incorporeus, et schemate humano omnimodis alienus.
Ex qua quaestione contentiones et certamina plurima
<pb n="1170A"/>
surrexerunt, aliis hoc affirmantibus, aliud aliis:
maxime tamen simplices monachorum corporeum et
humanae formae Deum esse judicabant. Plurimi vero
reprobantes illos, Deum incorporeum esse dicebant,
et forma corporea segregatum. Cum quibus Theophilus
quoque Alexandrinus consonabat episcopus, ita
ut in ecclesia coram populo contra eos qui humanae
formae Deum asseverant contenderet, et Deum incorporeum
suo dogmate definiret. Haec agnoscentes
Aegyptiorum monachi, venerunt Alexandriam, et seditionem
contra Theophilum velut impium excitarunt,
ita ut eum occidere niterentur. Hoc ille agnoscens
cogitavit quemadmodum evitaret mortem.
Quos sub blandimento suscipiens, haec eis locutus
est: Sic, inquit, vos video sicut Dei vultum. Hoc
<pb n="1170B"/>
dicto monachos a suo impetu revocavit. At illi: Si
vere, inquiunt, dicis, quia Dei vultus sic est sicut et
noster, anathematiza libros Origenis. Ex ipsis enim
quidam adversantur opinioni nostrae. Si enim hoc
non feceris, quae impiorum et Deo rebellium sunt a
nobis sine dubio sustinebis. Ego, inquit Theophilus,
quae vobis placent facio, nolite in me saevire. Nam
et ego inimicus sum librorum Origenis, et culpo suscipientes.
Sic ergo monachos declinavit, et forsitan
ideo haec quaestio hactenus est ablata. Post haec hujusmodi
causa provenit. Aegypti monasteriis quatuor
venerabiles praesidebant viri, Dioscorus, Ammonius,
Eusebius, Euthymius germani, qui pro corporis magnitudine
Longi vocabantur, sermone vitaque fulgentes,
et propterea apud Alexandrinos egregii. Sed
<pb n="1170C"/>
etiam Theophilus eos honorabat episcopus. Quamobrem
Dioscorum violenter tractum Hermopoleos fecit
episcopum; duos autem eorum rogavit ut habitarent
cum eo, et vix ut episcopus fieret impetravit, factosque
clericos ecclesiae oeconomos instituit. Cumque
illi aestuarent cur minus propositum suae conversationis
implerent, et procedenti tempore viderent animas
suas laedi, dum episcopus pecuniarum haberet
vitam [ <hi>ed. Niv. et Frob.,</hi> pecuniam haberet multam],
et multum auri congregandi studium, repudiabant
esse cum eo, et deserti potius habitaculum diligebant.
Dumque ille nesciens eorum voluntatem, sibi eos adesse
deposceret; postea videns quia eis potius ipse
displiceret, iratus interminabatur eis. At illi hoc parvipendentes
abscedunt. Porro Theophilus cum animo
<pb n="1170D"/>
fervens esset, nisus est ut viros illos qua posset arte
vexaret. Et fratrem interim eorum Dioscorum habebat
odiosum. Contristabatur enim, quia eos turba
diligeret et coleret monachorum; et sciebat quia eis
aliter nocere non posset, nisi monachos debellaret.
Probaverat quoque quia, crebro cum eis habito
sermone, faterentur incorporeum esse Deum, et
non humanae formae, ne forte necessitate humanae
formae humana quoque passio sequeretur. Et
cum sic Theophilus saperet, tamen ut se vindicaret,
quod bene prius praedicaverat, immutavit. Mittens
enim in eremum, plurimos monachorum simplicium
et spiritali exercitatione carentium est venatus: dicens
non oportere sequi Dioscorum, neque fratres
ejus, dicentes incorporeum esse Deum. Deus enim,
<pb n="1171A"/>
secundum divinam Scripturam, et oculos habet, et
aures, et manus, et pedes, sicut et homines. Dioscorus
autem ejusque sequaces, sequentes Origenem,
dogma blasphemum introducunt, quasi Deus nec oculos,
nec aures, nec manus habeat, neque pedes. Hac
seductione monachorum plurimi sunt decepti, et seditio
ferventissima suscitatur. Sed exercitati viri seducti
non sunt, simplices autem ardore fidei repente
contra fratres insurgunt. Et facta divisione alterutros
impetebant. Theophili sequaces Origenistas et impios
appellabant fratres; isti vero sequaces Theophili Humaniformianos
vocabant. Ob quam rem orta immani
seditione, Theophilus cum armatorum multitudine
venit in Nitriam contra Dioscorum ejusque fratres.
At illi vix fuga valuerunt declinare pericula. SOCRATES,
<pb n="1171B"/> <hi>lib.</hi> 
 VI, <hi>cap.</hi> 7, <hi>p.</hi> 309.</p>
</div2>

<div2>
          <head>CAPUT VIII. <hi>Quomodo hymni nocturni a Joanne sunt incoepti.</hi> </head>
<p>Cum haec in Aegypto fierent, Joannes Constantinopolitanus
doctrina florebat, et apud cunctos favorabilis
habebatur. Auxitque primus in nocturnis hymnis
orationes ob hujusmodi causam. Ariani, sicut dictum
est, foras civitatem collectas agebant. Sabbato
autem atque dominica, intra portas et per porticus
congregati, hymnos et antiphonas ex Ariano dogmate
compositas decantabant. Et hoc maxima noctis parte
facientes, diluculo cum ipsis antiphonis per mediam
civitatem egressi portam, ad suam ecclesiam concurrebant.
Cumque hoc crebro quasi ad vituperationem
orthodoxorum facere non cessarent, frequenter enim
<pb n="1171C"/>
etiam hoc cantabant: Ubi sunt qui dicunt trina virtute
unum? tunc Joannes metuens ne simplices hujusmodi
cantibus traherentur, instituit suum populum
ut et ipsi nocturnis occuparentur hymnis; quatenus
et illorum obscuraretur opus, et fidelium professio <emph>357</emph> 
 firmaretur. Studium ergo Joannis nimis
utile, cum turba periculisque finitum est. Nam dum
clariores hymni homousianorum noctibus apparerent
(fecerat enim etiam cruces argenteas, quae cum cereis
portabantur, expensas ad haec Eudoxia Augusta praebente),
tunc Ariani zelo tracti, usque ad neces insurgunt.
Una ergo nocte, congressione facta, petra in
fronte percussus est Brison eunuchus Augustae, qui
ad hymnos exercendos fuerat deputatus. Sed etiam
quidam ex populo utriusque partis exstincti sunt. In
<pb n="1171D"/>
his motus imperator, prohibuit Arianos hymnos publice
decantare. SOCRATES, <hi>lib.</hi> VI, <hi>cap.</hi> 8. <hi>Edit.
Christ. Vales. cap.</hi> 7 <hi>et</hi> 8, <hi>p.</hi> 312.</p>
</div2>

<div2>
          <head>CAPUT IX. <hi>Quod episcopo Ignatio angelorum Deum laudantium visio sit ostensa.</hi> </head>
<p>Dicendum tamen est unde sumpsit initium ut in
ecclesia antiphonae decantentur. Ignatius Antiochiae
Syriae tertius post apostolum Petrum episcopus, qui
etiam cum ipsis degebat apostolis, vidit angelorum
visionem, quomodo per antiphonas sanctae Trinitati
dicebant hymnos. Isque modum visionis Antiochenae
tradidisse probatur Ecclesiae, et ex hoc ad cunctas
transivit Ecclesias. SOCRATES, <hi>lib.</hi> VI, <hi>cap. 8, p.</hi> 313.</p>
</div2>

<div2>
          <head>CAPUT X. <hi>De inimicis Joannis.</hi> </head>

<pb n="1172A"/>
<p>Fertur enim quoniam inter alia Joannes etiam pro
Severiano, Gabalensi episcopo, odium Augustae
conceperat. Is enim Severianus et Antiochus Ptolemaidis
ambo eloquentissimi erant, et coram ecclesia
docere praeparati. Veniens ergo prius Antiochus
Constantinopolim, eloquentia promotus atque pecuniis
ditatus, in suam reversus est civitatem. Pro cujus
zelo Severianus postea venit, vidensque quod Joannes
frequenter in ecclesia sermone facto mirabilis apparebat,
cratque honorabilis apud multos proceres, et
apud ipsum imperatorem, pariter et Augustam.
Cumque Joannes perrexisset in Asiam, huic commendavit
Ecclesiam. Credebat enim ejus blandimentis
<pb n="1172B"/>
quia eum revera diligeret. At ille magis se auditoribus
commendabat. Quod dum Joannes audisset,
Serapione nuntiante, zelatus est. Reversoque ab Asia
Joanne, contigit, transeunte Severiano, ut studiose
non assurgeret Serapio. At ille exasperatus clamavit:
Si Serapio clericus mortuus fuerit, Christus inhumanatus
non est. Ob quam rem accusatus a Serapione
velut injuriosus et in Deum blasphemus, civitate
pulsus est a Joanne. Quod Augusta cognoscens per
familiares Severiani, mox eum a Chalcedone fecit
revocari. Porro Joannes, multis rogantibus, eum
videre refugiebat, donec in Apostolorum ecclesia
ejus genibus poneret Augusta Theodosium filium
suum, supplicans et saepe conjurans ut Severianum
suo reconciliaret affectui. SOZOMEN., <hi>lib.</hi> VIII, <hi>cap.</hi> 10,
<pb n="1172C"/> <hi>p.</hi> 
 770.</p>
<p>Interea monachi ab eremo ad Constantinopolim
veniunt cum Dioscoro et fratribus, cum quibus Isidorus,
qui Theophili amicissimus dudum, ob hujusmodi
causam postea fuerat inimicus. Petrus quidam
archipresbyter Alexandrinae fuit Ecclesiae. Hunc
Theophilus ab Ecclesia odio faciente projecit, culpans
eum quasi mulierem quamdam Manichaeam, non
primitus abrenuntiantem haeresim, in communionem
sacram susceperit. Cumque Petrus diceret se eam
jussu Theophili suscepisse, illo negante, Isidori testimonium
Petrus implorabat, quia hoc actum non
ignorasset episcopus. Eo tempore Isidorus Romae
degebat, a Theophilo missus ad Damasum ut ei Flavianum
Antiochiae reconciliaret episcopum. Verum
<pb n="1172D"/>
reversus Isidorus Petri responsionem veram esse
firmavit, dicens quia mulier Manichaea cum episcopi
fuisset jussione suscepta. Hinc accensus Theophilus,
ambos expulit ab ecclesia. Ob hanc ergo causam
Isidorus cum Dioscoro et reliquis [ <hi>ms. Lyr.,</hi> fratribus]
Constantinopolim venit, ut principi et Joanni
ejus facta narraret. Haec Joannes agnoscens, honorabat
principio viros, corumque fruebatur orationibus;
communione vero sacra cum eis ante causae
cognitionem participare non voluit. His ita gestis,
pervenit ad Theophilum sermo falsus, quasi Joannes
illis communicasset, et eis ferret auxilium. Parabatque
ut non solum de Dioscoro et Isidoro semet ulcisceretur,
sed etiam Joannem episcopatu deponeret.
Misit ergo ad singularum episcopos civitatum epistolas,
<pb n="1173A"/>
celans intentionem suam, culpans tamen Origenis
libros. Deinde Epiphanium Cypri fecit amicum, cum
prius ejus fuerit inimicus, tanquam de Deo minus
saperet, cumque formam hominis habere judicaret.
Tunc ergo quasi ex poenitentia, ejus se professus est
sequi sectam [ <hi>ms. Lyr.,</hi> dicta]; egitque ut synodus
episcoporum Cypri celebraretur, quatenus libri
damnarentur Origenis. Porro Epiphanius, propter nimiam
sui reverentiam atque simplicitatem circumventus,
constituta synodo lectionem librorum Origenis
interdixit; misitque litteras ad Joannem, monens ut
se ab Origeniana lectione suspenderet; et synodo
congregata, quae placuerant etiam ipse firmaret.
Theophilus igitur famosissimum Epiphanium circumveniens,
et agnoscens sua vota proficere, etiam ipse
<pb n="1173B"/>
collectis episcopis libros damnavit Origenis, qui pene
ante ducentos defunctus erat annos: non quia hujusmodi
haberet intentionem, sed studens Dioscoro
ejusque nocere sequacibus [ <hi>mss.,</hi> Dioscorum ejusque
sequaces circumvenire]. Joannes autem parvipendens
quae ab Epiphanio et Theophilo fuerant nuntiata, in
doctrina ecclesiastica laborabat, et in ea quidem
florebat: nihil tamen de his quae contra eum cogitabantur
saepe curabat. Cumque Theophilus jam manifesto
studere videretur ut Joannem episcopatu deponeret,
tunc etiam inimici Joannis Theophilum sunt
secuti; et multi clerici, multi procerum palatii tempus
invenientes opportunum, nitebantur ut synodus
Constantinopoli fieret contra Joannem. Et hoc tam
per epistolas sibimet quam per verba mandabant.
Auxit igitur odium Joanni causa Severiani et Antiochi
<pb n="1173C"/>
episcoporum, quae supra relata est. SOCRATES, <hi>lib.</hi> 
 VI, <hi>cap. 9 et 10, p.</hi> 314.
</p>
        </div2>

<div2>
          <head>CAPUT XI. <hi>Quomodo Epiphanius Cyprius Joanni fuerit inimicus.</hi> </head>
<p>Post paucum vero tempus Epiphanius episcopus
Constantinopolim venit, portans damnationem <emph>358</emph> 
librorum Origenis. Quibus non quidem ipsum Origenem
excommunicatum decreverant, sed libris
tantummodo derogaverant. Egressus ergo ad basilicam
Sancti Joannis, milliario ab urbe septimo constitutam,
et collecta ibidem celebrata ordinatoque
diacono, rursus venit in civitatem, et invitationem
quidem Joannis declinavit causa Theophili; in propria
vero mansione habitare magis elegit. Et vocans
<pb n="1173D"/>
tunc praesentes episcopos, damnationem librorum
Origenis legebat eis. Et quidam habentes Epiphanii
reverentiam subscribebant; plurimi autem hoc facere
recusabant. Quorum fuit etiam Theotimus Scythiae
praesul, qui ita respondit: Ego, inquit, o Epiphani,
neque ei qui dudum bene requievit injurias infero,
neque rem blasphemam tentare praesumo, damnans
ea quae priores nostri respuere noluerunt; proinde
neque malam doctrinam in libris Origenis esse conspicio.
Tunc proferens libros ejus [ <hi>ms. Santheod.,</hi> ei]
Origenis legit, et ecclesiasticas expositiones ostendit;
ac postea procedens dicebat: Qui his contumelias
inferunt nesciunt semetipsos. Haec ergo Theotimus,
vitae rectitudine famosissimus, Epiphanio respondisse
<pb n="1174A"/>
fertur. Sed quoniam detractores plurimi subripientes,
velut blasphemum respuunt Origenem, pauca de his
dicere non videtur absurdum. Viles homines, et qui
per semetipsos nequeunt apparere, vituperando meliores
esse se aliquid conantur ostendere. Hoc passus
est primo Methodius Lyciae Olympi civitatis episcopus;
deinde Eustathius pauci praesul temporis, et post
eum Apollinaris, novissime Theophilus. Isti derogabant
Origeni, et alii [ <hi>ms. Santhcod.,</hi> et aliter] ob aliam
causam ad accusationem ejus accesserunt. Methodius
igitur cum multum derogasset primitus Origeni,
postea velut ex poenitentia miratus virum, in dialogo
quem attitulavit Xenonem, sic ait: Sed quid amplius
ego de illorum querimoniis factis contra Origenem
loquor? Dum culpant eum pro quibus putant causis,
<pb n="1174B"/>
et nihil quasi male credentem de sancta Trinitate
reperiunt, ostenduntur in eo magis pietatis et rectitudinis
testimonia perhibere. Athanasius autem defensor
Nicaeni concilii, libris propriis contra Arianos
voce clara testem suae fidei hunc virum vocat, illius
libros conjungens suis, et haec dicens: Mirabilis,
inquit, et laboriosissimus Origenes hoc de Filio Dei
nobis testimonium perhibens, ait, coaeternum eum
asseverans Patri. Ignorant igitur semetipsos derogatores
Origenis, etiam laudatorem ejus Athanasium
blasphemantes. Haec de Origene dicta sufficiant.
Nunc sequamur historiam. SOCRATES, <hi>lib.</hi> VI, <hi>cap. 11
et 12. Edit. Christ. Vales. cap. 12, et 13, p.</hi> 318.</p>
</div2>

<div2>
          <head>CAPUT XII. <hi>Quomodo Joannes acceperit Epiphanium.</hi> </head>
<p>
            <pb n="1174C"/>Joannes igitur Constantinopoleos indignatus non
est cur absque regulis in ejus ecclesia ordinationem
fecerit Epiphanius; sed tamen rogabat ut inter episcopos
cum eo maneret. At ille nec manere se cum
eo, nec orare respondit, nisi Dioscorum et qui cum
eo erant urbe depelleret, et ipse in librorum Origenis
damnationem subscriberet. Joanne haec facere differente,
et dicente non oportere ante catholicam cognitionem
aliquid facere petulanter, ad hoc consilium
ab inimicis Joannis Epiphanius instigatur. Cum
esset in Apostolorum ecclesia celebranda collectio,
procedere faciunt Epiphanium, et coram omni populo
Origenis damnare libros, et adjudicare Dioscorum
ejusque sequaces, simul quoque derogare Joanni,
velut eorum defensori. Haec Joanni nuntiantur. Altera
<pb n="1174D"/>
vero die dum jam venisset Epiphanius ad ecclesiam,
haec per Serapionem verba mandavit: Contra
regulas multa gessisti, o Epiphani! primum quidem,
quia ordinationem fecisti in ecclesia sub meo jure
constituta; deinde quia, me non jubente, in ea auctoritate
propria sacra celebrasti; rursus quia invitatus
excusasti, et nunc denuo in teipsum confidis. Quapropter
observa ne turba nascatur in populo, et
hujus rei periculum ipse suscipias. Haec dum audisset
Epiphanius, ab ecclesia formidatus abscessit.
Cumque reversurus esset ad Cyprum, ferunt quidam
haec eum mandasse Joanni: Spero quia non morieris
episcopus. At ille remandavit: Spero te ad tuam patriam
non redire. Haec utrum vere dicta sint nescio;
<pb n="1175A"/>
ambo tamen hunc habuere finem. Nam nec Epiphanius
vivus pervenit ad Cyprum, sed in navi defunctus est,
et Joannes post paululum episcopatu depositus est.
SOCRATES, <hi>lib.</hi> VI, <hi>cap. 13. Edit. Christ. Vales. cap.
14, p.</hi> 320.</p>
</div2>

<div2>
          <head>CAPUT XIII. <hi>Cur Augusta gravius, et per quos Joanni facta sit inimica, et quomodo exsilio fuerit deportatus.</hi> </head>
<p>Cumque Epiphanius discessisset, pervenit ad
Joannem quoniam Eudoxia Augusta eum contra
Joannem armasset; et hinc accensus, linguae ubertate
sermonem fecit in populo cunctarum mulierum
vituperatione plenum. Hunc sermonem populus omnis
arripuit, quasi contra Augustam prolatus esset,
et ita pervenit ad aures imperatoris. Quod Augusta
<pb n="1175B"/>
cognoscens, velut injuriam suam narravit imperatori:
dicens illius magis esse contumeliam quae ejus
uxori fiebat. Quamobrem gestum est ut Theophilus
contra eum quam velociter synodum celebraret. Quod
etiam Severianus simul agebat; erat enim adhuc inimicus.
Inter haec Theophilus venit, multos simul
episcoporum movens [ <hi>ed. V.,</hi> monens]. Confluebant
igitur plurimi Joannis inimici. Aderant etiam quos
ab episcopatu removerat. Omnes ergo concorditer
in Chalcedona convenerunt, ubi tunc erat episcopus
Cyrinus, multa contra Joannem loquens, impium
eum superbumque vocans. Episcopi vero delectabantur
in talibus. Porro Maruthas Mesopotamenus
episcopus, nolens Cyrini calcavit tunc pedem. At ille
dolore constrictus, Constantinopolim cum episcopis
<pb n="1175C"/>
transire non potuit; alii vero sunt transvecti. SOCRATES, <hi>lib.</hi> 
 VI, <hi>cap. 14. Edit. Christ. Vales. cap. 15,
p.</hi> 321.</p>
<p>Postea vero cum dolore laboraret ejus crus frequenter,
est abscissum, quia putredo pene omne corpus
ejus invaserat, et in pedem alium jam serpebat.
Is ergo post paululum tempus est defunctus. SOZOMEN., <hi>lib.</hi> 
 VIII, <hi>cap. 16, p.</hi> 779.</p>
<p>Theophilo autem ab Alexandria venienti nullus
occurrit, nec solemni honore potitus est; erat enim
apertissimus inimicus. Sed Alexandrini nautae, qui
tunc venerant cum frumentis, occurrentes, eum favorabiliter
susceperunt. Cumque <emph>359</emph> venisset Constantinopolim,
refutavit in ecclesiam introire; sed in
una domo Augustarum vocabulo Placidiana tunc habitavit.
<pb n="1175D"/>
Hinc ergo coeperunt contra Joannem movere
causas; et non jam de libris Origenis memoria ferebatur,
sed has accusationes illicitas excitabant. His
ita praeparatis, convenientes episcopi in suburbano
Chalcedonensi quod Rufini nomine vocitatur, ubi est
in honore Petri et Pauli apostolorum basilica constituta,
evocaverunt Joannem, satisfacturum pro
quibus accusabatur, jusseruntque ut cum eo venirent
Serapion et Tigrius eunuchus presbyter, et
Paulus lector; isti enim simul accusabantur. Cumque
Joannes evocantes velut inimicos refutaret, universalem
synodum fieri proclamavit. At illi nihil morati,
quater eum evocaverunt. Qui cum noluisset accedere,
sed synodum fieri proclamaret, damnaverunt cum:

<pb n="1176A"/>
in nullo culpantes, nisi quia vocatus noluit obedire.
Dumque hoc fuisset circa vesperam nuntiatum, populus
ad seditiones maximas excitatus est; et nocte
concurrentes, eum trahi ab ecclesia non sinebant;
sed clamabant ut apud majus concilium de eo agitaretur
examen. Porro jussio principis imminebat,
velociter eum ejici et exsilio deportari. Hoc agnoscens
Joannes tertia damnationis die circa meridiem
semetipsum, populo ignorante, contradidit. Cogitabat
enim ne ulla propter ipsum seditio nasceretur.
Et ille quidem exsilio ducebatur. In populo autem
seditio importabilis est exorta, ita ut etiam multi
inimicorum ejus misericordia moverentur: dicentes
eum calumniam passum, quem paulo ante desiderabant
videre depositum. Quamobrem clamabant omnes
contra principem atque concilium sacerdotum, et
<pb n="1176B"/>
maxime contra Theophilum. Non enim ejus machinatio
jam poterat latere, quae multis quidem indiciis
apparebat; maxime quia Dioscoro ejusque fratribus
mox post Joannis dejectionem communicaverat.
Tunc igitur etiam Severianus in ecclesia docens,
Joanni derogabat, dicens: Etsi in nullo alio vituperandus
Joannes est, ejus tamen superbia crimen
est damnationi sufficiens. Omnia namque peccata
remittuntur hominibus, <hi>superbis autem Deus resistit <note>(Jacobi IV, 6)</note>
            </hi>,
sicut sanctae Scripturae docent. SOCRATES, <hi>lib.</hi> VI, <hi>cap. 14. Edit. Christ. Vales. cap. 15
et 16, p.</hi> 322.</p>
</div2>

<div2>
          <head>CAPUT XIV. <hi>Quomodo Joannes sit reversus, et denuo a calumniatoribus impetitus.</hi> </head>

<pb n="1176C"/>
<p>Orta igitur immensa seditione, populo discurrente,
et ad ipsa regalia proclamante, Augusta permota rogavit
imperatorem ut eum reverti praeciperet. Misso
igitur tunc eunucho Bresone, etiam necessitas Joanni
nolenti ut in civitatem ingrederetur imposita est. Eo
siquidem remeante, cum multo ei honore ad ecclesiam
plebs occurrit. Et mox ut Joannes ingressus
est, rogabant ut in episcopali sede resideret, et populo
orationem pacis impenderet. Quo refutante atque
dicente quia hoc oporteret judicio fieri synodali,
et eos qui damnaverant suam sententiam revocare,
accendebantur [ <hi>ms. Theod.,</hi> accedebant] omnes videre
eum in loco proprio residentem, et verba doctoris
audire. Qui licet diu tardaret, praevaluit tamen
<pb n="1176D"/>
populus, et eum in sede residere episcopali coegit,
et consuete orationem praebere pacis. Coactus etiam
sermonem fecit in populo. Haec causa aliam praebuit
inimicis occasionem. Et primo quidem de Heraclidis
ordinatione [ <hi>ms. Theod.,</hi> ordine] contra eum movere
dicebatur Theophilus quaestionem, ut Joannem
hujus rei occasione deponeret. Verum Heraclides
non aderat, judicabatur autem veluti praesens, quasi
quosdam injuste caecidisset, catenisque vinctos misisset
in pompam Ephesi per mediam civitatem.
Cumque pars Joannis diceret auditorium debere juste
constitui, Alexandrini contendebant ut Heraclidis
accusatores susciperentur. Hinc ergo seditio et caedes
inter Constantinopolitanum populum et Alexandrinum
<pb n="1177A"/>
vehemens est exorta. Ob quam rem plurimi
vulnerati, pauci etiam mortui sunt. Haec videns
Theophilus, repente diffugit in Alexandriam. Quod
etiam alii fecerunt episcopi praeter paucos, qui personam
Joannis amplectebantur. His ita gestis, reprehensibilis
Theophilus est inventus. Cujus auxit
invidiam, quod rursus Origenis libris incumberet.
Qui dum ab aliquo fuisset interrogatus, quomodo ea
quae abdicaverat rursus amplecteretur, ita respondit:
Origenis libri similes sunt prato floribus universis
pleno; quidquid ergo in eis bonum invenero, hoc
decerpo; si quid vero mihi spinosum occurrerit, hoc
quasi pungat omitto. Haec ergo Theophilus ait, non
considerans Salomonis sapientissimi verba dicentis,
quia <hi>verba sapientum sicut clavi et aculei (Eccle. XII,
<pb n="1177B"/>
11)</hi> sunt. Ob hanc ergo causam apud omnes Theophilus
reprehensibilis videbatur. Porro Dioscorus
Hermopoleos episcopus post paululum fugae Theophili
mortuus est, claraque sepultus in basilica apud
Illicem constituta, ubi propter Joannem synodus fuerat
celebrata. SOCRATES, <hi>lib.</hi> VI, <hi>cap. 14 et 15. Edit.
Christ. Vales. cap. 16, p.</hi> 324.</p>
<p>Missus ergo tunc Joannes in exsilium, ad orificium
habitabat Ponti, quod vocatur Hieron. Cumque per
noctem terraemotus civitatem regiam invasisset, legati
matutino tempore mittebantur ad eum, rogantes
ut velociter reverteretur ad civitatem, et orationibus
suis pericula removeret. Sed et alii post illos, et
rursus alii destinati sunt, ita ut legatis Bosphorus
impleretur. Quod dum fidelissimus populus agnovisset,
<pb n="1177C"/>
fluctus Propontidis navibus est opertus. Omnes
enim occurrerunt cereos et lampades accendentes
pro reversione pastoris. THEODORETUS, <hi>lib.</hi> V, <hi>cap.
34, p.</hi> 239.</p>
<p>Interea cum Theophilus navigio in Hierapolim advenisset,
mortuo ejusdem civitatis episcopo, Nilamnionem
monachum elegerunt cives. At ille cum crebro
refutaret, ei Theophilus suadebat ne sacerdotium
refugeret. Tum ille promisit [ <hi>ms. Lyr.,</hi> respondit],
dicens: Cras quod Domino placet implebitur.
Altera vero die venientes ad cellam ejus cogebant
eum. Tunc Nilamnion: Prius, inquit, oremus. Quod
dum Theophilus laudasset, simul orabant. Nilamnion
autem repente terminum vitae cum illa oratione suscepit.
SOZOMEN., <hi>lib.</hi> VIII, <hi>cap. 19, p.</hi> 784.
<emph>360</emph> </p>
        </div2>

<div2>
          <head>CAPUT XV. <hi>Qualiter Joannes tractaverit Augustam.</hi> </head>

<pb n="1177D"/>
<p>Joannes itaque doctrinis occupabatur, ordinavitque
Serapionem Heracliae Thracensis episcopum.
Unde contra eum majus odium excitatur. Post paululum
namque haec contigisse noscuntur. Augustae
Eudoxiae statua argentea constituta est in columna
porphyretica, chlamyde circumamicta; eratque posita
nec proxime, nec longe ab ecclesia Sophiae,
quam plateae tantummodo dividebat iter. Illic ergo
consuete lusus publicus occurrebat. Porro Joannes
ad injuriam hoc arbitratus Ecclesiae, consueta fiducia
rursus suam armavit linguam. Et cum oporteret
principes supplicationis verbo deflectere, ut a tali
<pb n="1178A"/>
lusu recederetur, hoc non fecit; sed impetu sui usus
eloquii, jubentes fieri talia lacerabat. Augusta vero
rursus ad suam haec trahebat injuriam, et denuo
praeparabat ut adversus eum synodus celebraretur
episcoporum. Hoc sentiens Joannes, illam famosissimam
in ecclesia protulit homiliam cujus initium
est: <hi>Rursus Herodias vesanit, rursusque turbatur;
denuo saltat, denuo caput Joannis in mensorio concupiscit
accipere.</hi> Quod factum amplius ad iracundiam
accendit Augustam. SOCRATES, <hi>lib.</hi> VI, <hi>cap. 16. Edit.
Christ. Vales. cap. 17 et 18, p.</hi> 326.</p>
</div2>

<div2>
          <head>CAPUT XVI. <hi>De insidiis quae Joanni fiebant.</hi> </head>
<p>Interea quidam homo comprehensus est qui Joannem
volebat occidere; traditusque ad supplicium
<pb n="1178B"/>
praefecto, a Joanne ne perimeretur ereptus est.
Postea vero etiam Elpidii presbyteri servus, cursu
in episcopum accedens, eum interimere nitebatur.
Et dum a quodam teneretur, et ipsum repente percussit,
simul et alium astantem, et tertium. Tunc
clamore facto multis convenientibus, plurimos interemit,
novissime tentus, et traditus est. Ex illo tempore
Joannem populus custodiebat noctibus et diebus,
ad ejus circumsedentes domum. SOZOMEN., <hi>lib.</hi> 
VIII, <hi>cap. 21, p.</hi> 787.</p>
</div2>

<div2>
          <head>CAPUT XVII. <hi>De secunda depositione Joannis, et de schismate facto propter eum.</hi> </head>
<p>Post paululum vero aderant episcopi Leontius
<pb n="1178C"/>
Ancyrae Galatiae, Ammonius Laodiciae, Breson Thraciae
Philippensis, Acacius Beroeae Syriae, et alii quidam.
His praesentibus accusatores prisci denuo movebantur.
Joannes itaque confidebat in talibus, rogans
ut accusatio decenter flagitaretur. Cumque supervenisset
festivitas natalis Salvatoris, imperator
solemniter ad ecclesiam non occurrit; sed mandavit
Joanni quia ei non communicaret, nisi criminibus
prius exueretur. Cumque pro securitate Joannis
accusatores ejus valde perterrerentur, praesentes
episcopi nihil aliud requirebant, nisi quia post depositionem
non servato decreto concilii resedisset in
sede. Cumque ille responderet quia sexaginta quinque
episcopi communicantes ei decrevissent, Leontius
et alii reclamabant dicentes: Sed plurimi te, o
<pb n="1178D"/>
Joannes, deposuerant. Cumque denuo Joannes hanc
regulam non orthodoxorum Ecclesiae, sed esse firmaret
Arianorum; nam in Antiochia congregati pro
damnatione fidei de consubstantialitate prolatae, odio
Athanasii hanc regulam protulerunt, tunc illi non
recta satisfactione condemnaverunt eum: non intelligentes
quia, dum hac regula uterentur, Athanasium
quoque deposuerunt. Haec acta sunt circa festivitatem
paschae. Mandavitque imperator Joanni non
se posse ad ecclesiam venire, quia eum duo concilia
condemnassent. Vacabat ergo Joannes, et nequaquam
in ecclesiam descendebat. Mox igitur omnes
ei faventes ab ecclesia recedentes, Pascha quidem
in thermis quae Constantinianae vocantur celebraverunt.
Cum quibus plurimi episcoporum, presbyterorum,
<pb n="1179A"/>
et sacri ordinis clericorum commoti sunt; collectiones
[ <hi>ms. Lyr.,</hi> collectas] seorsum per loca diversa
celebrantes: unde etiam Joannitae vocati sunt.
Porro Joannes duobus mensibus nusquam processit,
donec princeps eum duci juberet in exsilium. Et ille
quidem tractus ab ecclesia, ducebatur. Quidam vero
Joannitarum ea die ecclesiam incenderunt. Qua ardente
flans ventus etiam basilicam senatus pariter
comprehendit. Quod actum est vicesima die Januarii
mensis, consulatu Honorii sexto et Aristenis <note>( <hi>An.
Dom.</hi> 404)</note>. Ob quam rem Optatus praefectus urbis,
dum paganus esset, odio Christianorum plurimos
Joannitarum diversis tormentorum generibus laniavit.
SOCRATES, <hi>lib.</hi> VI, <hi>cap. 16. Edit. Christ. Vales.
cap. 18, p.</hi> 326.</p>
</div2>

<div2>
          <head>CAPUT XVIII. <hi>De exsilio et morte Joannis.</hi> </head>

<pb n="1179B"/>
<p>Joannes igitur non solum e civitate pulsus est,
sed etiam in quamdam parvulam civitatem atque desertam
Armeniae Cucusum destinatus est. Inde rursus
ad Pityuntem, ubi fines sunt Ponti imperiique
Romani, quae loca crudelibus barbaris sunt vicina.
Sed clemens Dominus non permisit victorem athletam
per loca talia diu morari. THEODORETUS, <hi>lib.</hi> V, <hi>cap. 34, p.</hi> 
 240.</p>
<p>Inter haec Innocentius Romanus antistes, audiens
de Joanne, et moleste ferens, volensque generale
celebrari concilium, scripsit Joanni et clero Constantinopoleos,
quod non oporteret Joanni successorem
<pb n="1179C"/>
dari, nec ejus clerum alii parere pontifici, quas prolixitatis
causa non transtuli. Aiunt enim Joannem,
cum exsilio duceretur, per visionem cognovisse
diem qua moriturus esset, ostensam sibi a Basilisco
martyre in Comanis: ubi cum esset itinere fatigatus,
dolorem capitis non ferens et ardorem solis,
vitam languore finivit. SOZOMEN., <hi>lib.</hi> VIII, <hi>cap. 26 et
28, p. 793 et</hi> 798.</p>
<p>Quarta decima die Septembris mensis, consulatu
Honorii septimo et Theodosii secundo <note>( <hi>An. Dom.</hi> 
407)</note>. SOCRATES, <hi>lib.</hi> VI, <hi>cap. 19. Edit. Christ. Vales.
cap. 21, p.</hi> 329.
<emph>361</emph> </p>
        </div2>

<div2>
          <head>CAPUT XIX. <hi>Quomodo Illyricum et Occidens propter Joannem ab orientalibus se suspenderint episcopis.</hi> </head>
<p>
            <pb n="1179D"/>Hujus igitur injustitiae causas abominati sunt praecipue
Europae pontifices; ab eorum namque se suspenderunt
communione; pariter omnes Illyrici ejus
partis effecti sunt. Orientales autem plurimi quidem
injustitiam declinaverunt; corpus tamen Ecclesiae
dividere noluerunt. Verum moriente illo omnium
doctore terrarum, non prius occidentales episcopi
Aegyptiorum et Orientalium, Bosphorensium atque
Thracensium sunt amplexi communionem, quam illius
sacratissimi viri nomen inter praedecessores poneretur
episcopos. Et Acacium quidem, qui post
eum ordinatus est, nullo habuerunt sermone dignum.
Atticum vero Arsatii successorem, legationem crebro
mittentem, et pacis pignora postulantem, diptychis
<pb n="1180A"/>
scripto Joannis nomine, postea susceperunt. THEODORETUS, <hi>lib.</hi> 
 V, <hi>cap. 34, p.</hi> 240.</p>
</div2>

<div2>
          <head>CAPUT XX. <hi>De ordinatione Arsatii Constantinopolitani et ejus odio propter Joannem.</hi> </head>
<p>Transactis itaque diebus paucis, Arsatius Constantinopoleos
ordinatur episcopus, Nectarii frater, valde
longaevus, et ultra octoginta annorum habens, qui
mansuetissime nimis regebat episcopatum. SOCRATES, <hi>lib.</hi> 
 VI, <hi>cap, 17. Edit. Christ. Vales. cap. 19, p.</hi> 328.</p>
<p>Cujus opinioni [ <hi>ms. et ed. V.,</hi> opinio] derogavit
postea, quod de Joannis amatoribus agebatur. Nam
dum Arsatio communicare nollent, nec orationem
habere communem; sed, sicuti dictum est, seorsum
et per loca secreta ultima civitatis, sacra celebrarent,
<pb n="1180B"/>
haec ille renuntiavit imperatori. Cumque jussisset ut
eos manu militari turbaret, lapidibus atque fustibus
populum convertit in fugam. Nobiliores autem et
proniores in amore Joannis redegit in carcerem.
Porro milites, ut assolet, accepta fiducia, praedam
circa mulierum ornamenta faciebant, zonas aureas,
dextralia, monilia, lavatoria [ <hi>ms. Lyr. et ed. V.,</hi> libatoria],
annulos, diademata, et cum ipsis auribus
earum auferentes inaures. Ob quam rem turba maxima
et gemitus in civitate provenit. Nec sic tamen
illi affectum deposuere Joannis; verum publice plurimi
convenire nec in platea, nec in balneo praesumebant.
Quibusdam etiam erat domi quoque manere
periculosum, ita ut civitatem declinarent; multi
siquidem viri plurimaeque mulieres nobili genere
<pb n="1180C"/>
procreatae, virginitate atque virtute vitae laudabiles,
fugerunt. SOZOMEN. <hi>lib.</hi> VIII, <hi>cap. 23, p.</hi> 789.</p>
<p>Eo tempore etiam grando vehemens Constantinopoli
et circa ejus suburbana descendit. Quod factum
est consulatu eodem Honorii sexto et Aristenis <note>( <hi>An.
Dom.</hi> 404)</note>, die tricesima Septembris mensis; quod
dicebant Dei iracundia gestum, eo quod sine judicio
Joannes fuerat condemnatus. Quibus verbis crementum
dedit mors Augustae continuo subsecuta. Quarta
namque die post grandinem est defuncta. SOCRATES, <hi>lib.</hi> 
 VI, <hi>cap. 17. Edit. Christ. Vales. cap. 19, p.</hi> 328.</p>
<p>Tunc enim et Cyrinus Chalcedonensis episcopus,
qui Joannem crebro laceraverat, secto pede defunctus
est. SOZOMEN. <hi>lib.</hi> VIII. <hi>cap. 16, p.</hi> 780.</p>
<p>Alii tamen dicebant Joannem hoc juste perpessum,
<pb n="1180D"/>
eo quod multas ecclesias Novatianorum, Quartodecimanorum
et aliorum tulisset [ <hi>Ed. V.,</hi> abstulisset] haereticorum.
SOCRATES, <hi>lib.</hi> VI, <hi>cap. 17. Edit. Christ.
Vales. cap. 19, p.</hi> 328.</p>
</div2>

<div2>
          <head>CAPUT XXI. <hi>De Eutropio lectore, propter Joannem in carcerem conjecto.</hi> </head>
<p>Eo siquidem tempore lector Eutropius est detentus,
quasi et ipse in ecclesiam misisset ignem. Qui
dum multa fuisset tormenta perpessus, redactus in
carcerem, post paululum est defunctus. Quid autem
de eo contigerit existimo esse memorandum. Quidam
vidit in somnis astitisse altari virum pulchritudine et
magnitudine decoratum, quasi in honore martyris
<pb n="1181A"/>
Stephani consistentem et quasi cogitantem, eo quod
boni viri nusquam invenirentur, atque totam se circumire
civitatem, et nisi Eutropium nullum penitus
invenisse. Cumque is qui viderat evigilasset, somnium
retulit fidelibus viris. Deinde requirens eos qui
a praefecto comprehensi fuerant et verberibus macerati,
invenit Eutropium, eique retulit visionem. At
ille flens, orationem sibi dari ab eo qui viderat imploravit.
Cumque diversos praefectus affligeret, nec
personas incendii reperiret, etiam mulieres quasdam
tenens suadebat ut episcopi communionem amplecterentur
Arsatii, et multae quidem declinaverunt;
Olympias autem injustum credens nequitiae satisfacere,
dixit: Adjice mihi calumniatores, et violentias
majores impone; mihi vero fas non est communicare,
<pb n="1181B"/>
et ea facere quae piis non licet perpetrare.
Quam dum nequisset declinare praefectus ut communicaret
Arsatio, tunc dimissam, et post paucum tentam,
multo nudavit auro: hoc modo credens ejus
frangi constantiam. Eo tempore Tigrius presbyter
veste nudatus et dorso caesus, ita tensus est, ut pedum
ejus ac manuum articuli solverentur. SOZOMEN., <hi>lib.</hi> 
 VIII, <hi>cap. 24, p.</hi> 791.</p>
</div2>

<div2>
          <head>CAPUT XXII. <hi>De morte Arsatii et ordinatione pontificis Attici.</hi> </head>
<p>Arsatius itaque, cum paucum vixisset tempus, defunctus
est consulatu sequenti Stiliconis secundo et
Anthemii [ <hi>An. Dom.</hi> 405], undecima die Novembris
mensis. Quo moriente, de episcopatu Constantinopolitano
magna coepit esse contentio. Et propterea cum
<pb n="1181C"/>
quatuor vacassent menses, sequenti consulatu Arcadii
sexto et Probi [ <hi>An. Dom.</hi> 406], Atticus ordinatur
episcopus, genere Armenius, habitu monachus, a juventute
sua naturali sapientia decoratus. SOCRATES, <hi>lib.</hi> 
 VI, <hi>cap. 18, p.</hi> 244.
<emph>362</emph> </p>
        </div2>

<div2>
          <head>CAPUT XXIII. <hi>De successione diversorum patriarcharum.</hi> </head>
<p>Interea cum Siricius quinque annis Romanorum
rexisset episcopatum, Anastasius ei successit. Post
quem Innocentius pontificatus jura suscepit. Defunctus
quoque est etiam Flavianus, non consentiens in
damnatione Joannis. Flaviano moriente, Porphyrius
Antiochenum suscepit episcopatum. Et quoniam plurimi
contra Joannem consenserant, propterea in Constantinopolitana
urbe multa divisio facta est, ita ut missas
<pb n="1181D"/>
apud semetipsos plurimi celebrarent, et scandala
provenirent, quoniam propter gratiam Arsatii atque
Porphyrii, nec non et Theophili Alexandrinae civitatis
episcopi, dudum studio procerum posita lex fuerat,
jubens omnes in ecclesiam convenire, et qui non
communicarent procul expelli. SOZOMEN., <hi>lib.</hi> VIII, <hi>cap. 24, p.</hi> 
 792.</p>
</div2>

<div2>
          <head>CAPUT XXIV. <hi>De concussionibus quas barbari reipublicae inferebant.</hi> </head>
<p>Eo tempore cum discordia sacerdotum etiam respublica
magnis concussionibus turbabatur. Hunni
namque transeuntes Istrum, Thraciam devastabant.
Isauriae quoque latrones maxima multitudine congregata
<pb n="1182A"/>
usque ad Carenos et Phoeniciam venientes, urbes
et vicos in medio positos depopulati sunt. Per
idem tempus Stilicon magister armorum erat apud
Honorium magna praeditus potestate, habebatque sub
se Romanorum plurimos atque gentilium. Qui contractis
inimicitiis cum Arcadii ducibus cogitabat congredi
contra eos. Tunc ergo agens cum Honorio, Alaricum
regem Gothorum fecit ordinari magistrum militum,
et accessit adversus Illyricum, eique Jovium
[ <hi>ms. Lyr.,</hi> Jovianum] praefectum constituit, ut arma
contra Romanos attolleret, ac provinciales Honorii
subderet ditioni. Et cum Alaricus barbaros sub se
constitutos et per Dalmatias habitantes congregasset,
venit ad Epirum, ubi multo tempore commoratus,
reversus est in Italiam: quia cum discedere voluisset,
<pb n="1182B"/>
Honorii litteris est detentus, sicut ipse confessus
est. SOZOMEN., <hi>lib.</hi> VIII, <hi>cap. 25, p.</hi> 793.</p>
</div2>

<div2>
          <head>CAPUT XXV. <hi>Quomodo Alexander Antiochenus episcopus discordantem populum ad unitatem revocaverit Ecclesiae.</hi> </head>
<p>Ea tempestate Cyrillus Theophili consobrinus,
Alexandrinum suscepit episcopatum. Hierosolymorum
Ecclesiae praesidebat Joannes, vir mirabilis, successor
Cyrilli; Antiochiae autem Alexander, vir sermone
doctus, et virtutem ostendens magnis operibus.
Is enim Porphyrio succedens, qui post Flavianum
fuerat ordinatus, multa reliquit monimenta clementiae.
Flavianus equidem sapientiae subtilitate florebat.
Porro sacratissimus Alexander conversatione summoque
philosophiae eloquio, et plurimis bonorum beneficiis
<pb n="1182C"/>
abundabat. Is namque etiam partem Eustathii
(quam dudum Paulinus flectere non potuit, nec
post illum Evagrius), precibus usus, caetero corpori
copulavit, egitque festivitatem cujus similem nemo
potuit aliquando videre. Nam dum omnes fideles
sumpsisset sacerdotes simul et populos, venit ad locum
ubi Eustathiani congregabantur, sumensque
psallentes, et unum canticum sub quadam congruentia
praedicantes, a porta ultima civitatis usque ad majorem
ecclesiam totam plateam complevit hominibus,
et ostendit fluvium rationalem, et ad instar fluminis
decurrentis. Haec Judaei videntes, et Ariani,
et parvae reliquiae paganorum, ingemuerunt, considerantes
alios fluvios in mare Ecclesiae concurrentes.
Is ergo pontifex Joannis magni vocabulum in
<pb n="1182D"/>
ecclesiasticis diptychis primus inseruit. THEODORETUS, <hi>lib.</hi> 
 V, <hi>cap. 35, p.</hi> 241.</p>
</div2>

<div2>
          <head>CAPUT XXVI. <hi>Quomodo corpus Joannis Constantinopolim fuerit revocatum.</hi> </head>
<p>Hujus doctoris reliquiae sequenti tempore in regiam
devectae sunt civitatem. Rursumque fidelissimus
populus per pelagus, quasi per terram currens,
undas Bosphori lampadibus et cereis obvelavit. Hunc
ergo thesaurum illi civitati recondidit imperator.
Qui sui avi et vocabulum sortitus est, et pietatem
servat inviolabilem. Is in ejus loculo defigens oculos
atque frontem, pro Arcadio et Eudoxia genitoribus
supplicavit, ut ignoranter delinquentibus veniam
<pb n="1183A"/>
condonaret. Dudum enim mortui sunt ejus parentes,
hunc orphanum relinquentes. Sed patrum et progenitorum
Deus experimenta pupilli eum sentire non
pertulit. Nam et pie nutriri fecit, et sine concussionis
metu custodivit ejus imperium atque tyrannorum
consilia refrenavit. THEODORETUS, <hi>lib.</hi> V, <hi>cap. 26,
p.</hi> 242.</p>
</div2>

<div2>
          <head>CAPUT XXVII. <hi>De laudibus Theodosii junioris.</hi> </head>
<p>Is enim beneficiorum semper memor honorabat
beneficii largitorem, habebatque participes hymnorum
sorores, servantes conversatione virginitatem,
et epulas [ <hi>Ed. Niv. et Frob.,</hi> delicias] maximas judicantes
sacrorum meditationes eloquiorum, thesaurum
inadibilem [ <hi>Ed. Niv. et Frob.,</hi> inauferibilem]
<pb n="1183B"/>
aestimantes manus egentium. Verum ipse princeps multis
etiam aliis praeconiis adornatur, maxime vero clementia,
mansuetudine, animi tranquillitate, nunquam
recipiens tempestatem fide vera atque probabili; cujus
indicium nos convenit ostendere manifestum.
Quidam vir conversatione quidem monachica, sed
asperior consilio, adiit imperatorem pro aliqua causa
rogans. Cumque hoc crebro fecisset, nec ea pro quibus
rogaverat impetrasset, eum ab ecclesiastica communione
prohibuit, et imposita ei obligatione discessit.
Verum fidelissimus imperator ad palatium
reversus, tempore prandii astantibus pransoribus
ait, non se sumpturum cibum nisi prius ejus vinculum
solveretur. Ob <emph>363</emph> quam rem misit ad civitatis
episcopum, rogans ut juberet ei qui ligaverat,
<pb n="1183C"/>
quatenus ejus vincula resolveret. Cumque dixisset
episcopus non debere a quolibet obligationem recipere,
et mandasset quia solutus esset, ille tamen
ejus non suscepit solutionem, donec qui ligaverat
multo labore requisitus, ei communionem quam prohibuerat
reddidisset. Idolorum igitur templa, quae
fuerant derelicta, a fundamentis evelli fecit, ut posteri
neque vestigium erroris pristini reperirent.
Hunc enim sensum etiam in sua lege conscripsit.
Quando igitur Roilas, dux Scythiae, transivit Istrum,
et cum innumero exercitu vehementer Thracias depopulatus
est, ipsamque regiam civitatem obsidere
se et subvertere minabatur, supernis jaculis atque
fulminibus eum majestas divina percutiens, et ipsum
et omnem simul concremavit exercitum. THEODORETUS,
<pb n="1183D"/> <hi>lib.</hi> 
 V, <hi>cap. 36. Edit. Christ. Vales. cap. 36 et 37,
p.</hi> 242.</p>
</div2>

<div2>
          <head>CAPUT XXVIII. <hi>De miraculis contra Persas gestis.</hi> </head>
<p>Tale aliquid a Domino ejus consolatore etiam Parthico
praelio gestum est. Nam cum illi Romanos vacare
cognovissent, et civitates in confinio constitutas
debellarent, pacisque pacta transcenderent, vastatis
finibus nemo ferebat auxilium. Imperator namque de
pace praesumens, duces et milites ad alia bella direxerat.
Tunc ergo imbre vehementissimo et grandine
deposita, ulterius eos Deus accedere non permisit,
equorumque [ <hi>ed.,</hi> eorum] ligavit cursum, ita ut viginti
diebus totidem ambulare stadia non valerent.
<pb n="1184A"/>
Duces vero venientes, et congregantes exercitum, et
in priori bello obsidentes urbem, imperatoris vocabulo
nominatam, reprobi inventi sunt. Cum enim plus quam
triginta diebus Gororanus rex praedictam undique
obsideret civitatem, et multa machinamenta construeret,
et turres contra muros civitatis excelsas aedificaret,
solus Eunomius, sacratissimus ejus civitatis
episcopus, restitit, et impetum moliminis eorum machinasque
destruxit. Et licet duces nostri hostibus
bellando cessissent, et obsessi cives resistere non auderent,
iste solus pugnando sine vastatione servavit
civitatem. Unus itaque partis hostilis vir dum consuete
blasphemaret, et Rapsacis atque Sennacherib verba
profunderet, et cum vesania minaretur sacrum se concrematurum
templum, ille vir sacratissimus non
<pb n="1184B"/>
ferens hujus insaniam, jussit balistam [ <hi>ed. V.,</hi> arcu
balistam] poni juxta propugnaculum quod apostoli
Thomae habebat vocabulum; et maximo in eam
lapide coaptato, in nomine, inquit, ejus qui est
blasphematus, lapidem tenso arcu dimittite. Tunc lapis
dimissus veniens usque ad faciem nefandissime
blasphemantis, vultum ejus valde corrupit, caput contrivit,
cerebrumque in terram dispersit. Hoc dum dux
exercitus cognovisset, qui se civitatem capturum esse
minabatur, siluit, et rebus ipsis victum se esse professus
est, et metuens quaesivit pacem. Sic ergo omnium
rex fidelissimum hunc principem conservavit,
cum et iste servitutem profiteatur, et competens offerat
Domino ministerium. THEODORETUS, <hi>lib.</hi> V, <hi>cap.
36. Edit. Christ. Vales. cap. 37, p.</hi> 243.</p>
</div2>

<div2>
          <head>CAPUT XXIX. <hi>De successione pontificum.</hi> </head>

<pb n="1184C"/>
<p>Inter haec Innocentio mirabili Romanae urbis antistiti
successit Bonifacius, Bonifacio Zozimus, Zozimo
Coelestinus. Hierosolymis vero post Joannem Praylius
suscepit Ecclesiae praesulatum. Verum in Antiochia
post sacrum Alexandrum Theodotus castitatis
speculum, Ecclesiae pontifex ordinatur, mansuetudine
et puritate conversationis ornatus. Is enim cohortem
Apollinaris sacris ovibus miscuit, rogans eos ut unirentur
ovilibus. Ea siquidem tempestate Isdigerdis
Persarum rex contra Ecclesias pro hujusmodi causa
bella commovit. THEODORETUS, <hi>lib.</hi> V, <hi>cap. 37. Edit.
Christ. Vales. cap. 38, p.</hi> 244.</p>
</div2>

<div2>
          <head>CAPUT XXX. <hi>De virtutibus Abdae apud Persas episcopi.</hi> </head>

<pb n="1184D"/>
<p>Abdas quidam erat episcopus plurimis virtutibus
adornatus. Is non mediocriter usus zelo divino, pyrea,
id est focum eorum, seu Vestam, destruxit. Pyrea
namque pagani vocant templa in quibus ignem servant;
Deum enim arbitrantur ignem. Hoc dum rex
cognovisset a magis, evocavit Abdam; et primo quidem
mansuete culpavit factum, praecipiens ut pyreum
rursus aedificaret. Illo resistente, et se hoc nequaquam
facere confirmante, universas se rex destructurum
interminatur ecclesias; cujus interminationem terminus
subsecutus est. Nam prius illum virum occidi praecipiens,
destrui quoque ecclesias imperavit. Ego siquidem
destructionem Vestae non reor opportune
<pb n="1185A"/>
commissam; neque enim sanctus Apostolus, dum venisset
Athenas, et civitatem repletam idolis conspexisset,
aras ab illis honoratas destruxit; sed ratione
ignorantiam redarguit, et veritatis jura monstravit.
Quia vero destructum templum reaedificare noluit,
sed necem magis elegit, nimis admiror, et plurimis
eum honorandum coronis existimo. Tale est enim
ignem adorare, quale ejus aedificare templum. Hinc
ergo sumens tempestas initium, saevissime atque ferociter
circa pietatis alumnos intumuit, et triginta
jugiter annis fluctuatio dira permansit, a magis veluti
quibusdam procellis agitata. Magos enim appellant
Persae eos qui elementa deificant. Quorum fabulas
in alia conscriptione monstravimus, in qua horum
interrogationibus dignas solutiones obtulimus. Gororanus
<pb n="1185B"/>
itaque, filius Isdigerdis, adepto post patris
mortem imperio, etiam contra Christianam pietatem
bella suscepit. Quas enim tormentorum species et
suppliciorum adinventiones piis intulerit, non est facile
nunc narrare. Aliorum namque manus excoriaverunt,
aliorum dorsa, aliorum capita, a fronte inchoantes
usque ad cervices nuda cute reliquerunt. Alios
sectis per medium calamis nudos operientes, et ipsas
sectiones calamorum carnibus aptantes, a capite usque
ad pedes funibus stringentes, postea calamos ex eorum
membris violenter trahebant; ut acutae sectiones
calamorum dum trahebantur, eorum carnes secarent, <emph>364</emph> 
 et tormento amarissimos dolores inferrent.
Deinde fodientes lacus, et eos undique obturantes,
soricum majorum greges in eis miserunt, eisque pabulum
<pb n="1185C"/>
athletas dederunt pietatis: ligantes manus
eorum et pedes, ne possent a se bestias removere.
Sed et alia tormenta saeviora nimis exercuerunt, habentes
doctorem veritatis inimicum. Sed non potuerunt
athletarum devincere fortitudinem. Sponte namque
currebant, ut occasione hujus mortis incorruptibilis
vitae dona perciperent. Duorum tamen aut trium
memorabor, ut per hos reliquorum fortitudo monstretur.
THEODORETUS, <hi>lib.</hi> V, <hi>cap.</hi> 38. <hi>Edit. Christ. Vales.
cap. 39, p.</hi> 245.</p>
</div2>

<div2>
          <head>CAPUT XXXI. <hi>De Hormisda apud Persas nobilissimo confessore.</hi> </head>
<p>Hormisdas quidam valde nobilis apud Persas erat,
qui patrem praefectum habuerat. Hunc dum rex agnovisset
esse Christianum, deduci fecit, et imperavit
<pb n="1185D"/>
ut salutarem negaret Deum. At ille: Nec justum, inquit,
nec utile praecipis, imperator. Nam qui docetur
ut Deum omnium facile contemnat ac deneget, facillime
quoque spernit imperatorem, cum et ipse sit
particeps naturae mortalis. Et si summo supplicio dignus
est qui tua sceptra contempserit, imperator,
multiplicibus tormentis subdendus est qui cunctorum
negaverit Creatorem. At imperator cum debuisset mirari
prudentiam, fortissimum divitiis et dignitate nudavit
athletam, jussitque ut nudus traheret camelos
exercitus. Cumque plurimi transissent dies, respiciens
de superioribus imperator, vidit illum eminentissimum
virum, solis radiis inflammatum, et pulveris
squalore completum; patriaeque nobilitatis memor,
<pb n="1186A"/>
cum ad se jussit adduci, et ex lineis vestibus operiri.
Deinde putans quia tam praecedenti afflicti one
quam ejus miseratione molliretur: Vel nunc, inquit,
illa obstinatione privatus, nega filium fabri. At ille
Dei zelo completus, dirupit vestem et jactavit, dicens:
Si propter hoc me putas a pietate recedere,
habe donum cum impietate quam possides. Hanc ejus
fortitudinem contemplatus, nudum eum a suo projecit
imperio. THEODORETUS, <hi>lib.</hi> V, <hi>cap.</hi> 38. <hi>Edit. Christ.
Vales. cap. 39, p.</hi> 246.</p>
</div2>

<div2>
          <head>CAPUT XXXII. <hi>De Sanne apud Persas confessore.</hi> </head>
<p>Sannen [ <hi>ms. Santheod.,</hi> Samin] quoque mille famulorum
dominum resistentem sibimet, negare Creatorem
<pb n="1186B"/>
omnium non ferentem, requirens quisnam servorum
ejus esset saevissimus, ei aliorum servorum tradidit
dominatum; cui etiam ipsum quoque dominum
servire praecepit, simul et ejus uxorem: per hoc
putans propugnatorem se flectere veritatis. Sed spe
sua deceptus est. Habebat enim ille domum in petra
constructam. THEODORETUS, <hi>lib.</hi> V, <hi>cap. 38. Edit.
Christ. Vales. cap. 39, p.</hi> 247.</p>
</div2>

<div2>
          <head>CAPUT XXXIII. <hi>De Benjamin Persico diacono ejusque martyrio.</hi> </head>
<p>Benjamin etiam diaconum comprehendens, clausit
in carcerem. Cumque duo transissent anni, supervenit
legatarius Romanorum pro aliis causis acturus.
Et dum haec cognovisset, postulavit a rege ut dimitteretur
<pb n="1186C"/>
diaconus. Porro rex jussit ut promitteret
Benjamin quia nulli magorum doctrinam Christianam
praedicare praesumeret, et dimitteretur exire.
Tum legatarius quidem cu todire Benjamin quae rex
praeceperat compromisit. Benjamin autem audiens
monita legatarii: Impossibile est, inquit, non me
participare lumen aliis, quod ipse percepi. Quanto
enim supplicio dignus sit qui talentum abscondit,
sacra Evangeliorum testatur historia. Sed rex horum
tunc nihil agnoscens, jussit eum absolvi a vinculis. At
ille praedicare nullatenus quiescebat; et capiens eos
qui ignorantiae caligine tenebantur, intelligibili luci
jugiter offerebat. Cumque transisset annus, regi gesta
illius nuntiantur. Tunc deductum ad se, negare jussit
quem adorabat Deum verum. Ille requisivit a rege,
<pb n="1186D"/>
dicens: Quo dignus honore est qui suum derelinquens
regnum, invadere studuerit alienum? Cumque
dixisset rex: Morte novissimoque supplicio, sapientissimus
vir ille respondit: Quid ergo non juste patiatur
homo qui factorem mundique creatorem, nutritorem
ac salvatorem deserens, unum conservorum
suorum deificare voluerit, et debitum illi cultum isti
magis obtulerit? His sermonibus rex accensus, viginti
calamos acui, et totidem unguibus digitorum
ejus manuum atque pedum praecepit infigi. Cumque
hoc supplicium ab eo derideri conspiceret, alium
rursus calamum acutum in ejus femore, unde humana
origo descendit, jussit immitti. Cumque crebro ejiceretur,
et rursus induceretur, ineffabiles ei dolores
operabantur. Post hoc vero supplicium impius atque
<pb n="1187A"/>
ferox virgam grossam, spinis undique plenam, per
ejus meatum jussit induci, ut hoc modo spiritum
fortissimus decertator emisisset. Sed et alia multa
ab illis impiis sunt praesumpta. Nec tamen mirandum
est quia illorum ferocitatem et impietatem longanimiter
Deus omnium patiatur, quando ante imperium
maximi Constantini quicunque fuerunt Romanorum
imperatores, contra veritatis ministros [ <hi>ms. Lyr.,</hi> praedicatores]
vehementer insanierunt. Diocletianus namque
Passionis salutaris die, in omni imperio Romanorum
destruxit ecclesias. Sed novem transactis
annis istae quidem denuo floruerunt, et multiplicem
magnitudinem ac pulchritudinem susceperunt. Ille
vero post rabiem suae impietatis exstinctus est. Nam et
bella hujusmodi futura Dominus praedixit, et Ecclesiae
<pb n="1187B"/>
victoriam praedicavit. Nos tamen ipsae quoque res
edocent quia plus nobis utilia sunt bella quam pax:
quia pax delicatos nos facit, remissos et timidos;
porro bellum et mentem acuit, et praesentia tanquam
transeuntia contemnere persuadet. Sed haec quidem
etiam in alio opere crebrius enarravimus. THEODORETUS, <hi>lib.</hi> 
 V, <hi>cap. 38. Edit. Christ. Vales. cap. 39, p.</hi> 247.
<emph>365</emph> </p>
        </div2>

<div2>
          <head>CAPUT XXXIV. <hi>De Theodoro Antiocheno episcopo, et Theodoro Mopsuesteno pontifice.</hi> </head>
<p>Illo quoque tempore quo sacratissimus Theodotus
Antiochenam regebat Ecclesiam, Theodorus Mopsuestiae
quidem episcopus, sed totius doctor Ecclesiae,
dum contra universam cohortem haereticorum fortiter
dimicasset, terminum vitae sortitus est. Is enim
<pb n="1187C"/>
Diodori quidem magni doctrina potitus est. Joannis
vero sacratissimi fuit socius atque cooperator. Communiter
enim Diodori pocula spiritalia sunt adepti;
qui sex et triginta annis mansit in praesulatu, et
contra Arii Eunomiique acies fortissime praeliatus est,
insidiasque latronis Apollinaris exstinxit, optimaque
<pb n="1188A"/>
pascua divinis ovibus praeparavit. Cujus frater Polychronius
Apamienam rexit Ecclesiam, et gratia sermonis
et claritate conversationis ornatus. THEODORETUS, <hi>lib.</hi> 
 V <hi>cap. 39. Edit. Christ. Vales. cap. 40, p.</hi> 248.</p>
</div2>

<div2>
          <head>CAPUT XXXV. <hi>De fine imperatoris Arcadii.</hi> </head>
<p>Non multo post tempore quam Joannes defunctus
est, moritur et Arcadius imperator, vir mitis et
quietus, et circa finem vitae pro hujusmodi causa venerabilis
aestimatur. In urbe Constantinopoli domus
est maxima habens cognomen Cariae, id est nucis.
Est enim in ejus domus vestibulo arbor nucis in qua
sermo est, eo quod fuerit appensus martyr Acacius et
defunctus. Ob quam rem etiam oratorium illic est
<pb n="1188B"/>
aedificatum. Hunc Arcadius videre volens, ad orationem
venit, votoque completo revertebatur. Proinde
cuncti circa oratorium habitantes, volentes imperatorem
videre currebant, et alii quidem foras domum
praecesserant, ut melius aspectum principis et ordinem
viderent obsequii; alii vero sequebantur. Dumque
omnes cum mulieribus atque filiis, simul et mancipiis
extra domum fuissent egressi, repente maxima
domus oratorio cohaerens subito tota corruit, clamorque
cum admiratione secutus est, quoniam oratio
principis tantos homines a ruinae imminentis periculo
liberasset. Arcadius itaque, relicto annorum
octo filio Theodosio, de quo jam complura sunt
narrata, defunctus est consulatu Bassi et Philippi
<note>( <hi>An. Dom.</hi> 408)</note>, prima die Maii mensis, anno secundo
<pb n="1188C"/>
ducentesimae nonagesimae septimae olympiadis.
Is ergo cum patre quidem Theodosio tredecim
regnavit annis, post mortem vero patris quatuordecim.
Vixit annis triginta et uno. SOCRATES, <hi>lib.</hi> VI, <hi>cap. 21. Edit. Christ. Vales. cap. 23, p.</hi> 
 332.</p>
</div2>
      </div1>

<div1>
        <head>LIBER UNDECIMUS.</head>

<emph>366</emph> 

<div2>
          <head>CAPUT PRIMUM. <hi>Quia Theodosii junioris imperium praefectus regebat Anthemius.</hi> </head>

<pb n="1187C"/>
<p>Arcadio igitur imperatore defuncto, Honorius
<pb n="1187D"/>
quidem ejus frater partes regebat Hesperias; orientales
autem provinciae sub ditione manebant Theodosii
junioris, cum esset annorum octo, Anthemio
praefecto omnia disponente. Erat enim iste nepos Philippi,
qui Paulum episcopum sub Constantio ab Ecclesia
expulerat et Macedonium introduxerat. Is
enim muro maximo urbem Constantinopolim circumdedit.
Qui vir sapientissimus inter illius temporis
homines et putabatur, et erat, et nihil inconsulte
faciebat, sed cum multorum consilio quae erant
agenda tractabat, et maxime sophistae Troilo se credebat.
SOCRATES, <hi>lib.</hi> VII, <hi>cap. 1, p.</hi> 338.</p>
</div2>

<div2>
          <head>CAPUT II. <hi>De Attico episcopo ejusque moribus.</hi> </head>
<p>Imperatore igitur octo annos agente, tertium annum
<pb n="1188C"/>
Atticus habebat episcopatum [ <hi>ms. Lyr.,</hi> in pontificatu],
vir clarus et eruditus, venerabilis atque
prudens. Unde etiam ecclesias sub eo magnum sumere
contigit incrementum. Non enim solis propriae
<pb n="1188D"/>
fidei personis munificus erat, sed etiam haereticis
miraculum suae sapientiae demonstrabat; quos fatigare
quidem nolebat. Cum vero eos terrere tentasset,
denuo mansuetudinem ostendebat; et inter haec
non negligebat eloquium. Laborabat enim circa veterum
lectiones, noctibus eis incumbens. Quapropter
non eum movebant philosophicae aut sophisticae lectiones:
erat enim et confabulantibus gratus, et cum
tristibus moestus, et absolute secundum Apostolum <hi>omnibus omnia factus est 
 <note>(I Cor. IX, 22)</note>
            </hi>. Primo quidem
cum presbyter esset, et libros faciebat et meditatos
coram ecclesia recitabat. Postea vero etiam
fiduciam cum labore sortitus, sub oculis doctrinam
laudabilem [ <hi>mss.,</hi> mirabilem] proferebat. Non tamen
tales erant ejus sermones ut etiam ab auditoribus
scripturae traderentur. Quae vero ejus temporibus
<pb n="1189A"/>
memoranda provenerint enarrabo. SOCRATES, <hi>lib.</hi> 
VII, <hi>cap. 2, p.</hi> 339.</p>
</div2>

<div2>
          <head>CAPUT III. <hi>De Theodosio episcopo Synnadae, et quemadmodum illic Macedoniani conversi sunt.</hi> </head>
<p>In Synnada Pacatianae Phrygiae civitate Theodosius
quidam erat episcopus, et Macedonianos, cum
illic plures essent, insequebatur; et non solum eos e
civitate, sed etiam ab agris nimia crudelitate pellebat,
dum orthodoxorum Ecclesia persecutiones inferre
non soleat. Quod ille non zelo rectae fidei, sed
pro pecuniarum amore faciebat. Contra quos universos
tam clericos quam judices provinciales armabat,
et praecipue Agapitum eorum turbabat episcopum.
Cumque judices provinciae ad inferenda tormenta sibi
<pb n="1189B"/>
sufficere non putaret, Constantinopolim est profectus
ut praefectorum solatia mereretur. Ibique posito
Theodosio propter hujusmodi <emph>367</emph> causam,
Agapitus Macedonianorum episcopus ad meliorem se
contulit partem; habitoque tractatu cum omni clero,
et evocans totum populum sibimet subjacentem, suasit
eis ut consubstantialitatis susciperent fidem. Hoc facto,
repente cum maxima multitudine, et magis cum
omni, ut ita dixerim, civitate ad orthodoxorum ecclesiam
venit, et, oratione facta, sedem in qua Theodosius
praesidere solebat, obtinuit. Tunc uniens populos,
et de caetero fidem consubstantialitatis docens,
Ecclesiam tenuit Synnadensem. His ita gestis, non
post multum temporis Theodosius cum praefectianorum
venit auxilio, et nihil sciens horum quae fuerant
<pb n="1189C"/>
gesta, ad ecclesiam properavit. Ex qua ab
omnibus expulsus, rursus Constantinopolim remeavit,
et apud episcopum Atticum, quae fuerant contra
eum gesta deposuit, quemadmodum irrationabiliter
episcopatu fuisset expulsus. Atticus autem cognoscens
utilem causam Ecclesiae provenisse, Theodosium
quidem verbo consolatus est, ut patienter
ferret: praeponens autem causis personalibus generalem
utilitatem, scripsit Agapito ut teneret episcopatum,
nihilque de inimicitiis Theodosii cogitaret.
SOCRATES, <hi>lib.</hi> VII, <hi>cap. 3, p.</hi> 339.</p>
</div2>

<div2>
          <head>CAPUT IV. <hi>Quomodo Judaeus paralyticus per baptisma sit curatus.</hi> </head>
<p>Hoc igitur unum est rerum utilium quae Attici
temporibus in Ecclesia provenerunt. Sed neque miraculorum
<pb n="1189D"/>
aut sanitatum his defuit causa temporibus.
Quidam namque Judaeus cum paralyticus esset, plurimis
annis in lecto jacebat. Cumque omnis medicina
ei fuisset exhibita, et cunctorum Judaeorum nihil
oratio praevaleret, novissime ad baptismatis Christiani
gratiam confugit, huic soli veritatis medicamini
se committens. Hoc velociter episcopo Attico nuntiatur.
Quem catechumenum factum, et spem Christi
promittens, deportari cum lecto [ <hi>ms. Lyr.,</hi> eum in
lecto] praecepit ad baptismum. Verum Judaeus paralyticus
baptismum vera fide suscipiens, cum de fonte
fuisset levatus, aegritudine repente privatus est, et
de caetero sanus fuit. Hanc igitur curam virtus
Christi etiam nostris temporibus demonstravit. Qua
<pb n="1190A"/>
causa plurimi paganorum credentes baptizati sunt.
Judaeos autem, licet signa quaerentes, haec tamen
non provocaverunt ad fidem. His ita apud Christianos
gestis, plurimi parvipendentes, in sua nequitia
[ <hi>ms. Lyr.,</hi> malitia] permanserunt. Et non solum ludaei
tantis prodigiis resultabant, sed etiam sequaces
eorum similia sapuisse convicti sunt. SOCRATES, <hi>lib.</hi> 
VII, <hi>cap. 4, p.</hi> 341.</p>
</div2>

<div2>
          <head>CAPUT V. <hi>De Sabbatio haeresiarcha ejusque sequacibus.</hi> </head>
<p>Sabbatius itaque, cujus dudum fecimus mentionem,
nolens in suo ordine permanere presbyteratus,
desiderabat episcopatum. Eisdemque temporibus recessit
ab Ecclesia Novatianorum, occasionem habens
quasi propter observationem Paschae Judaici. Faciebatque
<pb n="1190B"/>
collectas contra Sisinnium suum episcopum
in loco civitatis qui Xerolophus ( <hi>id est, collis aridus</hi> )
appellatur, in Arcadii foro. Illic enim rem commisit
valde periculosam. Die namque festivitatis in evangelica
lectione, ubi scriptum est <note>(Marc. XIV, 1)</note>: <hi>Erat
enim Pascha Judaeorum,</hi> verba quae nusquam scripta
neque audita sunt praesumpsit adjicere, id est: <hi>Maledictus
qui praeter azymas celebraverit Pascha.</hi> Hoc
auditum percurrit in populum, et simplices decepti
Novatianorum laicorum convenerunt ad illum. Quod
tamen malum non remansit inultum; sed in finem
pessima ejus falsitas est conversa. Post paululum
enim dum ad quamdam festivitatem multi concurrerent
ut vigilias solite celebrarent, formido subito daemoniaca
irruit super eos, quasi Sisinnius eorum episcopus
<pb n="1190C"/>
veniret cum maxima multitudine. Factaque
turba, quippe nocte et in angustiae loco comperti,
semetipsos contriverunt, ita ut ultra septuaginta homines
morerentur. Hoc factum plurimos a Sabbatianorum
secta prohibuit, quidam vero in ejus rusticitate
permanserunt. SOCRATES, <hi>lib.</hi> VII, <hi>cap. 5, p.</hi> 
341.</p>
</div2>

<div2>
          <head>CAPUT VI. <hi>De morte Dorothei Arianorum episcopi, et ordinatione Barbae, et quae sub eo sint gesta.</hi> </head>
<p>Eo tempore Dorotheus Arianorum praesul, quem
ab Antiochia Constantinopolim transtulerunt, cum
centum et novemdecim vixisset annos, defunctus
est consulatu Honorii septimo et Theodosii secundo
<pb n="1190D"/>
<note>( <hi>An. Dom.</hi> 407)</note>, sexto die Novembris mensis.
Post quem Arianae superstitionis Barbas ordinatur
episcopus. Sub hoc itaque Barba per duos presbyteros
eloquentissimos Arianorum religio floruit, quorum
alter Timotheus, alter Georgius dicebatur. Sed
Georgius doctrina Helladica eruditus erat, Timotheus
sacris litteris incumbebat. Et Georgius quidem semper
Aristotelem et Platonem habebat in manibus,
Timotheus Origenem, ita ut etiam lingua Hebraica
loqueretur. Timotheus dudum Psapthyrianorum fuerat
haereseos, Georgium Barbas presbyterum ordinavit.
Timotheum itaque ego ipse vidi, et cognovi
quemadmodum interrogantibus erat respondere paratus:
solvens obscurissimas quaestiones quae in divinis
inveniuntur eloquiis, testem vocans veracissimum
<pb n="1191A"/>
Origenem. Mihi tamen videtur admirabile esse
quomodo tales viri in Arianorum lege manserunt,
quorum unus quidem Platonem semper habebat in
manibus, alter respiciebat jugiter Origenem: dum
nusquam Plato secundam vel tertiam causam, sicut
ipse nominare solet, initium subsistentiae asserat
percepisse; et Origenes coaeternum ubique fateatur
Filium Patri. Qui licet in sua sententia manserint,
religionem tamen Arianam perduxerunt latenter ad
meliora. Multas namque Arii blasphemias doctrinis
propriis expulerunt. SOCRATES, <hi>lib.</hi> VII, <hi>cap. 6, p.</hi> 
342.
<emph>368</emph> </p>
        </div2>

<div2>
          <head>CAPUT VII. <hi>De ordinatione Cyrilli Alexandrini pontificis.</hi> </head>
<p>Inter haec defuncto Theophilo passione lethargica
<pb n="1191B"/>
consulatu Honorii nono et Theodosii quinto <note>( <hi>An.
Dom.</hi> 412)</note>. facta contentione propter episcopatum
inter Timotheum et Cyrillum, die tertia mortis Theophili
Cyrillus ordinatur episcopus; et majori fastu
quam Theophilus tenebat episcopatum. Qui mox
episcopatus sui principio Novatianorum claudens
ecclesias, omnia vasa eorum sacra percepit, episcopumque
eorum Theopompum rebus quas habebat
omnibus spoliavit. SOCRATES, <hi>lib.</hi> VII, <hi>cap. 7,
p.</hi> 343.</p>
</div2>

<div2>
          <head>CAPUT VIII. <hi>Quomodo apud Persas per Marutham episcopum sit Christianitas dilatata.</hi> </head>
<p>Eodem tempore apud Persas Christianitas est dilatata.
Inter Romanos enim et Persas semper propter
<pb n="1191C"/>
diversas causas mittuntur legationes. Tunc ergo
casus attulit ut Maruthas Mesopotamenus episcopus,
cujus dudum meminimus, a Romanorum imperatore
ad Persarum destinaretur regem. Qui multam reverentiam
apud Marutham inveniens, eum decenter
honorabat, et tanquam divinum respiciebat virum. Hoc
factum mordebat magos, metuentes ne regem Christianum
fieri suaderet. Nam cum dolore capitis multo tempore
torqueretur, magis eum curare non valentibus,
Maruthas orationibus fecit incolumem; ob hanc ergo
causam moliti sunt quamdam magi fallaciam. Et
quoniam Persae ignem colunt, consuevitque rex in
quadam domo ignem ardentem perpetuo suppliciter
adorare, magi sub terra hominem quemdam abscondentes
tempore quo rex solebat adorare, eum talia
<pb n="1191D"/>
clamare fecerunt: Mitte foras regem; impie enim
egit, quia sacerdotem Christianorum judicat esse
venerandum. Haec audiens Isdigerdes Persarum rex,
licet reverentiam haberet, tamen Marutham abjicere
cogitabat. Porro Maru has vere Deo venerabilis homo,
vacabat orationibus, per quas invenit dolum
magicis artibus fabricatum. Veniensque ad regem:
Noli, inquit, illudi, rex; sed ingressus dum audieris
vocem, fodi jube, et doli causas invenies. Non enim
ignis loquitur, sed hominum molimina hujusmodi esse
noscuntur. Hoc dicto flexus est Persarum rex; et
rursus ingressus ubi ignis inexstinguibilis servabatur,
cum audisset vocem, jussit fodi locum. Tunc
qui mittebat quasi divinam vocem, inventus arguitur.
<pb n="1192A"/>
Iratus itaque rex, magorum genus usque ad decimam
jussit imminui portionem. Hoc facto, Maruthae dixit
ut templa quae vellet aedificaret. Ex hoc apud Persas
sumpsit Christianitas incrementum. Tunc igitur Maruthas
a Persis Constantinopolim remeavit. Et non
longo post tempore rursum destinatus est. Iterumque
magi machinabantur ne eum susciperet rex. Feceruntque
fetorem quemdam in loco unde rex transire
solebat; et quasi a Christianis id factum fuerit derogabant.
Cumque rex suspectos jam habens magos,
hoc cum studio requisisset, denuo ab eis concinnatum
esse cognovit. Quamobrem plurimos corum suppliciis
tradidit. Marutham vero potiori honore coluit,
et Romanos valde dilexit, corumque amplexus
est pacem. Qui pene Christianus fieri potuit, dum
aliud miraculum per Marutham et Ablatem Persidis
<pb n="1192B"/>
episcopum provenisset. Ambo namque molestum
daemonem a regis filio propulerunt, orationibus vacantes
atque jejuniis. Post haec autem Isdigerde defuncto
antequam fieret Christianus, ad ejus filium
pervenit imperium. Cujus tempore inter Persas atque
Romanos pacta soluta sunt. SOCRATES, <hi>lib.</hi> VII, <hi>cap.
8, p.</hi> 344.</p>
</div2>

<div2>
          <head>CAPUT IX. <hi>Quemadmodum Italiam vastarit Alaricus.</hi> </head>
<p>Per idem tempus Innocentius I Romae Novatianos
persequi coepit, multasque eorum abstulit
[ <hi>mss. et ed. V.,</hi> tulit] ecclesias. Quo tempore Roma
est a barbaris depraedata. Alaricus enim quidam
barbarus ditioni Romanorum et Theodosio imperatori
<pb n="1192C"/>
subjectus, atque contra Eugenium tyrannum solatia
praebens, et propterea Romanis dignitatibus
honoratus, felicitatem suam non ferens, imperare quidem
non elegit, sed discedens ab urbe Constantinopolitana,
venit ad partes Hesperias. Cumque venisset
Illyricum, omnia subvertebat; et transiens Thessaliam,
habita congressione circa fluvium Pinum apud
Nicopolim Epiri, pene tria millia virorum ejus Thessalii
peremerunt. Posthaec autem quidquid eis incurreret
destruentes, novissime Romam [ <hi>mss. et ed. V.,</hi> 
Romae] venerunt. Quam vastantes, plurima quidem
miraculorum ejus igne concremaverunt, pecunias
autem abripuerunt, multosque senatorii ordinis diversis
subdidere suppliciis. Deridentesque Romanum
regnum, imperatorem fecerunt quemdam nomine
<pb n="1192D"/>
Attalum; quem una die tanquam imperatorem fecerunt
procedere, altera vero servi schemate ministrare.
Haec dum egisset Alaricus, repente in fugam conversus
est, fama procedente quia Theodosius imperator
contra eum misisset exercitum; quae fama non
fuit ficta, revera namque exercitus veniebat. Fertur
itaque quia, cum Alaricus pergeret Romam, vir quidam
venerabilis, conversatione monachus, eum monuisset
ut mala talia facere non auderet, neque necibus
gauderet aut sanguine; at ille: Non, inquit,
ego volens Romam proficiscor; sed quidam quotidie
mihi molestus est, torquens et dicens: Perge et
Romanam destrue civitatem. Haec etiam de his dicta
sufficiant. SOCRATES, <hi>lib.</hi> VII, <hi>cap. 9 et 10, p.</hi> 346.</p>
</div2>

<div2>
          <head>CAPUT X. <hi>De Coelestino Romano pontifice, et quomodo Novatianos fuerit insecutus, et de Sabbatio.</hi> </head>

<pb n="1193A"/>
<p>Inter haec Coelestinus Romae ordinatur episcopus,
qui etiam Novatianorum abstraxit ecclesias, et eorum
episcopum nomine Rusticulum, in occulto coegit celebrare
collectas. <emph>369</emph> Usque ad illud namque tempus
plurimas Novatiani habebant ecclesias. Porro
Constantinopolitani non talia pertulerunt; sed cum
eos diligerent, etiam intra urbem eos collectas facere
permiserunt. Moriente vero Sisinnio Novatianorum
episcopo, Chrysanthus ad episcopatum trahebatur,
vir multis Romanorum dignitatibus honoratus. Quo
fugiente, Sabbatius se tempus opportunum ad episcopatum
invenisse credens, fecit quosdam ignobiles
<pb n="1193B"/>
sibi manus imponere, jusjurandum quod praebuerat
parvipendens. Cujus mores cum populus abhorruisset,
Chrysanthum per loca omnia requirebant. Quem
invenientes in Bithynia, invitum sacerdotium suscipere
coegerunt. Qui nihil percipiebat ecclesiae, nisi
dominico die duos panes. SOCRATES, <hi>lib.</hi> VII, <hi>cap. 11
et 12, p.</hi> 347.</p>
</div2>

<div2>
          <head>CAPUT XI. <hi>De seditione et necibus Christianorum quae per Judaeos apud Alexandriam provenerunt.</hi> </head>
<p>Ea siquidem tempestate Judaeorum gens ab Alexandria
est hujusmodi de causa projecta. Alexandrinorum
populus plusquam aliae generationes seditionibus
deditus est: qui si occasionem acceperit, importabilia
<pb n="1193C"/>
mala committit. Nam praeter sanguinem non
cessat a lite. Contigit itaque tunc ut inter alterutros
contentiones haberent, non propter necessariam
causam, sed propter studium pantomimorum: quia
enim is qui die sabbatorum saltabat, plurimum habebat
populum Judaeorum; dum vacantes non auditioni
legis, sed theatris occuparentur, ea dies litigiosa
exstitit inter partes. Cumque hoc aliquatenus fuisset
ab Alexandriae praefecto correctum, nihilominus
mansere Judaei partis alterius inimici. Et cum essent
semper Christianis infensi, contra pantomimos eorum
amplius dimicabant. Tunc igitur Horestes praefectus
Alexandriae festivitatem quamdam, quam Politiam
vocant, in theatro celebrabat: ubi et aderant quidam
amatorum Cyrilli, dispositiones praefecti volentes
<pb n="1193D"/>
agnoscere. Inter quos quidam nomine Gerax,
doctor puerilium litterarum, et Cyrilli ferventissimus
auditor, ac solitus plausus in ejus expositionibus excitare.
Hunc itaque Geracem cum vidisset in theatro
Judaeorum turba, clamabat adversus eum, quia pro
nihilo aliud venerit, nisi ut in theatro seditiones inter
populos excitaret. Verum Horestes dudum habens
odium contra Cyrilli superbiam, arreptum Geracem
publice fecit in theatro agitari verberibus. Hoc
Cyrillus agnoscens, convocatis prioribus Judaeorum,
ut decebat, admonuit ne contra Christianos seditiones
ulterius excitarent. Porro turba Judaeorum hoc
parvipendens, majora contra Christianos tractavere
molimina. Dantes itaque sibimet signum ut annulum
<pb n="1194A"/>
factum ex palma omnes haberent in digito, contra
Christianos hoc modo dimicaverunt. Fecerunt enim
quosdam de suis una nocte per omnes civitatis decurrere
regiones, clamantes quoniam Alexandrina
arderet ecclesia. Ob quam rem Christiani undique
concurrebant, quasi ecclesiae flammas exstinguerent.
Porro Judaei ignorantes interimebant, semetipsos per
signum annuli agnoscentes, ac parcentes alterutris.
Facta autem die latere nequiverunt. Ob hanc
rem permotus Cyrillus, cum maxima multitudine
astitit synagogis Judaeorum, et illas quidem abstulit;
Judaeos autem expulit civitate, eorumque substantiam
diripere populis imperavit. Hoc ergo modo Judaei
a temporibus Alexandri Macedonis illam habitantes
urbem, tunc nudi prorsus expulsi sunt. et per
<pb n="1194B"/>
singula loca dispersi. Adamantius vero medicinae sophista,
Constantinopolim veniens, et Christianum se
fore promittens, postea reversus est in Alexandriam.
Igitur Alexandriae praefectus Horestes valde
tristabatur, eo quod populosam urbem ita desolatam
repente conspiceret. Unde etiam principi retulit quod
provenit. Sed et Cyrillus delicta Judaeorum imperatori
non tacuit, et Horestis amicitias cogente populo
postulavit. Cumque praefectus amicitiarum verba refutaret,
Evangelia obtulit ei Cyrillus. Et cum nec sic
ejus corda subigerentur, haec denuo provenerunt.
Monachorum quidam in monte Nitria constituti, fautores
Theophili, ex illo quo contra Dioscorum injuste
fuerat coarmatus, etiam pro Cyrillo libenter praelia
susceperunt. Relictisque monasteriis viri pene quingenti,
<pb n="1194C"/>
et venientes ad civitatem, procedentem in carpento
praefectum, immolatorem idolorum paganumque
clamabant. At ille putans immissione Cyrilli
factum, clamare coepit: Christianus sum, et ab Attico
Constantinopoli baptizatus. Illis haec verba despicientibus,
Ammonius quidam eorum praefectum
petra percussit in capite. Qui repente completus est
sanguine, et recedentibus officiis, atque lapidum
impetum declinantibus, cum paucis remansit. Inter
haec populus concurrebat, ut praefecti vindicaret injuriam;
detentumque Ammonium tandiu verberibus
castigavit, donec traderet morti. Non post multum
haec nuntiantur imperatori. Corpus autem Ammonii
sumens Cyrillus, in quadam ecclesia sepelivit, eique
aliud nomen imposuit; ut non pro sua culpa, sed pro
<pb n="1194D"/>
Christo mortuus crederetur, cui laudes quasi martyribus
offerebat. Sed qui vere noverant quia dignas
susceperat suo scelere poenas, Cyrillum valde culpabant.
Sed neque in hoc solummodo Cyrilli et Horestis
adversitas conquievit, quando post haec aliud est
exortum. SOCRATES, <hi>lib.</hi> VII, <hi>cap. 13 et 14, p.</hi> 349.</p>
</div2>

<div2>
          <head>CAPUT XII. <hi>De Hypatia philosopha, quomodo in Alexandria fuerit interempta.</hi> </head>
<p>Erat in Alexandria quaedam mulier Hypatia nomine,
filia Theonis philosophi, et in tantum erudita, ut
supra philosophos ejus temporis emineret, et in Platonicam
scholam a Plotino venientem, susciperet
ipsa successionem, atque omnes philosophicas lectiones
<pb n="1195A"/>
exponeret. Quapropter omnes currebant ad eam
propter honestam doctrinae fiduciam [ <hi>ms. Lyr.,</hi> doctrinam
fiduciam habentes]. Veniebat enim etiam ad
judices, nec habebat ullam verecundiam, pudice permixta
viris, dum eam cuncti pro sui castitate venerarentur.
Tunc ergo invidia contra hanc feminam est
accensa. Cum enim crebro pergeret ad Horestem,
ecclesiasticus populus motus adversus eam est, tanquam
ipsa eum ab amicitiis prohiberet episcopi.
Quamobrem <emph>370</emph> conspirantes viri, acerrimo fervore
pulsati, quorum dux erat quidam Petrus lector,
observaverunt mulierem ad propria remeantem,
eamque de vehiculo deponentes, ad ecclesiam quae
vocatur Caesaris traxerunt, et vestibus exutam lapidibus
peremerunt. Quam postea membratim dilacerantes,
in loco qui dicitur Cinarus igne concremaverunt.
<pb n="1195B"/>
Haec res non mediocrem livorem Cyrillo et
Alexandrinae concussit Ecclesiae. Alienae namque
sunt a Christianis caedes et pugnae. Haec igitur acta
sunt quarto anno episcopatus Cyrilli, consulatu Honorii
decimo et Theodosii sexto <note>( <hi>An. Dom.</hi> 415)</note>,
mense Martio, jejuniis existentibus. SOCRATES, <hi>lib.</hi> 
VII, <hi>cap. 15, p.</hi> 332.</p>
</div2>

<div2>
          <head>CAPUT XIII. <hi>Quomodo Judaei praesumptionis suae poenas exsolverint.</hi> </head>
<p>Post paucum itaque tempus, Judaei rursus illicite
contra Christianos agentes, puniti sunt in loco qui
dicitur Mestar, posito inter Chalcidem et Antiochiam
Syriae. Hic itaque Judaei consueta quaedam risibilia
<pb n="1195C"/>
celebrantes, per ebrietatem accensi, inter alia Christianis
ipsique Christo derogare coeperunt deridentes
cruci et spem in eo qui est crucifixus habentibus.
Comprehendentes igitur infantulum Christianum,
alligatum cruci suspenderunt. Et primum quidem deludebant
et irridebant ei; postea vero correpti vesania,
ipsum infantulum verberibus peremerunt. Ob
hoc ergo dira congressio inter eos atque Christianos
exorta est. Quod dum princeps agnovisset, provinciarum
judicibus mandatum est, ut hujusmodi quaererentur
auctores et punirentur. Et hoc modo dignam
ultionem suae nequitiae receperunt. SOCRATES, <hi>lib.</hi> 
 VII, <hi>cap. 16, p.</hi> 353.</p>
</div2>

<div2>
          <head>CAPUT XIV. <hi>De Judaeo qui, cum saepe baptizaretur, aqua fontis abscessit.</hi> </head>
<p>
            <pb n="1195D"/>Ea siquidem tempestate Judaeus quidam seductor,
ficta Christianitate, crebro baptizabatur, et hac arte
pecunias congregabat. Cumque multis haeresibus
illusisset Arianorum atque Macedonianorum, postremo
ad Ecclesiam venit orthodoxorum. Cui dum tempus
jejuniorum fuisset impositum, multisque adhuc
diebus occuparetur, coepit festinare ut quasi in ferventi
studio baptismatis dona perciperet. Praeparatur
baptisma, et vestis congrua baptismatis [ <hi>ms.
Santheod.,</hi> baptizatis]. Cumque fons fuisset impletus,
deducitur Judaeus ad baptizandum. Tunc Dei quaedam
invisibilis virtus aquam disparere praecepit.
Cumque praesentes, non cogitantes Dei virtutem,
<pb n="1196A"/>
aquam per cuniculum proprium defluxisse suspicarentur,
diligenter undique clausum rursus impleverunt
fontem. Et denuo deducto Judaeo aqua disparuit.
Tunc sacerdos: Quid mali, inquit, fecisti, o
homo? An certe nesciens baptismo jam potitus es?
Ob hanc rem cum diversi concurrerent, quidam Judaeum
recognovit, quem baptizatum ab Attico episcopo
ipse susceperat, et hoc modo illius fraus universis
apparuit. SOCRATES, <hi>lib.</hi> VII, <hi>cap. 17, p.</hi> 354.</p>
</div2>

<div2>
          <head>CAPUT XV. <hi>Quomodo Barabanes rex Persarum Christianos fuerit persecutus, et a Romanis devictus.</hi> </head>
<p>Interea defuncto Isdegerde rege Persarum, ejus
filius Barabanes ei successit. Hic instigatus a magis,
crudelibus torquebat suppliciis Christianos. Cumque
<pb n="1196B"/>
Christiani apud Persas opprimerentur, confugiunt ad
Romanos, eorum petentes auxilium. Quos Atticus
episcopus libenter excipiens, eosque quantum erat
possibile fovens, quae gesta fuerant Theodosio nuntiavit
imperatori. Eo quoque tempore etiam alia
causa provenerat quae Romanos Persis faciebat infensos:
quoniam Persae aurifossores quos a Romanis
ad mercedem acceperant, reddere contemnebant,
et quia onera negotiatorum Romanorum violenter
abstulerant. Cum illa ergo ingratitudine, etiam
Christianorum ad Romanos confugientium est adjecta.
Mox ergo Persarum rex legatos mittit, repetens
fugientes. Porro Romani nequaquam ad se confugientes
reddere voluerunt: non solum supplices
liberare studentes, sed pro Christianitate libenter
<pb n="1196C"/>
omnia sustinere. Quamobrem dimicare quam perituros
Christianos tradere potius elegerunt. Solutis igitur
propter hoc pactis, bellum crudele commissum
est. De quo absurdum non est pauca narrare. Romanorum
igitur imperator misit exercitum cui praefuit
militiae magister Ardaburus. Is enim Persicam
regionem per Armeniae fines ingrediens, unam ejus
provinciam Azamensem valde vastavit; cui cum plurimo
exercitu Narseus dux Parthorum regis occurrit,
factaque congressione devictus est. Quo facto, cogitavit
per Mesopotamiam Romanorum provinciam
sine custodia consistentem invadere, et hoc modo de
Romanis ulcisci. Sed Romanorum ducem Narsei
consilium latere non potuit. Depraedatus enim Azazenam
velociter regionem, et ipse in Mesopotamiam
<pb n="1196D"/>
venit. Et ideo licet multum habuisset exercitum,
Romanorum terras introire non potuit; sed
veniens ad Nisibin Persarum civitatem in confinio
constitutam, Ardaburo mandavit ut diem et locum
statueret praeliorum. At ille venientibus: Nuntiate,
inquit, Narseo quia non quando tu volueris, Romanorum
pugnabunt imperatores. Verum imperator Deo
soli spem belli committens, destinavit exercitum. Et
quia fideliter Deo supplicans, repente impetravit
auxilium, hinc datur agnosci. Dum igitur Constantinopoli
pro eventu bellorum aestuatio magna consur
geret, angeli Dei iter agentibus per Bithyniam ad
urbem Constantinopolim se demonstraverunt: jubentes
ut confiderent, et orarent, et Deo crederent,
<pb n="1197A"/>
quia Romanos victoria sequeretur, dicentes se mediatores
belli directos a Deo. Hoc auditum, non solum
civitatem, sed etiam milites confortavit. Cumque
ad Mesopotamiam bellum fuisset de Armeniae regione
translatum, Romani Persas Nisibi clausos fortiter
obsidebant, ligneas turres facientes adversus eos,
easque contra muros applicantes, et plurimos de
muris contra se pugnantium perimentes. Porro <emph>371</emph> 
 Barabanes Persarum rex, audiens Azazenam
regionem ab eis fuisse vastatam, et eos qui in Nisibi
clausi videbantur obsessos, seipsum cum magno
exercitu praeparavit occurrere. Miratusque Romanorum
virtutem, Saracenorum solatia postulavit. Quorum
tunc erat rex Alamundarus vir fortis et praeliator,
qui dum multa millia Saracenorum haberet,
<pb n="1197B"/>
Persarum regi victoriam promittebat, seque ei Antiochiam
Syriae traditurum. Sed non contigit quod
putavit. Deus enim omnibus Saracenis quemdam
irrationabilem metum latenter injecit, ita ut putarent
sibimet Romanos insistere. Turbatique nec habentes
quo fugerent, in fluvium Euphratem semetipsos
armati projiciebant: ubi plus centum millia
virorum necata atque consumpta sunt. His ita provenientibus,
Nisibin obsidentes cum audirent Persarum
regem plurimos elephantos adducere, perterriti
cuncta quidem obsessionis machinamenta concremaverunt,
et ad propria loca reversi sunt. Quae vero
congressiones postea provenerunt, et quomodo Areobindas
alter Romanorum magister militum fortissimum
Persarum monomachum interemit; aut quomodo
<pb n="1197C"/>
Ardaburius septem fortissimos Persarum duces
insidiis captos occidit; vel quomodo Byatianus
alter dux Romanorum reliquos Saracenos exstinxit,
praetereundum est, ne videar multum a proposita
relatione digressus. SOCRATES, <hi>lib.</hi> VII, <hi>cap. 18,
p.</hi> 355.</p>
<p>Quae tunc igitur gerebantur velociter imperatori
Theodosio nuntiata sunt. Quomodo autem haec cito
cognosceret, indicare non piget. Invenit quemdam
virum animi corporisque habitu fortissimum, nomine
Palladium, qui tanta velocitate veredos agebat, ut
tribus diebus perveniret ad terminos Romanorum
atque Persarum, et rursus totidem remearet ad
Constantinopolim civitatem. Is enim etiam alios Romani
imperii terminos velociter transibat. De quo
<pb n="1197D"/>
quidam eloquentissimus sic ait: Iste vir, cum sit lata
Romana respublica, eam parvulam sua velocitate
demonstrat. Quem etiam Persarum rex saepius admiratus
est. SOCRATES, <hi>lib.</hi> VII, <hi>cap. 19, p.</hi> 357.</p>
<p>Romanorum igitur imperator, licet videret aperte
sibi collatam a Deo victoriam provenisse, tamen pacem
non dissimulavit expetere, misitque Helionem
virum prudentem et honoratum, ut cum Persis de
pace loqueretur. Qui dum venisset Mesopotamiam,
ubi erant fossata Romanorum, misit pro pace petenda
legatarium quemdam Maximum, virum eloquentissimum,
Ardaburii militiae magistri consiliarium;
qui pro pace veniens ad Persarum regem, missum se
non ab imperatore, sed a ducibus asserebat: dicens,
quia hoc bellum pro sui contemptu neque pervenisset
<pb n="1198A"/>
ad principem. Cumque Persa paratus esset ut legatarii
verba susciperet, quia fame ejus laborabat
exercitus, veniens Numerus qui apud ipsos Immortalium
appellatur (est enim decem millia virorum valde
fortissimorum), non prius dixerunt pacem cum
Romanis esse faciendam, quam ipsi eos sine custodia
constitutos invaderent. Quibus verbis persuasum
est regi ut se a pace suspenderet. Tunc legatarium
quidem clausum servari fecit, et misit Numerum
Immortalium dimicare contra Romanos. Qui venientes,
et in duas acies divisi, medios habuere Romanos.
Porro Romani unam Persarum videntes aciem,
contra eam se praeparabant; aliam non videbant, quae
paulatim accessit ad pugnam. Cumque ergo jam congressio
pene esset in opere, Dei providentia ex quodam
<pb n="1198B"/>
colle exercitus alter apparuit Romanorum cum
duce Procopio. Qui cum videret socios in periculo,
instabat a dorso Persarum. Tunc in medio conclusi,
qui circumdederant primo Romanos, in momento ab
eis exstincti sunt. Quo facto, Romani ad alios qui
erant in subsidiis positi concurrerunt, eosque fortiter
jaculati sunt. Sic igitur qui Immortales appellabantur
omnes mortales apparuerunt; poenas exigente
Christo de gente Persarum, eo quod plurimos ejus
famulos occidissent. Porro rex Persarum infortunii
sui causam agnoscens, simulabat se nescire quod
gestum est. Suscepitque legationem, dicens legatario
Romanorum: Non bello cedens pacem amplector;
sed tibi praestare volens, quia omnium Romanorum
te sapientem esse cognosco. Et hoc modo bellum
<pb n="1198C"/>
contra Christianos exortum de Parthorum regione
cessavit. Contigit autem consulatu Honorii tertiodecimo
et Theodosii decimo <note>( <hi>An. Dom.</hi> 422)</note>. SOCRATES, <hi>lib.</hi> 
 VII, <hi>cap. 20, p.</hi> 358.</p>
</div2>

<div2>
          <head>CAPUT XVI. <hi>Quomodo Acacius Amidae episcopus captivos Persarum redemerit a Romanis militibus, venditis vasis ecclesiae, et pastos cum sumptibus ad propria destinarit.</hi> </head>
<p>Tunc igitur Acacium, Amidae civitatis episcopum,
actus optimus reddidit clariorem. Cum enim Romani
milites captivos Persarum de Azazena regione vastata
reddere regi Parthorum nullo modo vellent, captivi
fame consumebantur, dum essent circa septem millia,
quod Persarum regem non mediocriter contristabat.
<pb n="1198D"/>
Tunc igitur Acacius convocans clericos sibi subjectos:
Viri, inquit, fratres, Deus noster nec discis,
nec calicibus opus habet; nam neque comedit, neque
bibit. Et quia multa vasa aurea et argentea ecclesia
nostra ex oblatione Christianorum habet, convenit
ex his liberari exercitum captivorum, egentibusque
cibos offerri. Haec et his similia cum dixisset, conflavit
vasa, et militibus dedit pretium captivorum.
Quos dum recreasset cibis, datis sumptibus ad regem
proprium destinavit. Hoc mirabile opus Acacii Persarum
rex magis obstupuit, quia et bello Romani et
beneficiis evicissent. Aiunt enim quia etiam desiderium
habuerit Persarum rex ut videret Acacium; sed
hoc Theodosius prohibuerit imperator. SOCRATES, <hi>lib.</hi> 
 VII, <hi>cap. 21, p.</hi> 359.</p>
</div2>

<div2>
          <head>CAPUT XVII. <hi>De Eudoxia uxore Theodosii, et de laudibus ipsius Theodosii.</hi> </head>

<pb n="1199A"/>
<p>Victoria siquidem auxilio Dei collata, Romanorum
plurimi pollentes eloquiis conscribebant laudes imperatoris.
Cujus uxor heroico metro poemata multa
confecit. Erat enim eloquens, filia Leontii sophistae
Atheniensis, a patre omnibus lectionibus erudita.
Quam dum imperator ducturus esset uxorem, Christianam <emph>372</emph> 
 Atticus fecit episcopus, et in baptismate,
cum prius vocaretur Athenais, Eudociae nomen
imposuit. Multi ergo, sicuti dixi, volentes innotescere,
alii suam facundiam demonstrare, praeconia
imperatoria conscripserunt. Ego vero nec innotescere
cupiens, nec facundiam sermonis ostendere, cum
<pb n="1199B"/>
veritate imperatoris bona memorare studeo; quia
sunt damnosa si taceantur. Primum itaque regaliter
natus atque nutritus, nihil habuit tepidum; sed sic
fuit sapiens, ut inter confabulantes experimentum
omnium crederetur habere causarum. Perdurabat in
frigore, similiter et in aestu. Plerumque jejunabat, et
maxime quarta feria et sexta, studio Christianitatis;
nec aliter quam monasterium regalia videbantur.
Ipse namque matutino ad suas sorores pergens, divinas
dicebat laudes. Quamobrem etiam sacras litteras
sine codice recitabat. Loquentibus episcopis, velut
olim sacerdos factus, ex divina lectione respondebat.
Congregabatque sacros codices, et quoscunque
quilibet eorum interpretes seu expositores conscripsisse
videbantur, plus quam Ptolemaeus studuerat
<pb n="1199C"/>
Philadelphus. Patientia atque clementia universis
hominibus eminebat. Nam Julianus imperator, licet
philosophus diceretur, non tamen Antiochensium
portavit injuriam; sed maxima Theodoro tormenta
indignatus imposuit. Porro Theodosius multum gaudens
syllogismis Aristotelis, philosophiam exercebat
operibus, iram, tristitiam libidinemque devincens,
et in nullo se ulcisci desiderans. Dum igitur a quodam
familiarium interrogaretur cur nullum se laedentium
morti subjiceret: Utinam, inquit, esset
mihi possibile ad vitam etiam mortuos revocare.
Quem dum alter pro ea causa requireret: Non est,
inquit, magnum neque difficile hominem mori, quia
neque Deo soli [ <hi>forte,</hi> sed convenit Deo, <hi>etc.</hi> ] semel
mortuum ex poenitentia suscitare. Sic enim fuit clemens,
<pb n="1199D"/>
ut si quando quispiam dignum aliquid morte
committeret, nec usque ad civitatis quidem portas
moriturus perveniebat, sed ex ejus clementia continuo
revocatio sequebatur. Dum aliquo tempore ipse
in amphitheatro Constantinopoleos exspectaret, coepit
clamare populus: Crudeli bestiae artifex parabolus
pugnet. At ille: Nescitis, inquit, quia consuevimus
nos exspectare clementer? Tanta enim pietate
praecelluit, ut omnes quidem Deo consecratos honoraret,
praecipue tamen quos audiebat veneranda [ <hi>ms.
Lyr.,</hi> honesta] actione pollere. Fertur autem quia
dum Constantinopoli episcopus Chebronensis fuisset
mortuus, sagum ejus valde sordidissimum quaesierit,
coque circumamictus sit, credens se aliquid ex defuncti
sanctitate promereri. Cum aliquando aeris
<pb n="1200A"/>
tempestas esset, et ille circum propter populum exspectaret,
pleno circo tempestas vehementius agebatur
multo imbre diffuso. Dumque hoc fieret, suam
voluntatem imperator aperuit, fecitque per praeconem
clamari: quia melius esset spectaculum contemnere,
et omnes rogare Deum ut illaesi ab imminente
tempestate servarentur. Quo dicto, cuncti Deo
magno gaudio supplicantes, hymnos concorditer offerebant,
et tota civitas velut una psallebat ecclesia.
In medio autem horum imperator existens privato
schemate properabat. Nec spe sua frustratus est:
repente namque aer ad serenitatem divina clementia
revocatus, annum praebuit frugibus universis uberrimum.
Si quando bella moverentur, secundum David
confugiebat ad Deum: sciens eum praeliorum auctorem,
<pb n="1200B"/>
inimicos orationibus superabat. SOCRATES, <hi>lib.</hi> 
VII, <hi>cap. 21 et 22, p.</hi> 360.</p>
</div2>

<div2>
          <head>CAPUT XVIII. <hi>Quomodo Joannes tyrannus in Occidente fuerit superatus.</hi> </head>
<p>Post paululum itaque tempus Persici belli, defuncto
imperatore Honorio consulatu Asclepiodoti et
Mariniani <note>( <hi>An. Dom.</hi> 423)</note>, Augusto mense, quomodo
Joannem tyrannum Deo se committens superaverit
enarrabo. Sicut enim tunc sub Moyse Hebraeis
contigit Rubrum transire mare, talia etiam ejus ducibus
evenerunt, dum eos mitteret contra tyrannum.
Defuncto siquidem, sicuti diximus, Honorio principe,
cognoscens Theodosius celavit factum, et alia dicendo
<pb n="1200C"/>
diversorum suspicionibus obviavit. Inter haec mittit
magistrum militum in Salonas civitatem Dalmatiarum,
ut si qua bellorum commotio proveniret circa
partes Hesperias, vicinus adjutor esset. Quo facto,
mortem patrui patefecit. Inter haec Joannes primus
imperialium conscriptorum, non ferens suam felicitatem,
imperium contendit arripere. Misitque legatos
ad imperatorem Theodosium, petens ut ejus susciperet
imperium. At ille legatos quidem reclusit in carcerem,
misitque magistrum militum Ardaburium,
qui multum laboraverat apud Persas. Hic Salonam
veniens, exinde navigavit Aquileiam. Contigitque
ventum adversum flare, ita ut in tyranni manus incideret.
Quo capto, sperabat ad necessitatem pervenire
Theodosium, ut per hoc eum decerneret imperatorem,
<pb n="1200D"/>
si vellet magistrum militum liberare. Imperator
tamen, ut audivit factum, aestuabat ne quid mali Ardaburius
sustineret. Aspar vero Ardaburii filius cognoscens
patrem a tyranno teneri, et multa millia
barbarorum in solatio tyranni consistere, quid faceret
ignorabat. Sed tunc imperatoris oratione praevaluit.
Angelus enim Dei sub schemate pastoris educebat
Asparem et omnes qui cum eo erant; ac per
paludem adjacentem Ravennae ad loca sperata pervenerunt.
In ea namque civitate tyrannus degens habebat
exercitum, unde nullus aliquando transisse fertur.
Tunc ergo Deus inadibilem terram fecit adibilem.
Transeuntes namque per siccam paludis aquam,
apertasque invenientes civitatis portas, tyrannum
quoque detinuerunt. Tunc ergo piissimus imperator
<pb n="1201A"/>
reverentiam quam circa Divinitatem habebat ostendit.
Dum enim circum spectaret, nuntiatum est ei
tyrannum fuisse peremptum. Quamobrem sermonem
fecit in populo, dicens: Venite, si placet, relinquentes
hanc voluntatem, et pergentes ad ecclesiam, gratificos
Deo solvamus hymnos, cujus manus tyranni
<pb n="1202A"/>
praesumptionibus obviavit. Quo dicto, spectaculo
cessante, per medium circum cuncti cum eo concorditer
gratias agentes, ad ecclesiam convenerunt,
ita ut tota civitas una videretur ecclesia. Venientesque
ad locum orationis, jugi die gratias Domino
retulerunt. SOCRATES, <hi>lib.</hi> VII, <hi>cap. 22 et 23, p.</hi> 362.</p>
</div2>
      </div1>

<div1>
        <head>LIBER DUODECIMUS.</head>

<pb n="1201"/>
<emph>373</emph> 

<div2>
          <head>CAPUT PRIMUM. <hi>De ortu Valentiniani principis filii Placidiae.</hi> </head>

<pb n="1201A"/>
<p>Igitur occiso tyranno, cogitabat Theodosius imperator
cui deberet Hesperiarum regna committere.
Tunc Valentinianus erat valde puer, natus ex matre
<pb n="1201B"/>
Placidia, ejus quidem amita, filia vero Majoris Theodosii,
Arcadii et Honorii sorore, de patre Constantio,
qui ab Honorio imperii jura susceperat, parvoque
tempore cum eo regnaverat. Hunc ergo Valentinianum,
consobrinum suum Caesarem factum, mittit ad
partes Italiae, cum quo matrem pariter Placidiam,
eique universam dispositionem commisit imperii.
Cumque voluisset ipse quoque Italiam pergere, ut
consobrinum ad imperii culmen eveheret, quatenus
sui vigore tyrannorum removeret audaciam: veniens
usque ad Thessalonicam, languore prohibitus est.
Quamobrem coronam imperialem posthaec consobrino
per patricium Stiliconem mittens, Constantinopolim
remeavit. Haec de talibus retulisse sufficiat.
SOCRATES, <hi>lib.</hi> VII, <hi>cap. 24, p.</hi> 364.</p>
</div2>

<div2>
          <head>CAPUT II. <hi>De bonis actibus Attici Constantinopolitani pontificis.</hi> </head>

<pb n="1201C"/>
<p>Igitur Atticus episcopus causas Ecclesiae sapientia
mirabiliter disponebat, doctrinisque populum ad
virtutis studia provocabat. Cumque videret divisam
Ecclesiam, cum Joannitae seorsum apud semetipsos
sacra solemnia celebrarent, jussit ut in orationibus
memoria Joannis haberetur, sicut aliorum dormientium
episcoporum fieri consuevit, per hoc sperans
plurimos ad Ecclesiam revocare. Largus autem sic
erat, ut non solum pauperibus suarum parochiarum,
sed etiam in vicinas civitates [ <hi>ed.,</hi> vicinis civitatibus]
multas pecunias pro egentium consolatione transmitteret.
Calliopio [ <hi>ms. Theod.,</hi> Caelpio] namque presbytero
<pb n="1201D"/>
Ecclesiae Nicaenae trecentos aureos dirigens, haec
scripsit.</p>
<p>Calliopio Atticus in Domino salutem.</p>
<p>Cognovi decem millia esurientes in civitate a piis
exhibenda egere misericordia. Decem millia vero cum
dico, multitudinem intelligo, non perfectum numerum
comprehendo. Quia igitur ego quidem habeo
praeceptum numerum datum ab eo qui manum habet
munificam, et praebet congrue dispensantibus, et
contigit aliquos indigere habentes: non tamen qui
nescientes suscipiens, o charissimum mihi caput, hos
trecentos solidos expende sicuti volueris, et maxime
illis qui petere confunduntur, et non eis qui propter
vitae ventrem magis negotiantur ex talibus. Noli
<pb n="1202A"/>
igitur vel religionem in hac parte considerare; sed
unam tantummodo rem observa, ut nutrias indigentes,
nec cogites si quae nostra sunt sapere non
videntur.</p>
<p>Sic igitur Atticus etiam procul indigentium habebat
<pb n="1202B"/>
curam. Sed etiam superstitionem aliquorum studebat
abscindere. Audiens etenim. Novatianos Judaicum
Pascha sequentes, <emph>374</emph> propter Sabbatium
fuisse divisos, ejusque corpus ab insula Rhodi, ubi
mortuus fuerat, translatum, et plurimos ad tumulum
ejus orare, noctanter mittens in aliud sepulcrum
corpus Sabbatii jussit abscondi. At illi consuete venientes,
effossumque reperientes tumulum, de caetero
eum locum colere quieverunt. Erat enim circa
nomina locorum studiosus. Nam dum quidam portus
in ore Ponti Euxini constitutus, ex antiquo Pharmacus
appellaretur, id est venenarius, mutato nomine
eum locum Sanatorium nominavit: ne dum ibi collectae
praedicarentur, nomine blasphemo locus ipse
designaretur. Sed et alium locum Argyropolim pro
<pb n="1202C"/>
hujusmodi causa nominavit. Chrysopolis enim in capite
Bosphori constituta est, cujus multi antiquorum
faciunt mentionem. De qua civitate Xenophon in
primo libro Helladicorum dicit, quia eam mutavit
Alcibiades, et in ea constituit ut qui navigabant de
Ponto, decimas ibi praeberent. Videns ergo Atticus
locum in contraria ripa Chrysopoleos positum, delectabilem
et decorum, ait: Argyropolis nominetur;
qui locus ejus repente cognomen obtinuit. Igitur
quibusdam dicentibus ei non debere Novatianos intra
civitatem missas facere: Nescitis, inquit, quantum
nobiscum in persecutione Constantii atque Valentis
fuerint passi, qui etiam testes sunt nostrae fidei.
Nam cum dudum Ecclesia fuerit divisa, isti circa
fidem nihil innovaverunt. Pro episcopi ordinatione
<pb n="1202D"/>
aliquando veniens in Nicaeam, Asclepiadem Novatianorum
vidit episcopum valde senem, interrogavitque
quot in episcopatu annos haberet. Quo respondente:
Quinquaginta: Felix, inquit, homo es, tanto tempore
boni operis curam habens. Super haec ait: Ego
quidem Novatum laudo, Novatianos non approbo.
Tunc Asclepiades: Quomodo hoc dicis, episcope?
Verum Atticus: Illum, inquit, laudo, quoniam his
qui sacrificaverant communicare noluit; hoc etiam
ego ipse fecissem. Novatianos autem non laudo,
quia pro vilibus vitiis laicos a gratia communionis
excludunt. Asclepiades dixit: Extra sacrificandi
peccatum, etiam alia plurima sunt delicta secundum
Scripturas quae ducunt ad mortem; propter quae vos
<pb n="1203A"/>
quidem clericos, nos autem communicare etiam
laicos prohibemus, Deo soli eorum remissionis judicium
committentes. Atticus igitur etiam suam praescribit
mortem. Nam cum a Nicaea discederet, Calliopio
presbytero dixit: Ante autumnum Constantinopolim
venire festina, si vivum me denuo videre
desideras. Si tardaveris, non videbis. Quo dicto
mentitus non est. Anno namque vicesimo primo sui
episcopatus, decima die mensis Octobris, est mortuus,
consulatu Theodosii undecimo et Valentiniani
Caesaris primo <note>( <hi>An. Dom.</hi> 425)</note>. SOCRATES, <hi>lib.</hi> VII, <hi>cap. 25, p.</hi> 
 365.
</p>
        </div2>

<div2>
          <head>CAPUT III. <hi>De ordinatione Sisinnii et moribus ipsius; et quod Proclus ordinatus Cyzici non sit receptus.</hi> </head>
<p>
            <pb n="1203B"/>Porro Theodosius imperator a Thessalonica revertens,
ejus exsequias non invenit. Ante unum
namque diem quam ingrederetur, ille sepultus est.
Post paucos vero dies, id est viginti tres mensis Octobris
nuntiatum est quia Valentinianus infulas suscepisset
imperii. Post obitum igitur Attici fit maxima
de episcopi ordinatione contentio, aliis alium postulantibus;
quidam Philippum presbyterum quaerebant,
alii Proclum item presbyterum. Sed omnis populus
communiter desiderabat ordinari Sisinnium, qui et
ipse presbyter quidem erat; in nulla tamen civitate
ordinatus, sed in suburbano Constantinopolis cui
nomen Oliva est ministrabat. Hoc suburbanum est
positum contra faciem civitatis, ubi dies Ascensionis
Salvatoris solemniter celebratur. Hunc ergo virum
<pb n="1203C"/>
omnes laici diligebant pro sui reverentia, et maxime
quia fovebat pauperes ultra sui mensuram. Praevaluit
ergo votum laicorum, et Sisinnius ordinatus est vicesima
octava die Februarii mensis, consulatu sequenti
Theodosii duodecimo et Valentiniani junioris
secundo <note>( <hi>An. Dom.</hi> 426)</note>. Philippus autem presbyter,
cui praepositus fuerat Sisinnius, in historia Christiana,
quam triginta sex libris ipse conscripsit, ordinationem
Sisinnii valde laceravit, derogans ordinato et
pariter ordinantibus, et maxime laicis. Is enim Philippus
a Joanne episcopo diaconus ordinatus, multa
quoque conscripsit contra Julianum imperatorem:
cujus tamen historia mihi multam videtur habere
confusionem, et non satis prodesse legentibus. Sisinnio
itaque ordinato, contigit episcopum obire Cyzicenum.
<pb n="1203D"/>
Tunc Sisinnius Proclum in Cyzico consecravit,
qui antequam proficisceretur ad Cyzicum,
cives praecedentes Dalmatium monachum episcopum
sibimet ordinaverunt, parvipendentes regulam qua
jubetur praeter Constantinopolitanum episcopum ordinationem
ibi fieri non debere. Quod ideo Cyziceni
neglexerunt, quia Attico soli haec lex personaliter
praestita videbatur. Mansit ergo Proclus non habens
ecclesiam propriam; qui tamen in doctrina ecclesiarum
Constantinopoleos valde florebat. Igitur Sisinnius,
cum duos in episcopatu complevisset annos,
defunctus est consulatu Hierii et Ardaburii <note>( <hi>An.
Dom.</hi> 427)</note>, vicesima quarta die Decembris mensis,
vir famosissimus castitate et rectitudine vitae suae,
<pb n="1204A"/>
mansuetus moribus sine ullo figmento, remotus a
causis. Quamobrem curiosis viris tristis et inefficax
videbatur. SOCRATES, <hi>lib.</hi> VII, <hi>cap. 25 et 26, p.</hi> 367.</p>
</div2>

<div2>
          <head>CAPUT IV. <hi>De ordinatione Nestorii, et quae sub eo in Ecclesiis mala acciderint.</hi> </head>
<p>Defuncto Sisinnio, imperatoribus visum est nullum
ex Ecclesia Constantinopolitana ordinare pontificem,
eo quod essent vanae gloriae, et sibimet arrogantes;
cum utique multi Philippum, plurimi Proclum habere
desiderarent. Interea est ab Antiochia deliberatum
advenam antistitem debere evocari. Erat enim
ibi quidam Nestorius nomine, genere Germaniciensis,
bonae vocis et simul eloquii. Ideoque eum quasi opportunum
doctrinis evocaverunt. Cumque transissent
<pb n="1204B"/>
tres menses, Nestorius venit ab Antiochia, qui
castitate inter plurimos praecipuus habebatur. Quibus
autem fuerit moribus institutus, sapientes a primo
ejus sermone non latuit. Ordinatus enim decima die
mensis Aprilis, consulatu <emph>375</emph> Felicis et Tauri <note>( <hi>An.
Dom.</hi> 426)</note>, mox illa divulgatam coram omni populo
protulit vocem, faciens sermonem ad principem: Da
mihi, inquit, o imperator, terram purgatam haereticis,
et ego coelum tribuo. Debella mecum haereticos, et
ego tecum debellabo Persas. Haec cum dixisset, licet
quidam odio haberent haereticos, tamen levitas sensus
ejus, et indignationis initium, et vanae gloriae
tumor ei valde displicuit: quia neque parvulum
tempus sustinens, ad talia verba descendit, et secundum
proverbium, ut ita dicam, cum neque civitatis
<pb n="1204C"/>
adhuc gustasset aquam, persecutor ferventissimus
apparebat. Quinta vero ordinationis die oratorium
Arianorum, in quod latenter conveniebant,
auferre volens, eos ad tantum furorem perduxit, ut
idem oratorium concremarent. Quae causa etiam vicinas
consumpsit aedes, turbaque vehemens in civitate
provenit. Verum Ariani semetipsos defendere praeparabant;
sed eorum consilium custos civitatis Deus
Dominus impedivit. De caetero autem ipsum Nestorium
vocabant incendium [ <hi>Vales.,</hi> incendiarium], non
solum haeretici, sed etiam qui ejus fidei concordabant.
Non enim silere patiebatur, sed semper contra
haereses machinatus, quantum ad se subvertit funditus
civitatem. Novatianos autem depopulari tentabat,
eo quod Paulus eorum episcopus praeditus
<pb n="1204D"/>
esse reverentia diceretur; sed proceres ejus impetum
refrenarunt. Quanta vero circa Asiam, Lydiam,
Cariam, contra Quartodecimanos mala commiserit,
et quanti propter eum circa Miletum et Sardis facta
seditione sint mortui, nunc omitto. Quam vero
propter haec et propter infrenatam linguam receperit
ultionem, post pauca narrabo. Nunc itaque res memorabilis
indicanda est. SOCRATES, <hi>lib.</hi> VII, <hi>cap. 29,
p.</hi> 370.</p>
<p>Quaedam gens ultra [ <hi>ed.,</hi> insula] Rhenum fluvium
est Burgundionum. Isti vitam quietam agunt, et pene
omnes fabri lignorum sunt, ex qua arte [ <hi>ed.,</hi> mercede]
pascuntur: quorum regionem Hunni crebra invasione
vastabant, et plurimos occidebant. At illi licet anxietate
<pb n="1205A"/>
constricti, ad nullum se tamen hominum contulerunt,
sed alicui Deo se committere cogitabant.
Tunc audientes quia Romanorum Deus fortiter adjuvat
se timentes [ <hi>ms. Lyr.,</hi> in se credentes], omnes
communi consilio ad credulitatem Christi confugiunt.
Venientesque in unam civitatem Galliarum, rogabant
ut ab episcopo Christianorum baptisma consequerentur.
At ille eos septem diebus faciens jejunare et
imbuens fide, baptizatos octava die abire praecepit.
Qui sumpta fiducia contra tyrannos alacriter festinabant,
et spe sua privati non sunt. Nam cum rex
Hunnorum nomine Suptarus [ <hi>ms. Theod.,</hi> Sumptarus],
per noctem fuisset ciborum nimia voracitate corruptus,
Burgundiones gentem inimicam sine duce
reperientes, et pauci pluribus resistentes, facta congressione
<pb n="1205B"/>
vicerunt. Nam cum essent isti tria millia,
circa decem millia peremerunt; et ex illo tempore
cuncta gens ferventissime in Christianitate permansit.
Eo tempore Barbas Arianorum episcopus est defunctus,
consulatu Theodosii tertiodecimo et Valentiniani
tertio <note>( <hi>An. Dom.</hi> 430)</note>, vicesima quarta die Junii
mensis; in cujus locum Sabbatius ordinatur. SOCRATES, <hi>lib.</hi> 
 VII, <hi>cap. 30, p.</hi> 371.</p>
<p>Nestorius itaque agens praeter consuetudinem Ecclesiae,
contra se plurimos incitabat, sicut ejus actus
ostendunt. In Germensi etenim Hellesponti civitate
Antonius erat episcopus, qui cognoscens instantiam
Nestorii adversus haereticos, Macedonianos et ipse
persequi festinabat, quasi patriarchae imitatus imaginem.
Porro Macedoniani aliquantulum sunt perpessi.
<pb n="1205C"/>
Cumque Antonius vehementer insisteret, jam molestiam
non ferentes, ad scelus se durissimum contulerunt.
Mittentes etenim quosdam viros, et quod
rectum est secundo loco ponentes, interemerunt eum.
Hoc factum Macedonianorum, Nestorio majoris persecutionis
dedit occasionem. Persuasit enim imperatoribus
ut eorum ecclesiae tollerentur. Quamobrem
Constantinopoli eis ecclesia ablata est ante murum
veterem posita civitatis, et in Cyzico, et aliae plurimae
quas habebant in Hellesponto: quorum aliqui ad
ecclesiam confugerunt, in consubstantialitatis fide
consentientes. Sed, sicut ait Scriptura, Ebriosis
vinum non deest, neque contentiosis lites: sic quoque
Nestorio amanti persecutiones evenit ut persequeretur
semper Ecclesiam Dei. SOCRATES <hi>lib.</hi> VII, <hi>cap.
<pb n="1205D"/>
31, p.</hi> 372.</p>
<p>Erat cum eo Anastasius presbyter ab Antiochia
pariter destinatus, quem nimis honorabat, et veluti
consiliarium habebat in causis. Aliquando igitur coram
ecclesia Anastasius docens, ait: Dei genitricem
Mariam nullus appellet. Maria enim homo fuit, et
Deum ab homine generari nimis impossibile est. Hoc
cum auditum fuisset, plurimos clericorum et laicorum
pariter conturbavit. Olim namque didicerant Deum
pariter et hominem Christum, et nullatenus eum
per dispensationem velut hominem a divinitate
separari, credentes apostolicae voci quae dicit: <hi>Et
<pb n="1206A"/>
si cognovimus secundum carnem Christum, sed nunc
nequaquam cognoscimus <note>(II Cor. V, 16)</note>
            </hi>. Quapropter,
relinquentes de Christo sermonem, ad perfectionem
procedamus. Tumultu siquidem, sicuti dixi, in ecclesia
facto, Nestorius Anastasii sermonem firmare volens,
et non redarguere velut blasphemum, qui videbatur
ab eo honorari, frequenter ex hoc coram
ecclesia docuit. Et cum majori contentione quaestionem
hanc agitabat, sermonem Dei Genitricis rejiciens.
Unde divisio nata est in Ecclesia, et velut in nocturna
lite divisi, nunc his, nunc aliis consentiebant,
et verba propria denegabant. Nestorius autem apud
multos in ea erat opinione, quia purum hominem
diceret Christum, et tanquam Pauli Samosateni
atque Photini dogma in Ecclesias introduceret. Sed
<pb n="1206B"/>
de his maxima quaestio nata est et tumultus, ita ut
universalis synodus ageretur. Ego vero legens Nestorii
libros, quae intellexisse comperi hunc virum, et cum
veritate conspexi, neque pro ejus inimicitiis, neque
pro gratia alterius explanabo. Non mihi videtur Nestorius,
neque Samosatenum secutus Paulum, neque Photinum,
neque omnino purum hominem dixisse Christum;
sed sermonem tantummodo quasi metuendum
expavisse; et hoc passum, quia decenter non erat
eruditus. Qui dum naturaliter eloquens fuisset, se
putabat doctum, et libris antiquorum interpretum
dedignabatur incumbere, omniumque se meliorem
putabat esse: ignorans quia in catholica Joannis
Epistola in antiquis exemplaribus habeatur: <hi>Omnis
spiritus qui solvit Jesum a Deo non est <note>(I Joan. IV, 3)</note>
            </hi>.
<pb n="1206C"/>
Hunc enim sensum ex veteribus exemplaribus abstulerunt,
qui separare volunt ab hominis dispensatione
divinitatem. Quapropter veteres interpretes hoc ipsum
dedignati sunt [ <hi>ms. Theod.,</hi> designaverunt],
quia aliqui adulterati sunt hanc epistolam, solvere
hominem a Deo volentes. Est enim humanitas <emph>376</emph> 
copulata divinitati, et jam non sunt duo, sed unum.
Hac ratione confidentes antiqui, Mariam Dei non timuerunt
dicere Genitricem. Eusebius Pamphili enim
tertio libro de Vita Constantini, dixit: Etenim et generationem
sustinere qui nobiscum est Deus propter
nos voluit; et locus ejus incarnatae generationis
nominatus est apud Hebraeos Bethleem. Quamobrem
et Helena Augusta Deo amabilis, locum amplum, ubi
Dei Genitrix peperit, memoriis mirabilibus adornavit,
<pb n="1206D"/>
hanc sacratissimam speluncam decenter irradians. Sed
Origenes in primo tomo de Epistola Pauli apostoli ad
Romanos, ait: Quomodo Dei genitrix dicatur, latius
animadverte. Apparet igitur Nestorium ignorasse
lectiones antiquorum. [Quapropter, sicut dixi, in
sermone solo moratus est, et non solum eum sermonem
ex animo dedit, sed etiam omnino Deum esse qui
natus est denegavit. Nos enim fatemur quoniam qui
de sancta Virgine natus est, crucifixus est, Dominus
est gloriae, sicut dixit Apostolus: <hi>Si enim cognovissent,
nunquam Dominum gloriae crucifixissent <note>(I Cor.
II, 8)</note>
            </hi>. Porro Nestorius dicit: Noli gloriari, Judaee,
non crucifixisti Deum: tanquam ipse Dominus gloriae
<pb n="1207A"/>
idem non sit Deus.] Nam quia purum non dicit hominem
Christum, sicut Photinus aut Paulus Samosatenus,
etiam homiliae quas fecit ostendunt. Nusquam
enim Dei verbi subsistentiam perimit; sed
ubique id subsistere confitetur, et habere substantiam,
non sicut Photinus et Samosatenus ejus existentiam
perimentes. Hoc enim et Manichaei a Montano dogmatizare
praesumunt. Sic igitur Nestorium ego invenio
sapuisse ex ejus libris. Non ergo mediocrem concussionem
orbi terrarum tepidissima Nestorii ratiocinatio
concitavit. SOCRATES, <hi>lib.</hi> VII, <hi>cap. 32, p.</hi> 373.</p>
<p>Interea contigit scelus quoddam in ecclesia provenire.
Servi quidam potentium genere barbari, dominum
crudelem experti, ad ecclesiam confugerunt, et
portantes gladios ingressi sunt ad altare. Cumque
<pb n="1207B"/>
rogarentur, exire nullo modo voluerunt; sed impediebant
solemnia celebrari, plurimis diebus gladios
tenentes evaginatos, et parati se vindicare; et omnibus
ad eos accedentibus insistebant. Qui postremo
unum clericum perimentes et alium vulnerantes,
etiam semetipsos interemerunt. Quo facto quidam
transeuntium hoc scelus nihil boni Ecclesiae significare
praedixit; nec veritate privatus est. Significabat
enim populi divisionem et dejectionem ejus qui
fuerat causa divisionis. SOCRATES, <hi>lib.</hi> VII, <hi>cap. 33,
p.</hi> 375.</p>
</div2>

<div2>
          <head>CAPUT V. <hi>De Ephesino concilio contra Nestorium.</hi> </head>
<p>Non multo post tempore, jussio principalis episcopos
<pb n="1207C"/>
undique ad Ephesum convenire praecepit. Mox
ergo post paschalem festivitatem, Nestorius cum
maxima multitudine venit ad Ephesum, invenitque
plurimos episcoporum ibi fuisse collectos. Porro Cyrillus
Alexandrinus modicum retardatus, circa Pentecosten
occurrit. Quinta vero die post Pentecosten,
et Juvenalis Hierosolymorum venit. Porro Joanne
Antiocheno tardante, movebant praesentes episcopi
quaestionem. Cyrillus autem Alexandrinus episcopus
deflorationes quasdam librorum Nestorii faciebat,
eum turbare volens. Etenim erat inimicus
ejus. Et cum plurimi Deum confiteantur esse
Jesum: Ego, inquit Nestorius, bimestrem et trimestrem
[ <hi>Al.,</hi> bitrem et trinitrem] nequaquam
confiteor Deum. Qua gratia mundus sum a sanguine
<pb n="1207D"/>
vestro, et amodo ad vos non veniam. Dum
haec itaque dixisset, cum reliquis congregabatur
episcopis qui ejus sententiam sequebantur; praesentes
ergo in duos ordines sunt divisi. Porro Cyrillus
cum suis facto concilio Nestorium vocaverunt.
At ille non obedivit, differens in praesentiam Joannis
Antiocheni. Qui vero circa Cyrillum erant, homilias
Nestorii quas de hac quaestione protulerat saepius
relegentes et ex ipsis judicantes, eum velut
blasphemantem Dei Filium damnaverunt. Hoc facto,
qui circa Nestorium erant, aliud apud se concilium
facientes, damnavere Cyrillum et cum eo Memnonem,
Ephesinae civitatis episcopum. Non vero post
multum venit etiam Joannes Antiochenus episcopus,
et cognoscens quae gesta sunt, indignabatur contra
<pb n="1208A"/>
Cyrillum, tanquam seditionis auctorem, eo quod sic
ferventissime Nestorii fecisset damnationem. Porro
Cyrillus cum Juvenale volens se ulcisci contra Joannem,
damnavit etiam ipsum. His tali mixtione confusis,
cognoscens Nestorius contentionem ad quamdam
perniciem pervenisse, Dei Genitricem Mariam
vocabat, dicens: Dicatur, inquit, etiam Dei Genitrix
Maria, et ea quae afferunt tristitiam conquiescant. Sed
nullus eum ex poenitentia talia dicentem suscepit.
Quapropter hactenus damnatus, et in exsilium missus,
Oasin inhabitare dignoscitur. Hunc ergo terminum
tunc synodus habuit. Quae gesta sunt consulatu
Bassi et Antiochi <note>( <hi>An. Dom.</hi> 431)</note>, 18 die Junii
mensis. SOCRATES, <hi>lib.</hi> VII, <hi>cap. 33. Edit. Christ. Vales.
cap. 34, p.</hi> 376.</p>
</div2>

<div2>
          <head>CAPUT VI. <hi>Quomodo Joannes Antiochenus Cyrillum damnaverit.</hi> </head>

<pb n="1208B"/>
<p>Porro Joannes veniens Antiochiam, et plurimos
episcoporum colligens, damnavit Cyrillum, cum jam
esset in Alexandria. Post paululum vero tempus inimicitias
resolventes, ad gratiam sunt regressi, et sedes
alterutris reddiderunt. Post damnationem vero Nestorii,
dura Constantinopoli turba contra Ecclesiam
facta est. Divisus est namque populus propter tepidum
ejus, sicut dixi, tractatum. Clerici tamen omnes
communi decreto eum anathematizaverunt. Sic
enim nos Christiani contra blasphemos prolatum solemus
appellare decretum: quando id veluti in marmore
scriptum, manifestum cunctis ostendimus. SOCRATES,
<pb n="1208C"/> <hi>lib.</hi> 
 VII, <hi>cap. 33, Edit. Christ. Vales. cap.
34, p.</hi> 377.</p>
</div2>

<div2>
          <head>CAPUT VII. <hi>De ordinatione Maximiani Constantinopoli.</hi> </head>
<p>His ita provenientibus, de electione episcopi quaestio
rursus exorta est, et multi Philippum, cujus jam
feci memoriam, plurimi Proclum eligebant. Potuitque
Proclus tenere pontificatum, nisi quidam procerum
prohibuissent, dicentes regulam ecclesiasticam non
permittere eum qui alterius civitatis episcopus nominatus
est, <emph>377</emph> ad alteram migrare civitatem; quod
dictum populos revocavit. Cumque quatuor transissent
menses post Nestorii damnationem, Maximianus
ordinatur episcopus, in monachica quidem vita, presbyterorum
tamen collegio constitutus. Is enim opinionem
<pb n="1208D"/>
reverendi viri olim habuerat, eo quod propriis
sumptibus monumenta fabricaret, ut in eis
religiosorum corpora sepeliret. Erat enim idiota sermone;
et sub quiete vivere potius eligebat. SOCRATES, <hi>lib.</hi> 
 VII, <hi>cap. 34. Edit. Christ. Vales. cap. 35,
p.</hi> 377.</p>
</div2>

<div2>
          <head>CAPUT VIII. <hi>Quod episcopi ex aliis ad alias Ecclesias sint mutati.</hi> </head>
<p>Quia vero quidam dicebant ecclesiasticam regulam
prohibere ne Proclus Constantinopolitanam teneret
Ecclesiam, cum Cyzici [ <hi>mss. et ed. V.,</hi> Cizico] fuisset
ordinatus, volo pro hac re pauca narrare. Non
enim mihi hoc vere dixisse videntur, sed aut invidia
faciente, aut ignorantes ecclesiasticam sanctionem
<pb n="1209A"/>
prohibuerunt, quae frequenter in Ecclesiis utiliter
facta noscuntur. Eusebius itaque Pamphili in
sexto Ecclesiasticae Historiae libro, Alexandrum
unius Cappadociae civitatis episcopum refert, quia
cum venisset causa orationis ad Hierosolymam, detentus
sit ab ejus civibus, et in locum Narcissi episcopi
constitutus, et de caetero omni vita sua ipsi Ecclesiae
praesedisse. Sic igitur apud veteres sine ulla
differentia, de civitate ad aliam migrabat episcopus,
dum utilitas evocaret. Oportet autem etiam ipsam
regulam huic operi copulari, ut ostendatur quia
mentiti sunt qui Proclum inthronizare prohibuerunt.</p>
<p>Regula XVIII. Si quis episcopus ordinatus ad parochiam
in qua ordinatus est minime proficiscitur non
<pb n="1209B"/>
sua culpa, sed sive populo respuente, aut propter
quamlibet aliam causam non necessitate factam,
hunc honore ministerioque participari tantum, nec
eum misceri rebus ecclesiae, in qua collectas celebrat
Ecclesia; sed sustinere quod provinciae synodus
suo judicio terminaverit.</p>
<p>Haec itaque regula est. Quia vero plurimi episcoporum
ex aliis civitatibus ad alias propter utilitates
temporum sunt migrati, nomina eorum qui sunt mutati
subdidimus. Perigenes in Petris ordinatur episcopus;
et quoniam cives ejus eum suscipere noluerunt,
Romanae civitatis episcopus jussit eum inthronizari
in Corintho metropoli, defuncto ejus episcopo;
eique, donec advixit, Ecclesiae praefuit. Gregorius
Nazianzenus, prius unius Cappadociae civitatis fuit
<pb n="1209C"/>
episcopus, deinde Nazianzi constitutus est. Meletius
in Sebastena prius Ecclesia praefuit, et postea Antiochiae
praesul est constitutus. Dositheum Seleuciae
episcopum Alexander Antiochenus episcopus in Tarsum
Ciliciae demigrare fecit. Reverentius ab Arcis
Phoeniciae in Tyrum migratus est [ <hi>ms. Lyr.,</hi> migravit].
Joannes de Gordo Lydiae mutatus est in Proconesum,
et in ea praesidet Ecclesia. Palladius ab Hellinopoli
mutatur in Asponam. Alexander ab Hellinopoli
in Adrianos migratus est. Theosebius ab Apamia
Asiae transfertur in Eudoxiopolim, quae dudum
Salambria vocabatur. Polycarpus de urbe Antapristena
Mysiae in Nicopolim Thraciae mutatus est. Hierophilus
de Trapezapoli Phrygiae migratus est in
Plutinopolim Thraciae. Optimus ab Argadamia Phrygiae
<pb n="1209D"/>
in Antiochiam Pisidiae migratur. Sylvanus a
Philippopoli Thraciae mutatur in Troada. Tantos
igitur quantos ad praesens invenimus ex propriis civitatibus
ad alias migrasse, nos memorasse sufficiat.
De Sylvano tamen, qui ex Philippopoleos Thraciae
in Troada migratus est, utile judico pauca narrare.
SOCRATES, <hi>lib.</hi> VII, <hi>cap. 35. Edit. Christ. Vales. cap.
36, p.</hi> 378.</p>
<p>Sylvanus quidem rhetor fuit prius Troili sophistae,
et ad perfectum Christianus, vitamque monachicam
diligens. Is enim doctoris pallio uti despexit: quem
post haec Atticus episcopus comprehendens, episcopum
Philippopoleos ordinavit. At ille tribus annis
in Thracia degens, nec frigora ferre valens, cum
<pb n="1210A"/>
haberet corpus valde debile atque subtile, rogavit
Atticum ut eum in locum alium constitueret, dicens
non ob aliam causam nisi propter frigus ea se loca
mutare velle. Cumque alter pro eo fuisset ordinatus,
mansit Sylvanus Constantinopoli, vitam monachicam
perfecte custodiens. Tantumque sine ulla
fuit arrogantia, ut plerumque in tanta multitudine
civitatis cum soleis de sparto procederet. Quodam
tempore transeunte, Trojanae praesul Ecclesiae moritur;
Trojanique venerunt, petentes episcopum. Cumque
cogitaret Atticus quem ordinare deberet, subito
contigit ad eum salutandum venire Sylvanum. At
ille videns eum, mox cogitare cessavit. Tunc ad
Sylvanum: Non habes, inquit, ulterius occasionem
pro qua ecclesiasticas curas possis effugere. Troja
<pb n="1210B"/>
namque non habet frigus: sed ecce apparatus est
tuo corpori opportunus a Deo locus. Praepara ergo
temetipsum, et ad Trojam continuo proficiscere.
Migratur ergo Sylvanus. Quo facto, miraculum quod
inter ejus manus accidit enarrabo. Navis maxima,
quae grandes columnas devexit nuper, in littore Trojano
fabricabatur. Cumque eam ad mare deducere
voluissent multis funibus atque populo trahente,
nullatenus movebatur. Quod dum plurimis diebus
ageretur, suspicati sunt navem a daemonio retineri.
Tunc ad Sylvanum venientes episcopum, rogaverunt
eum ut in eo loco daret orationem, credentes hoc
modo trahi navem. At ille humili sermone dicebat
se esse peccatorem: asserens hoc opus alicujus esse
justi, non tamen suum. Quem dum rogassent, venit
ad littus. Factaque oratione tetigit unum funem, jubens
<pb n="1210C"/>
ut insisterent operi cum labore. Tunc illis breviter
impellentibus, cursim navis ad mare processit:
hoc miraculum reverentiam illius viri cunctos
fecit habere provinciales. Qui dum esset etiam in
aliis rebus eximius, videns clericos etiam de contentione
litigantium negotia facientes, nullum clericum
aliquando judicare praecepit. Sed petitiones
postulantium ipse suscepit; et rogabat unum fidelium
laicorum, amatoremque justitiae, ut ipse litigantibus
interesset, et terminum justitiae definiret.
Ob quam rem maximam apud omnes gloriam consecutus
est. Cum igitur Maximianus in urbe Constantinopolitana
ordinatus fuisset episcopus consulatu
Bassi et Antiochi <note>( <hi>An. Dom.</hi> 431)</note> quinta et vigesima
die mensis Octobris, causae ecclesiasticae quieverunt.
<pb n="1210D"/>
SOCRATES, <hi>lib.</hi> VII, <hi>cap. 36. Edit. Christ.
Vales. cap. 37, p.</hi> 381.
<emph>378</emph> </p>
        </div2>

<div2>
          <head>CAPUT IX. <hi>Quomodo apud Cretam, quodam Judaeo dicente se esse Moysen, plurimi Judaeorum deceptione sint mortui, et reliqui facti sint Christiani.</hi> </head>
<p>Circa hoc tempus multi Judaeorum in Creta Christiani
facti sunt propter hujusmodi passionem. Quidam
seductor Judaeus finxit semetipsum esse Moysen,
et coelitus destinatum ut Judaeos illam insulam
inhabitantes per mare duceret: ipsum se esse dicens
qui olim filios Israel per Rubrum mare salvaverat.
Circuibat itaque toto anno unamquamque illius
insulae civitatem, suadebatque Judaeis ut crederent:
<pb n="1211A"/>
monens ut omnes pecunias atque possessiones relinquerent,
cum utique deducti per siccum mare, ad
repromissionis gaudia pervenirent. At illi hac spe
capti, omne opus proprium negligebant, contemnentes
etiam possessiones suas, et dimittentes eas quibuscunque
personis. Cumque venisset dies quam designaverat
seductor ille Judaeus, eo praecedente sequebantur
omnes cum conjugibus et pueris [ <hi>ms.
Lyr.,</hi> filiis]; deduxitque eos ad quamdam rupem declivius
incumbentem, jussitque ut tomorum schemate
semetipsos evolverent. Hoc ergo faciebant
priores. Et cum venirent ad rupes, repente moriebantur,
tam dilacerati acutis rupibus quam in aqua
necati. Plures tamen mori potuerunt, nisi, Deo providente,
quidam viri Christiani supervenissent piscatores
<pb n="1211B"/>
atque negotiatores, qui alios cum necarentur
eripientes recreaverunt. Tum malum eorum
stultitiae sentientes, alios, ne semetipsos jactu interficerent,
tenuerunt, nuntiantes eorum mortem, qui
prius fuerant praecipitati. Qui etiam cognoscentes
seductionem, culpabant se, eo quod facile credidissent.
Cumque voluissent illum perimere seductorem,
comprehendere nequiverunt. Repente namque
disparuit, deditque suspicionem quia daemon fuerat
erroneus, humano schemate circumamictus. Pro hac
itaque passione multi tunc Cretensium Judaeorum ad
Christianam conversi sunt fidem. SOCRATES, <hi>lib.</hi> VII, <hi>cap. 37. Edit. Christ. Vales. cap. 38, p.</hi> 
 383.</p>
</div2>

<div2>
          <head>CAPUT X. <hi>De magno incendio Constantinopoli facto, et morte Maximiani, atque constitutione Procli.</hi> </head>

<pb n="1211C"/>
<p>Interea incendium in civitate Constantinopolitana
factum paulatim pervenit ad thermas quae vocantur
Achilleae, deinde ad locum qui dicitur Pelargus, ita
ut Novatianorum comprehenderetur ecclesia. Tunc
fertur Paulum eorum episcopum inter flammas ecclesiae
restitisse, supplicantem Deo ne ecclesia pariter
cremaretur. Qui locus ereptus est; et hactenus
decima septima die mensis Augusti apud Novatianos
collectio celebratur. Hunc tamen locum non solum
Christiani, sed etiam pagani ex eo tempore venerantur.
SOCRATES, <hi>lib.</hi> VII, <hi>cap. 38. Edit. Christ.
Vales. cap. 39, p.</hi> 384.</p>
<p>Maximianus igitur cum duos annos et sex menses
<pb n="1211D"/>
Ecclesiam gubernasset, defunctus est consulatu Ariobindae
et Asparis <note>( <hi>An. D.</hi> 434)</note>, die duodecima mensis
Aprilis, in septimana majore jejuniorum, feria
quinta. Tunc igitur Theodosius imperator sapienter
causam prospexit ne rursus de episcopatu seditionis
quaestio aut tumultus in Ecclesia nasceretur. Cum
adhuc ergo corpus Maximiani jaceret, praesentibus
episcopis praecepit inthronizare Proclum. Quod etiam
Romani episcopi Coelestini litterae firmaverunt quas
ad Cyrillum Alexandriae destinavit episcopum, et ad
Joannem Antiochenum, et Rufum Thessalonicensem:
dicens, quia nihil prohiberet alterius civitatis
existentem episcopum in aliam demigrari. Inthronizatus
igitur Proclus exsequias Maximiani corporis
celebravit: de quo tempus est ut pauca dicamus.
<pb n="1212A"/>
SOCRATES, <hi>lib.</hi> VII, <hi>cap. 39. Edit. Christ. Vales. cap.
40, p.</hi> 385.
</p>
        </div2>

<div2>
          <head>CAPUT XI. <hi>De conversatione et moribus Procli.</hi> </head>
<p>Proclus ab aetate prima lector fuit, apud doctores
tamen observans zelator quoque in rhetorica. Qui
dum ad perfectam venisset aetatem, plerumque cum
Attico erat episcopo exceptor sermonum ejus. Et
dum proficeret, ab Attico diaconus ordinatur, postea
presbyter. A Sisinnio vero Cyzici consecratur episcopus.
Haec equidem ei primitus provenerunt, postea
thronum Constantinopolitanae sortitur Ecclesiae.
Erat enim vir moribus optimis; et, ab Attico utiliter
eruditus, omnia ejus imitabatur. Sed in isto patientia
potior apparebat. Et ille quidem haereticis se
<pb n="1212B"/>
terribilem opportune monstrabat; iste vero omnibus
mitis erat, et sic eos potius quam violenter flectere
nitebatur: nullam haeresim fatigare volens, in hac
parte Theodosium imitatus imperatorem. Ille namque
judicabat contra culpabiles imperiali non uti
potestate. Hic autem parvipendebat si quis de Deo
non ita saperet sicut ipse. SOCRATES, <hi>lib.</hi> VII, <hi>cap.
40. Edit. Christ. Vales. cap. 41, p.</hi> 386.</p>
<p>In his igitur etiam imperator laudabat eum, cum
et ipse veros sacerdotes imitaretur, et nequaquam
persequi volentes admitteret. Ego tamen praesumptive
dico quia mansuetudine omnes veros sacerdotes
evicerit. Ob quam causam hostes suos citra belli
certamina subjugabat, sicut ostenditur in Joanne
tyranno, et facta post hoc perditione barbarorum.
<pb n="1212C"/>
SOCRATES, <hi>lib.</hi> VII, <hi>cap. 41. Edit. Christ. Vales. cap.
42, p.</hi> 386.
</p>
        </div2>

<div2>
          <head>CAPUT XII. <hi>De victoria barbarorum.</hi> </head>
<p>Post interitum namque tyranni, barbari quos ille
contra Romanos suum evocaverat in auxilium, parati
erant Romanorum fines invadere. Haec audiens
imperator consuete hanc sollicitudinem Deo commisit,
et orationibus occupatus cito promeruit quod
quaesivit. Quae enim provenerunt barbaris enarranda
sunt. Dux enim eorum nomine Rugas, fulmine percussus,
interiit. Secutaque pestis maximam partem
eorum hominum interemit. Et non solum hoc suffecit,
sed etiam ignis de coelo descendens, plurimos
<pb n="1212D"/>
qui videbantur remansisse consumpsit. Quae res barbaros
in formidine magna constituit, non solum quia
contra gentem Romanorum fortissimam arma levare
praesumpserant, sed quia sic eos a forti Deo juvari
conspiciebant. Tunc enim Proclus episcopus de
prophetia Ezechielis coram Ecclesia faciens sermonem
de collata salute, ab omnibus est laudatus. Cujus
prophetiae verba sunt haec: <hi>Et tu, fili hominis,
prophetiza in Gog principem Mosoch et Tubal. Judico
enim eum morte, et</hi> <emph>379</emph> <hi>sanguine, et imbre diluvii,
et lapidibus grandinis, et ignem, et sulphur pluam super
eum et omnes qui cum eo sunt <note>(Ezech. XXXVIII, 1)</note>
            </hi>.
Et post pauca: <hi>Et scient quia ego sum Dominus.</hi> 
SOCRATES, <hi>lib.</hi> VII, <hi>cap. 42. Edit. Christ. Vales. cap.
43, p.</hi> 387.</p>
</div2>

<div2>
          <head>CAPUT XIII. <hi>Quomodo filia Theodosii Valentiniano sit juncta.</hi> </head>

<pb n="1213A"/>
<p>Igitur imperatori propter suam mansuetudinem et
alia plurima praestitit Deus, quorum unum illud est.
Erat ei filia ex Eudoxia, nomine Eudoxia. Hanc Valentinianus
consobrinus ejus, Hesperiarum partium
ab eo factus imperator, petiit uxorem. Cumque
Theodosius annuisset, cogitabat in medio quodam
itineris loco nuptias celebrare. Placueratque ut
Thessalonicam ambo venirent. Inter haec nuntiavit
Valentinianus ne fatigaretur Theodosius; ipse enim
venturum se Constantinopolim compromisit. Cumque
ergo partes munisset Hesperias, Constantinopolim
venit ad nuptias. Quibus celebratis consulatu
Isidori et Senatoris <note>( <hi>An. Dom.</hi> 436)</note>, uxore sumpta
<pb n="1213B"/>
reversus est. SOCRATES, <hi>lib.</hi> VII, <hi>cap. 43. Edit. Christ.
Vales. cap. 43 et 44, p.</hi> 388.</p>
</div2>

<div2>
          <head>CAPUT XIV. <hi>Quomodo corpus Joannis episcopi sit Constantinopolim revocatum.</hi> </head>
<p>Non multo post episcopus Proclus eos qui propter
Joannis depositionem segregabantur, Ecclesiae restituit.
Sapientiaque sua eorum mitigavit tristitiam
hoc modo. Corpus enim Joannis in Cumanis sepultum,
tricesimo quinto anno post depositionem,
Constantinopolim jubente imperatore revocavit, et
publice divulgatum in ecclesia Apostolorum multo
honore recondidit. Quod actum est decimo sexto
consulatu Theodosii <note>( <hi>An. Dom.</hi> 438)</note>, 17 Januarii
mensis die. SOCRATES, <hi>lib.</hi> VII, <hi>cap. 44. Edit. Christ.
<pb n="1213C"/>
Vales. cap. 45, p.</hi> 388.</p>
<p>Paulus quoque Novatianorum episcopus eodem
consulatu, 20 Julii mensis die, defunctus est. Qui
cum aegrotaret, nec diaetam consuetam transgressus
est, nec orationes solitas praetermisit. Cumque esset
morti vicinus, evocavit omnes clericos suos dicens:
Cogitate episcopum eligere donec vivo, ne
posthaec turbas Ecclesiae nostrae sustineant. Illis
vero ei potius electionem dantibus, Paulus ait:
Ergo scriptam mihi hujusmodi date professionem,
quia ipsum eligatis quem ego decrevero. Quibus hoc
facientibus atque subscribentibus, Marciani presbyteri
nomen in charta conscripsit atque signavit.
Fecitque priores similiter signare presbyteros, eamque
chartam apud Marcum deposuit, Scytharum Ecclesiae
<pb n="1214A"/>
Novatianorum episcopum, dicens: Si vixero,
mihi redde; si mortuus fuero, hic invenietis quis
debeat ordinari. Post cujus obitum tertia die resignantes,
et Marciani nomen invenientes, ejusque
laudantes electionem, sine ulla mora miserunt in
Tiberiadem Phrygiae, ubi tunc habitabat. Et comprehensum
deduxerunt vicesima prima die ejusdem
mensis, et ordinaverunt episcopum. SOCRATES, <hi>lib.</hi> 
VII, <hi>cap. 45. Edit. Christ. Vales. cap. 46, p.</hi> 389.
</p>
        </div2>

<div2>
          <head>CAPUT XV. <hi>Quomodo Eudoxio uxor imperatoris Hierosolymam sit profecta.</hi> </head>
<p>Theodosius igitur imperator pro beneficiis a Deo
sibi collatis, gratias referebat, plurimis honoribus
Christo sua vota compensans, conjugemque suam
<pb n="1214B"/>
Eudoxiam ad Hierosolymam destinavit. Hoc enim
et ipsa votum habuerat, si filiam videret nuptam.
Quae tam Hierosolymis ecclesias constitutas quam
per singulas civitates positas honoravit, et cum pergeret,
et cum denuo remearet. SOCRATES, <hi>lib.</hi> VII, <hi>cap. 46. Edit. Christ. Vales. cap. 47, p.</hi> 
 390.</p>
</div2>

<div2>
          <head>CAPUT XVI. <hi>Quod Proclus Thalassium senatorem auctoritate sua Caesareae Cappadociae fecerit episcopum.</hi> </head>
<p>Proclus autem episcopus eodem tempore, septimo
decimo imperatoris Theodosii consulatu <note>( <hi>An. Dom.</hi> 
439)</note>, rem mirabilem operatus est, quam nullus
priorum fecit episcoporum. Cum enim Firmus episcopus
Caesareae Cappadociae mortuus fuisset, aderant
Caesarienses, petentes episcopum. Cumque cogitaret
<pb n="1214C"/>
quem eis ordinare debuisset, contigit ut ad
eum salutandum die sabbato senatores universi venirent.
Inter quos Thalassius, qui praefecturae Illyrici
administraverat dignitatem. Cumque futurus esset,
sicut habebat fama, ut Orientalem regeret praefecturam,
missa manu Proclus pro praefecturae dignitate
episcopatum ei Caesarianae civitatis imposuit.
Haec quidem in Ecclesia illo tempore gerebantur.
Nos autem hic terminum faciamus historiae, in pace
gubernari cunctas Ecclesias exorantes. Nos ergo, o
sacratissime homo Dei Theodore, tuam complevimus
jussionem, finem facientes historiae, in anno secundo
trecentesimae quintae olympiadis, consulatu
decimo septimo imperatoris Theodosii. SOCRATES, <hi>lib.</hi> 
 VII, <hi>cap. 47. Edit. Christ. Vales. cap. 48, p.</hi> 391.
</p>
</div2>
      </div1>
</body>
  </text>
</TEI>