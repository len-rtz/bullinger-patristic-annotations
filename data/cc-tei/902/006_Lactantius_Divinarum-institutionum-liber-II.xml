<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Divinarum institutionum liber II</title>
              <author ref="http://viaf.org/viaf/100198064">Lactantius<date>250-325</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 6</title>
           <idno>Lactan.DiInLiI2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM. <hi>Quod rationis oblivio faciat homines ignorantes veri Dei, qui colitur in adversis, et in prosperis contemnitur.</hi> </head>
<p>Quamquam primo libro religiones deorum falsas
esse monstraverim; quod ii, quorum varios dissimilesque
cultus per universam terram consensus hominum
stulta persuasione suscepit, mortales fuerint,
functique vita, divinae necessitati morte concesserint;
tamen ne qua dubitatio relinquatur, hic secundus
liber fontem ipsum patefaciet errorum, causasque
omnes explicabit, quibus decepti homines, et primitus
<pb n="0254B"/>
deos esse crediderint, et postmodum inveterata
persuasione in susceptis pravissime Religionibus
perseveraverint. Gestio enim, Constantine Imperator, 
<pb n="0254A"/> 
<pb n="0254C"/>
convictis inanibus, et hominum impia vanitate detecta,
singularis Dei asserere majestatem, suscipiens
utilius et majus officium revocandi homines a pravis
itineribus, et in gratiam secum ipsos reducendi, ne
se (ut quidam philosophi faciunt) tantopere despiciant,
neve se infirmos, et supervacuos, et nihil, et
frustra omnino natos putent. Quae opinio plerosque
ad vitia compellit. Nam dum existimant, nulli Deo
nos esse curae, aut post mortem nihil futuros, totos
se libidinibus addicunt, et dum licere sibi putant,
<pb n="0255A"/>
hauriendis voluptatibus sitienter incumbunt, 
<pb n="0255A"/> per quas
imprudentes in laqueos mortis incurrunt; ignorant
enim quae sit hominis ratio. Quam si tenere vellent,
in primis Dominum suum agnoscerent, virtutem justitiamque
sequerentur, terrenis figmentis animas
suas non substernerent, mortiferas libidinum suavitates
non appeterent: denique seipsos magni aestimarent,
atque intelligerent plus esse in homine,
quam videtur, cujus vim conditionemque non aliter
possent retinere, nisi cultum veri parentis sui, deposita
pravitate, susceperint. Equidem, sicut oportet,
de summa rerum saepenumero cogitans, admirari
soleo majestatem Dei singularis, quae continet regitque
omnia, in tantam venisse oblivionem, ut quae
sola coli debeat, sola potissimum negligatur; homines
<pb n="0255B"/>
autem ipsos ad tantam caecitatem esse deductos
ut vero ac vivo Deo mortuos praeferant, terrenos
autem sepultosque in terra ei qui fundator ipsius
terrae fuit.</p>
<p>Et tamen huic impietati hominum posset venia
concedi, si omnino ab ignorantia divini nominis veniret
hic error. Cum vero ipsos deorum cultores saepe
videamus Deum summum et confiteri et praedicare,
quam sibi veniam sperare possunt impietatis suae?
qui non agnoscunt cultum ejus, quem prorsus ignorari
ab homine fas non est. Nam et cum jurant, et
cum optant, et cum gratias agunt, non Jovem aut
deos multos, sed Deum nominant: adeo ipsa veritas,
<pb n="0256A"/>
cogente natura, etiam ab invitis pectoribus erumpit;
quod quidem non faciunt in prosperis rebus. Nam
tum maxime Deus ex memoria hominum elabitur,
cum beneficiis ejus fruentes, honorem dare divinae
indulgentiae debent. At vero si qua necessitas gravis
presserit, tunc Deum recordantur. Si belli terror
infremuerit, si morborum pestifera vis incubuerit, si
alimenta frugibus longa siccitas denegaverit, si saeva
tempestas, si grando ingruerit, ad Deum confugitur,
a Deo petitur auxilium, Deus, ut subveniat, oratur.
Si quis in mari, vento saeviente, jactatur, hunc invocat.
Si quis aliqua vi afflictatur, hunc potius implorat.
Si quis ad extremam mendicandi necessitatem
deductus, victum precibus exposcit, Deum solum obtestatur,
et per ejus divinum atque unicum nomen
<pb n="0256B"/>
hominum sibi misericordiam quaerit. Numquam igitur
Dei meminerunt, nisi dum in malis sunt. Postquam
metus deseruit et pericula recesserunt, tum
vero alacres ad deorum templa concurrunt; his libant,
his sacrificant, hos coronant. Deo autem, quem
in ipsa necessitate imploraverant, ne verbo quidem
gratias agunt: adeo ex rerum prosperitate luxuria,
ex luxuria vero, ut vitia omnia, sic impietas adversus
Deum nascitur.</p>
<p>Quanam istud ex causa fieri putemus? nisi esse
aliquam perversam potestatem, quae veritatis sit semper
inimica, quae humanis erroribus gaudeat, cui
unicum ac perpetuum sit opus offundere tenebras,
<pb n="0257A"/>
et hominum caecare mentes, ne lucem videant, ne
denique in coelum aspiciant, ac naturam corporis sui 
<pb n="0257A"/> 
servent, cujus originem suo loco narrabimus; nunc
fallacias arguamus. Nam cum caeterae animantes pronis
corporibus in humum spectent, quia rationem ac
sapientiam non acceperunt, nobis autem status rectus,
sublimis vultus ab artifice Deo datus sit, apparet
istas religiones deorum non esse rationis humanae,
quia curvant coeleste animal ad veneranda terrena.
Parens enim noster ille unus et solus, et cum fingeret
hominem, id est animal intelligens et rationis
capax, eum vero ex humo sublevatum ad contemplationem
sui artificis erexit. Quod optime ingeniosus
poeta <note>(Ovid. I Metam.)</note> signavit:
<l>Pronaque cum spectent animalia caetera terram;</l>
<l>Os homini sublime dedit, coelumque tueri</l>
<l>
<pb n="0257B"/>Jussit, et erectos ad sidera tollere vultus.</l> 
Hinc utique <foreign xml:lang="greek">ἀνθρωπον</foreign> Graeci appellarunt, quod sursum
spectet. Ipsi ergo sibi renuntiant, seque hominum
nomine abdicant, qui non sursum aspiciunt, sed
deorsum: nisi forte id ipsum, quod recti sumus, sine
causa homini attributum putant. Spectare nos coelum
Deus voluit, utique non frustra. Nam et aves, et ex
mutis pene omnia coelum vident; sed nobis proprie
datum est, coelum rigidis ac stantibus intueri, ut religionem
ibi quaeramus, ut Deum, cujus sedes illa,
quoniam oculis non possumus, animo contemplemur:
<pb n="0258A"/>
quod profecto non facit, qui aes, aut lapidem, quae
sunt terrena, veneratur. Est autem pravissimum, cum
ratio corporis recta sit, quod est temporale, ipsum
vero animum, qui sit aeternus, humilem fieri; cum
figura et status nihil aliud significent, nisi mentem
hominis eo spectare oportere, quo vultum et animum
tam rectum esse debere, quam corpus, ut id, cui dominari
debet, imitetur. Verum homines, et nominis
sui, et rationis obliti, oculos suos ab alto dejiciunt,
soloque defigunt, atque timent opera digitorum suorum,
quasi vero quidquam esse possit artifice suo
majus.</p>
</div2>

<div2>
        <head>CAPUT II. <hi>Quae fuerit prima causa fingendi simulacra; de vera Dei imagine, et ejus vero cultu.</hi> </head>
<p>Quae igitur amentia est, aut ea fingere quae ipsi
postmodum timeant, aut timere quae finxerint? Non
ipsa, inquiunt, timemus, sed eos, ad quorum imaginem
ficta, et quorum nominibus consecrata sunt.
Nempe ideo timetis, quod eos esse in coelo arbitramini:
neque enim, si dii sunt, aliter fieri potest. Cur
igitur oculos in coelum non tollitis; et advocatis eorum
nominibus, in aperto sacrificia celebratis? Cur
ad parietes, et ligna, et lapides potissimum, quam
illo spectatis, ubi eos esse creditis? Quid sibi templa? 
<pb n="0259A"/> 
<pb n="0259A"/>
quid arae volunt? quid denique ipsa simulacra,
quae aut mortuorum aut absentium monimenta sunt?
Nam omnino fingendarum similitudinum ratio idcirco
ab hominibus inventa est, ut posset eorum
memoria retineri, qui vel morte subtracti, vel absentia
fuerant separati. Deos igitur in quorum numero
reponemus? Si in mortuorum, quis tam stultus ut
colat? Si in absentium, colendi ergo non sunt, si
nec vident quae facimus, nec audiunt quae precamur.
Si autem dii absentes esse non possunt, qui quoniam
divini sunt, in quacumque mundi parte fuerint, vident
et audiunt universa; supervacua ergo sunt simulacra,
illis ubique praesentibus, cum satis sit audientium
nomina precibus advocare. At enim praesentes
non nisi ad imagines suas adsunt. Ita plane;
<pb n="0259B"/>
quemadmodum vulgus existimat, mortuorum animas
circa tumulos et corporum suorum reliquias oberrare.
Sed tamen postquam deus ille praesto esse coepit,
jam simulacro ejus opus non est.</p>
<p>Quaero enim, si quis imaginem hominis peraegre
constituti contempletur saepius, ut ex ea solatium capiat
absentis, num idem sanus esse videatur, si, eo
reverso atque praesente, in contemplanda imagine
perseveret, eaque potius, quam ipsius hominis aspectu
frui velit? Minime profecto. Etenim hominis imago
necessaria tum videtur, cum procul abest; supervacua
futura, cum praesto est: Dei autem, cujus spiritus
ac numen ubique diffusum, abesse numquam potest,
<pb n="0260A"/>
semper utique imago supervacua est. Sed verentur,
ne omnis eorum religio inanis sit et vana, si
nihil in praesenti videant quod adorent, et ideo simulacra
constituunt, quae quia mortuorum sunt imagines,
similia mortuis sunt; omni enim sensu carent.
Dei autem in aeternum viventis vivum et sensibile
debet esse simulacrum. Quod si a similitudine in nomen
accepit, quomodo possunt ista simulacra Deo
similia judicari, quae nec sentiunt, nec moventur?
Itaque simulacrum Dei non illud est, quod digitis hominis
ex lapide, aut aere, aliave materia fabricatur;
sed ipse homo, quoniam et sentit, et movetur, et
multas magnasque actiones habet. Nec intelligunt homines
ineptissimi, quod, si sentire simulacra et moveri
possent, ultro adoratura hominem fuissent, a
<pb n="0260B"/>
quo sunt expolita, quae essent aut incultus et horridus
lapis, aut materia informis ac rudis, nisi fuissent ab
homine formata.</p>
<p>Homo igitur illorum quasi parens putandus est, per
cujus manus nata sunt, per quem speciem, figuram,
pulchritudinem habere coeperunt. Et ideo melior est
qui fecit, quam illa quae facta sunt. Et tamen factorem
ipsum nemo suspicit, aut veretur: quae fecit,
timet, tamquam plus possit esse in opere, quam in
opifice. Recte igitur Seneca in libris moralibus: Simulacra, inquit, deorum venerantur, illis supplicant
genu posito, illa adorant, illis per totum assident
diem, aut astant, illis stipem jaciunt, victimas caedunt;
<pb n="0261A"/>
et cum haec tantopere suspiciant, fabros, qui illa
fecere, contemnunt. Quid inter se tam contrarium,
quam statuarium despicere, statuam adorare, et eum
ne in convictum quidem admittere, qui tibi deos faciat?
Quam ergo vim, quam potestatem habere possunt,
cum ipse, qui fecit illa, non habeat? Sed ne
haec quidem dare his potuit, quae habebat, videre,
audire, loqui, moveri. Quisquamne igitur tam ineptus
est, ut putet aliquid esse in simulacro dei, in quo
ne hominis quidem quidquam est praeter umbram?
Sed haec nemo considerat; infecti sunt enim persuasione,
ac mentes eorum penitus fucum stultitiae perbiberunt. 
<pb n="0261A"/> 
Adorant ergo insensibilia, qui sentiunt; irrationabilia,
qui sapiunt; exanima, qui vivunt; terrena,
qui oriuntur e coelo. Juvat ergo, velut in aliqua sublimi
<pb n="0261B"/>
specula constitutum, unde universi exaudire
possint, Persianum illud proclamare,
<l>O curvae in terras animae, et coelestium inanes!</l> 
Coelum potius intuemini, ad cujus spectaculum vos
excitavit ille artifex vester Deus. Ille vobis sublimem
vultum dedit; vos in terram curvamini: vos altas
mentes, et ad parentem suum cum corporibus suis
erectas, ad inferiora deprimitis, tamquam vos poeniteat
non quadrupedes esse natos. Fas non est coeleste
<pb n="0262A"/>
animal cum terrenis, in terramque vergentibus
coaequari. Quid vos beneficiis coelestibus orbatis,
pronique in humum vestra sponte procumbitis? Humi
enim miseri volutamini, cum deorsum quaeritis
quod in sublimi quaerere debuistis. Nam ista mortalium
digitorum ludicra et fragilia figmenta, ex quolibet
materiae genere formata, quid aliud sunt, nisi
terra, ex qua nata sunt? Quid ergo rebus inferioribus
subjacetis? quid capitibus vestris terram superponitis?
Cum enim vos terrae submittitis, humilioresque
facitis, ipsi vos ultro ad inferos mergitis, ad
mortemque damnatis, quia nihil terra inferius et
humilius, nisi mors et inferi. Quae si effugere velletis,
subjectam pedibus vestris terram contemneretis,
corporis statu salvo: quod idcirco rectum accepistis,
<pb n="0262B"/>
quo oculos atque mentem cum eo, qui fecit, conferre
possitis. Contemnere autem et calcare terram,
nihil aliud est quam simulacra non adorare, quia de
terra ficta sunt, item divitias non concupiscere, voluptates
corporis spernere, quia opes et corpus ipsum,
cujus hospitio utimur, terra est. Vivum colite,
ut vivatis; moriatur enim necesse est, qui se suamque
animam mortuis adjudicavit.
<pb n="0263A"/>
        </p>
</div2>

<div2>
        <head> CAPUT III. <hi>Quod Cicero  aliique doctiores peccaverunt, non avertendo populos ab errore.</hi> </head>
<p>Sed quid prodest ad vulgus et ad homines imperitos
hoc modo concionari? cum videamus etiam doctos
et prudentes viros, cum religionum intelligant vanitatem,
nihilominus tamen in iis ipsis, quae damnant,
colendis nescio qua pravitate perstare. Intelligebat
Cicero falsa esse, quae homines adorarent.
Nam cum multa dixisset quae ad eversionem religionum
valerent, ait tamen non esse illa vulgo disputanda,
ne susceptas publice religiones disputatio
talis extinguat. Quid de eo facias, qui, cum errare
se sentiat, ultro ipse in lapides impingat, ut populus
omnis offendat? ipse sibi oculos eruat, ut omnes
<pb n="0263B"/>
caeci sint? qui nec de aliis bene mereatur, quos
patitur errare; nec de se ipso, qui alienis accedit
erroribus, nec utitur tandem sapientiae suae bono,
ut factis impleat, quod mente percepit, sed prudens
et sciens pedem laqueo inserit, ut simul cum caeteris,
quos liberare ut prudentior debuit, et ipse capiatur?
Quin potius, si quid tibi, Cicero, virtutis est, experire
populum facere sapientem: digna res est, ubi
omnes eloquentiae tuae vires exerceas. Non enim verendum
est ne te in tam bona causa deficiat oratio,
<pb n="0264A"/>
qui saepe etiam malas copiose ac fortiter defendisti.
Sed nimirum Socratis carcerem times, ideoque
patrocinium veritatis suscipere non audes. At mortem
ut sapiens contemnere debuisti. Et erat quidem
multo pulchrius, ut ob bene dicta potius, quam ob
maledicta morereris. Nec plus tibi laudes Philippicae
afferre potuerunt, quam discussus error humani generis,
et mentes hominum ad sanitatem tua disputatione
revocatae.</p>
<p>Sed concedamus timiditati, quae in sapiente esse
non debet. Quid ergo ipse in eodem versaris errore?
Video te terrena et manufacta venerari: vana esse
intelligis, et tamen eadem facis quae faciunt ipsi,
quos ipse stultissimos confiteris. Quid igitur profuit
<pb n="0264B"/>
vidisse te veritatem, quam nec defensurus esses, nec
secuturus? Si libenter errant etiam ii qui errare se
sentiunt, quanto magis vulgus indoctum, quod pompis
inanibus gaudet, animisque puerilibus spectat
omnia? oblectatur frivolis, et specie simulacrorum
capitur, nec ponderare secum unamquamque rem
potest, ut intelligat nihil colendum esse quod oculis
mortalibus cernitur, quia mortale sit necesse est.
Nec mirandum est, si Deum non videant, cum ipsi
ne hominem quidem videant, quem videre se credunt.
Hoc enim quod oculis subjectum est, non
<pb n="0265A"/>
homo, 
<pb n="0265A"/> sed hominis receptaculum est; cujus qualitas
et figura, non ex lineamentis vasculi quo continetur,
sed ex factis et moribus pervidetur. Qui ergo colunt
simulacra, corpora sunt hominibus carentia, quia se
corporalibus dediderunt, nec vident plus aliquid
mente quam corpore; cum sit animi officium ea
subtilius cernere, quae acies corporalis non potest intueri.
Quos homines idem ille philosophus ac poeta
graviter accusat, tamquam humiles et abjectos, qui
contra naturae suae rationem ad veneranda terrena se
prosternant: ait enim <note>(Lucret., lib. VI de Natura rerum,
v. 51)</note>:
<l>Et faciunt animos humiles formidine divum,</l>
<l>Depressosque premunt ad terram.</l>
        </p>
<p>Aliud quidem ille, cum haec diceret, sentiebat; nihil
<pb n="0265B"/>
utique esse colendum, quia dii humana non curent.</p>
<p>Denique alio loco religiones deorum et cultus
inane esse officium confitetur <note>(Idem, lib. V, ad finem)</note>:
<l>Nec pietas ulla est, velatum saepe videri</l>
<l>Vertere se ad lapidem, atque omnes accedere ad aras,</l>
<l>Et procumbere humi prostratum, et pandere palmas</l>
<l>Ante deum delubra, nec aras sanguine multo</l>
<l>Spargere quadrupedum, nec votis nectere vota.</l> 
Quae profecto si cassa sunt, non oportet sublimes et
<pb n="0266A"/>
excelsos animos avocari, atque in terram premi, sed
nihil aliud quam coelestia cogitare.</p>
<p>Impugnatae sunt ergo a prudentioribus falsae religiones,
quia sentiebant esse falsas: sed non est inducta
vera, quia qualis, aut ubi esset, ignorabant. Itaque
sic habuerunt, tanquam nulla esset omnino, quia
veram non poterant invenire. Et eo modo inciderunt
in errorem multo majorem quam illi qui falsam tenebant.
Nam isti fragilium cultores, quamvis sint
inepti, quia coelestia constituunt in rebus corruptibilibus
atque terrenis, aliquid tamen sapientiae retinent,
et habere veniam possunt, quia summum hominis
officium, etsi non reipsa, tamen proposito tenent:
siquidem hominum atque mutorum, vel solum,
vel certe maximum in religione discrimen est. Hi
<pb n="0266B"/>
vero quanto fuerunt sapientiores, quod intellexerunt
falsae religionis errorem, tanto facti sunt stultiores,
quod esse aliquam veram non putaverunt. Itaque
quoniam facilius est de alienis judicare, quam de
suis; dum aliorum praecipitium vident, non prospexerunt
quid ante suos pedes esset. In utraque igitur
parte, et summa stultitia invenitur, et odor quidam
sapientiae: ut possis dubitare, quos dicas potissimum
stultiores, illosne qui falsam religionem suscipiunt,
<pb n="0267A"/>
an eos qui nullam. Sed (ut dixi) venia concedi potest 
<pb n="0267A"/> 
imperitis, et qui se sapientes non esse fateantur: his
vero non potest qui, sapientiam professi, stultitiam
potius exhibent. Non sum equidem tam iniquus, ut
eos putem divinare potuisse, ut veritatem per seipsos
invenirent; quod fieri ego non posse confiteor. Sed
hoc ab his exigo, quod ratione ipsa praestare potuerunt.
Facerent enim prudentius, si et intelligerent
esse aliquam veram religionem, et falsis impugnatis,
aperte pronuntiarent, eam, quae vera esset, ab hominibus
non teneri.</p>
<p>Sed moverit eos fortasse illud, quod si qua vera
esset religio, exereret se ac vindicaret, nec pateretur
esse aliud quidquam. Videre enim nullo modo
poterant, quare, aut a quo, et quemadmodum Religio
<pb n="0267B"/>
vera opprimeretur; quod est divini sacramenti, et
coelestis arcani. Id vero, nisi doceatur, aliquis scire
nullo pacto potest. Summa rei haec est: imperiti et
insipientes falsas religiones pro veris habent, quia
neque veram sciunt, neque falsam intelligunt. Prudentiores
vero, quia veram nesciunt, aut in iis, quas
falsas esse intelligunt, perseverant, ut aliquid tenere
videantur, aut omnino nihil colunt, ne incidant
in errorem, cum id ipsum maximi sit erroris vitam
pecudum sub figura hominis imitari. Falsum vero intelligere,
est quidem sapientiae, sed humanae. Ultra
hunc gradum procedi ab homine non potest; itaque
multi philosophorum religiones (ut docui) sustulerunt:
verum autem scire divinae est sapientiae. Homo
autem per seipsum pervenire ad hanc scientiam
<pb n="0267C"/>
non potest, nisi doceatur a Deo. Ita philosophi quod
<pb n="0268A"/>
summum fuit humanae sapientiae assecuti sunt, ut
intelligerent quid non sit: illud assequi nequiverunt,
ut dicerent quid sit. Nota Ciceronis vox est <note>(Lib. I
de Natura deorum)</note>:  « Utinam tam facile vera invenire
possem, quam falsa convincere. »  Quod quia
vires humanae conditionis excedit, ejus officii facultas
nobis est attributa, quibus tradidit Deus scientiam
veritatis; cui explicandae quatuor posteriores
libri servient. Nunc interim falsa, ut coepimus, detegamus.
</p>
      </div2>

<div2>
        <head>CAPUT. IV. <hi>De Simulacris, ornamentisque templorum, et eorum contemptu, etiam ab ipsis Gentilibus.</hi> </head>
<p>Quid igitur majestatis possunt habere simulacra,
quae fuerunt in homunculi potestate, vel ut aliud
<pb n="0268B"/>
fierent, vel ut omnino non fierent? Idcirco apud
Horatium Priapus ita loquitur:
<l>Olim truncus eram ficulnus, inutile lignum;</l>
<l>Cum faber incertus, scamnum faceretne Priapum,</l>
<l>Maluit esse deum. Deus inde ego, furum aviumque</l>
<l>Maxima formido.</l> 
Quis non sit tanto hoc custode securus? Fures enim
tam stulti sunt, ut Priapi tentiginem timeant; cum
aves ipsae, quas terrore falcis aut inguinis abigi existimant,
simulacris fabrefactis, id est, hominum
plane similibus, insidant, nidificent, inquinent. Sed
Flaccus, ut satyrici carminis scriptor, derisit hominum
vanitatem. Verum ii qui faciunt, seriam se facere
rem opinantur. Denique poeta maximus, homo
in caeteris prudens, in hoc solo non poetice, sed aniliter
desipuit; cum in illis emendatissimis libris
<pb n="0268C"/>
etiam fieri hoc jubet:
<l>
<pb n="0269A"/>Et custos 
<pb n="0269A"/> furum atque avium, cum falce saligna,</l>
<l>Hellespontiaci servet tutela Priapi.</l> 
Adorant ergo mortalia, ut a mortalibus facta. Frangi
enim, cremari, perire possunt. Nam et tectis vetustate
labentibus saepe comminui solent, et consumpta
incendio dilabuntur in cinerem, et plerumque (nisi
sua illis magnitudo subvenerit, aut custodia diligens
sepserit) in praedam furibus cedunt. Quae igitur insania
est, ea timere, pro quibus aut ruinae, aut ignes,
aut furta timeantur? Quae vanitas, aliquam ab his
sperare tutelam, quae tueri semetipsa non possunt?
Quae perversitas, ad eorum praesidia decurrere, quae
ipsa, cum violantur, inulta sunt, nisi a colentibus
<pb n="0270A"/>
vindicentur? Ubi ergo veritas est? ubi nulla vis adhiberi
potest Religioni; ubi nihil, quod violari possit,
apparet; ubi sacrilegium fieri non potest.</p>
<p>Quidquid autem oculis manibusque subjectum est,
id vero, quia fragile est, ab omni ratione immortalitatis
est alienum. Frustra igitur homines auro, ebore,
gemnis deos excolunt et exornant; quasi vero ex
his rebus ullam possint capere voluptatem. Quis usus
est pretiosorum munerum nihil sentientibus? an ille
qui mortuis? Pari enim ratione defunctorum corpora,
odoribus ac pretiosis vestibus illita et convoluta,
humi condunt, qua deos honorant, qui neque cum
fierent, sentiebant, neque cum coluntur, sciunt; nec
<pb n="0271A"/>
enim sensum consecratione sumpserunt. Non placebat
Persio, quod aurea vasa templis inferantur, 
<pb n="0271A"/> supervacuum
putanti esse inter religiones, quod non
sanctitatis, sed avaritiae sit instrumentum. Illa enim
satius est Deo, quem recte colas, inferre pro munere.
<l>Compositum jus, fasque animi, sanctosque recessus</l>
<l>Mentis, et incoctum generoso pectus honesto.</l> 
Egregie, sapienterque sensit. Verum illud ridicule
subdidit: hoc esse aurum in templis, quod sint,
<l>Veneri donatae a virgine pupae:</l>
quas ille ob minutiem fortasse contempserit. Non videbat
enim, simulacra ipsa et effigies deorum, Polycleti,
et Euphranoris, et Phidiae manu ex auro atque
ebore perfectas, nihil aliud esse quam grandes pupas,
<pb n="0272A"/>
non a virginibus, quarum lusibus venia dari potest,
sed a barbatis hominibus consecratas. Merito igitur
etiam senum stultitiam Seneca deridet. Non, inquit,
bis pueri sumus (ut vulgo dicitur); sed semper. Verum
hoc interest, quod majora nos ludimus. Ergo
his ludicris, et ornatis, et grandibus pupis et unguenta,
et thura, et odores inferunt: his opimas et
pingues hostias immolant, quibus est quidem os, sed
carens officio dentium: his peplos et indumenta pretiosa,
quibus usus velaminis nullus est: his aurum et
argentum consecrant, quae tam non habent qui accipiunt,
quam qui illa donarunt.</p>
<p>Nec immerito Dionysius, Siciliae tyrannus, post victoriam
Graecia potitus, deos tales contempsit, spoliavit,
<pb n="0273A"/>
illusit: siquidem sacrilegia sua jocularibus etiam
dictis prosequebatur. Nam cum Jovi Olympio aureum
amiculum detraxisset, 
<pb n="0273A"/> laneum jussit imponi, dicens,
aestate grave esse aureum, hyeme frigidum, laneum
vero utrique tempori aptum. Idem auream barbam
detrahens Aesculapio, incongruens et iniquum esse
ait, cum Apollo pater ejus imberbis esset adhuc, ac
laevis, priorem filium quam patrem barbatum videri.
Item pateras, et exuvias, et parva quaedam sigilla,
quae simulacrorum protentis manibus tenebantur,
detrahebat: et accipere se illa, non auferre dicebat;
perquam enim stultum esse et ingratum, nolle accipere
ab his ultro porrigentibus, a quibus bona sibi
homines precarentur. Haec ille fecit impune, quia rex
et victor fuit. Quin etiam secuta est eum solita felicitas:
<pb n="0273B"/>
vixit enim usque ad senectutem, regnumque
per manus filio tradidit. In eo igitur, quia homines
sacrilegia vindicare non poterant, oportuit deos ipsos
sui vindices esse. At si humilis quispiam tale quid
commiserit, huic praesto sunt flagella, ignes, equulei,
cruces, et quidquid excogitare iratis et furentibus licet.
Sed cum puniunt deprehensos in sacrilegio, ipsi
de deorum suorum potestate diffidunt. Cur enim illis
<pb n="0274A"/>
potissimum non relinquant ulciscendi sui locum, si
eos posse aliquid arbitrantur? Quin etiam putant illorum
numine accidisse, ut praedones rerum sacrarum
deprehensi tenerentur; et saeviunt non tam ira, quam
metu, ne si deorum injuriam non vindicaverint, ipsos
expetant poenae; incredibili scilicet vanitate, qui
nocituros sibi deos putent ob aliena scelera, qui ipsis,
a quibus violati spoliatique sunt, per seipsos nihil
nocere potuerunt. At enim saepe ipsi quoque in sacrilegos
vindicaverunt: potest id vel casu accidisse,
quod aliquando, non semper. Sed tamen paulo post,
quomodo id acciderit, ostendam. Nunc interim quaero,
cur illi tot et tanta sacrilegia in Dionysio non vindicaverunt,
qui non furtim, sed palam deos ludibrio
habuit? Cur hunc tam potentem sacrilegum a templis,
<pb n="0274B"/>
a ceremoniis, ab imaginibus suis non arcuerunt?
Cur etiam sacris rebus ablatis, prospere navigavit?
quod joco ipse testatus est (ut solebat). Videtisne
(inquit comitibus suis naufragium timentibus) quam
prospera sacrilegis navigatio ab ipsis diis immortalibus
tribuatur? Sed hic fortasse a Platone didicerat,
deos nihil esse.</p>
<p>
          <pb n="0275A"/>Quid Caius Verres? quem Tullius, accusator 
<pb n="0275A"/> ejus,
eidem Dionysio, et Phalaridi, et tyrannis, omnibus
comparat. Nonne omnem Siciliam compilavit, sublatis
deorum simulacris, ornamentisque fanorum?
Otiosum est persequi singula. Unum libet commemorare <note>(Vid. Verrin. IV)</note> 
 in quo accusator omnibus eloquentiae
viribus, omni denique conatu vocis et corporis
deploravit, de Cerere Catinensi, vel Ennensi;
quarum alterius tanta fuit religio, ut adire templi ejus
secreta penetralia viris nefas esset; alterius antiquitas
tanta, ut omnes historiae loquantur ipsam deam
fruges in Ennae solo primum reperisse, filiamque ejus
virginem ex eodem loco raptam. Denique Gracchanis
temporibus, turbata republica et seditionibus et ostentis,
cum repertum esset in carminibus Sibyllinis
<pb n="0275B"/>
antiquissimam Cererem debere placari, legati sunt
Ennam missi. Haec igitur Ceres vel religiosissima,
quam videre maribus ne adorandi quidem gratia
licebat, vel antiquissima, quam Senatus Populusque
Romanus sacrificiis donisque placaverat,
ex arcanis et vetustis penetralibus, a Caio Verre,
immissis latronibus servis, impune sublata est.
Idem vero cum affirmaret se a Siculis, ut causam
provinciae susciperet, oratum, his verbis usus
est:  « Sese jam ne deos quidem in suis urbibus, ad
quos confugerent, habere; quod eorum simulacra
sanctissima C. Verres ex delubris religiosissimis sustulisset: » 
quasi vero si Verres ex urbibus delubrisque
sustulerat, de coelo quoque sustulerat. Unde apparet
istos deos nihil habere in se amplius quam
<pb n="0275C"/>
materiam de qua sunt fabricati. Nec immerito ad te,
<pb n="0276A"/>
Marce Tulli, hoc est, ad hominem, Siculi confugerunt;
quoniam triennio sunt experti deos illos nihil valere.
Essent enim stultissimi, si ad eos ob defendendas injurias
hominum confugissent, qui Caio Verri nec pro
seipsis irati esse potuerunt. At enim Verres ob haec
facinora damnatus est. Non ergo dii vindicaverunt,
sed Ciceronis industria, qua vel defensores ejus oppressit,
vel gratiae restitit. Quid, quod apud ipsum
Verrem non fuit illa damnatio, sed vacatio? ut quemadmodum
Dionysio deorum spolia gestanti dii immortales
bonam dederant navigationem, sic etiam
Verri bonam quietem tribuisse videantur, in qua sacrilegiis
suis tranquille frui posset. Nam frementibus
postea civilibus bellis, sub obtentu damnationis ab
omni periculo et metu remotus, aliorum graves casus
<pb n="0276B"/>
et miserabiles exitus audiebat, et qui cecidisse solus
universis stantibus videbatur, is vero universis
cadentibus solus stetit, donec illum et opibus
sacrilegio partis et vita satiatum, ac senectute
confectum, proscriptio triumviralis auferret, eadem
scilicet quae Tullium violatae deorum majestatis ultorem.
Quin etiam felix in eo ipso fuit, quod ante suam
mortem crudelissimum exitum sui accusatoris audivit;
diis videlicet providentibus, ut sacrilegus ac praedo
ille religionum suarum, non ante moreretur quam
solatium de ultione cepisset.
</p>
      </div2>

<div2>
        <head>CAPUT V. <hi>Quod solus omnium creator Deus est colendus, non vero elementa, nec corpora coelestia: Refelliturque Stoicorum sententia, qui stellas et astra deos putant.</hi> </head>
<p>
          <pb n="0276C"/>Quanto igitur rectius est, omissis insensibilibus et
<pb n="0277A"/>
vanis, oculos eo tendere, ubi sedes, 
<pb n="0277A"/> ubi habitatio
est Dei veri; qui terram stabili firmitate suspendit;
qui coelum distinxit astris fulgentibus; qui solem rebus
humanis clarissimum, ac singulare lumen, in
argumentum suae unicae majestatis accendit: terris
autem maria circumfudit, flumina sempiterno lapsu
fluere praecepit.
<l>Jussit et extendi campos, subsidere valles,</l>
<l>Fronde tegi silvas, lapidosos surgere montes.</l> 
Quae utique omnia non Jupiter fecit, qui ante annos
mille septingentos natus; sed idem:
<l>Ille opifex rerum, mundi melioris origo,</l>
qui vocatur Deus, cujus principium, quoniam non
potest comprehendi, ne quaeri quidem debet. Satis
est homini ad plenam perfectamque prudentiam, si
<pb n="0277B"/>
Deum esse intelligat: cujus intelligentiae vis et summa
haec est, ut suspiciat et honorificet communem parentem
generis humani, et rerum mirabilium fabricatorem.
Unde quidam hebetis obtusique cordis, elementa,
quae et facta sunt et carent sensu, tamquam
deos adorant. Qui cum Dei opera mirarentur, id est
coelum cum variis luminibus, terram cum campis et
montibus, maria cum fluminibus et stagnis et fontibus,
earum rerum admiratione obstupefacti, et ipsius
artificis obliti, quem videre non poterant, ejus
opera venerari et colere coeperunt; nec umquam intelligere
quiverunt, quanto major quantoque mirabilior
sit, qui illa fecit ex nihilo. Quae cum videant
divinis legibus obsequentia commodis atque usibus
<pb n="0278A"/>
hominis perpetua necessitate famulari, tamen illa
deos existimant esse; ingrati adversus beneficia divina,
qui Deo et patri indulgentissimo sua sibi opera
praetulerunt. Sed quid mirum, si aut barbari, aut imperiti
homines errant? cum etiam philosophi Stoicae
disciplinae in eadem sint opinione, ut omnia coelestia,
quae moventur, in deorum numero habenda esse censeant;
siquidem Lucilius Stoicus apud Ciceronem
sic loquitur:  « Hanc igitur in stellis constantiam,
hanc tantam in tam variis cursibus in omni aeternitate
convenientiam temporum, non possum intelligere
sine mente, ratione, consilio; quae cum in sideribus
esse videamus, non possumus ea ipsa non in
deorum numero reponere. »  Item paulo superius:
 « Restat, inquit, ut motus astrorum sit voluntarius;
quae qui videat, non indocte solum, verum etiam
<pb n="0278B"/>
impie faciat, si deos esse neget. »  Nos vero et quidem
constanter negamus, ac vos, o philosophi, non
solum indoctos et impios, verum etiam caecos, ineptos
delirosque probamus, qui ignorantiam imperitorum
vanitate vicistis. Illi enim solem et lunam, vos
etiam sidera deos putatis.</p>
<p>Tradite igitur nobis stellarum mysteria, ut aras
et templa singulis erigamus; ut sciamus quo quamque
ritu, quo die colamus, quibus nominibus, quibus
precibus advocemus; nisi forte nullo discrimine
tam innumerabiles, tam minutos deos acervatim colere
debemus. Quid quod argumentum illud, quo colligunt
universa coelestia deos esse, in contrarium
<pb n="0279A"/>
valet. Nam si deos esse idcirco opinantur, quia certos
et rationabiles 
<pb n="0279A"/> cursus habent, errant. Ex hoc
enim apparet deos non esse, quod exorbitare illis a
praestitutis itineribus non licet. Caeterum si dii essent,
huc atque illuc passim sine ulla necessitate ferrentur,
sicut animantes in terra, quarum quia liberae sunt
voluntates, huc atque illuc vagantur, ut libuit, et
quo quamque mens duxerit, eo fertur. Non est igitur
astrorum motus voluntarius, sed necessarius, quia
praestitutis legibus officiisque deserviunt. Sed cum
disputaret de cursibus siderum, quos ex ipsa rerum
ac temporum congruentia intelligebat non esse fortuitos,
existimavit voluntarios esse, tamquam non
possent tam disposite, tam ordinate moveri, nisi
sensus illis inesset officii sui sciens. O quam difficilis
est ignorantibus veritas, et quam facilis scientibus!
<pb n="0279B"/>
Si motus, inquit, astrorum fortuiti non sunt,
nihil aliud restat, nisi ut voluntarii sint; immo vero,
ut non esse fortuitos manifestum est, ita nec voluntarios.
Quomodo igitur in conficiendis itineribus
constantiam suam servant? Nimirum Deus, universi
artifex, sic illa disposuit, sic machinatus est, ut per
spatia coeli divina et admirabili ratione decurrerent,
ad efficiendas succedentium sibi temporum varietates.
An Archimedes Siculus concavo aere similitudinem
mundi ac figuram potuit machinari, in quo ita
solem ac lunam composuit, ut inaequales motus, et
coelestibus similes conversionibus, singulis quasi
diebus efficerent, et non modo accessus solis et recessus,
vel incrementa diminutionesque lunae, verum
<pb n="0279C"/>
etiam stellarum, vel inerrantium, vel vagarum,
dispares cursus orbis ille, dum vertitur, exhiberet?
Deus ergo illa vera non potuit machinari et efficere
quae potuit solertia hominis imitatione simulare?</p>
<p>Utrumne igitur stoïcus, si astrorum figuras in illo
<pb n="0280A"/>
aere pictas effictasque vidisset, suo illa consilio moveri
diceret, ac non potius artificis ingenio? Inest
ergo sideribus ratio ad peragendos meatus suos apta:
sed Dei est illa ratio, qui et fecit, et regit omnia,
non ipsorum siderum, quae moventur. Nam si solem
stare voluisset, perpetuus utique dies esset. Item, si
motus astra non haberent, quis dubitet sempiternam
noctem fuisse futuram? Sed ut diei ac noctis vices
essent, moveri ea voluit: et tam varie moveri, ut
non modo lucis ac tenebrarum mutuae vicissitudines
fierent, quibus laboris et quietis alterna spatia constarent;
sed etiam frigoris et caloris, ut diversorum
temporum vis ac potestas, vel generandis, vel maturandis
frugibus conveniret. Quam solertiam divinae
potestatis in machinandis itineribus astrorum, quia
<pb n="0280B"/>
philosophi non videbant, animalia esse sidera putaverunt;
tamquam pedibus, et sponte, non divina ratione
procederent. Cur autem illa excogitaverit Deus,
quis non intelligit? Scilicet ne solis lumine decedente,
nimium caeca nox tetris atque horrentibus tenebris
ingravesceret, noceretque viventibus. Itaque et coelum
simul mira varietate distinxit, et tenebras ipsas multis
minutisque luminibus temperavit. Quanto igitur
Naso prudentius, quam illi, qui sapientiae studere
se putant, qui sentit a Deo lumina illa, ut honorem
tenebrarum depellerent, instituta! Is eum librum,
quo <foreign xml:lang="greek">Φαινόμενα</foreign> breviter comprehendit, his tribus versibus
terminavit:
<l>Tot numero, talique Deus simulacra figura</l>
<l>Imposuit coelo, perque atras sparsa tenebras</l>
<l>Clara pruinosae jussit dare lumina nocti.</l> 

<pb n="0280C"/>
Quod si fieri non potest, ut stellae dii sint; ergo nec
sol quidem, nec luna dii esse possunt, quoniam luminibus
astrorum, non ratione differunt, sed magnitudine.
Quod si hi dii non sunt; ergo nec coelum
quidem, in quo illa omnia continentur.</p>
</div2>

<div2>
        <head> CAPUT VI. <hi>Quod nec mundus totus, nec elementa sint Deus, nec animata.</hi> </head>
<p>Simili modo si terra, quam calcamus, 
<pb n="0281A"/> quam subigimus
et colimus ad victum, deus non est, nec campi
quidem ac montes dii erunt: sed si hi non sunt, ergo
ne tellus quidem universa Deus videri potest. Item
si aqua, quae servit animantibus ad usum bibendi aut
lavandi, deus non est, nec fontes quidem, ex quibus
aqua profluit. Si fontes non sunt, nec flumina quidem,
quae de fontibus colliguntur. Si flumina quoque
dii non sunt, ergo et mare, quod ex fluminibus
constat, Deus haberi non potest. Quod si neque coelum,
neque terra, neque mare, quae mundi partes
<pb n="0281B"/>
sunt, dii esse possunt; ergo ne mundus quidem totus
Deus est, quem iidem ipsi stoïci, et animantem,
et sapientem esse contendunt, et propterea Deum:
in quo tam inconstantes fuerunt, ut nihil dictum sit
ab his quod non ab iisdem fuerit eversum. Sic enim
argumentantur: Fieri non posse, ut sensu careat,
quod sensibilia ex se generat. Mundus autem generat
hominem, qui est sensu praeditus; ergo et ipsum
sensibilem esse. Item: Sine sensu esse non posse,
cujus pars habeat sensum; igitur quia homo sensibilis
est, etiam mundo, cujus pars homo est, inesse
<pb n="0282A"/>
sensum. Propositiones quidem verae sunt, et sensibile
esse, quod sensu praeditum gignat, et habere
sensum, cujus pars sensu aucta sit: sed assumptiones
falsae, quibus argumenta concludunt, quia neque
mundus generat hominem, neque homo mundi pars
est. Nam hominem a principio idem Deus fecit, qui
et mundum: et non est mundi pars homo, sicut corporis
membrum; potest enim mundus esse sine homine,
sicut urbs, et domus. Atqui ut domus unius
hominis habitaculum est, et urbs unius populi; sic
et mundus domicilium totius generis humani. Et
aliud est, quod incolitur, aliud quod incolit. Sed
illi, dum student id, quod falso susceperant, confirmare,
et sensibilem esse mundum, et Deum, argumentorum
suorum consequentia non viderunt. Nam
<pb n="0282B"/>
si mundi pars est homo, et sensibilis est mundus,
quia homo sentit: ergo quia mortalis est homo,
mortalis sit et mundus necesse est; nec tantum mortalis,
sed et omnibus morbis et passionibus subjectus.</p>
<p>Et e contrario: Si Deus est mundus, et partes ejus
utique immortales sunt; ergo et homo Deus est,
quia pars est (ut dicitis) mundi. Si homo; ergo et
jumenta, et pecudes, et caetera genera bestiarum, et
avium, et piscium; quoniam et illa eodem modo sentiunt,
et mundi partes sunt. At hoc tolerabile est:
nam et haec colunt Aegyptii. Sed res eo pervenit, ut
<pb n="0283A"/>
et ranae, 
<pb n="0283A"/> et culices, et formicae dii esse videantur,
quia et ipsis inest sensus, et partes mundi sunt. Ita
semper argumenta ex falso petita ineptos et absurdos
exitus habent. Quid, quod iidem ipsi aiunt, deorum
et hominum causa mundum esse constructum, quasi
communem domum: ergo nec mundus Deus est, nec
animans, si constructus est; animans enim non
construitur, sed nascitur. Et si est aedificatus sic utique
tamquam domus, tamquam navis; est ergo aliquis
artifex mundi Deus; et seorsum erit mundus, qui
factus est, seorsum ille, qui fecit. Jam illud quam
repugnans et absurdum, quod cum coelestes ignes
caeteraque mundi elementa deos affirment, item
ipsum deum mundum dicunt. Quomodo potest ex
deorum multorum acervo unus Deus confici? Si astra
dii sunt, mundus ergo non Deus, sed domicilium
<pb n="0283B"/>
deorum est. Si vero Deus mundus est; ergo
omnia illa quae sunt in eo dii non sunt, sed Dei
membra, quae utique sola Dei nomen accipere non
possunt. Nec enim recte quis dixerit, membra hominis
unius multos homines esse: sed tamen non est
similis comparatio animalis et mundi. Animal enim,
quia sensu praeditum est, etiam membra ejus habent
sensum, nec, nisi a corpore divulsa, brutescunt.
Cujus igitur rei similitudinem gerit mundus? Nimirum
ipsi docent, cum factum esse non diffitentur, ut
esset diis et hominibus quasi communis domus. Si
ergo est constructus, ut domus, nec ipse Deus est,
nec elementa, quae sunt partes ejus; quia neque domus
habere dominium sui potest, neque illa de quibus
<pb n="0283C"/>
domus constat. Non tantum igitur veritate, sed
<pb n="0284A"/>
etiam verbis suis revincuntur. Sicut enim domus, in
usum habitandi facta, per se nihil sentit, dominoque
subjecta est, qui eam fecit, aut incolit: ita mundus,
per se nihil sentiens, factori Deo subjacet, qui eum
in usum sui fecit.
</p>
      </div2>

<div2>
        <head>CAPUT VII. <hi>De Deo, et religionibus insipientium; de avaritia et majorum auctoritate.</hi> </head>
<p>Duplici ergo ratione peccatur ab insipientibus:
primum, quod elementa, id est Dei opera Deo praeferunt;
deinde, quod elementorum ipsorum figuras
humana specie comprehensas colunt. Nam solis lunaeque
simulacra humanum in modum formant; item
ignis, et terrae, et maris, quae illi Vulcanum, Vestam,
<pb n="0284B"/>
Neptunum vocant; nec elementis ipsis in aperto
litant. Tanta homines imaginum cupiditas tenet,
ut jam viliora ducantur illa quae vera sunt: auro scilicet,
gemmis, et ebore delectantur. Horum pulchritudo
ac nitor praestringit oculos: nec ullam religionem
putant ubicumque illa non fulserint. Itaque sub
obtentu deorum avaritia et cupiditas colitur. Credunt
enim deos amare quidquid ipsi concupiscunt; quiquid
est, propter quod furta, et latrocinia, et homicidia
quotidie saeviunt; propter quod bella per totum orbem
populos urbesque subvertunt. Consecrant ergo
diis manubias et rapinas suas, quos certe necesse
est imbecilles esse, ac summae virtutis expertes, si
subjecti sunt cupiditatibus. Cur enim coelestes eos
<pb n="0284C"/>
putemus, si desiderant aliquid de terra? vel beatos,
<pb n="0285A"/>
si aliqua re indigent? vel incorruptos, si voluptati
habent ea in quibus appetendis cupiditas hominum
non immerito damnatur? Veniunt igitur ad deos,
non tam religionis gratia, quae nulla potest esse in
rebus male partis et corruptibilibus, quam ut aurum
oculis hauriant, nitorem levigati marmoris, 
<pb n="0285A"/> aut eboris
aspiciant; ut insignes lapillis et coloribus vestes,
vel distincta gemmis fulgentibus pocula insatiabili
contemplatione contrectent. Et quanto fuerint ornatiora
templa, et pulchriora simulacra, tanto plus majestatis
habere creduntur: adeo religio eorum nihil
aliud est, quam quod cupiditas humana miratur.</p>
<p>Hae sunt religiones, quas sibi a majoribus suis traditas
pertinacissime tueri ac defendere perseverant:
nec considerant quales sint; sed ex hoc probatas atque
<pb n="0285B"/>
veras esse confidunt, quod eas veteres tradiderunt,
tantaque est auctoritas vetustatis, ut inquirere
in eam scelus esse dicatur. Itaque creditur ei passim,
tamquam cognitae veritati. Denique apud Ciceronem
sic dicit Cotta Lucilio:  « Habes, Balbe, quid Cotta,
quid pontifex sentiat. Fac nunc ego intelligam, quid
tu sentias; a te enim philosopho rationem religionis
accipere debeo, majoribus autem nostris, etiam
nulla ratione reddita, rationis est credere. »  Si credis,
cur ergo rationem requiris, quae potest efficere ne
credas? Si vero rationem requiris, et quaerendam
<pb n="0286A"/>
putas, ergo non credis. Ideo enim quaeris, ut eam
sequaris, cum inveneris. Docet ecce te ratio non esse
veras religiones deorum. Quid facies? majoresne potius,
an rationem sequeris? quae quidem tibi non ab
alio insinuata, sed a te ipso inventa et electa est,
cum omnes religiones radicitus eruisti. Si rationem
mavis, discedere te necesse est ab institutis et auctoritate
majorum; quoniam id solum rectum est quod
ratio praescribit. Sin autem pietas majores sequi suadet,
fatere igitur, et stultos illos fuisse, qui excogitatis
contra rationem religionibus servierunt, et te
ineptum qui id colas, quod falsum esse convinceris.
Sed tamen quoniam nobis tantopere majorum nomen
opponitur, videamus tandem qui fuerint majores
illi, a quorum auctoritate discedi nefas ducitur.</p>
<p>
          <pb n="0286B"/>Romulus urbem conditurus, pastores inter quos
adoleverat convocavit, cumque is numerus condendae
urbi parum idoneus videretur, constituit asylum.
Eo passim confugerunt ex finitimis locis pessimi quique,
sine ullo conditionis discrimine. Ita conflavit ex
his omnibus populum; legitque in senatum, eos qui
aetate anteibant, et Patres appellavit, quorum consilio
gereret omnia. De quo senatu Propertius Elegiarum
scriptor haec loquitur:
<l>Buccina cogebat priscos ad verba Quirites:</l>
<l rend="indent">Centum illi in prato saepe Senatus erat.</l> 
<l>
<pb n="0287A"/>Curia, praetexto quae nunc nitet alta Senatu,</l>
<l rend="indent">Pellitos habuit rustica corda Patres.</l> 
Hi sunt Patres, quorum decretis eruditi ac prudentes
viri devotissime serviunt, idque verum ac immutabile
omnis posteritas judicet, quod centum pelliti
senes statutum esse voluerunt, quos tamen, ut in
primo libro dictum est, cap. 22, Pompilius illexit, ut
vera crederent esse sacra quae ipse tradebat. Est
vero, cur illorum auctoritas tanti habeatur a posteris,
quos nemo, cum viverent, neque summus, neque
infimus affinitate dignos judicavit?</p>
</div2>

<div2>
        <head>CAPUT VIII. <hi>De rationis usu in religione; deque somniis, auguriis, oraculis, talibusque portentis.</hi> </head>
<p>
          <pb n="0287B"/>Quare oportet, in ea re maxime in qua vitae ratio
versatur, sibi quemque confidere, suoque judicio ac
propriis sensibus magis niti ad investigandam et
perpendendam veritatem; quam credentem alienis
erroribus decipi tamquam ipsum rationis expertem.
Dedit omnibus Deus pro virili portione 
<pb n="0287B"/> sapientiam,
ut et inaudita investigare possent, et audita perpendere.
Nec quia nos illi temporibus antecesserunt,
sapientia quoque antecesserunt; quae si omnibus
aequaliter datur, occupari ab antecedentibus non potest.
Illibabilis est tamquam lux et claritas solis,
quia ut sol oculorum, sic sapientia lumen est cordis
<pb n="0288A"/>
humani. Quare cum sapere, id est, veritatem quaerere,
omnibus sit innatum, sapientiam sibi adimunt,
qui sine ullo judicio inventa majorum probant, et ab
aliis pecudum more ducuntur. Sed hoc eos fallit,
quod majorum nomine posito, non putant fieri posse,
ut aut ipsi plus sapiant, quia minores vocantur, aut
illi desipuerint, quia majores nominantur. Quid ergo
impedit, quin ab ipsis sumamus exemplum; ut quomodo
illi, quae falsa invenerant, posteris tradiderunt,
sic nos, qui verum invenimus, posteris meliora
tradamus? Superest ingens quaestio, cujus disputatio
non ab ingenio, sed a scientia venit, quae
pluribus explicanda erit, ne quid omnino dubium
relinquatur. Nam fortasse aliquis ad illa confugiat,
quae a multis et non dubiis traduntur auctoribus;
<pb n="0288B"/>
eos ipsos, quos docuimus deos non esse, majestatem
suam persaepe ostendisse, et prodigiis, et somniis, et
auguriis, et oraculis. Et sane multa enumerari possunt
digna miraculo: in primis illud, quod Accius
Navius summus Augur, cum Tarquinium Priscum
commoneret, ut nihil novi facere inciperet, nisi prius
esset inauguratus, eique rex artis ejus elevans fidem
diceret, ut consultis avibus renuntiaret sibi, utrumne
fieri posset id quod ipse animo concepisset, affirmaretque
Navius posse: Cape igitur hanc, inquit, cotem,
eamque novacula dissice. At ille incunctanter accepit
ac secuit.</p>
<p>
          <pb n="0289A"/>Deinde illud, quod Castor et Pollux, 
<pb n="0289A"/> bello latino,
apud Lacum Juturnae visi sunt equorum sudorem
abluentes, cum aedes eorum, quae juncta fonti erat,
sua sponte patuisset: iidem bello macedonico equis
albis insidentes, Publio Vatieno Romam nocte venienti
se obtulisse dicuntur, nuntiantes eo die regem
Persen victum atque captum, quod paucis post
diebus litterae Pauli verum fuisse docuerunt. Illud
etiam mirabile, quod simulacrum Fortunae muliebre
non semel locutum esse traditur; item Junonis
Monetae, cum, captis Veiis, unus ex militibus ad eam
transferendam missus, jocabundus ac ludens interrogavit,
utrumne Romam migrare vellet, respondit
velle. Claudia quoque proponitur in exemplum miraculi.
Nam cum ex libris Sibyllinis Idaea mater esset
accita, et in vado Tiberini fluminis navis qua vehebatur
<pb n="0289B"/>
haesisset, nec ulla vi commoveretur, Claudiam
<pb n="0290A"/>
ferunt, quae semper impudica esset habita ob nimios
corporis cultus, deam submissis genibus orasse, ut,
si se castam judiearet, suum cingulum sequeretur,
ita navim, quae ab omni juventute non valuit commoveri,
ab una muliere esse commotam. Illud aeque
mirum, quod lue saeviente, Aesculapius, Epidauro
accitus, urbem Romam diuturna pestilentia liberasse
perhibetur.</p>
<p>Sacrilegi quoque numerari possunt, quorum praesentibus
poenis injuriam suam dii vindicasse creduntur.
Appius Claudius Censor, cum adversus responsum
ad servos publicos sacra Herculis transtulisset,
luminibus orbatus est, et Potitiorum gens, quae prodidit,
intra unius anni tempus extincta est. Item Censor
Fulvius, cum ex Junonis Laciniae templo marmoreas
<pb n="0290B"/>
tegulas abstulisset, quibus aedem Fortunae
<pb n="0291A"/>
equestris, 
<pb n="0291A"/> quam Romae fecerat, tegeret, et mente captus
est, et amissis duobus filiis in Illyrico militantibus,
summo animi moerore consumptus est. Praefectus
etiam M. Antonii Turullius, cum apud Coos everso
Aesculapii luco classem fecisset, eodem postea loco
a militibus Caesaris est interfectus. His exemplis adjungitur
Pyrrhus, qui sublata ex thesauro Proserpinae
Locrensis pecunia, naufragium fecit, ac vicinis
deae littoribus illisus est, ut nihil, praeter eam pecuniam,
incolume reperiretur. Ceres quoque Milesia
multum sibi apud homines venerationis adjecit. Nam
cum ab Alexandro capta civitas esset, ac milites ad
eam spoliandam irrupissent, omnium oculos repente
objectus fulgor ignis extinxit.</p>
<p>Reperiuntur etiam somnia, quae vim deorum videantur
<pb n="0291B"/>
ostendere. Tiberio Namque Attinio, homini
plebeio, per quietem obversatus esse Jupiter dicitur,
et praecepisse, ut Consulibus et Senatui nuntiaret,
ludis Circensibus proximis praesultorem sibi displicuisse,
quod Antonius Maximus quidam diverberatum
<pb n="0292A"/>
servum sub furca medio circo ad supplicium duxerat,
ideoque ludos instaurari oportere; quod cum ille
neglexisset, eodem die filium perdidisse, ipse autem
gravi morbo esse correptus: et cum rursus eamdem
imaginem cerneret quaerentem, satisne poenarum pro
neglecto imperio pependisset, lectica delatus ad Consules,
et omni re in Senatu exposita, recepisse corporis
firmitatem, suisque pedibus domum rediisse.
Illud quoque somnium non minoris fuit admirationis,
quo Caesar Augustus dicitur esse servatus. Nam cum
bello civili Brutiano, implicitus gravi morbo, abstinere
praelio statuisset, medico ejus Artorio Minervae
species obversata est, monens ne propter corporis
imbecillitatem castris se contineret Caesar. Itaque in
aciem lectica perlatus est, et eodem die a Bruto castra
<pb n="0292B"/>
capta sunt. Multa praeterea exempla similia possunt
proferri: sed vereor ne, si fuero in propositione
rerum contrariarum diutius immoratus, aut oblitus
esse propositi videar, aut crimen loquacitatis incurram.
</p>
      </div2>

<div2>
        <head> CAPUT IX. <hi>De Diabolo, Mundo, Deo, Providentia, Homine et ejus sapientia.</hi> </head>
<p>Exponam igitur omnium istorum rationem, quo facilius
res difficiles et obscurae intelligantur, et has
omnes simulati numinis praestigias revelabo, 
<pb n="0293A"/> quibus
inducti homines, a veritatis via longius recesserunt.
Sed repetam longe altius; ut si quis ad legendum
veri expers et ignarus accesserit, instruatur, atque
intelligat, quod tandem sit
<l>Caput horum et causa malorum;</l>

<pb n="0294A"/>
et, lumine accepto, suos ac totius generis humani
perspiciat errores.</p>
<p>Cum esset Deus ad excogitandum providentis simus,
ad faciendum solertissimus, antequam ordiretur hoc
opus mundi (quoniam pleni et consummati boni fons
in ipso erat, sicut est semper), ut ab eo bonum tamquam
rivus oriretur, longeque proflueret, produxit
similem sui spiritum, qui esset virtutibus Dei Patris
praeditus. Quomodo autem id voluerit, in quarto libro
docere conabimur <note>(scilicet cap. 6)</note>. Deinde fecit alterum,
in quo indoles divinae stirpis non permansit.
Itaque suapte invidia tamquam veneno infectus est, et
<pb n="0295A"/>
ex bono ad malum transcendit; suoque arbitrio, quod
a Deo illi liberum datum fuerat, 
<pb n="0295A"/> contrarium sibi nomen
adscivit. Unde apparet cunctorum malorum
fontem esse livorem. Invidit enim illi antecessori
suo, qui Deo Patri perseverando, cum probatus, tum
etiam charus est. Hunc ergo ex bono per se malum effectum
<pb n="0296A"/>
Graeci <foreign xml:lang="greek">διάβολον</foreign> appelant; nos criminatorem
vocamus, quod crimina, in quae ipse illicit, ad Deum
deferat. Exorsus igitur Deus fabricam mundi, illum
primum et maximum Filium praefecit operi universo,
eoque simul et consiliatore usus est, et artifice in
excogitandis, ornandis, perficiendisque rebus, quoniam
<pb n="0297A"/>
is et providentia, 
<pb n="0297A"/> et ratione, et potestate perfectus
est: de quo nunc parcius, quod alio loco <note>(scilicet
lib. IV, cap. 6 et seqq.)</note> et virtus, et nomen
ejus, et ratio enarranda nobis erit. Nemo quaerat,
ex quibus ista materiis tam magna, tam mirifica
opera Deus fecerit; omnia enim fecit ex nihilo.</p>
<p>Nec audiendi sunt poetae, qui aiunt chaos in principio
fuisse, id est, confusionem rerum, atque elementorum;
postea vero Deum diremisse omnem illam
congeriem, singulisque rebus ex confuso acervo
separatis, in ordinemque descriptis, instruxisse mundum
pariter et ornasse. Quibus facile est respondere
potestatem Dei non intelligentibus, quem credant
nihil efficere posse, nisi ex materia subjacente ac parata;
in quo errore etiam philosophi fuerunt. Nam
<pb n="0297B"/>
Cicero de Natura deorum disputans, sic ait:  « Primum
igitur non est probabile, eam materiam rerum,
unde orta sunt omnia, esse divina providentia effectam;
sed habere, et habuisse vim et naturam suam.
Ut igitur faber, cum quid aedificaturus est, non ipse
facit materiam, sed ea utitur quae sit parata, fictorque
item cera: sic isti providentiae divinae materiam
praesto esse oportuit, non quam ipse faceret, sed
quam haberet paratam. Quod si non est a Deo materia
facta, ne terra quidem, et aqua, et aer, et ignis
a Deo factus est. »  O quam multa sunt vitia in his
decem versibus! Primum, quod is, qui in aliis disputationibus,
et libris fere omnibus providentiae fuerit
assertor, et qui acerrimis argumentis impugnaverit
eos, qui providentiam non esse dixerunt, <hi>i</hi> dem
<pb n="0297C"/>
nunc quasi proditor aliquis, aut transfuga, providentiam
<pb n="0298A"/>
conatus est tollere: in quo si contradicere velis,
nec cogitatione opus est, nec labore; sua illi dicta
recitanda sunt. Nec enim ab ullo poterit Cicero,
quam a Cicerone vehementius refutari. Sed concedamus
hoc mori et instituto Academicorum; ut liceat
hominibus valde liberis dicere, ac sentire quae velint.
Sententias ipsas consideremus. Non est, inquit, probabile,
materiam rerum a Deo factam. Quibus hoc
argumentis doces? Nihil enim dixisti, quare hoc non
sit probabile. Itaque mihi e contrario vel maxime
probabile videtur: nec tamen temere videtur, cogitanti
plus esse aliquid in Deo, quem profecto ad imbecillitatem
hominis redigis; cui nihil aliud, quam
opificium concedis. Quo igitur ab homine divina illa
vis differet, si ut homo, sic etiam Deus ope indiget
<pb n="0298B"/>
aliena? Indiget autem, si nihil moliri potest, nisi ab
altero illi materia ministretur. Quod si fit, imperfectae
utique virtutis est, et erit jam potentior judicandus
materiae institutor. Quo igitur nomine appellabitur,
qui potentia Deum vincit? Siquidem majus est, propria
facere, quam aliena disponere. Si autem fieri
non potest, ut sit potentius Deo quidquam, quem necesse
est perfectae esse virtutis, potestatis, rationis:
idem igitur materiae fictor est, qui et rerum ex materia
constantium. Neque enim Deo non faciente, et
invito, esse aliquid aut potuit, aut debuit. Sed probabile
est, inquit, materiam rerum habere, et habuisse
semper vim et naturam suam. Quam vim
potuit habere, nullo dante? quam naturam, nullo generante?
Si habuit vim, ab aliquo eam sumpsit. A
<pb n="0298C"/>
quo autem sumere, nisi a Deo potuit? Porro si habuit
<pb n="0299A"/>
naturam, quae utique a nascendo dicitur, nata est.
A quo autem, nisi a Deo potuit procreari? Natura
enim, qua dicitis 
<pb n="0299A"/> orta esse omnia, si consilium non
habet, efficere nihil potest. Si autem generandi et
faciendi potens est, habet ergo consilium et propterea
Deus sit necesse est. Nec alio nomine appellari potest
ea vis, in qua inest, et providentia excogitandi,
et solertia potestasque faciendi. Melius igitur Seneca
omnium stoicorum acutissimus, qui vidit  « nil aliud
esse naturam, quam Deum. Ergo, inquit, Deum non
laudabimus, cui naturalis est virtus? »  nec enim
illam didicit ex ullo. Immo laudabimus: quamvis
enim naturalis illi sit, illa sibi illam dedit; quoniam
Deus ipse natura est. Cum igitur ortum rerum tribuis
naturae, ac detrahis Deo, in eodem luto haesitas;
<pb n="0299B"/>
versuram solvis, Geta. A quo enim fieri negas, ab
eodem plane fieri mutato nomine confiteris.</p>
<p>Sequitur ineptissima comparatio. « Ut faber, inquit,
cum quid aedificaturus est, non ipse facit materiam,
sed utitur ea quae sit parata, fictorque item
cera: sic isti providentiae divinae materiam esse
praesto oportuit, non quam ipse faceret, sed quam
haberet paratam. »  Immo vero non oportuit; erit
enim Deus minoris potestatis, si ex parato facit, quod
est hominis. Faber sine ligno nihil aedificabit, quia
lignum ipsum facere non potest; non posse autem,
imbecillitatis est humanae: Deus vero facit sibi ipse
<pb n="0300A"/>
materiam, quia potest. Posse enim, Dei est: nam si
non potest, Deus non est. Homo facit ex eo, quod
est; quia per mortalitatem imbecillis est, per imbecillitatem, definitae ac modicae potestatis: Deus autem
facit ex eo, quod non est; quia per aeternitatem
fortis est, per fortitudinem, potestatis immensae, quae
fine ac modo caret, sicut vita factoris. Quid ergo mirum,
si facturus mundum Deus, prius materiam de qua
faceret praeparavit, et praeparavit ex eo quod non erat?
quia nefas est Deum aliunde aliquid mutuari, cum in
ipso vel ex ipso sint omnia. Nam si est aliquid ante
illum, et si factum est quidquam non ab ipso, jam et
potestatem Dei, et nomen amittet. At enim materia
nunquam facta est, sicut Deus, qui ex materia fecit hunc
mundum. Duo igitur constituuntur aeterna, et quidem
<pb n="0300B"/>
inter se contraria; quod fieri sine discordia et pernicie
non potest. Collidant enim necesse est ea quorum
vis et ratio diversa est: sic utraque aeterna esse
non poterunt, si repugnant, quia superare alterum
necesse est. Ergo fieri non potest, quin aeterni natura
sit simplex, ut inde omnia, velut ex fonte, descenderint.
Itaque aut Deus ex materia ortus est, aut materia
ex Deo. Quid horum sit verius, facile est intelligi.
Ex his enim duobus alterum sensibile est, alterum
caret sensu. Potestas faciendi aliquid non potest esse,
nisi in eo quod sentit, quod sapit, quod cogitat, quod
movetur. Nec incipi, aut fieri, aut consummari quidquam
<pb n="0301A"/>
potest, nisi fuerit ratione provisum; 
<pb n="0301A"/> et quemadmodum
fiat, antequam est, et quemadmodum
constet, postquam fuerit effectum. Denique is facit
aliquid, qui habet voluntatem ad faciendum et manus
ad id quod voluit implendum. Quod autem insensibile
est, iners et torpidum semper jacet, et nihil
inde oriri potest, ubi nullus est motus voluntarius.
Nam si omne animal ratione constat, certe nasci ex
eo non potest, quod ratione praeditum non est; nec
aliunde accipi potest id, quod ibi, unde petitur, non
est. Nec tamen commoveat aliquem, quod animalia
quaedam de terra nasci videntur. Haec enim non terra
per se gignit, sed spiritus Dei, sine quo nihil gignitur.
Non ergo Deus ex materia, quia sensu praeditum
ex insensibili, sapiens ex bruto, impatibile de patibili,
<pb n="0301B"/>
expers corporis de corporali numquam potest oriri:
sed materia potius ex Deo est. Quidquid enim est solido
et contrectabili corpore, accipit externam vim.
Quod accipit vim, dissolubile est. Quod dissolvitur,
interit. Quod interit, ortum sit necesse est. Quod ortum
est, habuit fontem unde oriretur, id est factorem
aliquem sentientem, providum, peritumque faciendi.
Is est profecto, nec ullus alius quam Deus.
Qui quoniam sensu, ratione, providentia, potestate,
virtute praeditus est, et animantia, et inanima creare
et efficere potest, quia tenet quomodo quidque sit
faciendum. Materia vero semper fuisse non potest,
quia mutationem non caperet, si fuisset. Quod enim
semper fuit, semper esse non desinit; et unde abfuit
principium, abesse hinc etiam finem necesse est.
Quin etiam facilius est, ut id quod habuit initium,
<pb n="0301C"/>
fine careat, quam ut habeat finem, quod initio caruit.
Materia ergo si facta non est, ne fieri ex ea quidquam
potest. Si fieri ex ea non potest, nec materia quidem
<pb n="0302A"/>
erit. Materia enim est, ex qua fit aliquid. Omne autem
ex quo fit, quia recepit opificis manum, destruitur,
et aliud esse incipit. Ergo quoniam finem habuit
materia, tum cum factus est ex ea mundus, et initium
quoque habuit. Nam quod destruitur, aedificatum est;
quod solvitur, alligatum; quod finitur, incoeptum
est. Si ergo ex commutatione ac fine materia colligitur
habuisse principium, a quo alio fieri nisi a Deo
potuit? Solus igitur Deus, qui factus non est, et idcirco
destruere alia potest, ipse destrui non potest.
Permanebit semper in eo quod fuit, quia non est
aliunde generatus, nec ortus, nec nativitas ejus ex
aliqua alia re pendet, quae illum mutata dissolvat. Ex
seipso est, ut in primo diximus libro <note>(scilicet, c. 3
et 7)</note>; et ideo talis est, qualem se esse voluit, impassibilis,
<pb n="0302B"/>
immutabilis, incorruptus, beatus, aeternus.</p>
<p>Jam vero illa conclusio, qua sententiam terminavit
Tullius, multo absurdior. « Quod si materia, inquit, a
Deo non est facta, nec terra quidem, et aqua, et aer,
et ignis a Deo factus est. »  Quam callide periculum
praetervolavit. Sic enim superius illud assumpsit, tanquam
probatione non indigeret; cum id multo esset
incertius quam illud propter quod assumptum est.
Si non est, inquit, a Deo facta materia, nec mundus
a Deo factus est. Ex falso maluit colligere, quod falsum
est, quam ex vero, quod verum. Et cum debeant
incerta de certis probari, hic probationem sumpsit
ex incerto, ad evertendum quod erat certum. Nam
divina Providentia effectum esse mundum (ut taceam
de Trismegisto, qui hoc praedicat, taceam de carminibus
Sibyllarum, quae idem nuntiant; taceam de prophetis,
<pb n="0302C"/>
qui opus mundi, ac opificium Dei uno spiritu
ac pari voce testantur) etiam inter philosophos pene
universos convenit; id enim Pythagoraei, Stoici, Peripatetici,
<pb n="0303A"/>
qui sunt principes omnis disciplinae. 
<pb n="0301A"/> Denique
a primis illis septem sapientibus ad Socratem
usque ac Platonem pro confesso et indubitato habitum
est, donec unus multis post saeculis extitit delirus
Epicurus, qui auderet negare id quod est evidentissimum,
studio scilicet inveniendi nova, ut nomine suo
constitueret disciplinam. Et quia nihil novi potuit
reperire: ut tamen dissentire a caeteris videretur, vetera
voluit evertere. In quo illum circumlatrantes
philosophi omnes coarguerunt. Certius est igitur
mundum providentia instructum, quam materia providentiam
conglobatam. Quare non oportuit putare,
idcirco mundum non esse divina providentia factum,
quia materia ejus divina providentia facta non sit:
sed quia mundus divina providentia sit effectus, et
<pb n="0303B"/>
materiam esse factam divinitus. Credibilius est enim
materiam potius a Deo factam, quia Deus omnia potest,
quam mundum a Deo non esse factum, quia sine
mente, ratione, consilio nihil fieri potest. Verum haec
non Ciceronis est culpa, sed sectae. Cum enim suscepisset
disputationem, qua deorum naturam tolleret,
de qua philosophi garriebant, omnem divinitatem
ignorantia veri putavit esse tollendam. Itaque deos
potuit tollere, quia non erant. Cum autem providentiam
divinam, quae est in uno Deo, conaretur evertere,
quia contra veritatem niti coeperat, deficientibus
<pb n="0304A"/>
argumentis, in hanc foveam necessario decidit,
unde se extricare non posset. Hic ergo illum teneo
haerentem, teneo defixum, quo Lucilius, qui contra
disserebat, obmutuit. Hic est ergo cardo rerum; hic
vertuntur omnia. Explicet se Cotta, si potest, ex hac
voragine; proferat argumenta, quibus doceat semper
fuisse materiam, quam nulla providentia effecerit.
Ostendat, quomodo quidquam ponderosum et grave,
aut esse potuerit sine auctore, aut immutari valuerit,
ac desierit esse, quod semper fuit, ut inciperet esse,
quod numquam fuit. Quae si docuerit, tum demum
assentiar, ne mundum quidem divina providentia
constitutum; et tamen sic assentiar, ut aliis illum laqueis
teneam. Eodem enim, quo nolet revolvetur, ut
dicat, et materiam de qua mundus est, et mundum
<pb n="0304B"/>
qui de materia est, natura extitisse: cum ego ipsam
naturam Deum esse contendam. Nec enim potest facere
mirabilia, id est maxima ratione constantia,
nisi qui habet mentem, providentiam, potestatem. Ita
fiet, ut Deus fecerit omnia, nec quidquam esse possit
omnino, quod non originem a Deo traxerit.</p>
<p>At idem quoties Epicureus est, et non vult a Deo
factum esse mundum, quaerere solet quibus manibus,
quibus machinis, quibus vectibus, qua molitione
hoc tantum opus fecerit. Videret fortasse, si eo tempore
potuisset esse, quo fecit. Sed ne perspiceret
<pb n="0305A"/>
homo Dei opera, 
<pb n="0305A"/> noluit eum inducere in hunc mundum,
nisi perfectis omnibus. Sed ne induci quidem
poterat: quomodo enim subsisteret, cum fabricaretur
desuper coelum, terraque subter fundaretur; cum
fortasse humida, vel nimiis rigoribus torporata concrescerent,
vel igneis caloribus incocta et solidata
durescerent? Aut quomodo viveret, sole nondum instituto,
nec frugibus, nec animalibus natis? Itaque
necesse fuit hominem postremo fieri, cum jam
mundo caeterisque rebus manus summa esset imposita.
Denique sanctae litterae docent hominem fuisse
ultimum Dei opus, et sic inductum fuisse in hunc
mundum, quasi in domum jam paratam et instructam:
illius enim causa facta sunt omnia. Idem etiam
poetae fatentur. Ovidius <note>( <hi>principio Metam.</hi> )</note> perfecto
<pb n="0305B"/>
jam mundo, et universis animalibus figuratis, hoc
addidit:
<l>Sanctius his animal, mentisque capacius altae</l>
<l>Deerat adhuc, et quod dominari in caetera posset;</l>
<l>Natus homo est.</l> 
Adeo nefas existimandum est ea scrutari, quae Deus
voluit esse celata! Verum ille non audiendi aut discendi
studio requirebat, sed refellendi; quia confidebat
neminem id posse dicere. Quasi vero ex hoc
putandum sit, non esse haec divinitus facta, quia quomodo
facta sint, non potest pervideri. An tu, si educatus
in domo fabrefacta et ornata, nullam umquam
fabricam vidisses, domum illam putasses non ab homine
esse aedificatam; quia, quomodo aedificetur,
ignorares? Idem profecto de domo quaereres, quod
nunc de mundo requiris; quibus manibus, quibus
<pb n="0305C"/>
ferramentis homo tanta esset opera molitus; maxime
si saxa ingentia, immensa caementa, vastas columnas,
<pb n="0306A"/>
opus totum sublime et excelsum videres, nonne haec
tibi humanarum virium modum viderentur excedere,
quia illa non tam viribus quam ratione atque artificio
facta esse nescires?</p>
<p>Quod si homo, in quo nihil perfectum est, tamen
plus efficit ratione, quam vires ejus exiguae patiantur,
quid est cur incredibile tibi esse videatur, cum
mundus dicitur factus a Deo, in quo, quia perfectus
est, nec sapientia potest habere terminum, nec fortitudo
mensuram? Opera ipsius videntur oculis. Quomodo
autem illa fecerit, ne mente quidem videtur:
quia, ut Hermes ait, mortale immortali, temporale
perpetuo, corruptibile incorrupto propinquare non
potest, id est propius accedere et intelligentia subsequi.
Et ideo terrenum adhuc animal rerum coelestium
<pb n="0306B"/>
perspectionem non capit, quia corpore quasi
custodia septum tenetur, quominus soluto ac libero
sensu cernat omnia. Sciat igitur quam inepte faciat,
qui res inenarrabiles quaerit. Hoc est enim modum
conditionis suae transgredi, nec intelligere, quousque
homini liceat accedere. Denique cum aperiret homini
veritatem Deus, ea sola scire nos voluit, quae
interfuit hominem scire ad vitam consequendam:
quae vero ad curiosam et profanam cupiditatem pertinebant,
reticuit, ut arcana essent. Quid ergo quaeris,
quae nec potes scire, nec si scias, beatior fias?
Perfecta est in homine sapientia, si et Deum esse
unum, et ab ipso esse facta universa cognoscat.</p>
</div2>

<div2>
        <head>CAPUT X. <hi>De mundo ejusque partibus, elementis et tempestatibus.</hi> </head>
<p>Nunc quoniam refutavimus eos qui de mundo et
<pb n="0307A"/>
de factore ejus 
<pb n="0307A"/> Deo aliter sentiunt quam veritas habet,
ad divinam mundi fabricam revertamur, de qua
in arcanis sanctae religionis litteris traditur. Fecit
igitur Deus primum omnium coelum, et in sublime
suspendit, quod esset sedes ipsius Dei conditoris.
Deinde terram fundavit, ac coelo subdidit, quam homo
cum caeteris animalium generibus incoleret. Eam voluit
humore circumflui, et contineri. Suum vero habitaculum
distinxit claris luminibus, et implevit, sole
scilicet, lunaeque orbe fulgenti, et astrorum micantium
splendentibus signis adornavit; tenebras autem,
quod est his contrarium, constituit in terra: nihil
enim per se continet luminis, nisi accipiat a coelo,
in quo posuit lucem perennem, et superos, et vitam
perpetuam, et contra in terra tenebras, et inferos,
<pb n="0307B"/>
et mortem. Tanto enim haec ab illis superioribus distant,
quantum mala a bonis, et vitia a virtutibus.
Ipsius quoque terrae binas partes contrarias inter se,
diversasque constituit, scilicet orientem, occidentemque:
ex quibus oriens Deo accensetur; quia ipse
luminis fons, et illustrator est rerum, et quod oriri
nos faciat ad vitam sempiternam. Occidens autem
conturbatae illi pravaeque menti adscribitur, quod
lumen abscondat, quod tenebras semper inducat, et
quod homines faciat occidere atque interire peccatis.
Nam sicut lux orientis est, in luce autem vitae ratio
versatur; sic occidentis tenebrae sunt: in tenebris
autem, et mors, et interitus continetur. Deinde alteras
partes eadem ratione dimensus est, meridiem ac
septentrionem; quae partes illis duabus societate
<pb n="0307C"/>
junguntur. Ea enim, quae est solis calore flagrantior,
proxima est, et cohaeret orienti. At illa, quae frigoribus
et perpetuo gelu torpet, ejusdem est cujus extremus
occasus. Nam sicut contrariae sunt lumini tenebrae,
<pb n="0308A"/>
ita frigus calori. Ut igitur calor lumini est
proximus, sic meridies orienti: ut frigus tenebris,
ita plaga est septentrionalis occasui. Quibus singulis
partibus suum tempus attribuit, ver scilicet orienti,
aestatem meridianae plagae; occidentis autumnus
est, septentrionis hyems. In his quoque duabus partibus,
meridiana et septentrionali, figura vitae et
mortis continetur: quia vita in calore est, mors in
frigore. Sicut autem calor ex igne est, ita frigus ex
aqua. Secundum harum partium dimensionem, diem
quoque fecit ac noctem, quae spatia, et orbes temporum
perpetuos ac volubiles, quos vocamus annos,
alterna per vices successione conficiant. Dies, quem
primus oriens subministrat, Dei sit necesse est, ut
omnia quaecumque meliora sunt. Nox autem, quam
<pb n="0308B"/>
occidens extremus inducit, ejus scilicet, quem Dei
esse aemulum diximus.</p>
<p>Quae duo etiam in hoc praescius futurorum Deus
fecit, ut ex iis, et verae religionis, et falsarum superstitionum
imago quaedam ostenderetur. Nam sicut
sol, qui oritur in diem, licet sit unus, unde solem
esse appellatum Cicero vult videri <note>(lib. II de Nat.
deorum)</note>, quod obscuratis sideribus, solus appareat,
tamen quia verum ac perfectae plenitudinis lumen
est, et calore potissimo, et fulgore clarissimo illustrat
omnia: ita in Deo, licet sit unus, et majestas,
et virtus, et claritudo perfecta est. Nox autem, quam
pravo illi antitheo dicimus attributam, ejus ipsius
multas et varias religiones per similitudinem demonstrat.
Quamvis enim stellae innumerabiles micare ac
<pb n="0308C"/>
radiare videantur; tamen, quia non sunt plena ac
solida lumina, nec caloris praeferunt quidquam, nec
tenebras multitudine sua vincunt. Duo igitur illa
principalia inveniuntur, quae diversam et contrariam
<pb n="0309A"/>
sibi habent postestatem; calor et humor: quae mirabiliter 
<pb n="0309A"/> 
Deus ad sustentanda et gignenda omnia excogitavit.
Nam cum virtus Dei sit in calore et igni, nisi ardorem
vimque ejus admixta humoris ac frigoris materia
temperasset, nec nasci quidquam nec cohaerere potuisset,
quin statim conflagratione interiret quidquid
esse coepisset. Unde et philosophi quidam et poetae discordi
concordia mundum constare dixerunt: sed rationem
penitus non videbant. Heraclitus ex igne nata esse
omnia dixit; Thales Milesius ex aqua. Uterque vidit
aliquid: sed erravit tamen uterque, quod alterutrum
si solum fuisset, neque aqua nasci ex igne potuisset,
neque rursus ignis ex aqua. Sed est verius, simul ex
utroque permisto cuncta generari. Ignis quidem permisceri
cum aqua non potest, quia sunt utraque inimica;
<pb n="0309B"/>
et si cominus venerint, alterutrum quod superaverit,
conficiat alterum necesse est: sed eorum
substantiae permisceri possunt. Substantia ignis,
calor est; aquae, humor. Recte igitur Ovidius:
<l>Quippe ubi temperiem sumpsere humorque calorque,</l>
<l>Concipiunt, et ab his oriuntur cuncta duobus:</l>
<l>Cumque sit ignis aquae pugnax, vapor humidus omnes</l>
<l>Res creat, et discors concordia foetibus apta est.</l> 

<pb n="0310A"/>
Alterum enim quasi masculinum elementum est, alterum
quasi foemininum; alterum activum, alterum
patibile. Ideoque a veteribus institutum est, ut sacramento
ignis et aquae nuptiarum foedera sanciantur,
quod foetus animantium calore et humore corporentur,
atque animentur ad vitam.</p>
<p>Cum enim constet omne animal ex anima et
corpore, materia corporis in humore est, animae
in calore: quod ex avium foetibus datur
scire, quos crassi humoris plenos nisi opifex calor
foverit, nec humor potest corporari, nec corpus animari.
Exulibus quoque ignis et aqua interdici solebat:
adhuc enim videbatur nefas, quamvis malos, tamen
homines supplicio capitis afficere. Interdicto igitur
usu earum rerum, quibus vita constat hominum, perinde
<pb n="0310B"/>
habebatur, ac si esset, qui eam sententiam
exceperat, morte mulctatus. Adeo ista duo elementa
prima sunt habita, ut nec ortum hominis, nec sine
his vitam crediderint posse constare. Horum alterum
nobis commune est cum caeteris animantibus, alterum
soli homini datum. Nos enim quoniam coeleste atque
immortale animal sumus, igne utimur, qui nobis in
<pb n="0311A"/>
argumentum immortalitatis datus est, quoniam ignis
e coelo est: cujus natura, quia mobilis est, et sursum
nititur, vitae continet rationem. Caetera vero animalia,
quoniam tota 
<pb n="0311A"/> sunt mortalia, tantummodo
aqua utuntur, quod est elementum corporale atque
terrenum. Cujus natura, quia mobilis est, ac deorsum
vergens, figuram mortis ostendit. Ideo pecudes,
neque in coelum suspiciunt, neque religiones sentiunt,
quoniam ab his usus ignis alienus est. Unde
autem, vel quomodo Deus haec duo principalia, ignem
et aquam, vel accenderit, vel eliquaverit, solus scire
potest qui fecit.</p>
</div2>

<div2>
        <head>CAPUT XI. <hi>De animantibus, homine, Prometheo, Deucalione, Parcis.</hi> </head>
<p>
          <pb n="0311B"/>Consummato igitur mundo, animalia varii generis,
dissimilibus formis, et magna et minora ut fierent,
imperavit. Et facta sunt bina; id est diversi sexus
singula: ex quorum foetibus, et aer, et terra, et maria
completa sunt. Deditque his omnibus generatim
Deus alimenta de terra, ut usui hominibus esse possent;
alia nimirum ad cibos, alia vero ad vestitum:
quae autem magnarum sunt virium, ut in excolenda
terra juvarent; unde dicta sunt jumenta. Ita rebus
omnibus mirabili descriptione compositis, regnum
<pb n="0312A"/>
sibi aeternum parare constituit, et innumerabiles animas
procreare, quibus immortalitatem daret. Tum
fecit ipsi sibi simulacrum sensibile, atque intelligens,
id est ad imaginis suae formam, qua nihil potest esse
perfectius: hominem figuravit ex limo terrae; unde
homo nuncupatus est, quod sit factus ex humo. Denique
Plato humanam formam esse ait; et Sibylla,
quae dicit:
<l> <foreign xml:lang="greek">Εἰκών ἐστ' ἄνθρωπος ἐμὴ, λόγον ὀρθὸν ἔχουσα.</foreign>
          </l>
        </p>
<p>De hac hominis fictione poetae quoque, quamvis
corrupte, tamen non aliter tradiderunt: namque hominem
de luto a Prometheo factum esse dixerunt.
Res eos non fefellit, sed nomen artificis. Nullas enim
litteras veritatis attigerant: sed quae prophetarum
<pb n="0312B"/>
vaticinio tradita, in sacrario Dei continebantur, ea
de fabulis et obscura opinione collecta et depravata,
ut veritas a vulgo solet variis sermonibus dissipata
corrumpi, nullo non addente aliquid ad quod audierat,
carminibus suis comprehenderunt; et hoc quidem
inepte, quod tam mirabile tamque divinum opificium
homini dederunt. Quid enim opus fuit hominem
de luto fingi, cum posset eadem ratione generari
qua ipse Prometheus ex Japeto natus est? qui si fuit
homo, generare hominem potuit, facere non potuit.
De diis autem illum non fuisse, poena ejus in Caucaso
<pb n="0313A"/>
monte declarat. 
<pb n="0313A"/> Sed neque patrem ipsius Japetum,
patruumque Titana quisquam deos nuncupavit, quia
regni sublimitas penes Saturnum solum fuit, per
quam divinos honores cum omnibus suis posteris
consecutus est. Multis argumentis hoc figmentum poetarum
coargui potest. Factum esse diluvium ad perdendam
tollendamque ex orbe terrae malitiam, constat
inter omnes. Idem enim et philosophi, poetae <note>(scil.
Ovid., I, Met.)</note>, scriptoresque rerum antiquarum loquuntur;
in eoque maxime cum prophetarum sermone
consentiunt. Si ergo cataclysmus ideo factus
est, ut malitia, quae per nimiam multitudinem increverat,
perderetur, quomodo fictor hominis Prometheus
fuit? cujus filium Deucalionem iidem ipsi ob
justitiam solum esse dicunt servatum. Quomodo unus
<pb n="0313B"/>
gradus, et una progenies, orbem terrae tam celeriter
potuit hominibus implere? Sed videlicet hoc quoque
sic corruperunt, ut illud superius; cum ignorarent,
in quo tempore cataclysmus sit factus in terra, et
quis ob justitiam meruerit, genere humano pereunte,
salvari, et quomodo, aut cum quibus servatus sit:
quae omnia propheticae litterae docent. Apparet ergo
falsum esse quod de opificio Promethei narrant.</p>
<p>Verum quia poetas dixeram <note>(scil. lib. I, cap. 11)</note> 
non omnino mentiri solere, sed figuris involvere, et
obscurare quae dicant, non dico esse mentitos, sed
<pb n="0314A"/>
primum omnium Promethea simulacrum hominis formasse
de pingui et molli luto, ab eoque primo natam
esse artem, et statuas, et simulacra fingendi; siquidem
Jovis temporibus fuit, quibus primum templa
constitui, et novi deorum cultus esse coeperunt. Sic
veritas fucata mendacio est; et illud, quod a Deo
factum ferebatur, homini, qui opus divinum imitatus
est, etiam coepit adscribi. Caeterum fictio veri ac vivi
hominis e limo Dei est. Quod Hermes quoque tradidit:
qui non tantum hominem ad imaginem Dei
factum esse dixit a Deo; sed etiam illud explanare
tentavit, quam subtili ratione singula quaeque in corpore
hominis membra formaverit, cum eorum nihil
sit quod non tantumdem ad usus necessitatem,
quantum ad pulchritudinem valeat. Id vero etiam
<pb n="0314B"/>
stoici, cum de providentia disserunt, facere conantur;
et secutus eos Tullius pluribus quidem locis.
Sed tamen materiam tam copiosam et uberem strictim
contingit; quam ego nunc idcirco praetereo, quia
nuper proprium de ea re librum ad Demetrianum
auditorem meum scripsi. Illud hoc loco praeterire
non possum, quod errantes philosophi quidam aiunt,
homines, caeteraque animalia sine ullo artifice orta
esse de terra; unde illud Virgilianum est:
<l rend="indent">Virumque</l>
<l>Terrea progenies duris caput extulit arvis.</l> 

<pb n="0315A"/>
Et ii maxime fuerunt in ea sententia qui esse providentiam
negant. Nam stoici animantium fabricam divinae
solertiae tribuunt. Aristoteles autem labore se 
<pb n="0315A"/> 
ac molestia liberavit, dicens semper mundum fuisse;
itaque et humanum genus, et caetera quae in eo sunt,
initium non habere, sed fuisse semper, ac semper
fore. Sed cum videamus singula quaeque animalia,
quae ante non fuerant, incipere esse, et esse desinere,
necesse est totum genus aliquando esse coepisse, et
aliquando desiturum esse, quia coeperit.</p>
<p>Omnia enim tribus temporibus contineri necesse
est, praeterito, praesenti, futuro. Praeteriti est origo,
praesentis substantia, futuri dissolutio. Quae omnia in
singulis hominibus apparent, et incipimus enim, cum
nascimur; et sumus, cum vivimus; et desinimus,
cum interimus. Unde etiam tres Parcas esse voluerunt;
<pb n="0315B"/>
unam, quae vitam hominibus ordiatur; alteram,
quae contexat; tertiam, quae rumpat ac finiat. In toto
autem genere hominum, quia solum praesens tempus
apparet, ex eo tamen et praeteritum, id est, origo
colligitur; et futurum, id est, dissolutio. Nam quoniam
est, apparet aliquando coepisse (esse enim nulla
res sine exordio potest); et quia coepit, apparet
quandoque desiturum. Nec enim potest id totum
esse immortale, quod ex mortalibus constat.
Nam sicut universi per singulos interimus,
fieri potest, ut aliquo casu omnes simul; vel sterilitate
<pb n="0316A"/>
terrarum, quae accidere particulatim solet; vel
pestilentia ubique diffusa, quae singulas urbes atque
regiones plerumque populatur; vel incendio in orbem
misso, quale jam fuisse sub Phaetonte dicitur; vel
diluvio aquarum, quale sub Deucalione traditur, cum
praeter unum hominem genus omne deletum est. Quod
diluvium si casu accidit, profecto potuit accidere, ut
et unus ille, qui superfuit, interiret. Si autem divinae
providentiae nutu, quod negari non potest, ad reparandos
homines reservatus est, apparet in Dei potestate
esse, vel vitam, vel interitum generis humani.
Quod si potest occidere in totum, quia per partes
occidit, apparet aliquando esse ortum; et ut fragilitas
initium, sic declarat et terminum. Quae si vera
sunt, non poterit defendere Aristoteles, quominus
habuerit et mundus ipse principium. Quod si Aristoteli
<pb n="0316B"/>
Plato et Epicurus extorquent, et Platoni et Aristoteli,
qui semper fore mundum putaverunt, licet
sint eloquentes, ingratis tamen idem Epicurus eripiet,
quia sequitur, ut habeat et finem. Sed haec in ultimo
libro pluribus. Nunc ad hominis originem recurramus.
</p>
      </div2>

<div2>
        <head>CAPUT XII. <hi>Quod animalia non sponte nata sint, sed dispositione divina, cujus fecisset nos conscios Deus, si scire expediret.</hi> </head>
<p>Aiunt certis conversionibus coeli, et astrorum motibus
<pb n="0317A"/>
maturitatem quamdam extitisse animalium serendorum;
itaque terram novam, semen genitale
retinentem, folliculos ex se quosdam in uterorum
similitudinem protulisse, de quibus Lucretius:
<l>Crescebant uteri terrae radicibus apti;</l>
 
<pb n="0317A"/> 
eosque, cum maturassent, natura cogente ruptos,
animalia tenera profudisse. Deinde terram ipsam humore
quodam, qui esset lacti similis, exuberasse,
eoque alimento animantes esse nutritas. Quomodo
igitur vim frigoris aut caloris ferre aut vitare potuerunt,
aut omnino nasci, cum sol exureret, frigus astringeret?
Non erant, inquiunt, in principio mundi
hyems nec aestas, sed perpetua temperies, et ver
aequabile. Cur ergo nihil horum fieri etiamnunc videmus?
Quia semel, aiunt, fieri necessarium fuit, ut
<pb n="0317B"/>
animalia nascerentur; postquam vero esse coeperunt,
concessa his facultate generandi, et terra parere desiit,
et temporis conditio mutata est. O quam facile
est mendacia redarguere! Primum, quod nihil potest
esse in hoc mundo, quod non sic permaneat, ut coepit.
Nec enim sol, et luna, et astra tunc non erant,
aut cum essent, meatus non habebant, ac non divina
moderatio, quae cursus eorum temperat et gubernat,
cum ipsis simul coeperit. Deinde quod si ita sit, ut
dicunt, providentiam esse necesse est; et in idipsum
incidunt, quod maxime fugiunt. Nondum enim natis
animalibus, aliquis utique providit, ut nascerentur, ne
orbis terrae desertus, atque incultus horreret. Ut autem
de terra sine officio parentum nasci possent, necesse
est magna ratione esse provisum; deinde ut
<pb n="0317C"/>
humor ille concretus de terra in varias imagines corporum
fingeretur; item ut e folliculis, quibus tegebantur,
accepta vivendi, sentiendique ratione, tamquam
ex alvo matrum profunderentur, mira inextricabilisque
provisio est. Sed putemus id quoque casu
accidisse: illa certe quae sequuntur, fortuita esse non
possunt; ut terra continuo lacte manaret, ut aeris
temperies esset aequalis. Quae si constat idcirco esse
<pb n="0318A"/>
facta, ut animalia recens edita, vel haberent alimentum,
vel non haberent periculum, necesse est, ut aliquis
divina nescio qua ratione providerit.</p>
<p>Quis autem potest providere, nisi Deus? Videamus
tamen an id ipsum, quod dictitant, fieri potuerit:
ut homines nascerentur e terra. Si consideret aliquis
quandiu, et quibus modis educetur infans, intelliget
profecto non potuisse terrigenas illos pueros sine
ullo educatore nutriri. Fuit enim necesse quampluribus
mensibus jacere projectos, donec confirmatis
nervis movere se, locumque mutare possent: quod
vix intra unius anni spatium fieri potest. Jam vide
utrumne infans eodem modo, et eodem loco quo est
effusus, jacere per multos menses valuerit, ac non
et humore illo terrae, quem alimenti gratia ministrabat,
<pb n="0318B"/>
et sui corporis purgamentis in unum mixtis
obrutus corruptusque moreretur. Itaque nullo modo
fieri potest, quin ab aliquo fuerit educatus; nisi
forte animalia omnia non tenera nata sunt, sed
excreta: quod ut dicerent, numquam venit illis in
mentem. Omnis ergo illa ratio impossibilis, et vana
est: si tamen ratio dici potest, qua id agitur ut nulla
sit ratio. Qui enim dicit omnia sua sponte esse nata,
nihilque divinae providentiae tribuit, hic profecto rationem
non asserit, sed evertit. Quod si neque quidquam
fieri sine ratione, neque nasci potest, apparet
divinam esse providentiam, cujus est proprium quod
dicitur ratio. Deus igitur rerum omnium machinator
fecit hominem. Quod Cicero, quamvis expers coelestium
litterarum, vidit tamen; qui libro de Legibus
<pb n="0318C"/>
primo hoc idem tradidit, quod prophetae, cujus verba
subjeci:  « Hoc animal providum, sagax, multiplex,
acutum, memor, plenum rationis et consilii, quem
vocamus hominem, praeclara quadam conditione generatum
esse a supremo Deo; solum est enim ex tot
animantium generibus atque naturis, particeps rationis
et cogitationis, cum caetera sint omnia expertia. » 
Videsne hominem, quamvis longe a veritatis
<pb n="0319A"/>
notitia remotum, tamen, quoniam imaginem sapientiae
tuebatur, intellexisse non nisi a Deo hominem
potuisse generari? Sed tamen divinis 
<pb n="0319A"/> opus est testimoniis,
ne minus humana sufficiant. Sibylla hominem
Dei opus esse testatur:
<l> <foreign xml:lang="greek">Ὃς μόνος ἐστὶ Θεὸς κτίστης ἀκράτητος ὑπάρχων,</foreign>
          </l>
<l> <foreign xml:lang="greek">Αὐτὸς δὲ ἐστήριξε τύπον μορφῆς μερόπωντε,</foreign>
          </l>
<l> <foreign xml:lang="greek">Αὐτὸς ἔμιξε φύσιν πάντων γενεῆς βιότοιο.</foreign>
          </l>
Eadem sanctae litterae continent. Deus ergo veri patris
officio functus est. Ipse corpus effinxit; ipse animam
qua spiramus infudit. Illius est totum, quidquid
sumus. Quomodo id fecerit, si nos oporteret scire,
docuisset, sicut docuit caetera quae cognitionem nobis,
et pristini erroris et veri luminis attulerunt.
</p>
      </div2>

<div2>
        <head>CAPUT XIII. <hi>Quare duo sexus in homine: quid sit mors ejus prima, quid secunda; et de primorum parentum culpa et poena.</hi> </head>
<p>Cum ergo marem ad similitudinem suam primum
finxisset, tum etiam foeminam configuravit ad ipsius
hominis effigiem, ut duo inter se permisti sexus propagare
sobolem possent, et omnem terram multitudine
opplere. In ipsius autem hominis fictione illarum
duarum materiarum, quas inter se diximus esse
contrarias, ignis et aquae, conclusit perfecitque rationem.
Ficto enim corpore, spiravit ei animam de
vitali fonte spiritus sui, qui est perennis, ut ipsius
<pb n="0320A"/>
mundi ex contrariis constantis elementis similitudinem
gereret. Constat enim ex anima et corpore, id
est, quasi e coelo et terra: quandoquidem anima, qua
vivimus, velut e coelo, oritur a Deo, corpus e terra,
cujus e limo diximus esse formatum.</p>
<p>Empedocles, quem nescias utrumne inter poetas,
an inter philosophos numeres, quia de rerum natura
versibus scripsit, ut apud Romanos Lucretius et Varro,
quatuor elementa constituit, id est, ignem, aerem,
aquam, et terram; fortasse Trismegistum secutus,
qui nostra corpora ex his quatuor elementis constituta
esse dixit a Deo: habere namque in se aliquid
ignis, aliquid aeris, aliquid aquae, aliquid terrae; et
neque ignem esse, neque aerem, neque aquam, neque
terram: quae quidem falsa non sunt. Nam terrae
<pb n="0320B"/>
ratio in carne est; humoris, in sanguine; aeris, in
spiritu; ignis, in calore vitali. Sed neque sanguis a
corpore secerni potest, sicut humor a terra; neque
calor vitalis a spiritu, sicut ignis ab aere: adeo rerum
omnium duo sola reperiuntur elementa, quorum
omnis ratio in nostri corporis fictione conclusa est.
Ex rebus igitur diversis ac repugnantibus homo factus
est, sicut ipse mundus ex luce ac tenebris, ex
vita et morte: quae duo inter se pugnare in homine
praecepit, ut si anima superaverit, quae ex Deo oritur,
sit immortalis, et in perpetua luce versetur; si
autem corpus vicerit animam, ditionique subjecerit,
sit in tenebris sempiternis, et in morte. Cujus non ea
<pb n="0321A"/>
vis est, ut injustas animas extinguat 
<pb n="0321A"/> omnino, sed ut
puniat in aeternum.</p>
<p>Eam poenam secundam mortem nominamus, quae
est et ipsa perpetua, sicut et immortalitas. Primam sic
definimus: Mors est naturae animantium dissolutio;
vel ita: Mors est corporis animaeque seductio. Secundam
vero sic: Mors est aeterni doloris perpessio;
vel ita: Mors est animarum pro meritis ad aeterna
supplicia damnatio. Haec mutas pecudes non attingit,
quarum animae non ex Deo constantes, sed ex
communi aere, morte solvuntur. In hac igitur societate
coeli atque terrae, quorum effigies in homine
expressa est, superiorem partem tenent ea quae sunt
Dei, anima scilicet, quae dominium corporis habet;
inferiorem autem ea quae sunt diaboli, corpus utique:
<pb n="0321B"/>
quod quia terrenum est, animae debet esse subjectum,
sicut terra coelo. Est enim quasi vasculum, quo
tamquam domicilio temporali spiritus hic coelestis
utatur. Utriusque officia sunt, ut hoc, quod est ex
coelo et Deo, imperet, illud vero, quod ex terra est
<pb n="0322A"/>
et diabolo, serviat. Quod quidem non fugit hominem
nequam Sallustium, qui ait: Sed omnis nostra
vis in animo et corpore sita est; animi imperio, corporis
servitio magis utimur. Recte, si ita vixisset, ut
locutus est. Servivit enim foedissimis voluptatibus,
suamque ipse sententiam vitae pravitate dissolvit.
Quod si anima ignis est, ut ostendimus <note>(supra, c. 10)</note>,
in coelum debet eniti, sicuti ignis, ne extinguatur,
hoc est ad immortalitatem, quae in coelo est. Et sicut
ardere, ac vivere non potest ignis, nisi aliqua pingui
materia teneatur, in qua habeat alimentum: sic animae
materia et cibus est sola justitia, qua tenetur ad
vitam. Post haec Deus hominem, qua exposuri ratione
generatum, posuit in paradiso <note>(Vid. Gen. II)</note>, id est,
in horto foecundissimo, et amoenissimo: quem in
<pb n="0322B"/>
partibus Orientis omni genere ligni arborumque consevit,
ut ex earum variis fructibus aleretur, expersque
omnium laborum, Deo patri summa devotione serviret.</p>
<p>Tum dedit ei certa mandata: quae si observasset,
<pb n="0323A"/>
immortalis maneret, 
<pb n="0323A"/> si transcendisset, morte afficeretur.
Id autem praeceptum fuit, ut ex arbore una,
quae erat in medio paradisi, non gustaret, in qua
posuerat intelligentiam boni et mali. Tum criminator
ille invidens operibus Dei, omnes fallacias et
calliditates suas ad decipiendum hominem intendit,
ut ei adimeret immortalitatem. Et primo mulierem
dolo illexit, ut vetitum cibum sumeret; et per eam
ipsi quoque homini persuasit, ut transcenderet Dei
legem. Percepta igitur scientia boni et mali, pudere
eum nuditatis suae coepit, absconditque se a facie
Dei, quod antea non solebat. Tum Deus ejecit hominem
de paradiso, sententia in peccatorem lata, ut
<pb n="0323B"/>
victum sibi labore conquireret, ipsumque paradisum
<pb n="0324A"/>
igni circumvallavit, ne homo posset accedere, donec
summum judicium faciat in terra, et justos viros
cultores suos in eumdem locum revocet, morte sublata;
sicut sacrae voces docent, et Sibylla Erythraea <note>(Vid. Theophil. ad Amphiloch., lib. II)</note>,
cum dicit:
<l> <foreign xml:lang="greek">Οἵ δὲ Θεὸν τιμῶντες ἀληθινὸν, ἄεναὸν γε</foreign>
          </l>
<l> <foreign xml:lang="greek">Ζωὴν κληρονομοῦσι, τὴν αἰῶνος χρόνον αὐτοὶ</foreign>
          </l>
<l> <foreign xml:lang="greek">Οἰκοῦντες παράδεισον ὁμῶς ἐριθηλέα κῆπον.</foreign>
          </l>
Verum quoniam haec extrema sunt, in extrema operis
hujus parte tractabimus. Nunc ea, quae prima sunt,
explicemus. Mors itaque secuta est hominem secundum
Dei sententiam; quod etiam Sibylla in carmine
<pb n="0324B"/>
suo docet, dicens:
<l>
<pb n="0325A"/> <foreign xml:lang="greek">Ἄνθρωπον πλασθέντα</foreign>
<pb n="0325A"/> <foreign xml:lang="greek">Θεοῦ παλάμαις ἐνὶ αὐταῖς</foreign>
          </l>
<l> <foreign xml:lang="greek">Ὅν κε πλάνησεν ὄφις δολίως, ἐπὶ μοῖραν ἀνελθεῖν</foreign>
          </l>
<l> <foreign xml:lang="greek">Τοῦ θανάτου, γνῶσίν τε λαβεῖν ἀγαθοῦ τε κακοῦ τε.</foreign>
          </l>
Sic facta hominis vita est temporaria: sed tamen
longa, quae in mille annos propagaretur. Quod divinis
litteris proditum, et per omnium scientiam publicatum
cum Varro non ignoraret, argumentari nisus est
cur putarentur antiqui mille annos victitasse. Ait
enim, apud Aegyptios pro annis menses haberi, ut
non solis per XII signa circuitus faciat annum, sed
luna, quae orbem illum signiferum 30 dierum spatio
lustrat: quod argumentum perspicue falsum est.
Nemo enim tunc millesimum annum transgressus est.
Nunc vero qui ad centesimum perveniunt, quod fit
saepissime, mille certe ac ducentis mensibus vivunt.
Et auctores idonei tradunt, ad centum et viginti annos
<pb n="0325B"/>
perveniri solere. Sed quia ignorabat Varro, cur
aut quando vita hominis esset diminuta, ipse diminuit;
cum sciret mille et quadringentis mensibus
posse vivere hominem.
</p>
      </div2>

<div2>
        <head> CAPUT XIV. <hi>De Noe vini inventore: qui primi scientiam astrorum habuerint, ac de ortu falsarum religionum.</hi> </head>
<p>Deus autem postea, cum videret orbem terrae malitia
et sceleribus oppletum, statuit humanum genus
diluvio perdere: set tamen ad multitudinem reparandam
delegit unum, quod, corruptis omnibus, singulare
justitiae supererat exemplum. Hic cum sexcentorum
esset annorum, fabricavit arcam, sicut praeceperat
ei Deus, in qua ipse, cum conjuge, ac tribus
filiis totidemque nuribus servatus est, cum aqua
universos montes altissimos operuisset. Deinde orbe
siccato, execratus injustitiam prioris saeculi Deus, ne
<pb n="0326B"/>
rursus longitudo vitae causa esset excogitandorum
malorum, paulatim per singulas progenies diminuit
hominis aetatem, atque in centum et viginti annis
metam collocavit, quam transgredi non liceret. Ille
<pb n="0327A"/>
vero, cum egressus esset ex arca, 
<pb n="0327A"/> ut sanctae litterae
docent, terram studiose coluit, atque vineam sua
manu sevit. Unde arguuntur qui auctorem vini Liberum
putant. Ille enim non modo Liberum, sed etiam
Saturnum, atque Uranum multis antecessit aetatibus.
Qua ex vinea cum primum fructum cepisset, laetus
factus, bibit usque ad ebrietatem, jacuitque nudus.
Quod cum vidisset unus ex filiis, cui nomen fuit
Cham, non texit patris nuditatem: sed egressus,
etiam fratribus indicavit. At illi sumpto pallio, intraverunt
aversis vultibus, patremque texerunt. Quae
cum facta recognovisset pater, abdicavit atque expulit
filium. At ille, profugus, in ejus terrae parte consedit,
quae nunc Arabia nominatur; eaque terra de
nomine ejus Chanaan dicta est, et posteri ejus Chananaei.
<pb n="0327B"/>
Haec fuit prima gens, quae Deum ignoravit;
quoniam princeps ejus et conditor cultum Dei a patre
<pb n="0328A"/>
non accepit, maledictus ab eo: itaque ignorantiam
divinitatis minoribus suis reliquit.</p>
<p>Ab hac gente, proximi quique populi, multitudine
increscente, fluxerunt. Ipsius autem patris posteri,
Hebraei dicti, penes quos religio Dei resedit. Sed et
ab his postea, multiplicato in immensum numero,
cum eos angustiae locorum suorum capere non possent,
tum adolescentes vel missi a parentibus, vel
sua sponte, cum rerum penuria cogeret, profugi, ad
quaerendas sibi novas sedes, huc atque illuc dispersi,
omnes insulas, et orbem totum replerunt; et a stirpe
sanctae radicis avulsi, novos sibi mores, ac instituta
pro arbitrio condiderunt. Sed omnium primi, qui
Aegyptum occupaverunt, coelestia suspicere atque
adorare coeperunt. Et quia neque domiciliis tegebantur
<pb n="0328B"/>
propter aeris qualitatem, nec ullis in ea regione
nubibus subtexitur coelum, cursus siderum, et
<pb n="0329A"/>
defectus 
<pb n="0329A"/> notaverunt, dum ea saepe venerantes, curiosius
atque liberius intuerentur. Postea deinde potentificas
animalium figuras, quas colerent, commenti
sunt, quibusdam prodigiis inducti: quorum mox auctores
aperiemus. Caeteri autem, qui per terram dispersi
fuerunt, admirantes elementa mundi, coelum,
solem, terram, male, sine ullis imaginibus ac templis
venerabantur, et his sacrificia in aperto celebrabant;
donec processu temporum, potentissimis regibus
templa et simulacra fecerunt; eaque victimis et odoribus
colere instituerunt; sic aberrantes a notitia
dei gentes esse coeperunt. Errant igitur, qui deorum
cultus ab exordio rerum fuisse contendunt, et priorem
esse gentilitatem, quam Dei religionem: quam
putant posterius inventam, quia fontem atque originem
<pb n="0329B"/>
veritatis ignorant. Nunc ad principium mundi
revertamur.
</p>
      </div2>

<div2>
        <head> CAPUT XV. <hi>De inquinatione angelorum, et duobus generibus daemonum.</hi> </head>
<p>Cum ergo numerus hominum coepisset increscere,
providens Deus ne fraudibus suis diabolus, cui ab
initio terrae dederat potestatem, vel corrumperet homines,
vel disperderet, quod in exordio fecerat, misit
angelos ad tutelam cultumque generis humani:
quibus quia liberum arbitrium erat datum, praecepit,
ante omnia, ne, terrae contagione maculati, substantiae
coelestis amitterent dignitatem. Scilicet id eos facere
prohibuit, quod sciebat esse facturos, ut veniam sperare
non possent. Itaque illos cum hominibus commorantes
dominator ille terrae fallacissimus consuetudine
<pb n="0330B"/>
ipsa paulatim ad vitia pellexit, et mulierum congressibus
inquinavit. Tum in coelum ob peccata, quibus
<pb n="0331A"/>
se immerserant, non recepti, ceciderunt in terram. Sic
eos diabolus ex angelis Dei suos fecit satellites, ac ministros.
Qui autem sunt ex his procreati, quia neque
angeli, neque homines fuerunt, 
<pb n="0331A"/> sed mediam quamdam
naturam gerentes <note>(Vid. S. Aug. de Civit. Dei,
lib. VIII, cap. 14)</note>, non sunt ad inferos recepti, sicut
in coelum parentes eorum. Ita duo genera daemonum
facta sunt, unum coeleste, alterum terrenum. Hi
sunt immundi spiritus, malorum, quae geruntur, auctores,
quorum idem diabolus est princeps. Unde
Trismegistus illum <foreign xml:lang="greek">δαιμονιάρχεν</foreign> vocat. Daemonas autem
grammatici dictos aiunt, quasi <foreign xml:lang="greek">δαήμονας,</foreign> id est,
peritos, ac rerum scios, hos enim putant deos esse.
Sciunt illi quidem futura multa <note>(Vid. S. Aug. de Civitate
Dei, lib. IX, cap. 20)</note>, sed non omnia, quippe
quibus penitus consilium Dei scire non liceat: et ideo
<pb n="0331B"/>
solent responsa in ambiguos exitus temperare. Eos
poetae et sciunt esse daemonas, et loquuntur. Hesiodus
ita tradit:
<l>
<pb n="0332A"/> <foreign xml:lang="greek">Οἱ μὲν δαίμονές εἰσι Διὸς μεγάλου διὰ βουλὰς,</foreign>
          </l>
<l> <foreign xml:lang="greek">Ἐσθλοὶ, ἐπιχθόνιοι, φύλακες θνητῶν ἀνθρώπων.</foreign>
          </l>
        </p>
<p>Quod idcirco dictum est, quoniam custodes eos
humano generi Deus miserat: sed ipsi, cum sint
perditores hominum, custodes tamen se videri volunt,
ut ipsi colantur, et Deus non colatur. Philosophi
quoque de his disserunt. Nam Plato etiam naturas
eorum in Symposio exprimere conatus est. Et
Socrates esse circa se assiduum daemona loquebatur,
qui sibi puero adhaesisset, cujus arbitrio et nutu sua
vita regeretur. Magorum quoque ars omnis ac potentia
horum aspirationibus constat, a quibus invocati,
visus hominum praestigiis obcaecantibus fallunt;
ut non videant ea quae sunt, et videre se putent
illa quae non sunt. Hi, ut dico, spiritus contaminati
<pb n="0332B"/>
ac perditi per omnem terram vagantur, et solatium
perditionis suae perdendis hominibus operantur. Itaque
omnia insidiis, fraudibus, dolis, erroribus complent;
adhaerent enim singulis hominibus, et omnes
<pb n="0333A"/>
ostiatim domos occupant, ad sibi geniorum nomen 
<pb n="0333A"/> 
assumunt: sic enim latino sermone daemonas interpretantur.
Hos in suis penetralibus consecrant: his
quotidie merum profundunt; et scientes, daemonas
venerantur, quasi terrestre deos, et quasi depulsores
malorum, quae ipsi faciunt et irrogant. Qui quoniam
sunt spiritus tenues, et incomprehensibiles, insinuant
se corporibus hominum, et occulte in visceribus
operati, valetudinem vitiant, morbos citant, somniis
animos terrent, mentes furoribus quatiunt, ut
homines his malis cogant ad eorum auxilia decurrere.
</p>
      </div2>

<div2>
        <head> CAPUT XVI. <hi>Daemones nihil posse in eos qui in fide solidati sunt.</hi> </head>
<p>Quarum omnium fallaciarum ratio expertibus veritatis
obscura est. Prodesse enim eos putant, cum
nocere desinunt, qui nihil aliud possunt quam nocere.
Dicat fortasse aliquis, colendos esse ergo, ne
noceant, siquidem possunt nocere. Nocent illi quidem,
sed iis, a quibus timentur, quos manus Dei
potens et excelsa non protegit, qui profani sunt a
sacramento veritatis. Justos autem, id est cultores
Dei, metuunt, cujus nomine adjurati de corporibus
excedunt: quorum verbis, tanquam flagris verberati,
non modo daemonas se esse confitentur, sed etiam
nomina sua edunt, illa, quae in templis adorantur,
<pb n="0335A"/>
et quod plerumque coram cultoribus suis faciunt; 
<pb n="0335A"/> 
non utique in opprobrium religionis et honoris sui,
quia nec Deo per quem adjurantur, nec justis, quorum
voce torquentur, mentiri possunt. Itaque maximis,
saepe ululatibus editis, verberari se et ardere, et jam
jamque exire proclamant: tantum habet Dei cognitio
ac justitia potestatis! Cui ergo nocere possunt, nisi
iis, quos habent in sua potestate? Denique affirmat
eos Hermes, qui cognoverint Deum, non tantum ab
incursibus daemonum tutos esse, verum etiam ne fato
quidem teneri. <foreign xml:lang="greek">Μία</foreign> inquit, <foreign xml:lang="greek">φυλακὴ εὐσέβεια· εὐσεβοῦς
γὰρ ἀνθρώπου οὐ δαίμων κακὸς, οὔτε εἰμαρμένη κρατεῖ.
Θεὸς γὰρ ῥύεται τὸν εὐσεβῆ ἐκ παντὸς κακοῦ· τὸ γὰρ
ἓν καὶ μόνον ἐν ἀνθρώποις ἐστὶν ἀγαθὸν εὐσέβεια.</foreign> Quid sit
autem <foreign xml:lang="greek">εὐσέβεια,</foreign> alio loco his verbis testatur, dicens:
<pb n="0336A"/> <foreign xml:lang="greek">ἡ γὰρ εὐσέβεια γνῶσίς ἐστι τοῦ Θεοῦ.</foreign>
 Asclepius quoque
auditor ejus, eamdem sententiam latius explicavit in
illo sermone perfecto, quem scripsit ad regem. Uterque
vero daemonas esse affirmat inimicos et vexatores
hominum; quos ideo Trismegistus <foreign xml:lang="greek">ἀγγέλους
πονηροὺς</foreign> appellat: adeo non ignoravit ex coelestibus
depravatos, terrenos esse coepisse.</p>
</div2>

<div2>
        <head>CAPUT XVII. <hi>Astrologiam, aruspicinam et similes artes esse daemonum inventa.</hi> </head>
<p>Eorum inventa sunt astrologia, et aruspicina, et
auguratio, et ipsa quae dicuntur oracula, et necromantia,
et ars magica, et quiquid praeterea malorum
exercent homines, vel palam, vel occulte. Quae
<pb n="0337A"/>
omnia per se falsa sunt, ut Sibylla Erythraea testatur:
<l>. . . . . . <foreign xml:lang="greek">Ἐπεὶ πλάνα</foreign>
<pb n="0337A"/> <foreign xml:lang="greek">πάντα τάδ' ἐστίν,</foreign>
          </l>
<l> <foreign xml:lang="greek">Ἃπερ ἄφρονες ἀνδρες ἐρευνῶσι κατ' ἦμαρ.</foreign>
          </l>
Sed iidem ipsi auctores praesentia sua faciunt, ut vera
esse credantur. Ita hominum credulitatem mentita divinitate
deludunt, quod illis verum aperire non expedit.
Hi sunt qui imagines, et simulacra fingere
docuerunt; qui, ut hominum mentes a cultu veri
Dei averterent, et fictos mortuorum regum vultus,
et ornatos exquisita pulchritudine statui consecrarique
fecerunt, et illorum sibi nomina, quasi personas
aliquas, induerunt. Sed eos magi, et ii quos vere
maleficos vulgus appellat, cum artes suas execrabiles
exercent, veris suis nominibus cient, illis coelestibus,
quae in litteris sanctis leguntur. Hi porro incesti
<pb n="0337B"/>
ac vagi spiritus, ut turbent omnia, et errores
humanis pectoribus offundant, serunt ac miscent
falsa cum veris. Ipsi enim coelestes multos esse finxerunt,
unumque omnium regem Jovem; eo quod
multi sunt spiritus angelorum in coelo, et unus parens
ac dominus omnium Deus: sed veritatem mentitis
nominibus involutam ex oculis abstulerunt.</p>
<p>Nam Deus, ut principio docui <note>(Scil. lib. I, cap. 6)</note>,
neque nomine, cum solus sit, eget; neque angeli,
cum sint immortales, dici se deos aut patiuntur, aut
<pb n="0338A"/>
volunt: quorum unum solumque officium est, servire
nutibus Dei, nec omnino quidquam nisi jussu
facere. Sic enim mundum regi a Deo dicimus, ut a
rectore provinciam: cujus apparitores nemo socios
esse in regenda provincia dixerit, quamvis illorum
ministerio res geratur. Et hi tamen possunt aliquid
praeter jussa rectoris, per ipsius ignorantiam, quae
est conditionis humanae. Ille autem praeses mundi, et
rector universi, qui scit omnia, cujus divinis oculis
nihil septum est, solus habet rerum omnium cum
filio potestatem; nec est in angelis quidquam, nisi
parendi necessitas. Itaque nullum sibi honorem tribui
volunt, quorum omnis honor in Deo est. Illi autem,
qui desciverunt a Dei ministerio, quia sunt veritatis
inimici, et praevaricatores Dei, nomen sibi et
cultum deorum vindicare conantur; non quo ullum
<pb n="0338B"/>
honorem desiderent (quis enim perditis honor est?),
nec ut Deo noceant, cui noceri non potest: sed ut
hominibus, quos nituntur a cultu et notitia verae majestatis
avertere, ne immortalitatem adipisci possint,
quam ipsi sua nequitia perdiderunt. Offundunt itaque
tenebras, et veritatem caligine obducunt, ne dominum,
ne patrem suum norint; et ut illiciant facile, in
templis se occulunt, et sacrificiis omnibus praesto
adsunt, eduntque saepe prodigia, quibus obstupefacti
homines, fidem commodent simulacris divinitatis ac
<pb n="0339A"/>
numinis. Inde est, quod ab augure 
<pb n="0339A"/> lapis novacula incisus
est; quod Juno Veiensis migrare se Romam
velle respondit; quod Fortuna muliebris periculum
denuntiavit; quod Claudiae manum navis secuta est;
quod in sacrilegos et Juno nudata, et Locrensis Proserpina,
et Ceres Milesia vindicavit; et Hercules de
Appio, et Jupiter de Atinio, et Minerva de Caesare.
Hinc, quod serpens urbem Romam pestilentia liberavit
Epidauro accersitus. Nam illuc <foreign xml:lang="greek">δαιμονιάρχης</foreign> ipse
in figura sua sine ulla dissimulatione perlatus est;
siquidem legati ad eam rem missi, draconem secum
mirae magnitudinis advexerunt.</p>
<p>In oraculis autem vel maxime fallunt, quorum
praestigias profani a veritate intelligere non possunt:
ideoque ab illis attribui putant, et imperia, et victorias,
<pb n="0339B"/>
et opes, et eventus prosperos rerum; denique
ipsorum nutu saepe rempublicam periculis imminentibus
liberatam: quae pericula, et responsis denuntiaverunt,
et sacrificiis placati averterunt. Sed omnia
ista fallaciae sunt. Nam cum dispositiones Dei praesentiant,
quippe qui ministri ejus fuerunt, interponunt
<pb n="0340A"/>
se in his rebus, ut quaecumque a Deo vel facta
sunt, vel fiunt, ipsi potissimum facere, aut fecisse
videantur. Et quoties alicui populo vel urbi, secundum
Dei statutum boni quid impendet, illi se id facturos
vel prodigiis, vel somniis, vol oraculis pollicentur,
si sibi templa, si honores, si sacrificia tribuantur:
quibus datis, cum illud acciderit, quod
necesse est, summam sibi pariunt venerationem.
Hinc templa devoventur, et novae imagines consecrantur,
mactantur greges hostiarum. Sed cum haec
facta sunt, nihilominus tamen et vita, et salus eorum
qui haec fecerint, immolantur. Quoties autem pericula
impendent, ob aliquam ineptam et levem causam
se profitentur iratos: sicut Juno Varroni, quod
formosum puerum intensa Jovis ad excuvias tenendas
<pb n="0340B"/>
collocarat; et ob hanc causam Romanum nomen apud
Cannas pene deletum est. Quod si Juno alterum Ganymedem
verebatur, cur juventus Romana luit poenas?
Vel si dii tantummodo duces curant, caeteram
multitudinem negligunt, cur Varro solus evasit, qui
<pb n="0341A"/>
hoc fecit, et Paulus, 
<pb n="0341A"/> qui nihil meruit, occisus est?
Videlicet nil tunc Romanis accidit
<l>. . . . . Fatis Junonis iniquae,</l>
cum Annibal duos exercitus populi Romani, et astu,
et virtute confecit. Nam Juno audere non poterat,
aut Carthaginem defendere, ubi arma ejus et currus
fuit, aut Romanis nocere, quia
<l>. . . . . Progeniem Trojano a sanguine duci</l>
<l>Audierat, Tyrias olim quae verteret arces.</l>
        </p>
<p>Sed illorum sunt isti lusus, qui sub nominibus
mortuorum delitescentes, viventibus plagas tendunt.
Itaque sive illud periculum, quod imminet vitari potest,
videri volunt id placati avertisse; sive non potest,
id agunt, ut propter illorum contemptum accidisse
videatur. Ita sibi apud homines, qui eos
<pb n="0341B"/>
nesciunt, auctoritatem, ac timorem pariunt. Hac
versutia, et his artibus, notitiam veri ac singularis
Dei apud omnes gentes inveteraverunt. Suis enim
vitiis perditi, saeviunt, et grassantur, ut perdant. Idcirco
etiam humanas hostias excogitaverunt ipsi hostes
humani generis, ut quam multas devorarent animas.
</p>
      </div2>

<div2>
        <head>CAPUT XVIII. <hi>De Dei patientia et ultione, daemonum cultu, et falsis religionibus.</hi> </head>
<p>Dicet aliquis: Cur Ergo Deus haec fieri patitur,
nec tam malis succurrit erroribus? Ut mala cum bonis
pugnent; ut vitia sint adversa virtutibus; ut
habeat alios, quos puniat; alios, quos honoret. Ultimis
enim temporibus statuit de vivis ac mortuis
<pb n="0341C"/>
judicare: de quo judicio mihi erit in ultimo libro
<pb n="0342A"/>
disputatio. Differt ergo, donec veniat temporum finis,
quo effundat iram suam in potestate ac virtute coelesti,
sicut
<l>. . . . . . Vatum praedicta piorum</l>
<l>Terribili monitu horrificant.</l> 
Nunc autem patitur homines errare, -et adversum
se quoque impios esse, ipse justus, et mitis,
et patiens. Nec enim fieri potest, ut non is, in
quo perfecta sit virtus, sit etiam perfecta patientia.
Unde quidam putant, ne irasci quidem Deum omnino,
quod affectibus, qui sunt perturbationes animi, subjectus
non sit; quia fragile est omne animal quod
afficitur et commovetur. Quae persuasio veritatem,
atque religionem funditus tollit. Sed seponatur interim
locus hic nobis de ira Dei disserendi, quod et
<pb n="0342B"/>
uberior est materia, et opere proprio <note>(Scil lib. deIra
Dei)</note> latius exequenda. Illos ergo nequissimos spiritus
quisquis veneratus fuerit, et secutus, neque coelo,
neque luce potietur, quae sunt Dei: sed in illa decidet,
quae in distributione rerum attributa esse ipsi malorum
principii disputavimus; in tenebras scilicet,
et inferos, et suplicium sempiternum.</p>
<p>Docui religiones deorum triplici modo vanas esse:
uno, quod simulacra ista, quae coluntur, effigies sint
hominum mortuorum; esse autem perversum et incongruens,
ut simulacrum hominis a simulacro Dei
colatur: colit enim quod est deterius et imbecillius;
tum inexpiabile facinus esse, deserere viventem, ut
defunctorum monimentis servias, qui nec vitam, nec
lucem dare cuiquam possunt, qua ipsi carent; nec esse
<pb n="0342C"/>
alium quemquam Deum, praeter unum, cujus judicio
<pb n="0343A"/>
ac potestati omnis anima subjecta sit. Altero, 
<pb n="0343A"/> quod
ipsae imagines sacrae, quibus inanissimi homines serviunt,
omni sensu carent, quoniam terra sint. Quis
autem non intelligat, nefas esse rectum animal curvari,
ut adoret terram? quae idcirco pedibus nostris
subjecta est, ut calcanda nobis, non adoranda sit,
qui sumus ideo excitati ex ea, statumque sublimem
praeter caeteras animantes accepimus, ut non revolvamur
deorsum, nec hunc coelestem vultum projiciamus
ad terram; sed oculos eo dirigamus, quo illos
naturae suae conditio dixerit, nihilque aliud adoremus,
nihil colamus, nisi solius artificis parentisque
nostri unicum numen: qui propterea hominem rigidum
figuravit, ut sciamus, nos ad superna et coelestia
provocari. Tertio, quod spiritus, qui praesunt ipsis
<pb n="0343B"/>
religionibus, condemnati et abjecti a Deo, per terram
volutentur: qui non tantum nihil praestare cultoribus
suis possint, quoniam rerum potestas penes unum est,
verum etiam mortiferis eos illecebris et erroribus
perdant; quoniam hoc illis quotidianum sit opus,
tenebras hominibus obducere, ne quaeratur ab illis
verus Deus. Non igitur colendi sunt, quia sententiae
Dei subjacent. Est enim piaculum maximum, addicere
se potestati eorum, quibus, si justitiam sequare, potentior
esse possis, et eos adjuratione divini nominis
expellere, ac fugare. Quod si apparet, religiones istas
tot modis esse vanas, quibus docui, manifestum est
<pb n="0344A"/>
eos qui vel mortuis supplicant, vel terram venerantur,
vel spiritibus impuris animas suas mancipant,
rationem hominum non tenere, eosque impietatis ac
sceleris sui supplicia pensuros, qui rebelles adversus
parentem generis humani Deum, susceptis inexpiabilibus
sacris fas omne violaverint.
</p>
      </div2>

<div2>
        <head>CAPUT XIX. <hi>De simulacrum et terrenarum rerum cultu.</hi> </head>
<p>Quicumque igitur sacramentum hominis tueri, rationemque
naturae suae nititur obtinere, ipse se ab
humo suscitet, et erecta mente oculos suos tendat
in coelum: non sub pedibus quaerat Deum, nec a
vestigiis suis eruat quod adoret (quia quidquid homini
subjacet, infra hominem sit necesse est); sed
<pb n="0344B"/>
quaerat in sublimi, quaerat in summo; quia nihil potest
homine majus esse, nisi quod fuerit supra hominem;
Deus autem major est homine; supra ergo,
non infra est, nec in ima potius, sed in summa regione
quaerendus est. Quare non est dubium quin
religio nulla sit, ubicumque simulacrum est. Nam
si religio ex divinis rebus est, divini autem nihil est,
nisi in coelestibus rebus; carent ergo religione simulacra,
quia nihil potest esse coeleste in ea re, quae
fit ex terra. Quod quidem de nomine ipso apparere
sapienti potest. Quidquid enim simulatur, id falsum
sit necesse est; nec potest unquam veri nomen accipere,
<pb n="0345A"/>
quod veritatem fuco et imitatione mentitur.
Si autem omnis imitatio, non res potissimum seria,
sed quasi ludus ac jocus est, 
<pb n="0345A"/> non religio in simulacris,
sed mimus religionis est. Praeferendum est igitur
verum omnibus falsis: calcanda terrena, ut coelestia
consequamur. Ita enim res se habet, ut quisquis
animam suam, cujus origo de coelo est, ad
inferna et ima prostraverit, eo cadat quo se ipse
dejecerit. Ideoque oportet rationis, ac status sui memorem,
non nisi ad superna niti semper, ac tendere.
Quod qui fecerit, hic plane sapiens, hic justus,
hic homo, hic denique coelo dignus judicabitur; quem
suns parens non humilem, nec ad terram more quadrupedum
abjectum, sed stantem potius, ac rectum,
sicut eum fecit, agnoverit.</p>
</div2>

<div2>
        <head>CAPUT XX. <hi>De philosophis, deque veritate.</hi> </head>
<p>Peracta est igitur (ni fallor) magna et difficilis
<pb n="0346A"/>
suscepti operis portio; et majestate coelesti suggerente
nobis dicendi facultatem, inveteratos depulimus
errores. Nunc vero major nobis, ac difficilior
cum philosophis proposita luctatio est: quorum
summa doctrina et eloquentia, quasi moles aliqua
mihi opponitur. Nam ut illic ( <hi>id est, in</hi> secundo libro)
multitudine, ac prope consensu omnium gentium
premebamur; ita hic auctoritate praestantium
omni genere laudis virorum. Quis autem nesciat, plus
esse momenti in paucioribus doctis, quam in pluribus
imperitis? Sed non est desperandum, istos quoque
de sententia, Deo ac veritate ducibus, posse depelli:
nec tam pertinaces fore arbitror, ut clarissimum
solem sanis ac patentibus oculis videre se negent.
Modo illud verum sit, quod ipsi solent profiteri,
studio investigandae veritatis se teneri, efficiam
<pb n="0346B"/>
profecto, ut quaesitam veritatem diu, et aliquando
inventam esse credant, et humanis ingeniis inveniri
non potuisse fateantur.
</p>
</div2>
</body>
  </text>
</TEI>