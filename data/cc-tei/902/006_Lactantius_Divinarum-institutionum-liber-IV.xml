<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Divinarum institutionum liber IV</title>
              <author ref="http://viaf.org/viaf/100198064">Lactantius<date>250-325</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 6</title>
           <idno>Lactan.DiInLiI4</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM. <hi>De priore hominum religione, et quomodo error transfusus sit in omnem aetatem, ac de septem Graeciae sapientibus.</hi> </head>
<p>Cogitanti mihi, Constantine imperator, et cum
<pb n="0449A"/>
animo meo saepe reputanti 
<pb n="0449A"/> priorem illum generis humani
statum, et mirum pariter, et indignum videri
solet, quod unius saeculi stultitia religiones varias suscipientis,
deosque multos esse credentis, in tantam
subito ignorationem sui ventum est, ut ablata ex oculis
veritate, neque religio Dei veri neque humanitatis ratio
teneretur, hominibus non in coelo summum bonum
quaerentibus, sed in terra. Quam ob causam profecto
saeculorum veterum mutata felicitas est. Coeperunt
enim, relicto parente et constitutore omnium Deo,
insensibilia digitorum suorum figmenta venerari. Quae
pravitas quid effecerit, aut quid malorum attulerit,
res ipsa declarat. Aversi namque a summo bono,
quod ideo beatum ac sempiternum est, quia videri,
tangi, comprehendi non potest, et a virtutibus ei
bono congruentibus, quae sunt aeque immortales, ad
<pb n="0449B"/>
hos corruptos et fragiles deos lapsi, et studentes iis
rebus, quibus solum corpus ornatur, alitur, delectatur,
mortem sibi perpetuam cum diis et cum bonis
corporalibus quaesierunt; quia morti corpus omne
subjectum est. Insecuta est igitur hujusmodi religiones
injustitia et impietas, sicuti fuerat necesse.
Desierunt enim vultus suos in coelum tollere: sed
deorsum mentes hominum depressae, terrenis ut religionibus,
sic etiam bonis inhaerebant. Secutum est
dissidium generis humani, et fraus, et nefas omne;
quia spretis aeternis atque incorruptis bonis, quae
sola debent ab homine concupisci, temporalia et
brevia maluerunt, majorque hominibus ad malum
fides fuit, qui pravum recto, quia praesentius fuerat
<pb n="0449C"/>
praetulerunt.</p>
<p>Sic humanam vitam prioribus saeculis in clarissima
<pb n="0450A"/>
luce versatam caligo ac tenebrae comprehenderunt;
et quod huic pravitati congruens erat, postquam sublata
sapientia est, tum demum sibi homines sapientum
nomen vendicare coeperunt. Tum autem nemo
sapiens vocabatur, cum omnes erant. Utinamque
nomen illud aliquando publicum, quamvis ad paucos
redactum, tamen vim suam retineret. Possent enim
fortasse pauci illi vel ingenio, vel auctoritate, vel assiduis
hortamentis liberare populum vitiis et erroribus.
Sed adeo in totum sapientia occiderat, ut ex
ipsa nominis arrogantia nullum eorum, qui vocarentur,
appareat fuisse sapientem. Et tamen prius,
quam haec philosophia, quae dicitur esse, inveniretur,
septem fuisse traduntur, qui primi omnium, quia de
rebus naturalibus quaerere ac disputare sunt ausi,
<pb n="0450B"/>
sapientes haberi appellarique meruerunt.</p>
<p>O miserum calamitosumque saeculum, quo per orbem
totum septem soli fuerunt, qui hominum vocabulo
cierentur; nemo enim potest jure dici homo,
nisi qui sapiens est. Sed si caeteri omnes, praeter
ipsos, stulti fuerunt, ne illi quidem sapientes, quia
nemo sapiens esse vere judicio stultorum potest.
Adeo ab his abfuit sapientia, ut ne postea quidem increscente
doctrina, et multis magnisque ingeniis in
id ipsum semper intentis, potuerit perspici veritas
et comprehendi. Nam post illorum septem sapientum
gloriam, incredibile est, quanto studio inquirendae
veritatis Graecia omnis exarserit. Ac primum, nomen
ipsum sapientiae arrogans putaverunt, seque non sapientes,
sed studiosos sapientiae vocaverunt. Quo
<pb n="0450C"/>
facto, et illos, qui temere sapientum sibi nomen asciverant,
erroris stultitiaeque damnaverunt, et se
<pb n="0451A"/>
quoque ipsos ignorantiae, quam quidem non diffitebantur.
Nam ubicumque rerum natura ingeniis eorum
quasi manus opposuerat, 
<pb n="0451A"/> ne rationem possent
aliquam reddere, testificari solebant, nihil scire se,
nihil cernere. Unde multo sapientiores inveniuntur,
qui se aliqua ex parte viderunt, quam illi qui se sapere
crediderant.</p>
</div2>

<div2>
        <head>CAPUT II. <hi>Ubi quaerenda sit sapientia; quare Pythagoras et Plato non accesserunt ad Judaeos.</hi> </head>
<p>Quare, si neque illi fuere sapientes, qui sunt appellati,
neque posteriores, qui non dubitaverunt insipientam
confiteri: quid superest, nisi ut alibi sit
quaerenda sapientia, quando non est, ubi quaerebatur,
<pb n="0451B"/>
inventa? Quid autem putemus fuisse causae, cur
tot ingeniis totque temporibus summo studio et labore
quaesita non reperiretur; nisi quod eam philosophi
extra fines suos quaesierunt? Qui quoniam peragratis
et exploratis omnibus, nusquam ullam sapientiam
comprehenderunt, et alicubi esse illam necesse est;
<pb n="0452A"/>
apparet, illic potissimum esse quaerendam, ubi stultitiae
titulus apparet; cujus velamento Deus, ne
arcanum sui divini operis in propatulo esset, thesaurum
sapientiae ac veritatis abscondit. Unde equidem
soleo mirari, quod cum Pythagoras et postea
Plato, amore indagandae veritatis accensi, ad Aegyptios,
et Magos, et Persas usque penetrassent, ut
earum gentium ritus et sacra cognoscerent (suspicabantur
enim, sapientiam in religione versari) ad Judaeos
tamen non accesserint, penes quos tunc solos
erat, et quo facilius ire potuissent. Sed aversos esse
arbitror divina providentia, ne scire possent veritatem;
quia nondum fas erat alienigenis hominibus religionem
Dei veri justitiamque notescere. Statuerat
enim Deus, appropinquante ultimo tempore, ducem
<pb n="0452B"/>
magnum coelitus mittere, qui eam perfido <note>(Vid.
Matth. XXI)</note> ingratoque populo ablatam, exteris
gentibus revelaret. Qua de re in hoc libro aggrediar
disputare, si prius ostendero, sapientiam cum religione
sic cohaerere, ut divelli utrumque non possit.</p>
</div2>

<div2>
        <head> CAPUT III. <hi>Sapientia et religio divelli non possunt; necessarium est ut naturae Dominus sit uniuscujusque pater.</hi> </head>
<p>Deorum cultus, ut in priore libro docui, non habet
sapientiam, non modo quia divinum animal hominem
terrenis fragilibusque substernit, sed quia nihil ibi
disseritur, quod proficiat ad mores excolendos vitamque
formandam: nec habet inquisitionem aliquam
veritatis, sed tantummodo ritum colendi, qui
non officio mentis, 
<pb n="0453A"/> sed ministerio corporis constat.
Et ideo non est illa religio vera judicanda; quia
nullis justitiae virtutisque praeceptis erudit efficitque
meliores. Ita philosophia, quia veram religionem, id
est summam pietatem non habet, non est vera sapientia.
Nam si divinitas, quae gubernat hunc mundum,
<pb n="0453B"/>
incredibili beneficentia genus hominum sustentat,
et quasi paterna indulgentia fovet, vult profecto
gratiam sibi referri, et honorem dari: nec constare
homini ratio pietatis potest, si coelestibus beneficiis
extiterit ingratus; quod non est utique sapientis.
Quoniam igitur, ut dixi, philosophia et religio deorum
disjuncta sunt, longeque discreta, si quidem
alii sunt professores sapientiae, per quos utique
ad deos non aditur, alii religionis antistites, per
quos sapere non discitur; apparet, nec illam esse
veram sapientiam, nec hanc religionem. Idcirco
nec philosophia potuit veritatem comprehendere,
nec religio deorum rationem sui, qua caret, reddere.
Ubi autem sapientia cum religione inseparabili
<pb n="0453C"/>
nexu cohaeret, utrumque verum esse necesse
est; quia et in colendo sapere debemus, id est scire,
quid nobis et quomodo sit colendum, et in sapiendo
colere, id est re et actu, quod scierimus, implere.</p>
<p>Ubi ergo sapientia cum religione conjungitur? Ibi
scilicet, ubi Deus colitur unus; ubi vita et actus
omnis ad unum caput et ad unam summam refertur;
<pb n="0454A"/>
denique iidem sunt doctores sapientiae, qui et Dei
sacerdotes. Nec tamen moveat quemquam, quia saepe
factum est, et fieri potest, ut philosophus aliquis
deorum suscipiat sacerdotium: quod cum fit, non
tamen conjungitur philosophia cum religione; sed et
philosophia inter sacra cessabit, et religio, quando
philosophia tractabitur. Illa enim religio muta est,
non tantum, quia mutorum est, sed quia ritus ejus
in manu et digitis est, non in corde, aut lingua, sicut
nostra quae vera est. Idcirco et in sapientia religio,
et in religione sapientia est. Ergo non potest segregari;
quia sapere nihil aliud est, nisi Deum verum
justis ac piis cultibus honorare. Multorum autem
deorum cultus non esse secundum naturam, etiam
hoc argumento colligi potest et comprehendi: Omnem
Deum, qui ab homine colitur, necesse est inter
<pb n="0454B"/>
solemnes ritus et precationes patrem nuncupari, non
tantum honoris gratia, verum etiam rationis; quod
et antiquior est homine, et quod vitam, salutem, victum
praestat, ut pater. Itaque et Jupiter a precantibus
pater vocatur, et Saturnus, et Janus, et Liber,
et caeteri deinceps; quod Lucilius in deorum concilio
irridet:
<l>Ut nemo sit nostrum, quin pater optimu'  divum;</l>
<l>Ut Neptunu'  pater, Liber, Saturnu'  pater, Mars,</l>
<l>Janu' , Quirinu'  pater, nomen dicatur ad unum.</l> 
Quod si natura non patitur, ut sint unius hominis
multi patres (ex uno enim procreatur) ergo deos
etiam multos colere contra naturam est, contraque
pietatem.</p>
<p>
          <pb n="0454C"/>Unus igitur colendus est, qui potest vere pater nominari.
Idem etiam dominus sit necesse est; quia
sicut potest indulgere, ita etiam coercere. Pater ideo
appellandus est, quia nobis multa et magna largitur:
dominus ideo, quia castigandi ac puniendi habet
maximam potestatem. Dominum vero eumdem esse,
qui sit pater, etiam juris civilis ratio demonstrat.
<pb n="0455A"/>
Quis enim poterit filios educare, nisi habeat in eos
domini potestatem? 
<pb n="0455A"/> Nec immerito paterfamilias dicitur,
licet tantum filios habeat: vindelicet nomen patris
complectitur etiam servos, quia familias sequitur,
et nomen familiae complectitur etiam filios, quia pater
antecedit: unde apparet eumdem ipsum, et patrem
esse servorum, et dominum filiorum. Denique et
filius manumittitur tamquam servus, et servus liberatus
patroni nomen accipit, tamquam filius. Quod si
propterea paterfamilias nominatur, ut appareat eum
duplici potestate praeditum, quia et indulgere debet,
quia pater est, et coercere, quia dominus; ergo idem
servus est, qui et filius; idem dominus, qui et pater.
Sicut igitur naturae necessitate non potest esse nisi
unus pater, ita nec dominus nisi unus; quid enim
<pb n="0455B"/>
faciat servus, si multi domini diversa imperaverint?
Ergo contra rationem contraque naturam sunt religiones
multorum deorum; siquidem nec patres multi
possunt esse, nec domini: deos autem et patres, et
dominos nuncupari necesse est.</p>
<p>Teneri ergo veritas non potest, ubi homo idem
multis patribus dominisque subjectus est, ubi animus
in multa dispersus, huc atque illuc divagatur. Nec
<pb n="0456A"/>
habere ullam firmitatem religio potest, quando certo
et stabili domicilio caret. Cultus igitur deorum veri
esse non possunt, eodem modo, quo matrimonium
dici non potest, ubi mulier una multos viros habet
sed haec aut meretrix, aut adultera nominabitur; a
qua enim pudor, castitas, fides abest, virtute careat
necesse est. Sic et religio deorum impudica est incesta,
quia fide caret, quia honos ille instabilis et
incertus, caput atque originem non habet.
</p>
      </div2>

<div2>
        <head>CAPUT IV. <hi>De sapientia itidem et religione, atque de jure patris et domini.</hi> </head>
<p>Quibus rebus apparet, quam inter se conjuncta sint
sapientia et religio: sapientia spectat ad filios,
quae exigit amorem; religio ad servos quae
<pb n="0456B"/>
exigit timorem. Nam sicut illi patrem diligere debent
et honorare, sic hi dominum colere ac vereri. Deus
autem, qui unus est, quoniam utramque personam
sustinet, et patris, et domini; et amare eum debemus,
quia filii sumus, et timere quia servi. Non potest
igitur nec religio a sapientia separari, nec sapientia
a religioni secerni; quia idem Deus est, qui et
intelligi debet, quod est sapientiae, et honorari, quod
<pb n="0457A"/>
est religionis. Sed sapientia praecedit, religio sequitur:
quia prius est, Deum scire, consequens, colere.
Ita in duobus nominibus una vis est, quamvis diversa
esse videatur. 
<pb n="0457A"/> Alterum enim positum est in sensu,
alterum in actu. Sed tamen similia sunt duobus rivis
ex uno fonte manantibus. Fons autem sapientiae et
religionis, Deus est: a quo hi duo rivi si aberraverint,
arescant necesse est; quem qui nesciunt, nec
sapientes esse possunt, nec religiosi.</p>
<p>Sic fit, ut philosophi, et qui deos colunt, similes
sint aut filiis abdicatis, aut servis fugitivis; quia neque
illi patrem quaerunt, neque hi dominum: et sicut
abdicati haereditatem patris non assequuntur, et
fugitivi impunitatem: ita neque philosophi immortalitatem
accipient, quae est regni coelestis haereditas,
<pb n="0457B"/>
id est summum bonum, quod illi maxime quaerunt,
neque cultores deorum poenam sempiternae mortis effugient,
quae est animadversio veri domini adversus
fugitivos suae majestatis ac nominis. Deum vero esse
patrem, eumdemque dominum, utrique ignoraverunt,
tam cultores deorum, quam ipsi sapientiae professores:
quia aut nihil omnino colendum putaverunt,
aut religiones falsas approbaverunt, aut, etiamsi vim
potestatemque summi Dei intellexerunt, ut Plato, qui
ait unum esse fabricatorem mundi Deum, et M. Tullius,
qui fatetur hominem praeclara quadam conditione
a summo Deo esse generatum; tamen ei debitum
cultum tamquam summo patri non reddiderunt, quod
erat consequens ac necessarium. Deos autem neque
patres, neque dominos esse posse, non tantum multitudo,
<pb n="0457C"/>
ut supra ostendi <note>( <hi>scil. cap. praeced.</hi> )</note>, sed etiam
ratio declarat: quia neque fictum esse a diis hominem
traditur, neque deos ipsos antecedere originem hominis
invenitur; siquidem fuisse in terra homines,
antequam Vulcanus, et Liber, et Apollo, et ipse Jupiter
nascerentur, apparet. Sed neque Saturno fictio
hominis, neque Coelo patri ejus assignari solet.</p>
<p>
          <pb n="0458A"/>Quod si nullus eorum, qui coluntur, formasse a
principio atque instituisse hominem traditur; nullus
igitur ex his pater hominis nuncupari potest, ita ne
Deus quidem. Ergo fas non est venerari eos a quibus
non sit homo generatus; quia neque a multis
generari potest. Unus igitur ac solus coli debet, qui
Jovem, qui Saturnum, qui Coelum ipsum, terramque
antecessit. Is enim necesse est hominem figuraverit,
qui ante hominem coelum terramque perfecit. Solus
pater vocandus est, qui creavit; solus dominus nuncupandus,
qui regit, qui habet vitae ac necis veram
et perpetuam potestatem; quem qui non adorat, et
insipiens servus est, qui dominum suum aut fugiat,
aut nesciat, et impius filius, qui suum verum patrem,
vel oderit, vel ignoret.</p>
</div2>

<div2>
        <head> CAPUT V. <hi>Oracula prophetarum sunt inspicienda; et de temporibus eorum, atque judicum et regum.</hi> </head>
<p>Nunc, quoniam docui sapientiam et religionem
non posse diduci, superest ut de ipsa religione ac sapientia
disseramus. Sentio quidem, quam sit difficilis
de rebus coelestibus disputatio: sed tamen audendum
est, ut illustrata veritas pateat, multique ab errore
atque interitu liberentur, qui eam sub velamine stultitiae
latentem aspernantur ac respuunt. Sed prius
quam incipiam de Deo et operibus ejus dicere, mihi
pauca de prophetis ante dicenda sunt, quorum testimoniis
nunc uti necesse est; quod in prioribus libris
ne facerem, temperavi. Ante omnia, qui veritatem
<pb n="0458C"/>
studet comprehendere, non modo intelligendis prophetarum
vocibus animum debet intendere, sed
etiam tempora, per quae quisque illorum fuerit, diligentissime
inquirere; ut sciat et quae futura praedixerint,
et post quos annos praedicta completa sint. Nec
difficultas in his colligendis inest ulla; testati sunt
enim sub quo quisque rege divini Spiritus fuerit passus
<pb n="0459A"/>
instinctum. Multique scriptos libros 
<pb n="0459A"/> de temporibus
ediderunt, initium facientes a propheta Moyse, qui
trojanum bellum septingentis fere annis antecessit.
Is autem, cum per annos quadraginta populum rexisset,
successorem habuit Jesum, qui septem et viginti
annis tenuit principatum.</p>
<p>Exinde sub Judicibus fuerunt per annos trecentos
septuaginta. Tum mutato statu, reges habere coeperunt:
quibus imperium tenentibus per annos quadringentos
quinquaginta usque ad Sedechiae regnum,
oppugnati a rege Babylonio, captique Judaei, diuturnum
servitium pertulerunt; donec septuagesimo post
anno eos Cyrus major terris ac sedibus suis redderet,
<pb n="0459B"/>
qui per idem tempus in Persas suscepit imperium,
<pb n="0460A"/>
quo Romae Tarquinius Superbus. Quare cum omnis
temporum series, et ex Judaicis, et ex Graecis Romanisque
historiis colligatur, etiam singulorum prophetarum
tempora colligi possunt; quorum sane ultimus
Zacharias fuit, quem constat sub Dario rege, secundo
anno regni ejus, octavo mense cecinisse. Adeo antiquiores
etiam Graecis scriptoribus prophetae reperiuntur.
Quae omnia eo profero, ut errorem suum sentiant,
qui Scripturam sacram coarguere nituntur,
tanquam novam et recens fictam, ignorantes ex quo
fonte sanctae religionis origo manaverit. Quod si quis
collectis perspectisque temporibus, fundamentum doctrinae
salubriter jecerit, et veritatem penitus comprehendet,
<pb n="0460B"/>
et errorem cognita veritate deponet.
</p>
      </div2>

<div2>
        <head> CAPUT VI. <hi>Deus omnipotentem genuit Filium; atque de eo testimonia Sibyllarum et Trismegisti.</hi> </head>
<p>Deus igitur machinator constitutorque rerum, sicuti
in secundo libro <note>(scilicet, cap. 9)</note> diximus,
antequam praeclarum hoc opus mundi adoriretur, 
<pb n="0461A"/> 
sanctum et incorruptibilem spiritam genuit, quem
Filium nuncuparet. Et quamvis alios postea innumerabiles
per ipsum creavisset, quos angelos dicimus,
hunc tamen solum primogenitum divini nominis appellatione
dignatus est, patria scilicet virtute ac majestate
pollentem. Esse autem summi Dei Filium, qui
sit potestate maxima praeditus, non tantum congruentes
in unum voces Prophetarum, sed etiam Trismegisti
praedicatio, et Sibyllarum vaticinia demonstrant.
<pb n="0461B"/>
Hermes in eo libro, qui <foreign xml:lang="greek">ὁ λόγος τέλειος</foreign> inscribitur, his
usus est verbis: <foreign xml:lang="greek">ὁ Κύριος καὶ τῶν πάντων ποιητὴς, ὃν
Θεὸν καλεῖν νενομίκαμεν, ἐπεὶ τὸν δεύτερον ἐποίησε θεὸν
ὁρατὸν καὶ αἰσθητὸν· αἰσθητὸν δέ φημι οὐ διὰ τὸ αἰσθέσθαι
αὐτὸν, περὶ γὰρ τούτου οὐκ ἔστι πότερον αὐτὸς
αἴσθοιτο, ἀλλ' ὅτι εἰς αἴσθησιν ὑποπέμπει καὶ εἰς νοῦν.
Ἐπεὶ τοῦτον ἐποίησε πρῶτον, καὶ μόνον, καὶ ἕνα, καλὸς
δέ αὐτῷ ἐφάνη, καὶ πληρέστατος πάντων τῶν ἀγαθῶν,</foreign>
<pb n="0462A"/> <foreign xml:lang="greek">ἡγίασέ τε καὶ πάνυ ἐφίλησεν ὤς ἴδιον τόκον.</foreign>
 Sibylla Erythraea
in carminis sui principio, quod a summo Deo
exorsa est, filium Dei Ducem et Imperatorem omnium
his versibus praedicat:
<l> <foreign xml:lang="greek">Παντοτρόφον κτίστην, ὅστις γλυκὺ πνεῦμ' ἐν ἅπασι</foreign>
          </l>
<l> <foreign xml:lang="greek">Κάττετο, χ' ἡγητῆρα Θεὸν πάντων ἐποίησε.</foreign>
          </l>
Et rursus in fine ejusdem carminis:
<l> <foreign xml:lang="greek">Ἄλλ' ὂν ἔδωκε Θεὸς πιστοῖς ἀνδράσσι γεραίρειν.</foreign>
          </l>
Et alia Sibylla praecipit hunc oportere cognosci:
 <foreign xml:lang="greek">Αὐτὸν σὸν γίνωσκε Θεὸν Θεοῦ υἱὸν ἐόντα.</foreign>
Videlicet ipse est Dei Filius, qui per Salomonem sapientissimum
regem divino spiritu plenum locutus
est ea quae subjecimus:  « Deus condidit me in initio
viarum suarum, in opera sua ante secula. Fundavit
me in principio, antequam terram faceret, et antequam
<pb n="0462B"/>
abyssos constitueret; priusquam prodirent
fontes aquarum: ante omnes colles genuit me Deminus;
fecit regiones, et fines inhabitabiles sub coelo.
Cum pararet coelum, aderam illi; et cum secerneret
suam sedem, cum super ventos faceret validas nubes,
et cum confirmatos poneret montes sub coelo: quando
fortia faciebat fundamenta terrae, eram penes
illum disponens. Ego eram, cui adgaudebat; quotidie
<pb n="0463A"/>
autem jucundabar ante faciem ejus, cum laetaretur
orbe perfecto. »  Idirco autem Trismegistus <foreign xml:lang="greek">δημιουργὸν
τοῦ Θεοῦ</foreign> 
<pb n="0463A"/> dixit, et Sibylla <foreign xml:lang="greek">σύμβουλον</foreign> appellat, quod
tanta sapientia et virtute sit instructus a Deo Patre,
ut et consilio ejus, et manibus uteretur in fabricatione
mundi.</p>
</div2>

<div2>
        <head>CAPUT VII. <hi>De nomine Filii; atque unde Jesus et Christus appellatur.</hi> </head>
<p>Fortasse quaerat aliquis hoc loco, quis sit iste
tam potens, tam Deo carus, et quod nomen habeat,
cujus prima nativitas non modo antecesserit mundum,
verum etiam prudentia disposuerit, virtute construxerit.
Primum scire nos convenit, nomen ejus ne Angelis
quidem notum esse, qui morantur in coelo, sed
<pb n="0463B"/>
ipsi soli, ac Deo Patri; nec ante id publicabitur,
ut est sanctis litteris traditum, quam dispositio Dei
fuerit impleta. Deinde nec enuntiari posse hominis
ore; sicut Hermes docet, haec dicens:</p>
<p>
          <pb n="0464A"/> <foreign xml:lang="greek">Αἰτία δὲ τούτου τοῦ αἰτίου ἡ τοῦ θείου ἀγαθοῦ βούλησις,
ἣ θεὸν προήνεγκεν, οὗ τὸ ὄνομα οὐ δύναται ἀνθρωπίνῳ
στόματι λαληθῆναι.</foreign>Et paulo post ad filium:</p>
<p> <foreign xml:lang="greek">Ἔστι τις, ὦ τέκνον, ἀπόῤῥητος λόγος σοφίας, ὅσιος περὶ
τοῦ μόνου κυρίου πάντων, καὶ προεννοουμένου Θεοῦ, ὃν
εἰπεῖν ὑπὲρ ἄνθρωπόν ἐστι.</foreign> Sed quamvis nomen ejus,
quod ei a principio pater summus imposuit, nullus
alius praeter ipsum sciat, habet tamen et inter Angelos
aliud vocabulum, et inter homines aliud. Jesus
quippe inter homines nominatur: nam Christus non
proprium nomen est, sed nuncupatio potestatis et
regni; sic enim Judaei reges suos appellabant. Sed
exponenda hujus nominis ratio est propter ignorantium
errorem, qui eum immutata littera Chrestum
<pb n="0464B"/>
solent dicere. Erat Judaeis ante praeceptum, ut sacrum
conficerent unguentum, quo perungi possent ii, qui
vocabantur ad sacerdotium, vel ad regnum. Et sicut
nunc Romanis indumentum purpurae insigne est regiae
<pb n="0465A"/>
dignitatis assumptae: sic illis unctio sacri unguenti
nomen ac potestatem regiam conferebat. Verum,
quoniam Graeci veteres <foreign xml:lang="greek">χρίεσθαι</foreign> dicebant ungi,
quod nunc <foreign xml:lang="greek">ἀλείφεσθαι,</foreign> sicut indicat Homericus versus
ille:
<l> <foreign xml:lang="greek">Αὐτοὺς δὲ δμωαί λοῦσαν, καὶ χρῖσαν ἐλαίῳ;</foreign>
          </l>
ob hanc rationem nos eum Christum nuncupamus,
id est, unctum, qui hebraice Messias dicitur. Unde
in quibusdam graecis scripturis, quae male de Hebraicis
interpretatae sunt, 
<pb n="0465A"/> <foreign xml:lang="greek">ἠλειμμένος</foreign> scriptum invenitur, <foreign xml:lang="greek">ἀπὸ τοῦ ἀλείφεσθαι.</foreign>
 Sed tamen utrolibet nomine
rex significatur: non quod ille regnum hoc terrenum
fuerit adeptus, cujus capiendi nondum tempus advenit;
sed quod coeleste ac sempiternum, de quo
<pb n="0465B"/>
disseremus in ultimo libro. Nunc vero de prima ejus
nativitate dicamus.</p>
</div2>

<div2>
        <head>CAPUT VIII. <hi>De ortu Jesu in spiritu et in carne; de spiritibus et testimoniis Prophetarum.</hi> </head>
<p>In primis enim testificamur, illum bis esse natum;
primum in spiritu, postea in carne. Unde apud Hieremiam
ita dicitur: Priusquam te formarem in utero,
<pb n="0466A"/>
novi te. Et item apud ipsum: Beatus qui erat, antequam
nasceretur; quod nulli alii contigit, praeter
Christum. Qui cum esset a principio Filius Dei, regeneratus
est denuo secundum carnem: quae duplex
nativitas ejus magnum intulit humanis pectoribus errorem,
circumfuditque tenebras etiam iis, qui verae
Religionis sacramenta retinebant. Sed nos id plane
dilucideque monstrabimus, ut amatores sapientiae
facilius ac diligentius instruantur. Qui audit Dei Filium
dici, non debet tantum nefas mente concipere,
ut existimet, ex connubio ac permistione foeminae
alicujus Deum procreasse, quod non facit nisi animal
corporale, mortique subjectum. Deus autem,
cum solus sit, cui permiscere se potuit? aut cum
esset tantae potestatis, ut quidquid vellet, efficeret,
<pb n="0466B"/>
utique ad creandum societate alterius non indigebat:
nisi forte existimabimus, Deum, sicut Orpheus putavit,
et marem esse et foeminam, quod aliter generare
nequiverit, nisi haberet vim sexus utriusque;
quasi aut ipse secum coierit, aut sine coitu non
potuerit procreare.</p>
<p>Sed et Hermes in eadem fuit opinione, cum dicit <foreign xml:lang="greek">αὐτοπάτορα, καὶ αὐτομήτορα.</foreign>
 Quod si ita esset,
ut a Prophetis pater dicitur, sic etiam mater diceretur.
<pb n="0467A"/>
Quomodo igitur procreavit? Primum nec sciri a
quoquam possunt, nec enarrari 
<pb n="0467A"/> opera divina: sed
tamen sanctae Litterae <note>(Sap. XVIII)</note>, docent, in quibus
cautum est, illum Dei Filium, Dei esse sermonem,
sive etiam rationem; itemque caeteros angelos Dei
spiritus esse. Nam sermo est spiritus cum voce aliquid
significante prolatus. Sed tamen quoniam spiritus
et sermo diversis partibus proferuntur, siquidem
spiritus naribus, ore sermo procedit, magna inter
hunc Dei Filium, et caeteros angelos differentia est.
Illi enim ex Deo taciti spiritus exierunt; quia non
ad doctrinam Dei tradendam, sed ad ministerium
creabantur. Ille vero cum sit et ipse spiritus, tamen
cum voce ac sono ex Dei ore processit, sicut verbum,
ea scilicet ratione, quia voce ejus ad populum
<pb n="0467B"/>
fuerat usurus; id est, quod ille magister futurus
esset
doctrinae Dei et coelestis arcani ad hominem proferendi:
quod ipsum primo locutus est, ut per eum
ad nos loqueretur, et ille vocem Dei ac voluntatem
nobis revelaret.</p>
<p>Merito igitur sermo et verbum Dei dicitur; quia
Deus procedentem de ore suo vocalem spiritum,
quem non utero, sed mente conceperat, inexcogitabili
quadam majestatis suae virtute ac potentia in effigiem,
quae proprio sensu ac sapientia vigeat, comprehendit,
et alios item spiritus suos in angelos
<pb n="0468A"/>
figuravit. Nostri spiritus dissolubiles sunt, quia mortales
sumus. Dei autem spiritus et vivunt, et manent,
et sentiunt; quia ipse immortalis est et sensus, et vitae
dator. Nostrae voces, licet aurae misceantur, atque
evanescant, tamen plerumque permanent litteris
comprehensae: quanto magis Dei vocem credendum
est, et manere in aeternum, et sensu ac virtute comitari,
quam de Deo patre, tamquam rivus de fonte
traduxerit. Quod si quis miratur, ex Deo Deum prolatione
vocis ac spiritus potuisse generari, si sacras
voces Prophetarum cognoverit, desinet profecto
mirari. Salomonem patremque ejus David potentissimos
reges fuisse, et eosdem prophetas, etiam iis
fortasse sit notum, qui divinas litteras non attigerunt;
quorum alterum, qui posterius regnavit, trojanae
<pb n="0468B"/>
urbis excidium centum et quadraginta annis
antecessit. Hujus pater divinorum scriptor hymnorum,
in Psalmo XXXII, sic ait: <hi>Verbo Dei coeli solidati sunt,
et spiritu oris ejus omnis virtus eorum.</hi> Item rursus in
Psalmo quadragesimo quarto: <hi>Eructavit cor meum
verbum bonum, dico ego opera mea regi.</hi> Contestans
videlicet, nulli alii opera Dei esse nota, nisi Filio
soli, qui est Verbum Dei, et quem regnare in perpetuum
necesse est. Item Salomon ipsum verbum Dei
esse demonstrat, cujus manibus opera ista mundi fabricata
sint. <hi>Ego,</hi> inquit, <hi>ex ore Altissimi prodivi ante
<pb n="0469A"/>
omnem creaturam; ego in coelis feci ut oriretur lumen
indeficiens, et nebula texi omnem terram. Ego in altis
habitavi, et thronus meus in columna nubis.</hi> Joannes
quoque ita tradidit 
<pb n="0469A"/> <note>(cap. I)</note>: <hi>In principio erat Verbum,
et Verbum erat apud Deum, et Deus erat Verbum. Hoc
fuit in principio apud Deum. Omnia per ipsum facta
sunt, et sine ipso factum est nihil.</hi> </p>
</div2>

<div2>
        <head>CAPUT IX. <hi>De Verbo Dei.</hi> </head>
<p>Sed melius Graeci <foreign xml:lang="greek">λόγον</foreign> dicunt, quam nos verbum,
sive sermonem; <foreign xml:lang="greek">λόγος</foreign> enim et sermonem significat,
et rationem, quia ille est, et vox, et sapientia Dei.
Hunc sermonem divinum ne philosophi quidem ignoraverunt.
Siquidem Zeno rerum naturae dispositorem
atque opificem universitatis <foreign xml:lang="greek">λόγον</foreign> praedicat, quem
<pb n="0469B"/>
et fatum, et necessitatem rerum, et Deum, et animum
Jovis nuncupat; ea scilicet consuetudine, qua
solent Jovem pro Deo accipere. Sed nihil obstant
verba, cum sententia congruat veritati. Est enim
spiritus Dei, quem ille animum Jovis nominavit.
Nam Trismegistus <note>(Trismeg. Pimand. cap. Ascl. 4)</note>,
qui veritatem pene universam nescio quomodo investigavit,
virtutem majestatemque verbi saepe descripsit,
sicut declarat superius illud exemplum,
quo fatetur esse ineffabilem quemdam sanctumque
sermonem, cujus enarratio modum hominis excedat.
Dixi de nativitate prima breviter, ut potui. Nunc de
secunda, quoniam controversia est in ea maxima,
latius disserendum est; ut veritatem scire cupientibus
lumen intelligentiae praeferamus.</p>
</div2>

<div2>
        <head> CAPUT X. <hi>De Jesu adventu; de Judaeorum casibus ac eorum regimine usque ad Passionem Dominicam.</hi> </head>
<p>In primis igitur scire homines oportet, sic a principio
<pb n="0470A"/>
processisse dispositionem summi Dei, ut esset
necesse, appropinquante saeculi termino, Dei
Filium descendere in terram, ut constitueret Deo
templum, doceretque justitiam: verumtamen non in
virtute Angeli, aut potestate coelesti, sed in figura
hominis, et conditione mortali, ut cum magisterio
functus fuisset, traderetur in manus impiorum,
mortemque susciperet, ut ea quoque per virtutem
domita, resurgeret, et homini, quem induerat,
quem gerebat, et spem vincendae mortis afferret, et
ad praemia immortalitatis admitteret. Hanc ergo
dispositionem ne quis ignoret, docebimus praedicta
esse omnia, quae in Christo videmus esse completa.
Nemo asseverationi nostrae fidem commodet; nisi
ostendero, Prophetas ante multam temporum seriem
praedicasse, fore aliquando ut filius Dei naceretur
<pb n="0470B"/>
sicut homo, et mirabilia faceret, et cultum
Dei per totam terram seminaret, et postremo patibulo
figeretur, et tertia die resurgeret. Quae omnia
cum probavero eorum ipsorum litteris, qui Deum
suum mortali corpore utentem violaverunt, quid
aliud obstabit, quominus veram sapientiam clarum
sit in hac sola Religione versari? Nunc a principio
totius sacramenti origo narranda est.</p>
<p>Majores nostri, qui erant principes Hebraeorum,
cum sterilitate atque inopia laborarent, transierunt
in Aegyptum rei frumentariae gratia, ibique diutius
commorantes, intolerabili servitutis jugo premebantur.
Tum misertus eorum Deus eduxit eos, ac
liberavit de manu regis Aegyptiorum post annos quadringentos
<pb n="0470C"/>
et triginta, duce Moyse, per quem postea
illis lex a Deo data est: in qua eductione ostendit
virtutem suae majestatis Deus. Trajecit enim populum
medio Mari Rubro, praecedente angelo, et
<pb n="0471A"/>
scindente aquam, 
<pb n="0471A"/> ut populus per siccum gradi posset,
quem verius (ut ait poeta)
<l>Curvata in montis faciem circumstetit unda.</l> 
Qua re audita, tyrannus Aegyptiorum cum magna
suorum manu insecutus, et mare adhuc patens temere
ingressus, coeuntibus aquis cum omni exercitu
deletus est. Hebraei vero ingressi in solitudinem
multa mirabilia viderunt. Nam cum sitim paterentur,
ictu virgae rupe percussa, prosiliit fons aquae, populumque
recreavit. Quo rursus esuriente, coelestis
alimenti pluvia descendit. Quin etiam coturnices in
castra eorum ventus invexit, ut non modo pane
<pb n="0471B"/>
coelesti, sed etiam instructioribus epulis saturarentur.
<pb n="0472A"/>
Pro his tamen divinis beneficiis honorem Deo
non reddiderunt, sed depulsa jam servitute, jam
siti fameque deposita, in luxuriam prolapsi, ad
profanos Aegyptiorum ritus animos transtulerunt.
Cum enim Moyses dux eorum ascendisset in montem <note>(Exod. XXXII)</note>,
atque ibi quadraginta diebus
moraretur, aureum caput bovis, quem vocant Apin,
quod eos in signo praecederet, figurarunt. Quo peccato
ac scelere offensus Deus, impium et ingratum
populum pro merito poenis gravibus affecit, et legi,
quam per Moysen dederat, subjugavit.</p>
<p>Postea vero cum in deserta quadam parte Syriae
<pb n="0472B"/>
consedissent, amiserunt vetus nomen Hebraei: et
<pb n="0473A"/>
quoniam princeps examinis 
<pb n="0473A"/> eorum Judas erat,
Judaei sunt appellati, et terra, quam incoluere,
Judaea. Et primo quidem non dominio regum subjecti
fuerunt: sed populo ac legi civiles Judices
praesidebant; non tamen in annum constituti sunt,
sicut romani consules, sed perpetua jurisdictione,
subnixi. Tum sublato Judicum nomine, potestas
regalis inducta est. Verum Judicibus regimen eorum
tenentibus, pravas religiones saepe susceperant;
atque offensus ab his Deus, toties eos alienigenis subjugabat,
<pb n="0474A"/>
donec rursus poenitentia populi mitigatus liberaret
eos servitute. Item sub regibus finitimorum bellis
ob delicta vexati, postremo capti, abductique Babylonem,
poenas impietatis suae gravi servitio pependerunt;
donec Cyrus veniret in regnum, qui statim
Judaeos restituit edicto. Exinde Tetrarchas habuerunt
usque ad Herodem, qui fuit sub imperio Tiberii
Caesaris; cujus anno quinto decimo, id est, duobus
Geminis Consulibus, ante diem decimam calendarum
aprilium Judaei Christum cruci affixerunt.
<pb n="0475A"/>
Hic rerum textus, 
<pb n="0475A"/> hic ordo in arcanis sanctarum
Litterarum continetur. Sed prius ostendam, qua de
causa in terram venerit Christus, ut fundamentum
divinae Religionis et ratio clarescat.</p>
</div2>

<div2>
        <head>CAPUT XI. <hi>De causa Incarnationis Christi.</hi> </head>
<p>Cum saepe Judaei praeceptis salutaribus repugnarent,
atque a divina lege dosciscerent, aberrantes
ad impios cultus deorum, tum Deus justos et electos
viros Spiritu sancto implebat, prophetas in media
plebe constituens, per quos peccata ingrati populi
verbis minacibus increparet, et nihilominus hortaretur
ad poenitentiam sceleris agendam, quam nisi egissent,
atque abjectis vanitatibus ad Deum suum rediissent,
fore, ut testamentum suum mutaret, id est,
<pb n="0475B"/>
haereditatem vitae immortalis ad exteras converteret
nationes, aliumque sibi populum fideliorem ex alienigenis
congregaret. Illi autem a prophetis increpati,
non modo verba eorum respuerunt, sed quod sibi
peccata exprobrarentur offensi, eos ipsos exquisitis
cruciatibus necaverunt: quae omnia divinae litterae
signata conservant. Dicit enim propheta Jeremias: <hi>Misi ad vos servos meos prophetas: ante lucem mittebam,
et non audiebatis me, neque intendebatis auribus
vestris, cum dicerem vobis:  « Convertatur unusquisque
<pb n="0476A"/>
a via sua mala, et a nequissimis affectionibus vestris, et
habitabitis in terra ista, quam dedi vobis et patribus
vestris a saeculo usque in saeculum. Nolite ambulare
post deos alienos ut serviatis eis, et ne incitetis me in
operibus manuum vestrarum, ad disperdendos vos. » </hi> 
Esdras etiam propheta, qui fuit ejusdem Cyri temporibus,
a quo Judaei sunt restituti, sic loquitur: <hi>Desciverunt
a te, et abjecerunt legem tuam post corpus
suum, et prophetas tuos interfecerunt, qui obtestabantur
eos ut reverterentur ad te.</hi> </p>
<p>Item Helias in libro <foreign xml:lang="greek">Βασιλεῶν</foreign> tertio <note>(cap. XIX)</note>: <hi>Aemulando aemulatus sum Domino Deo omnipotenti,
quia dereliquerunt te filii Israel, et altaria tua demolierunt,
et prophetas tuos interfecerunt gladio, et remansi
ego solitarius, et quaerunt animam meam auferre a me.</hi> 
Propter has illorum impietates abdicavit eos in perpetuum:
<pb n="0476B"/>
itaque desiit prophetas mittere ad eos. Sed
illum filium suum primogenitum, illum opificem rerum,
et consiliatorem suum delabi jussit e coelo, ut
religionem sanctam Dei transferret ad gentes, id est,
ad eos, qui Deum ignorabant; doceretque justitiam,
quam perfidus populus abjecerat; quod jampridem
denuntiaverat se esse facturum, sicut Malachias propheta
indicat, dicens: <hi>Non est mihi voluntas circa
vos, dicit Dominus, et sacrificium acceptum non habebo
ex manibus vestris; quoniam a solis ortu usque ad occasum
<pb n="0477A"/>
clarificabitur 
<pb n="0477A"/> nomen meum apud gentes.</hi> Item
David in psalmo XVII: <hi>Constitues me in caput gentium:
populus, quem non cognovi, serviet mihi.</hi> Esaias quoque
sic loquitur <note>( scil. ult. cap.)</note><hi>: Venio colligere omnes
gentes, et linguas, et venient, et videbunt claritatem
meam, et dimittam super eos signum, et mittam ex his
conservatos in gentes quae longe sunt, quae non audierunt
gloriam meam, et nuntiabunt claritatem meam in
gentes.</hi> Volens igitur Deus metatorem templi sui
mittere in terram <hi>
            <note>(Ezech. XLI, Apoc. XI)</note>,</hi> noluit eum
in potestate et claritate coelesti mittere, ut ingratus
in Deum populus in errorem maximum induceretur,
ac poenas pro facinoribus suis lueret, qui dominum
ac Deum suum non recepisset; quod olim prophetae
cecinerant, sic esse facturum. Esaias enim, quem ipsi
<pb n="0477B"/>
Judaei serra confectum crudelissime necaverunt, ita
dicit <note>(cap. 1)</note>: <hi>Audi coelum, et percipe auribus terra,
quoniam Dominus locutus est: Filios genui, et exaltavi;
ipsi autem spreverunt me. Agnovit bos possessorem
suum, et asinus praesepium domini sui; Israel autem
me non cognovit, et populus meus me non intellexit.</hi> </p>
<p>Hieremias quoque similiter ait <note>(cap. 8)</note>: <hi>Cognovit
tempus suum turtur et hirundo, et ruris passeres custodierunt
tempora introitus sui: populus autem meus non
cognovit judicium Domini. Quomodo dicitis, sapientes
sumus, et lex Domini nobiscum est? Incassum facta est
metatura; falsi scribae, et confusi sunt; sapientes trepidaverunt,
<pb n="0478A"/>
et capti sunt, quoniam verbum Domini reprobaverunt.</hi> 
Ergo (ut coeperam dicere) cum statuisset
Deus doctorem virtutis mittere ad homines, renasci
eum denuo in carne praecepit, et ipsi homini
similem fieri, cui dux, et comes, et magister esset
futurus. Sed tamen quoniam clemens est et pius erga
suos Deus, ad eos ipsos eum misit, quos oderat, ne
illis in perpetuum salutis viam clauderet; sed daret
his liberam facultatem sequendi Deum, ut et praemium
vitae adipiscerentur, si secuti fuissent, quod
plurimi eorum faciunt, atque fecerunt, et culpa sua
in poenam mortis incurrerent, si regem suum repudiassent.
Apud illos igitur, et ex eorum semine regenerari
eum jussit, ne, si fuisset alienigena, justam
possent excusationem de lege praetendere, quod eum
<pb n="0478B"/>
non suscepissent; simul, ut nulla omnino gens esset
in terra, cui spes immortalitatis negaretur.</p>
</div2>

<div2>
        <head>CAPUT XII. <hi>De Jesu ortu ex Virgine, de ejus Vita, Morte, et Resurrectione; atque de iis rebus testimonia Prophetarum.</hi> </head>
<p>Descendens itaque de coelo sanctus ille Spiritus Dei
sanctam Virginem, cujus utero se insinuaret, elegit.
At illa divino Spiritu hausto repleta concepit, et sine
ullo attactu viri repente virginalis uterus intumuit.
Quod si animalia quaedam vento et aura concipere
solere omnibus notum est, cur quisquam mirum
<pb n="0479A"/>
putet, cum spiritu Dei, cui facile est quidquid velit,
gravatam esse Virginem 
<pb n="0479A"/> dicimus? Quod sane incredibile
posset videri, nisi hoc futurum ante multa saecula
Prophetae cecinissent. Salomon ita dicit: <hi>Infirmatus
est uterus virginis, et accepit foetum, et gravata
est, et facta est in multa miseratione mater Virgo.</hi> Item
propheta Esaias, cujus verba sunt haec: <hi>Propter hoc
dabit Deus ipse vobis signum; Ecce Virgo accipiet in
utero, et pariet filium, et vocabitis nomen ejus Hemanuel.</hi> 
Quid hoc manifestius dici potest? Legebant ista
Judaei, qui eum negaverunt. Si quis nos haec fingere
arbitratur, ab his requirat, ab his potissimum sumat.
Satis firmum testimonium est ad probandam veritatem,
quod ab ipsis perhibetur inimicis. Hemanuel
autem nunquam vocitatus est, sed Jesus, qui latine
<pb n="0479B"/>
dicitur salutaris, sive salvator; quia cunctis gentibus
salutifer venit. Sed propheta declaravit hoc nomine,
quod Deus ad homines in carne venturus esset. Hemanuel
enim significat, nobiscum Deus; scilicet quia
illo per virginem nato, confiteri homines oportebat
Deum secum esse, id est, in terra, et in carne mortali.
Unde David in psalmo LXXXIV. Veritas, inquit,
de terra orta est; quia Deus, in quo veritas est, terrenum
corpus accepit, ut terrenis viam salutis aperiret.
Item Esaias ipse: <hi>Ipsi autem non crediderunt,
<pb n="0480A"/>
et exacerbaverunt spiritum sanctum, et conversus est eis
ad inimicitiam. Et ipse expugnavit, et recordatus est
dierum saeculi, qui suscitavit de terra pastorem ovium.</hi> </p>
<p>Quis autem futurus esset ille pastor, declaravit alio
loco, dicens: <hi>Exultent coeli desuper, et nubes induant
justitiam: aperiatur terra, et pullulet Salvatorem. Ego
enim Dominus Deus creavi eum.</hi> Salvator vero est, ut
supra diximus, Jesus. Sed et alio loco idem propheta
sic praedicavit: <hi>Ecce natus est nobis puer, et datus est
nobis filius: cujus imperium super humeros ejus; et vocatum
est nomen ejus, magni consilii nuntius.</hi> Idcirco
enim missus est a Deo Patre, ut universis gentibus,
quae sub coelo sunt, singularis et veri Dei sanctum
mysterium revelaret, ablatum perfido populo, qui
adversus Deum saepe deliquit. Daniel quoque similia
<pb n="0480B"/>
praelocutus est. <hi>Videbam,</hi> inquit, <hi>in visu noctis; et
ecce in nubibus coeli ut filius hominis veniens, et usque
ad vetustum dierum pervenit. Et qui assistebant, obtulerunt
eum, et datum est ei regnum, et honor, et imperium,
et omnes populi, tribus, linguae servient ei; et
potestas ejus aeterna, quae nunquam transibit, et regnum
ejus, quod non corrumpetur.</hi> Quomodo igitur
Judaei et confitentur, et sperant Christum Dei? qui
hunc idcirco reprobaverunt, quia ex homine natus
est. Nam cum ita sit a Deo constitutum, ut idem
<pb n="0481A"/>
Christus bis adveniat in terram, 
<pb n="0481A"/> semel, ut unum
Deum gentibus nuntiet, deinde rursus, ut regnet:
quomodo in secundum ejus adventum credunt, qui
in primum non crediderunt?</p>
<p>Atqui propheta utrosque adventus ejus paucis verbis
comprehendit. Ecce, inquit, in nubibus coeli ut
filius hominis veniens. Non dixit, ut filius Dei, sed
filius hominis, ut ostenderet, quod carne indui haberet
in terra, ut suscepta hominis figura, et conditione
mortali, doceret homines justitiam; et cum mandatis
Dei functus, veritatem gentibus revelasset, multaretur
etiam morte, ut inferos quoque vinceret ac
resignaret, atque ita demum resurgens, ad Patrem proficisceretur
in nube sublatus. Adjecit enim propheta,
et ait: Et usque ad antiquum dierum pervenit, et oblatus
<pb n="0481B"/>
est ei. Antiquum dierum appellavit Deum summum,
cujus aetas, et origo non potest comprehendi; quia
solus a saeculis fuit, et erit semper in saecula. Christum
autem post passionem ac resurrectionem ascensurum
esse ad Deum patrem, David in psalmo centesimo
nono contestatus est his verbis: <hi>Dixit Dominus
Domino meo, sede a dextris meis; quoadusque ponam
inimicos tuos suppedaneum pedum tuorum.</hi> Qui
propheta, cum rex esset, quem appellare dominum
suum posset, qui sederet ad dexteram Dei, nisi Christum
Filium Dei, qui est rex regum, et dominus dominorum?
Quod Esaias apertius ostendit dicens: <hi>Sic
dicit Dominus Deus Christo domino meo, cujus tenui
dexteram; obaudire ante eum gentes faciam, et fortitudinem
regum disrumpam. Aperiam ante illum portas,
<pb n="0481C"/>
et civitates non claudentur. Ego ante te ibo, et montes
deplanabo, et fores aereas conteram, et seras ferreas
confringam; et dabo tibi thesauros absconditos et invisibiles,
<pb n="0482A"/>
ut scias quia ego sum Dominus Deus, qui voco
nomen tuum, Deus Israel.</hi> Denique ob virtutem ac
fidem, quam Deo exhibuit in terra, datum est ei regnum,
et honor, et imperium; et omnes populi, tribus,
linguae, servient ei; et potestas ejus aeterna,
quae nunquam transibit, et regnum ejus non corrumpetur.
Quod quidem duobus modis intelligitur: quia
et nunc habet perpetuam potestatem, cum omnes
gentes, et omnes linguae nomen ejus venerantur, majestatem
confitentur, doctrinam sequuntur, virtutem
imitantur; habet imperium atque honorem, cum
omnes tribus terrae praeceptis ejus obtemperant: et
idem postea cum rursus advenerit in potestate ac
claritate, ut omnem animam judicet, et justos restituat
ad vitam, tunc vere totius terrae regimen obtinebit;
<pb n="0482B"/>
tunc sublato de rebus humanis omni malo,
aureum saeculum (ut poetae vocant), id est justum ac
pacificum tempus orietur. Sed haec uberius in ultimo
libro disseremus, cum de secundo adventu loquemur:
nunc de primo, ut coepimus, explicemus.</p>
</div2>

<div2>
        <head>CAPUT XIII. <hi>De Jesu Deo et homine; atque de eo prophetarum testimonia.</hi> </head>
<p>Summus igitur Deus ac parens omnium, cum religionem
suam transferre voluisset, doctorem justitiae
misit e coelo, ut novis cultoribus novam legem in eo
vel per eum daret: non sicut ante fecerat per hominem:
sed tamen nasci eum voluit tamquam hominem,
ut per omnia summo Patri similis existeret. Ipse
<pb n="0482C"/>
enim pater Deus, et origo, et principium rerum, quoniam
parentibus caret, <foreign xml:lang="greek">ἀπάτωρ</foreign> atque <foreign xml:lang="greek">ἀμήτωρ</foreign> a Trismegisto
verissime nominatur, quod ex nullo sit procreatus.
<pb n="0483A"/>
Idcirco etiam filium bis nasci oportuit, ut et
ipse fieret 
<pb n="0483A"/> <foreign xml:lang="greek">ἀπάτωρ</foreign> atque <foreign xml:lang="greek">ἀμήτωρ.</foreign> In prima enim nativitate
spiritali <foreign xml:lang="greek">ἀμήτωρ</foreign> fuit, quia sine officio matris a solo
Deo Patre generatus est. In secunda vero carnali <foreign xml:lang="greek">ἀπάτωρ</foreign>
fuit, quoniam sine patris officio virginali utero procreatus
est, ut mediam inter Deum et hominem substantiam
gerens, nostram hanc fragilem imbecillemque
naturam quasi manu ad immortalitatem posset educere.
Factus est et Dei filius per spiritum, et hominis per
carnem; id est, et Deus et homo. Dei virtus in eo ex
operibus, quae fecit, apparuit; fragilitas hominis, ex
passione quam pertulit: quam cur susceperit, paulo
post docebo. Interim et Deum fuisse, et hominem ex
utroque genere permistum, prophetis vaticinantibus
discimus. Esaias Deum fuisse testatur his verbis: <hi>Fatigata est Aegyptus, et negotiatio Aethiopum, et Sabaim:
<pb n="0483B"/>
viri alti ad te transgredientur, et tui erunt servi;
et post te ambulabunt vincti compedibus, et adorabunt
te, et in te precabuntur, quoniam in te Deus est, et non
alius Deus praeter te. Tu enim Deus es, et nesciebamus,
Deus Israel salvator. Confundentur, et reverebuntur
omnes, qui adversantur tibi, et cadent in confusionem.</hi> 
Item propheta Hieremias sic ait: <hi>Hic Deus
noster est, et non deputabitur alius absque illo, qui invenit
omnem viam prudentiae, et dedit eam Jacob puero
suo, et Israel dilecto sibi.</hi> Post haec in terris visus
est, et cum hominibus conversatus est.</p>
<p>Item David in psalmo XLIV: <hi>Thronus tuus Deus in
<pb n="0484A"/>
saecula saeculorum: virga aequitatis, virga regni tui. Dilexisti
justitiam, et odio habuisti injustitiam: propterea
unxit te Deus, Deus tuus oleo exultationis.</hi> Quo verbo
etiam nomen ostendit: siquidem (ut supra docui)
ab unctione appellatus est Christus. Deinde hominem
fuisse eumdem, Hieremias docet, dicens: <hi>Et homo
est; et quis cognovit eum?</hi> Item Esaias <note>(cap. 19, apud
LXX)</note>: <hi>Et mittet eis Deus hominem qui salvabit eos, et
judicans sanabit eos.</hi> Sed et Moyses in numeris ita
loquitur <note>(cap. XXIV)</note>: <hi>Orietur stella ex Jacob, et exurget
homo ex Israel.</hi> Propterea Milesius Apollo consultus,
utrumne Deus, an homo fuerit, hoc modo
respondit:
<l> <foreign xml:lang="greek">Θνητὸς ἔην κατὰ σάρκα, σοφὸς, τερατώδεσιν ἕργοις,</foreign>
          </l>
<l> <foreign xml:lang="greek">Ἀλλ' ὑπὸ χαλδαίων κριτῶν ὅπλοις συναλωθεὶς,</foreign>
          </l>
<l> <foreign xml:lang="greek">Γόμφοις καὶ σκολόπεσσι πικρὴν ἀνέτλησε τελευτήν.</foreign>
          </l>

<pb n="0484B"/>
Primo versu verum quidem dixit: sed argute consultorem
fefellit, sacramentum veritatis penitus nescientem.
Videtur enim negasse illum Deum. Sed cum fatetur
secundum carnem fuisse mortalem, quod etiam
nos praedicamus, consequens est, ut secundum spiritum
Deus fuerit, quod nos affirmamus. Quid enim
fuerat necesse carnis facere mentionem, cum satis
esset dicere fuisse mortalem? Sed veritate pressus,
negare non potuit quemadmodum res se haberet; sicut
illud, quod ait, fuisse sapientem.</p>
<p>Quid ad hoc, Apollo, respondes? Si sapiens est;
ergo doctrina ejus sapientia est, nec ulla alia, et sapientes,
<pb n="0485A"/>
qui sequuntur, nec ulli alii. Cur igitur vulgo
pro stultis, et vanis, et ineptis habemur, qui sectamur
magistrum, etiam ipsorum deorum confessione
sapientem? Nam quod ait, portentifica illum opera
fecisse, quo maxime divinitatis fidem meruit, assentiri
nobis jam videtur, cum dicit eadem, quibus nos
gloriamur. Sed colligit 
<pb n="0485A"/> se tamen, et ad daemoniacas
fraudes redit. Cum enim verum necessitate dixisset,
jam deorum ac sui proditor videbatur; nisi quod ab
eo veritas expresserat, mendacio fallente, celasset.
Ait ergo, illum fecisse quidem opera miranda, verum
non divina virtute, sed magica. Quid mirum, si hoc
Apollo veritatem ignorantibus persuasit, cum Judaei
quoque, cultores (ut videbantur) summi Dei, hoc
idem putaverint; cum ante oculos eorum quotidie
<pb n="0485B"/>
fierent illa miracula, quae eis Prophetae futura esse
praedixerant, nec tamen tantarum virtutum contemplatione
impelli potuerunt, ut Deum crederent, quem
videbant. Propterea David, quem praeter caeteros
Prophetas vel maxime legunt, in psalmo XXVII, sic
eos damnat: <hi>Redde illis retributionem eorum, quoniam
non intellexerunt in operibus Domini.</hi> Ex hujus
ipsius domo Christum generatum iri secundum carnem,
et ipse David, et alii Prophetae annuntiaverunt.
Apud Esaiam <note>(cap. XI)</note> ita scriptum est: <hi>Et erit in
die illa radix Jesse, et qui exurget principari in nationes:
in eum gentes sperabunt, et erit requies ejus in
honore.</hi> Et alio loco: <hi>Exiet virga de radice Jesse, et
<pb n="0485C"/>
flos de radice ejus ascendet, et requiescet super eum
<pb n="0486A"/>
Spiritus Dei, spiritus sapientiae et intellectus, spiritus
consilii et fortitudinis, spiritus scientiae et pietalis; et
implebit eum spiritus timoris Domini.</hi> Jesse autem fuit
pater David, ex cujus radice ascensurum esse florem
praelocutus est; eum scilicet, de quo Sibylla dicit <foreign xml:lang="greek">ἀνθήσει δ' ἂνθος καθαρόν.</foreign>
        </p>
<p>Item in <foreign xml:lang="greek">βασιλειῶν</foreign> libro secundo, propheta Nathan
missus est ad David volentem Deo templum fabricare;
et fuit verbum Domini ad Nathan dicens <hi>
            <note>(Vid. II
Reg., cap. 7)</note>. Vade, et dic servo meo David: Haec
dicit Dominus omnipotens; Non tu aedificabis mihi domum
ad inhabitandum: sed cum impleti fuerint dies tui,
et dormieris cum patribus tuis, suscitabo semen tuum
post te, et parabo regnum ejus. Hic aedificabit mihi domum
in nomine meo: et erigam thronum ejus usque
<pb n="0486B"/>
in saeculum; et ego ero ei in patrem, et ipse erit mihi in
filium, et fidem consequetur domus ejus, et regnum ejus
usque in saeculum.</hi> Sed haec ut Judaei non intelligerent,
illa fuit causa, quod Solomon filius David Deo templum
aedificavit, et civitatem, quam de suo nomine
Hierosolyma nuncupavit. Itaque ad ipsum, quae a
Propheta dicta sunt, retulerunt. Solomon autem ab
ipso patre suo imperii regimen accepit. Prophetae
vero de eo loquebantur, qui tum nasceretur, postquam
David cum patribus suis requievisset. Praeterea Solomonis
imperium perpetuum non fuit; annis enim
XL regnavit. Deinde quod nunquam filius Dei dictus
est, sed filius David; et domus quam aedificavit non
<pb n="0486C"/>
est fidem consecuta, sicut Ecclesia, quae est verum
<pb n="0487A"/>
templum Dei, quod non in parietibus est, sed in corde 
<pb n="0487A"/> 
ac fide hominum, qui credunt in eum, ac vocantur
fideles. Illud vero Solomonium templum, quia manu
factum est, manu cecidit. Denique pater ejus in
psalmo CXXVI, de operibus filii sui prophetavit hoc
modo: <hi>Si Dominus non aedificaverit domum, in vanum laboraverunt,
qui illam aedificaverunt: si Dominus non custodierit
civitatem, in vanum vigilavit, qui eam custodivit.</hi> 
</p>
      </div2>

<div2>
        <head>CAPUT XIV. <hi>De Jesu sacerdotio a Prophetis praedicto.</hi> </head>
<p>Quibus ex rebus apparet, prophetas omnes denuntiasse
de Christo, fore aliquando, ut ex genere David
corporaliter natus constitueret aeternum templum
Deo, quod appellatur Ecclesia, et universas gentes ad
<pb n="0487B"/>
religionem Dei veram convocaret. Haec est domus fidelis,
hoc immortale templum, in quo si quis non
sacrificaverit, immortalitatis praemium non habebit.
Cujus templi, et magni, et aeterni quoniam Christus
fabricator fuit, idem necesse est habeat in eo sacerdotium
sempiternum. Nec potest nisi per eum, qui
constituit templum, et ad aditum templi, et ad conspectum
Dei perveniri. David, in psalmo CIX, id
ipsum docet, dicens: <hi>Ante luciferum genui te. Juravit
Dominus, et non poenitebit eum: tu es sacerdos in aeternum
<pb n="0488A"/>
secundum ordinem Melchisedech.</hi> Item in <foreign xml:lang="greek">Βασιλειῶν</foreign>
libro primo <note>(cap. II)</note>: <hi>Et suscitabo mihi sacerdotem fidelem,
qui omnia, quae sunt in corde meo, faciat; et
aedificabo ei domum fidelem, et transibit in conspectu
meo omnibus diebus.</hi> Quis autem futurus esset, cui
Deus aeternum sacerdotium pollicebatur, Zacharias
etiam nomine posito apertissime docuit; sic enim
dixit: <hi>Et ostendit mihi Dominus Deus Jesum sacerdotem
magnum stantem ante faciem angeli Domini, et
diabolus stabat ad dextram ipsius, ut contradiceret ei.
Et dixit Dominus ad diabolum: Imperet Dominus in
te, qui elegit Hierusalem; et ecce titio ejectus ab igne:
et Jesus erat indutus vestimentis sordidis, et stabat ante
faciem angeli, et respondit, et dixit ad circumstantes
ante faciem ipsius, dicens: Auferte vestimenta sordida
<pb n="0488B"/>
ab eo, et induite eum tunica talari, et imponite cidarim
mundam super caput ipsius; et cooperuerunt eum vestimento,
et imposuerunt cidarim mundam super caput
ejus; et angelus Domini stabat, et testificabatur, ad
Jesum dicens: Haec dicit Dominis omnipotens: si in
viis meis ambulaveris, et praecepta mea servaveris, tu
judicabis domum meam, et dabo tibi, qui conversentur
in medio horum circumstantium. Audi itaque, Jesu sacerdos
magne.</hi> </p>
<p>Quis non igitur captos mentibus tum fuisse Judaeos
<pb n="0489A"/>
arbitretur, qui cum haec legerent, et audirent, nefandas
manus 
<pb n="0489A"/> Deo suo intulerunt? Atqui ab eo tempore,
quo Zacharias fuit, usque ad annum quintum decimum
imperii Tiberii Caesaris, quo Christus crucifixus est,
prope quingenti anni numerantur; siquidem Darii
et Alexandri adolevit aetate, qui fuerunt non multo
priusquam Tarquinius Superbus exactus est. Sed illi
rursus eodem modo falsi deceptique sunt, putantes
haec de Jesu esse dicta filio Nave, qui successor fuit
Moysi, aut de sacerdote Jesu filio Josedech: in quos
nihil congruit eorum, quae Propheta narravit. Non
enim sordidati illi umquam fuerunt, cum alter eorum
princeps potentissimus fuerit, alter sacerdos: aut
perpessi sunt aliquid adversi, ut tamquam titio ejectus
ex igne putarentur. Aut aliquando in conspectu
<pb n="0489B"/>
Dei et Angelorum steterunt, aut Propheta de praeteritis
loquebatur potius, quam de futuris. Locutus est
igitur de Jesu Filio Dei, ut ostenderet eum primo in
humilitate et carne esse venturum. Haec enim est vestis
sordida, ut pararet templum Deo, et sicut titio
igni ambureretur; id est, ab hominibus cruciamenta
perferret, et ad ultimum extingueretur. Titionem
enim vulgus appellat extractum foco torrem semiustum,
extinctum.</p>
<p>Quomodo autem, et cum quibus mandatis a Deo
miteretur in terram, declaravit Spiritus Dei per Prophetam,
docens futurum, ut cum voluntatem summi
Patris fideliter et constanter implesset, acciperet judicium,
atque imperium sempiternum. Si in viis
meis, inquit, ambulaveris, et praecepta mea servaveris,
tu judicabis domum meam. Quae fuerint viae
<pb n="0489C"/>
Dei, et quae praecepta ejus, nec ambiguum, nec obscurum
<pb n="0490A"/>
est. Deus enim cum videret malitiam et falsorum
deorum cultus per orbem terrae ita invaluisse,
ut jam nomen ejus ex hominum memoria fuisset pene
sublatum (siquidem Judaei quoque, quibus solis arcanum
Dei creditum fuerat, relicto Deo vivo, ad colenda
figmenta irretiti daemonum fraudibus aberrassent,
nec increpiti per prophetas, reverti ad Deum
vellent), Filium suum legavit ad homines, ut eos converteret
ab impiis et vanis cultibus, ad cognoscendum
et colendum Deum verum: item ut eorum mentes
a stultitia ad sapientiam, ab iniquitate ad justitiae
opera traduceret. Hae sunt viae Dei, in quibus ambulare
eum praecepit. Haec praecepta quae servanda mandavit.
Ille vero exhibuit Deo fidem. Docuit enim quod
Deus unus sit, eumque solum coli oportere; nec umquam
<pb n="0490B"/>
se ipse Deum dixit, quia non servasset fidem,
si missus ut deos tolleret, et unum assereret, induceret
alium, praeter unum. Hoc erat, non de uno Deo
facere praeconium, nec ejus qui miserat, sed suum
proprium negotium gerere, ac se ab eo quem illustraturus
venerat, separare. Propterea quia tam fidelis
extitit, quia sibi nihil prorsus assumpsit, ut mandata
mittentis impleret, et sacerdotis perpetui dignitatem,
et regis summi honorem, et judicis potestatem, et
Dei nomen accepit.</p>
</div2>

<div2>
        <head>CAPUT XV. <hi>De Jesu vita et miraculis; atque de iis testimonia.</hi> </head>
<p>Quoniam de secunda nativitate diximus, qua se hominibus
in carne monstravit, veniamus ad opera illa
<pb n="0490C"/>
miranda, quae cum essent coelestis indicia virtutis,
<pb n="0491A"/>
magum Judaei putaverunt. Cum primum coepit adolescere, 
<pb n="0491A"/> 
tinctus est a Joanne propheta in Jordane flumine,
ut lavacro spiritali peccata non sua, quae utique
non habebat, sed carnis, quam gerebat, aboleret; ut
quemadmodum Judaeos suscepta circumcisione, sic
etiam gentes baptismo, id est purifici roris perfusione
salvaret. Tunc vox audita de coelo est: <hi>Filius meus
es tu; ego hodie genui te <note>(Ps. II)</note>
          </hi>. Quae vox apud David
praedicta invenitur. Et descendit super eum Spiritus
Dei formatus in speciem columbae candidae. Exinde
maximas virtutes coepit operari, non praestigiis
magicis, quae nihil veri ac solidi ostentant, sed vi ac
potestate coelesti quae jampridem prophetis nuntiantibus
canebantur. Quae opera tam multa sunt, ut unus
liber ad complectenda omnia satis non sit. Enumerabo
<pb n="0491B"/>
igitur illa breviter, et generatim, sine ulla personarum
ac locorum designatione, ut ad exponendam
passionis ejus crucisque rationem possim pervenire,
quo jamdudum festinat oratio. Virtutes ejus fuerunt,
quas Apollo portentificas appellavit: quod quacumque
iter faciebat, aegros et debiles, et omni morborum
genere laborantes, uno verbo unoque momento reddebat
incolumes, adeo ut membris omnibus capti, receptis
repente viribus roborati, ipsi lectulos suos reportarent,
in quibus fuerant paulo ante delati. Claudis
vero ac pedum vitio afflictis, non modo gradiendi,
sed etiam currendi dabat facultatem. Tunc quorum
caeca lumina in altissimis tenebris erant, eorum oculos
<pb n="0492A"/>
in pristinum restituebat aspectum. Mutorum quoque
linguas in eloquium sermonemque solvebat. Item
surdorum patefactis auribus insinuabat auditum:
pollutos, ac aspersos maculis, repurgabat. Et haec
omnia non manibus, aut aliqua medela, sed verbo ac
jussione faciebat, sicut etiam Sibylla <note>(Serm. 8, post
med.)</note> praedixerat:
<l> <foreign xml:lang="greek">Πάντα λόγω πράττων, πᾶσάν τε νόσον θεραπεύων.</foreign>
          </l>
Nec utique mirum, quod verbo faciebat mirabilia,
cum ipse esset Dei Verbum, coelesti virtute ac potestate
subnixum . . . ; Nec satis fuit quod vires imbecillis
redderet, debilibus integritatem, quod aegris et languentibus
sanitatem, nisi etiam mortuos suscitaret <note>(Matth.
XII, Marc. III, Luc. VII et XI, Joan. II)</note>, velut e somno
solutos, ad vitamque revocaret.</p>
<p>
          <pb n="0492B"/>Quae videntes tunc Judaei, daemoniaca fieri potentia
arguebant, cum omnia sic futura, ut facta sunt, arcanae
illorum litterae continerent. Legebant quippe
cum aliorum prophetarum, tum Esaiae verba dicentis <note>(cap. XXV)</note>:
 <hi>Confortamini manus resolutae, et genua
debilia consolidamini. Qui estis pusilli animi, nolite
timere, nolite metuere. Dominus noster judicium retribuet;
ipse veniet, et salvos faciet nos. Tunc aperientur
oculi caecorum; et aures surdorum audient. Tunc saliet
claudus sicut cervus, et plana erit lingua mutorum, quia
rupta est in deserto aqua, et rivus in terra sitienti.</hi> Sed
et Sibylla eadem cecinit his versibus:
<l>. . . . . . <foreign xml:lang="greek">Νεκρῶν δὲ ἀνάστασις ἔσται,</foreign>
          </l>
<l>
<pb n="0493A"/> <foreign xml:lang="greek">Καὶ χωλῶν δρόμος ἔστ' ὠκὺς, 
<pb n="0493A"/>
            </foreign> <foreign xml:lang="greek">καὶ κωφὸς ἀκούσει;</foreign>
          </l>
<l> <foreign xml:lang="greek">Καὶ τυφλοὶ βλέψουσι, λαλήσουσ' οὐ λαλέοντες.</foreign>
          </l>
Ob has ejus virtutes, et opera divina, cum magna
illum multitudo sequeretur vel debilium, vel aegrorum,
vel eorum qui curandos suos offerre cupiebant,
ascendit in montem quemdam desertum, ut ibi adoraret.
Ubi cum triduo moratus esset, ac fame populus
laboraret, vocavit discipulos, quaerens quantos secum
cibos gestarent. At illi quinque panes et duos pisces
in pera se habere dixerunt. Afferri ea jussit, ac multitudinem
per quinquagenos distributam discumbere.
Quod cum discipuli facerent, frangebat ipse panem
minutatim, carnemque piscium comminuebat, et utraque
in manibus ejus augebantur. Et cum apponere
illa populo discipulis imperasset, saturata sunt quinque
hominum millia, et insuper duodecim cophini de
<pb n="0493B"/>
residuis fragminibus impleti. Quid aut dici, aut fieri
potest mirabilius? At id Sibylla futurum cecinerat
olim, cujus versus tales feruntur:
<l> <foreign xml:lang="greek">Εἰν ἄρτοις ἅμα πέντε, καὶ ἰχθύεσσι δοιοῖσιν,</foreign>
          </l>
<l> <foreign xml:lang="greek">Ἀνδρῶν χιλιάδας ἐν ἐρήμῳ πέντε κορέσσει,</foreign>
          </l>
<l> <foreign xml:lang="greek">Καὶ τὰ περισσεύοντα λαβὼν μετὰ κλάσματα πάντα,</foreign>
          </l>
<l> <foreign xml:lang="greek">Δώδεκα πληρώσει κοφίνους εις ἐλπίδα πολλῶν.</foreign>
          </l>
Quaero igitur quid hic potuerit ars magica moliri, cujus
peritia ad nihil aliud quam ad circumscribendos
oculos valet. Idem, secessurus orandi gratia, sicut
solebat, in montem, praecepit discipulis, ut naviculam
<pb n="0494A"/>
sumerent, seque praecederent. At illi, urgente jam
vespere profecti, contrario vento laborare coeperunt.
Cumque jam medium fretum tenerent, tum pedibus
mare ingressus consecutus est eos, tamquam in solido
gradiens; non ut poetae Orionem mentiuntur in pelago
incedentem, qui, demersa corporis parte,
<l>Humero supereminet undas.</l> 
Et rursus cum obdormisset in navi, et ventus usque
ad extremum periculum saevire coepisset, excitatus e
somno, silere ventum protinus jussit; et fluctus,
qui maximi ferebantur, conquievere, statimque sub
verbo ejus tranquillitas insecuta est.</p>
<p>Mentiuntur fortasse Litterae sanctae <note>(Luc. VIII, Marc.
IV, Matth. VIII)</note>, docentes tantam fuisse in eo potestatem,
ut imperio suo cogeret ventos obsequi, maria
<pb n="0494B"/>
servire, morbos cedere, inferos obedire. Quid
quod eadem Sibyllae carminibus suis ante docuerunt?
quarum una, cujus supra fecimus mentionem, sic
ait:
<l> <foreign xml:lang="greek">Τοὺς ἀνέμους παύσει τε λόγῳ, στρώσει δὲ θάλασσαν</foreign>
          </l>
<l> <foreign xml:lang="greek">Μαινομένην, ποσὶν εἰρήνης πίστει τε πατήσας.</foreign>
          </l>
Et rursus alia, quae dicit:
<l> <foreign xml:lang="greek">Κύματα πεζεύσει, νόσον ἀνθρώπων ἀπολύσει,</foreign>
          </l>
<l> <foreign xml:lang="greek">Στήσει τεθνηῶτας, ἀπώσεται ἄλγεα πολλὰ,</foreign>
          </l>
<l> <foreign xml:lang="greek">Ἐκ δὲ μιᾶς πἑρης ἄρτου κόρος ἔσσεται ἀνδρῶν.</foreign>
          </l>

<pb n="0495A"/>
His testimoniis quidam revicti, solent eo confugere,
ut aiant non esse illa carmina Sibyllina, sed a nostris
ficta 
<pb n="0495A"/> atque composita. Quod profecto non putabit
qui Ciceronem Varronemque legerit, aliosque veteres,
qui Erythraeam Sibyllam caeterasque commemorant:
quarum ex libris ista exempla proferimus: qui
auctores ante obierunt quam Christus secundum carnem
nasceretur. Verum non dubito quin illa carmina
prioribus temporibus pro deliramentis habita
sint, cum ea nemo tum intelligeret. Denguntiabant
enim monstruosa quaedam miracula, quorum nec ratio,
nec tempus, nec auctor designabatur. Denique
Erythraea fore ait, ut diceretur insana, et mendax. At
enim:
<l rend="indent">. . . . . . <foreign xml:lang="greek">Φήσουσι Σιβλλην</foreign>
          </l>
<l>
<pb n="0495B"/> <foreign xml:lang="greek">Μαινομένην ψευστείραν· ἐπὰν δὲ γένηται ἅπαντα,</foreign>
          </l>
<l> <foreign xml:lang="greek">Τηνίκα μου μνήμην ποιήσετε, κ' οὐκ ἔτι μ' οὐδεὶς</foreign>
          </l>
<l> <foreign xml:lang="greek">Μαινομένην φήσει με θεοῦ μεγάλοιο προφῆτιν.</foreign>
          </l>
Jacuerunt igitur multis saeculis; postea vero animadversa
sunt, quam Christi nativitas et passio patefecit
arcana: sicut etiam voces prophetarum, quae
cum per annos mille quingentos, vel eo amplius lectae
fuissent a populo Judaeorum, nec tamen intellectae
sunt, nisi postquam illas Christus, et verbo, et
operibus interpretatus est. Illum enim prophetae annuntiaverunt;
nec ullo modo poterant, quae illi loquebantur,
intelligi, nisi fuissent universa completa.</p>
</div2>

<div2>
        <head>CAPUT XVI. <hi>De Jesu Christi passione; quod fuerit praedicta.</hi> </head>
<p>Venio nunc ad ipsam passionem, quae velut opprobrium
<pb n="0495C"/>
nobis objectari solet, quod et hominem,
et ab hominibus insigni supplicio affectum et excruciatum
<pb n="0496A"/>
colamus; ut doceam eam ipsam passionem ab
eo cum magna et divina ratione susceptam, et in ea
sola et virtutem, et veritatem, et sapientiam contineri.
Neque enim, si beatissimus in terra fuisset, et
per omnem vitam in summa felicitate regnasset,
quisquam illum sapiens aut Deum credidisset, aut
honore divino dignum judicasset: quod faciunt verae
divinitatis expertes, qui caducas opes, et fragilem
potentiam, et alieni beneficii bona non tantum suspiciunt,
verum etiam consecrant, et scientes memoriae
mortuorum deserviunt, fortunam jam extinctam
colentes; quam ne vivam quidem praesentemque sapientes
colendam sibi umquam putaverunt. Nec enim
potest aliquid in rebus terrenis esse venerabile coeloque
dignum: sed sola est virtus, sola justitia, quae
<pb n="0496B"/>
potest verum bonum, et coeleste, et perpetuum judicari;
quia nec datur cuiquam, nec aufertur. Qua virtute
ac justitia quoniam Christus instructus venit in terram,
immo vero, quoniam ipse virtus, et ipse justitia est, descendit
ut eam doceret, hominemque formaret. Quo magisterio
ac Dei legatione perfunctus, ob eam ipsam virtutem,
quam simul et docuit, et fecit, ab omnibus gentibus,
et meruit, et potuit Deus credi. Ergo cum magnus
populus ad eum, vel ob justitiam quam docebat, vel
ob miracula quae faciebat, subinde conflueret, et
praecepta ejus audiret, et a Deo missum Deique Filium
crederet: tum primores Judaeorum et sacerdotes
ira stimulati, quod ab eo tamquam peccatores increpabantur,
et invidia depravati, quod, confluente
ad eum multitudine, contemni se ac deseri videbant,
et (quod caput sceleris illorum fuit) stultitia et errore
<pb n="0496C"/>
caecati, et immemores praeceptorum coelestium
ac prophetarum, coierunt adversus eum, impiumque
<pb n="0497A"/>
consilium de eo tollendo cruciandoque 
<pb n="0497A"/> ceperunt:
quod prophetae multo ante descripserant.</p>
<p>Nam et David, in principio Psalmorum <note>(Psal. I)</note> suorum,
providens in spiritu quantum facinus admissuri
essent, <hi>Beatum esse</hi> ait, <hi>qui non abierit in consilio impiorum.</hi> 
Et Salomon in libro Sapientiae <note>(cap. II)</note>, his
verbis usus est: <hi>Circumveniamus justum, quoniam insuavis
et nobis, et exprobrat nobis peccata legis: promittit
se scientiam Dei habere, et filium Dei se nominat:
factus est nobis in traductionem cogitationum nostrarum:
gravis est nobis etiam ad videndum; quoniam dissimilis
est aliis vita illius, et immutatae sunt viae illius:
tamquam nugaces aestimati sumus ab eo: continet se a
viis nostris, quasi ab immunditiis, et praefert novissima
justorum, et gloriatur patrem se habere Deum. Videamus
<pb n="0497B"/>
ergo si sermones illius veri sint; et tentemus quae
ventura sunt illi. Contumeliis et tormentis interrogemus
eum: ut sciamus reverentiam illius, et probemus patientiam
illius, morte turpissima condemnemus eum. Haec
cogitaverunt, et erraverunt. Excaecavit enim illos stultitia
ipsorum; et nescierunt sacramenta Dei.</hi> Nonne ita
descripsit nefarium illud consilium ab impiis initum
contra Deum, ut plane interfuisse videatur? Atqui a
Salomone, qui haec cecinit, usque ad id tempus, quo
gesta res est, mille ac decem anni fuerunt. Nihil nos
affingimus, nihil addimus. Habebant haec, qui fecerunt:
legebant, in quos haec dicta sunt. Sed et nunc
haeredes nominis ac sceleris illorum haec et habent,
et damnationem suam prophetarum voce praedictam
quotidianis lectionibus personant; nec aliquando in
<pb n="0497C"/>
cor suum, quae pars est et ipsa damnationis, admittunt.
Increpiti ergo a Christo saepe Judaei exprobrante
<pb n="0498A"/>
illis peccata et injustitias, et a populo pene deserti,
concitati sunt ad eum necandum.</p>
<p>Cujus rei audaciam dedit illis humilitas ejus. Nam
cum legerent, cum quanta virtute et claritate Filius
Dei venturus esset e coelo, Jesum autem cernerent
humilem, quietum, sordidum, informem, non credebant
filium Dei esse, ignorantes duos ejus adventus
a prophetis esse praedictos: primum in humilitate
carnis obscurum, secundum in fortitudine majestatis
manifestum. De primo David in psalmo septuagesimo
primo sic ait: <hi>Descendet sicut pluvia in vellus, et orietur
in diebus ejus justitia, et abundantia pacis, donec
extollatur luna.</hi> Sicut enim pluvia, si descendat in
vellus, animadverti non potest, quia strepitum non
facit: ita Christum in terram sine cujusquam suspicione
<pb n="0498B"/>
venturum esse dixit, ut justitiam doceret et pacem.
Esaias quoque ita tradidit <note>(cap. LIII)</note>: <hi>Domine,
quis credidit auditui nostro, et brachium Domini cui
revelatum est? Annuntiavimus coram ipso sicut pueri,
et sicut radix in terra sitienti: non est figura ejus, neque
claritas; et vidimus illum, et non habuit figuram,
neque decorem: sed figura ejus sine honore, et deficiens
praeter caeteros homines. Homo in plaga positus est,
sciens ferre imbecillitatem, quia aversus est, et non est
computatus. Hic peccata nostra portat, et pro nobis hic
dolet; et nos putavimus ipsum esse in dolore, et in plaga,
et in vexatione. Ipse autem vulneratus est propter
facinora nostra, et infirmatus est propter peccata nostra:
doctrina pacis nostrae super illum; livore ejus nos sanati
sumus. Omnes sicut oves erravimus, et Deus tradidit illum
<pb n="0498C"/>
pro peccatisnostris.</hi> Et Sibylla eodem modo locuta est:
<l> <foreign xml:lang="greek">Οἰκτρὸς, ἄτιμος, ἄμορφος, ἐν οἰκτροῖς ἐλπίδα δώσει.</foreign>
          </l>

<pb n="0499A"/>
Propter hanc humilitatem, Deum suum non agnoscentes,
inierunt consilium detestandum ut privarent
eum vita, qui ut eos vivificaret advenerat.</p>
</div2>

<div2>
        <head>CAPUT XVII. <hi>De Judaeorum religionibus, ac eorum odio in Jesum.</hi> </head>
<p>Sed irae atque invidiae suae, quam in cordibus suis
gerebant intus inclusam, alias causas praeferebant; 
<pb n="0499A"/> 
quod legem Dei per Mosen datam solveret, id est,
quod sabbatis non vacaret, operans in salutem hominum;
quod circumcisionem vacuefaceret, quod
abstinentiam suillae carnis auferret. In quibus rebus
judaicae religionis sacramenta consistunt. Ob haec
itaque caetera pars populi, quae nondum ad Christum
secesserat, a sacerdotibus incitabatur, ut impium judicaret
<pb n="0499B"/>
eum, quod legem Dei solveret, cum hoc ille
non suo judicio, sed ex Dei voluntate et secundum
praedicta faceret prophetarum. Micheas enim <note>(cap. 4,
V. 2)</note> novam legem daturum denuntiavit hoc modo: <hi>Lex de Sion proficiscetur, et sermo Domini ex Hierusalem,
et judicabit inter plurimos populos, et revincet,
et deliget validas nationes.</hi> 
 Illa enim prior lex, quae
per Mosen data est, non in monte Sion, sed in monte
Choreb data est, quam Sibylla fore ut a Filio Dei
solveretur, ostendit:
<l> <foreign xml:lang="greek">Ἀλλ' ὅτε ταῦτ' ἂν ἅπαντα τελειωθῇ ἅπερ εἶπον,</foreign>
          </l>
<l> <foreign xml:lang="greek">Εἰς αὐτὸν τότε πᾶς λύεται νόμος.</foreign>
          </l>
Sed et ipse Moses, per quem datam sibi legem dum
<pb n="0500A"/>
pertinaciter tuentur, exciderunt a Deo, et Deum non
agnoverunt, praedixerat fore, ut propheta maximus
a Deo mitteretur, qui sit supra legem, qui voluntatem
Dei ad homines perferat. In Deuteronomio ita
scriptum reliquit: <hi>Et dixit Dominus ad me: Prophetam
excitabo eis de fratribus eorum, sicut te, et dabo
verbum meum in os ejus; et loquetur ad eos ea quae
praecepero ei: et quisquis non audierit ea quae loquetur
propheta ille in nomine meo, ego vindicabo in eum.</hi> 
Denuntiavit scilicet Dominus per ipsum legiferum,
quod Filium suum, id est, vivam praesentemque legem
missurus esset, et illam veterem per mortalem
datam soluturus, ut denuo per eum, qui esset aeternus,
legem sanciret aeternam.</p>
<p>Item de circumcisione solvenda Esaias ita prophetavit:
<pb n="0500B"/> <hi>Haec dicit Dominus viris Juda, qui habitant in
Hierusalem: Renovate inter vos novitatem, et ne seminaveritis
in spinis. Circumcidite vos Domino Deo vestro,
et circumcidite praeputium cordis vestri, ne exeat ira
mea sicuti ignis, et exurat, et non sit qui extinguat.</hi> 
Item Moses ipse <note>(Deut., XXX)</note>: <hi>In novissimis diebus
circumcidet Dominus cor tuum ad Dominum Deum tuum
amandum.</hi> Item Jesus Nave successor ejus: <hi>Et dixit
Dominus ad Jesum <note>(Jos., V, 1)</note>
          </hi>: <hi>Fac tibi cultellos petrinos
nimis acutos, et sede, et circumcide secundo
filios Israel.</hi> Secundam circumcisionem futuram esse
dixit, non carnis, sicut fuit prima, qua etiam nunc
Judaei utuntur, sed cordis ac spiritus, quam tradidit
<pb n="0501A"/>
Christus, qui verus Jesus fuit. Non enim Propheta
sic ait: <hi>Et dixit Dominus ad me,</hi> 
<pb n="0501A"/> sed, <hi>ad Jesum;</hi> ut
ostenderet quod non de se loqueretur, sed de Christo,
ad quem tunc Deus loquebatur. Christi enim figuram
gerebat ille Jesus: qui cum primum Auses vocaretur,
Moses futura praesentiens, jussit eum Jesum vocari;
ut quoniam dux militiae delectus esset adversus
Amalech, qui oppugnabat filios Israel, et adversarium
debellaret per nominis figuram, et populum in
terram promissionis induceret. Et idcirco etiam Mosi
successit, ut ostenderet novam legem per Christum
Jesum datam veteri legi successuram, quae data per
Mosen fuit. Nam illa carnis circumcisio caret utique
ratione; quia si Deus id vellet, sic a principio formasset
hominem, ut praeputium non haberet. Sed
<pb n="0501B"/>
hujus secundae circumcisionis figura erat, significans
nudandum esse pectus, id est, aperto et simplici
corde oportere nos vivere; quoniam pars illa corporis,
quae circumciditur, habet quamdam similitudinem
cordis, et est pudenda. Ob hanc causam Deus
nudari eam jussit, ut hoc argumento nos admoneret
ne involutum pectus haberemus, id est, ne quod pudendum
facinus intra conscientiae secreta velemus.
Haec est cordis circumcisio, de qua prophetae loquuntur,
quam Deus a carne mortali ad animam transtulit,
quae sola mansura est. Volens enim vitae ac saluti
nostrae pro aeterna sua pietate consulere, poenitentiam
nobis in illa circumcisione proposuit, ut si
cor nudaverimus, id est, si peccata nostra confessi
satis Deo fecerimus, veniam consequamur; quae contumacibus
et admissa sua celantibus denegatur ab
<pb n="0501C"/>
eo qui non faciem, sicut homo, sed intima et arcana
pectoris intuetur.</p>
<p>Eodem spectat etiam carnis suillae interdictio; a
qua cum eos abstinere Deus jussit, id potissimum
voluit intelligi, ut se a peccatis atque immunditiis abstinerent.
<pb n="0502A"/>
Est enim lutulentum hoc animal, et immundum;
nec umquam coelum aspicit: sed in terra
toto et corpore et ore projectum, ventri semper et
pabulo servit; nec ullum alium dum vivit praestare
usum potest, sicut caeterae animantes, quae vel sedendi
vehiculum praebent, vel in cultibus agrorum
juvant, vel plaustra collo trahunt, vel onera tergo
gestant, vel indumentum exuviis suis exhibent, vel
copia lactis exuberant, vel custodiendis domibus invigilant.
Interdixit ergo ne porcina carne uterentur,
id est, ne vitam porcorum imitarentur, qui ad solam
mortem nutriuntur; ne ventri, ac voluptatibus servientes,
ad faciendam justitiam inutiles essent, ac
morte afficerentur. Item ne se foedis libidinibus immergerent,
sicut sus, quae se ingurgitat coeno; vel
<pb n="0502B"/>
ne terrenis serviant simulacris, ac se luto inquinent.
Luto enim se oblinunt, qui deos, id est, qui lutum
terramque venerantur. Sic universa praecepta judaicae
legis ad exhibendam justitiam spectant, quoniam per
ambagem data sunt; ut per carnalium figuram spiritualia
noscerentur.</p>
</div2>

<div2>
        <head>CAPUT XVIII. <hi>De passione Dominica, et quod ea praenuntiata fuerit.</hi> </head>
<p>Cum igitur ea quae Deus fieri voluit, quaeque per
prophetas suos multis saeculis ante praedixit, Christus
impleret, ob ea incitati, et divinas litteras nescientes,
coierunt ut Deum suum condemnarent. Quod cum
sciret futurum, ac subinde diceret oportere se pati,
ac interfici pro salute multorum, secessit tamen cum
<pb n="0502C"/>
discipulis suis <note>(Marc. III)</note>, non ut vitaret quod necesse
erat perpeti ac sustinere, sed ut ostenderet
quod ita fieri oporteret in omni persecutione, ne sua
quis culpa incidisse videatur; ac denuntiavit fore ut
ab uno eorum proderetur. Itaque Judas, praemio illectus,
tradidit Filium Dei Judaeis. At illi comprehensum,
<pb n="0503A"/>
ac Pontio Pilato, qui tum legatus Syriam regebat, 
<pb n="0503A"/> 
oblatum, cruci affigi postulaverunt, objicientes
ei nihil aliud, nisi quod diceret se Filium Dei esse,
et regem Judaeorum: item quod dixerat: <hi>Si solveritis
hoc templum, quod aedificatum est annis</hi> XLVI, <hi>ego illud
in triduo sine manibus resuscitabo;</hi> significans brevi
futuram passionem suam, et se a Judaeis interfectum
tertio die resurrecturum. Ipse enim erat verum Dei
templum. Has voces ejus tamquam infaustas et impias
insectabantur. Quae cum Pilatus audisset, et ille in
defensionem sui nihil diceret, pronuntiavit nihil in
eo damnatione dignum videri. At illi injustissimi accusatores
<pb n="0504A"/>
cum populo, quem incitaverant, succlamare
coeperunt, et crucem ejus violentis vocibus flagitare.</p>
<p>Tum Pontius et illorum clamoribus, et Herodis
Tetrarchae instigatione metuentis ne regno pelleretur,
victus est. Nec tamen ipse sententiam protulit:
sed tradidit eum Judaeis, ut ipsi de illo secundum legem
suam judicarent. Duxerunt ergo eum flagellis
verberatum, et priusquam cruci affigerent, illuserunt;
indutum enim coloris punicei veste, ac spinis
coronatum, quasi regem salutaverunt, et dederunt ei
cibum fellis, et miscuerunt ei aceti potionem. Post
<pb n="0505A"/>
haec, conspuerunt faciem ejus, 
<pb n="0505A"/> et palmis ceciderunt.
Cumque ipsi carnifices de vestimentis ejus contenderent,
sortiti sunt inter se de tunica et pallio. Et cum
haec omnia fierent, nullam vocem ex ore suo tamquam
si mutus esset, emisit. Tum suspenderunt eum inter
duos noxios medium, qui ob latrocinia damnati erant,
crucique affixerunt. Quid ego hic in tanto facinore
deplorem? aut quibus verbis tantum nefas conquerar?
Non enim Gavianam crucem describimus, quam Marcus
Tullius universis eloquentiae suae nervis ac viribus,
velut effusis totius ingenii fontibus, prosecutus
est, facinus indignum esse proclamans, civem Romanum
contra omnes leges in crucem esse sublatum.
Qui quamvis innocens fuerit, et illo supplicio indignus,
mortalis tamen, et ab homine scelesto, qui
<pb n="0505B"/>
justitiam ignoraret, affectus est. Quid de hujus crucis
indignitate dicemus, in qua Deus a cultoribus
Dei suspensus est atque suffixus? Quis tam facundus,
et tanta rerum verborumque copia instructus existet?
quae oratio tantae affluentiae ubertate decurrens, ut
illam crucem merito deploret, quam mundus ipse
et tota mundi elementa luxerunt?</p>
<p>Haec autem sic futura fuisse, et prophetarum vocibus,
et Sibyllinis carminibus denuntiatum est. Apud
<pb n="0506A"/>
Esaiam <note>(cap. 50)</note> ita scriptum invenitur: <hi>Non sum
contumax, neque contradico: dorsum meum posui ad
flagella, et maxillas meas ad palmas: faciem autem
meam non averti a foeditate sputorum.</hi> Similiter David
in psalmo XXXIV: <hi>Congregata sunt super me flagella,
et ignoraverunt: dissoluti sunt, nec compuncti sunt:
tentaverunt me, et deriserunt derisu; et striderunt super
me dentibus suis.</hi> Sibylla quoque eadem futura
monstravit:
<l> <foreign xml:lang="greek">Εἰς ἀνόμων χεῖρας καὶ ἀπίστων ὕστερον ἥξει·</foreign>
          </l>
<l> <foreign xml:lang="greek">Δώσουσι δὲ θεῷ ῥαπίσματα χερσὶν ἀνάγνοις,</foreign>
          </l>
<l> <foreign xml:lang="greek">Καὶ στόμασιν μαροῖσι τὰ πτύσματα φαρμακόεντα·</foreign>
          </l>
<l> <foreign xml:lang="greek">Δώσει δ' εἰς μάστιγας ἁπλὼς ἁγνὸν τότε νῶτον.</foreign>
          </l>
Item de silentio ejus, quod usque ad mortem pertinaciter
tengrit, Esaias iterum sic locutus est <note>(cap. LIII)</note>: <hi>Sicut ovis ad immolandum ductus est, et sicut agnus
<pb n="0506B"/>
coram tondentibus se sine voce, sic non aperuit os
suum.</hi> 
 Et Sibylla supra dicta:
<l> <foreign xml:lang="greek">Καὶ κολαφιζόμενος σιγήσει, μή τις ἐπιγνῶ</foreign>
          </l>
<l> <foreign xml:lang="greek">Τίς λόγος, ἢ πόθεν ἦλθεν ἵνα φθιμένοισι λαλὴσῃ;</foreign>
          </l>
<l> <foreign xml:lang="greek">Καὶ στέφανον φορέσει τὴν ἀκάνθινον.</foreign>
          </l>
De cibo vero et potu, quem, antequam eum figerent,
illi obtulerunt, David in psalmo LXVIII sic ait: <hi>Et dederunt
in escam meam fel; et in siti mea potum mihi
<pb n="0507A"/>
dederunt acetum.</hi> 
<pb n="0507A"/> Idem hoc futurum etiam Sibylla concionata
est:
<l> <foreign xml:lang="greek">Εἰς δὲ τὸ βρῶμα χολὴν, καὶ εἰς δίψαν ὄξος ἔδωκαν,</foreign>
          </l>
<l> <foreign xml:lang="greek">Τῆς ἀφιλοξενίης ταύτην δείξουσι τράπεζαν.</foreign>
          </l>
Et alia Sibylla Judaeam terram his versibus increpat:
<l> <foreign xml:lang="greek">Αὐτὴ γὰρ δύσφρων, τὸν σὸν θεὸν οὐκ ἐνόησας</foreign>
          </l>
<l> <foreign xml:lang="greek">Παίζοντα θνητοῖσι νοήμασιν· ἀλλὰ καὶ ἀκάνθαις</foreign>
          </l>
<l> <foreign xml:lang="greek">Ἔστεψας στεφάνῳ, φοβερὴν τε χολὴν ἐκέρασας.</foreign>
          </l>
Fore autem ut Judaei manus inferrent Deo suo, eumque
interficerent, testimonia prophetarum haec antecesserunt.</p>
<p>Apud Esdram ita scriptum est: <hi>Et dixit Esdras ad
populum: Hoc pascha Salvator noster est, et refugium
nostrum. Cogitate, et ascendat in cor vestram, quoniam
habemus humiliare eum in signo, et post haec sperabimus
in eum, ne deseratur hic locus in aeternum tempus,
<pb n="0507B"/>
dicit Dominus Deus virtutum. Si non credideritis ei, neque
exaudieritis annuntiationem ejus, eritis derisio in
gentibus.</hi> Unde apparet Judaeos nullam aliam spem
habere, nisi se abluerint a sanguine, ac speraverint
in eum ipsum quem negaverunt. Esaias <note>(cap. LV)</note> 
quoque facinus eorum designat, et dicit: <hi>In humilitate
judicium ejus sublatum est. Nativitatem ejus quis
<pb n="0508A"/>
enarrabit? quoniam auferetur a terra vita ejus; a facinoribus
populi mei adductus est ad mortem. Et dabo
malos pro sepultura ejus, et divites pro morte ejus: quia
facinus non fecit, neque insidias ore suo locutus est.
Propterea ipse consequetur multos, et fortium dividet
spolia; propterea quod traditus est ad mortem, et inter
facinorosos deputatus est: et ipse peccatum multorum
pertulit, et propter facinora illorum traditus est.</hi> David
quoque in psalmo XCIII: <hi>Captabunt in animam justi, et
sanguinem innocentem condemnabunt, et factus est
mihi Dominus in refugium.</hi> Hieremias <note>(cap. XI)</note>: <hi>Domine,
significa mihi, et cognoscam: tunc vidi meditationes
eorum; ego sicut agnus sine malitia perductus
sum ad victimam: in me cogitaverunt cogitationem, dicentes:
Venite, mittamus lignum in panem ejus, et eradamus
e terra vitam ejus, et nomen ejus non erit in memoria
<pb n="0508B"/>
amplius.</hi> Lignum autem crucem significat, et
panis corpus ejus, quia ipse est cibus, et vita omnium
qui credunt in carnem quam portavit, et in crucem
qua pependit.</p>
<p>De qua tamen apertius ipse Moses in Deuteronomio
ita praedicavit: <hi>Et erit pendens vita tua ante oculos
<pb n="0509A"/>
tuos, et timebis die ac nocte, et non credes vitae tuae.</hi> 
Idem rursus in Numeris 
<pb n="0509A"/> <note>(cap. XXIII)</note>: <hi>Non quasi homo
Dominus suspenditur, neque quasi filius hominis minas
patitur.</hi> Zacharias <note>(cap. XVI)</note>, etiam sic tradidit: <hi>Et intuebuntur
in me, quem transfixerunt.</hi> Item David in
psalmo XXI: <hi>Effoderunt manus meas et pedes meos,
dinumeraverunt omnia ossa mea: ipsi autem contemplati
sunt, et viderunt me, diviserunt sibi vestimenta
mea, et super vestem meam sortem miserunt.</hi> Quae utique
Propheta non de se locutus est. Fuit enim rex,
et numquam perpessus est illa. Sed Spiritus Dei per
eum loquebatur, qui fuerat illa passurus post annos
mille et quinquaginta. Tot enim colliguntur anni a
regno David usque ad crucem Christi. Sed et Solomon,
filius ejus, qui Hierosolymam condidit, eam ipsam
perituram esse in ultionem sanctae crucis prophetavit: <hi>Quod si avertimini a me, dicit Dominus, et
non custodieritis veritatem meam, rejiciam Israel a
terra quam dedi illis: et domum hanc, quam aedificavi
illis in nomine meo, projiciam illam ex omnibus; et
<pb n="0509B"/>
erit Israel in perditionem, et in improperium populo:
<pb n="0510A"/>
et domus haec erit deserta; et omnis qui transibit per illam,
admirabitur, et dicet: Propter quam rem fecit
Dominus terrae huic et huic domui haec mala? Et dicent:
Quia reliquerunt Dominum Deum suum, et persecuti
sunt regem suum dilectissimum Deo, et cruciaverunt
illum in humilitate magna, propter hoc importavit
illis Deus mala haec.</hi> </p>
</div2>

<div2>
        <head>CAPUT XIX. <hi>De Jesu morte, sepultura et resurrectione; atque de iis rebus praedicta.</hi> </head>
<p>Quid amplius jam de facinore Judaeorum dici potest,
quam excaecatos tum fuisse, atque insanabili
furore correptos, qui haec quotidie legentes neque
intellexerunt, neque quin facerent cavere potuerunt?
Suspensus igitur atque affixus exclamavit ad Dominum
voce magna, et ultro spiritum posuit. Et eadem
hora terrae motus factus est. Et velum templi, quod
separabat duo tabernacula, scissum est in duas
partes; et sol repente subductus est, et ab hora
<pb n="0510B"/>
sexta usque in nonam tenebrae fuerunt. Qua de re
<pb n="0511A"/>
Amos 
<pb n="0511A"/> propheta testatur: <hi>Et erit in illo die, dicit Dominus,
occidet sol meridie, et tenebrabitur dies lucis; et
convertam dies festos vestros in luctum, et cantica vestra
in lamentationem.</hi> Item Hieremias: <hi>Exterrita est quae
parit, et taeduit animam; et subivit sol ei, cum adhuc
medius dies esset; confusa est, et maledicta: reliquos
eorum in gladium dabo in conspectu inimicorum eorum.</hi> 
Et Sibylla:
<l> <foreign xml:lang="greek">Ναοῦ δὲ σχισθῆ τὸ πέτασμα, καὶ ἤματι μέσσῳ</foreign>
          </l>
<l> <foreign xml:lang="greek">Νὺξ ἔσται σκοτόεσσα πελώριος ἐν τρίσιν ὤραις.</foreign>
          </l>
Cum haec facta essent, ne prodigiis quidem coelestibus
facinus suum intelligere quiverunt.</p>
<p>
          <pb n="0512A"/>Sed quoniam praedixerat se tertio die ab inferis resurrecturum,
metuentes ne a discipulis surrepto et
amoto corpore, universi resurrexisse eum crederent,
et fieret multo major in plebe confusio, detraxerunt
eum cruci, et conclusum in monumento firmiter militari
custodia circumdederunt. Verum tertio die, ante
lucem terrae motu facto, repente patefactum est sepulcrum,
et custodibus, quos attonitos obstupefecerat
pavor, nihil videntibus, integer e sepulcro ac vivus
egressus, in Galilaeam profectus est, ut discipulos
suos quaereret: in sepulcro vero nihil repertum
est, nisi exuviae quibus involutum corpus incluserant.
<pb n="0513A"/>
Illum autem apud inferos non remansurum,
sed die tertio resurrecturum, prophetae cecinerant.
David in psalmo 
<pb n="0513A"/> XV: <hi>Non derelinques animam meam
apud inferos, nec dabis sanctum tuum videre interitum.</hi> 
Item in tertio: <hi>Ego dormivi et somnum cepi, et resurrexi;
quoniam Dominus auxiliatus est mihi.</hi> Oseas <note>(c. XIII)</note> 
quoque primus XII prophetarum de resurrectione ejus
testificatus est: <hi>Hic filius meus sapiens; propter quod
nunc non resistet in tribulatione filiorum suorum, et de
manu inferorum eruam eum. Ubi est judicium tuum,
mors, aut ubi est aculeus tuus?</hi> Idem alio loco: <hi>Vivificabit
nos post biduum die tertio.</hi> Et ideo Sibylla impositurum
esse morti terminum dixit post tridui
somnum:
<l> <foreign xml:lang="greek">Καὶ θανάτου μοῖραν τελέσει, τρίτον ἧμαρ ὑπνώσας,</foreign>
          </l>
<l> <foreign xml:lang="greek">Καὶ τότ' ἀποφθίμενον ἀναλύσας εἰς φάος ἥξει</foreign>
          </l>
<l>
<pb n="0513B"/> <foreign xml:lang="greek">Πρῶτος ἀναστάσεως, κλητοῖς ἀρχὴν ὑποδείξας.</foreign>
          </l>
Vitam enim nobis acquisivit morte superata. Nulla
igitur spes alia consequendae immortalitatis homini
datur, nisi crediderit in eum, et illam crucem portandam
patiendamque susceperit.
</p>
      </div2>

<div2>
        <head> CAPUT XX. <hi>De Jesu in Galilaeam post resurrectionem profectione; atque de utroque Testamento, Vetere et Novo.</hi> </head>
<p>Profectus ergo in Galilaeam (noluit enim se Judaeis
ostendere, ne adduceret eos in poenitentiam, atque
impios resanaret), discipulis iterum congregatis
Scripturae sanctae litteras, id est prophetarum arcana,
patefecit; quae antequam pateretur, perspici nullo
modo poterant, quia ipsum passionemque ejus annuntiabant.
Idcirco Moses, et iidem ipsi prophetae
legem, quae Judaeis data erat, Testamentum vocant;
quia nisi testator mortuus fuerit, nec confirmari testamentum
potest, nec sciri quid in eo scriptum sit,
quia clausum et obsignatum est. Itaque nisi Christus
mortem suscepisset, aperiri testamentum, id est, revelari
<pb n="0514B"/>
et intelligi mysterium Dei non potuisset.</p>
<p>Verum Scriptura omnis in duo Testamenta divisa
est. Illud quod adventum passionemque Christi antecessit,
id est lex et prophetae, Vetus dicitur; ea vero
quae post resurrectionem ejus scripta sunt, Novum
Testamentum nominantur. Judaei Veteri utuntur, nos
<pb n="0515A"/>
novo: sed tamen diversa non sunt, 
<pb n="0515A"/> quia Novum Veteris
adimpletio est, et in utroque idem testator est
Christus, qui pro nobis morte suscepta nos haeredes
regni aeterni fecit, abdicato et exhaeredato populo
Judaeorum; sicut Hieremias propheta testatur <note>(cap. XXXI)</note>,
cum loquitur talia: <hi>Ecce dies veniunt,
dicit Dominus; et consummabo domui Israel et domui
Juda testamentum novum, non secundum testamentum,
quod disposui patribus eorum in die qua apprehendi
manum eorum, ut educerem illos de terra Aegypti;
quia ipsi non perseveraverunt in testamento meo et ego
neglexi eos, dicit Dominus.</hi> Item alio loco <note>(cap. VI)</note> 
similiter ait: <hi>Dereliqui domum meam; dimisi haereditatem
meam in manus inimicorum ejus. Facta est
haeriditas mea mihi, sicut leo in silva: dedit ipsa super
<pb n="0515B"/>
me vocem suam; ideo odi eam.</hi> Cum sit haereditas
ejus, coeleste regnum, non utique ipsam haereditatem
se dicit odisse, sed haeredes, qui adversus eum ingrati
et impii extiterunt. Facta est, inquit, mihi haereditas
mea, sicut leo: id est, praeda et devoratio
factus sum haeredibus meis, qui me immolaverunt
sicut pecus. Dedit super me vocem suam; id est,
sententiam adversus me mortis crucisque dixerunt.
Nam quod superius ait consummaturum se domui
Juda testamentum novum, ostendit, vetus illud testamentum,
quod per Mosem est datum, non fuisse perfectum;
id autem, quod per Christum dari haberet,
consummatum fore. Domus autem Juda et Israel non
utique Judaeos significat, quos abdicavit, sed nos,
qui ab eo convocati ex Gentibus, in illorum locum
<pb n="0515C"/>
adoptionemque successimus, et appellamur
<pb n="0516A"/>
filii Judaeorum; quod declarat Sibylla, cum dicit:
<l> <foreign xml:lang="greek">Ἱουδαίων μακάρων θεἶον γένος οὐρανιώνων.</foreign>
          </l>
Quos autem futurum esset id genus, Esaias docet <note>(cap. XLII)</note>,
apud quem Pater summus ad Filium
loquitur, dicens: <hi>Ego Dominus Deus, vocavi te ad
justitiam, et tenebo manum tuam, et confirmabo te, et
dedi te in testamentum generis mei, in lucem gentium,
aperire oculos caecorum, producere ex vinculis alligatos,
et de domo carceris sedentes in tenebris.</hi> Cum igitur
nos antea tamquam caeci, et tamquam carcere stultitiae
inclusi, sederemus in tenebris, ignorantes Deum
et veritatem, illuminati ab eo sumus, qui nos testamento
suo adoptavit, et liberatos malis vinculis,
atque in lucem sapientiae productos, in haereditatem
regni coelestis adscivit.
</p>
      </div2>

<div2>
        <head> CAPUT XXI. <hi>De Jesu ascensione, eaque praedicta; et de discipulorum praedicatione et gestis.</hi> </head>
<p>Ordinata vero discipulis suis Evangelii ac nominis
sui praedicatione, circumfudit se repente nubes,
eumque in coelum sustulit, quadragesimo post passionem
die, sicut Daniel fore ostenderat <note>(cap. VII)</note>,
dicens: <hi>Et ecce in nubibus coeli ut filius hominis veniens,
usque ad vetustum dierum pervenit.</hi> Discipuli
vero per provincias dispersi fundamenta Ecclesiae
ubique posuerunt, facientes et ipsi in nomine magistri
Dei magna, et pene incredibilia miracula; quia
discedens instruxerat eos virtute ac potestate, qua
posset novae annuntiationis ratio fundari, et confirmari:
<pb n="0516C"/>
sed et futura aperuit illis omnia, quae Petrus
<pb n="0517A"/>
et Paulus 
<pb n="0517A"/> Romae praedicaverunt, et ea praedicatio in
memoriam scripta permansit; in qua cum multa
alia mira, tum etiam hoc futurum esse dixerunt, ut
post breve tempus immitteret Deus regem, qui expugnaret
Judaeos, et civitates eorum solo adaequaret,
ipsos autem fame sitique confectos obsideret.
Tum fore ut corporibus suorum vescerentur, et
consumerent se invicem; postremo ut capti venirent
in manus hostium, et in conspectu suo vexari acerbissime
conjuges suas cernerent, violari ac prostitui
virgines, diripi pueros, allidi parvulos, omnia denique
igni ferroque vastari, captivos in perpetuum
terris suis exterminari; eo quod exultaverint super
amantissimum et probatissimum Dei Filium. Itaque
post illorum obitum, cum eos Nero interemisset,
<pb n="0517B"/>
Judaeorum nomen et gentem Vespasianus extinxit,
fecitque omnia quae illi futura praedixerant.</p>
</div2>

<div2>
        <head>CAPUT XXII. <hi>Argumenta Infidelium contra Jesu incarnationem.</hi> </head>
<p>Confirmata sunt, ut opinor, quae falsa et incredibilia
putantur ab iis, quos vera coelestium litterarum
doctrina non imbuit: sed tamen ut refellantur a nobis
etiam illi, qui nimium non sine malo suo sapiunt,
rebusque divinis fidem detrahunt, argumentis
quoque illorum coarguamus errorem; ut tandem aliquando
<pb n="0518A"/>
quando pervideant ita fieri oportuisse, sicut nos
ostendimus factum. Et quamquam apud bonos judices
satis habeant firmitatis vel testimonia sine argumentis,
vel argumenta sine testimoniis; nos tamen non
contenti alterutro sumus, cum suppetat nobis utrumque,
ne cui perverse ingenioso, aut non intelligendi,
aut contra disserendi locum relinquamus. Negant
fieri potuisse, ut naturae immortali quidquam decederet.
Negant denique Deo dignum, ut homo fieri
vellet, seque infirmitate carnis oneraret; ut passionibus,
ut dolori, ut morti se ipse subjiceret: quasi
non facile illi esset, ut citra corporis imbecillitatem
se hominibus ostenderet, eosque justitiam doceret
(siquidem id volebat) majore auctoritate, ut professi
Dei. Tunc enim cunctos fuisse praeceptis coelestibus
<pb n="0518B"/>
parituros, si ad ea virtus ac potestas Dei praecipientis
accederet. Cur igitur (aiunt) ad docendos homines
non ut Deus venit? Cur se tam humilem imbecillemque
constituit, ut ab hominibus et contemni, et poena
affici posset? cur vim ab imbecillis, et mortalibus
passus est? cur non manus hominum, aut virtute repulit,
aut divinitate vitavit? cur non majestatem suam
sub ipsa saltem morte patefecit? sed ut invalidus in
judicium ductus est, ut nocens damnatus, ut mortalis
occisus. Refutabo haec diligenter, nec quemquam patiar
errare. Illa enim magna et mirabili ratione sunt
<pb n="0519A"/>
facta; quam quicumque 
<pb n="0519A"/> perceperit, non tantum mirari
desinet Deum ab hominibus esse cruciatum, verum
etiam facile pervidebit ne Deum quidem potuisse
credi, si ea ipsa quae arguit facta non essent.</p>
</div2>

<div2>
        <head>CAPUT XXIII. <hi>De praecipiendo et agendo.</hi> </head>
<p>Quicumque praecepta dat hominibus ad vitam,
moresque fingit aliorum, quaero debeatne ipse facere
quae praecipit, an non debeat? Si non fecerit, soluta
praecepta sunt. Si enim bona sunt quae praecipiuntur,
si vitam hominum in optimo statu collocant,
non se debet ipse praeceptor a numero coetuque
hominum segregare inter quos agit; et ipsi eodem
modo vivendum est, quo docet esse vivendum, ne
si aliter vixerit, ipse praeceptis suis fidem detrahat,
<pb n="0519B"/>
levioremque doctrinam suam faciat, si reipsa resolvat,
quod verbis nitatur adstringere. Unusquisque enim,
cum audit praecipientem, non vult imponi sibi necessitatem
parendi, tamquam sibi jus libertatis adimatur;
respondet itaque doctori hoc modo: Non possum facere
quae jubes, quoniam sunt impossibilia. Vetas me
irasci, vetas cupere, vetas libidine commoveri, vetas
dolorem, vetas mortem timere: sed hoc adeo contra
naturam est, ut his affectibus animalia universa subjecta
sint; vel si adeo putas repugnari posse naturae,
et tu ipse quae praecipis fac, ut sciam fieri posse. Cum
autem ipse non facias, quae insolentia est, ut homini
libero imponere velis leges quibus ipse non pareas?
<pb n="0519C"/>
Prius disce, qui doces, et antequam mores aliorum
<pb n="0520A"/>
corrigas, tuos corrige. Quis neget justam esse hanc
responsionem? Quin etiam in contemptum veniet hujusmodi
doctor, et deludetur vicissim, quia videbitur
et ipse deludere.</p>
<p>Quid ergo faciet ille praeceptor, si haec ei fuerint
opposita? quomodo adimet excusationem contumacibus,
nisi ut praesentibus factis doceat, possibilia se
docere? Unde evenit, ut philosophorum praeceptis
nullus obtemperet. Homines enim malunt exempla,
quam verba; quia loqui facile est, praestare difficile.
Utinam quidem tam multi bene facerent, quam multi
loquuntur bene. Sed qui praecipiunt, nec faciunt,
abest ab iis fides. Et si homines fuerint, contemnentur
ut leves; si Deus, opponetur ei excusatio fragilitatis
humanae. Superest ut factis verba firmentur,
<pb n="0520B"/>
quod philosophi facere nequeunt: itaque cum ipsi
praeceptores vincantur affectibus, quos vinci praedicant
oportere, neminem possunt ad virtutem, quam
falso praedicant, erudire; ob eamque causam putant,
neminem adhuc perfectum extitisse sapientem, id est,
in quo summae doctrinae ac scientiae summa virtus et
perfecta justitia consenserit, quod quidem verum
fuit. Nemo enim post mundum conditum talis extitit,
nisi Christus, qui et verbo sapientiam tradidit, et doctrinam
praesenti virtute firmavit.
</p>
      </div2>

<div2>
        <head>CAPUT XXIV. <hi>Eversio argumentorum supra objectorum.</hi> </head>
<p>Age, nunc consideremus, an doctor e coelo missus
<pb n="0520C"/>
possit non esse perfectus. Nondum de hoc loquor,
<pb n="0521A"/>
quem venisse a Deo negant. Fingamus aliquem de
coelo esse mittendum, qui vitam hominum rudimentis
virtutis instituat, et ad justitiam formet. Nemini
dubium potest esse, quin is doctor, qui coelitus mittitur,
tam scientia sit rerum omnium quam virtute
perfectus; ne nihil inter coelestem terrenumque differat.
Nam in homine interna et propria doctrina
esse nullo pacto potest. Nec enim mens terrenis visceribus
inclusa, et tabe corporis impedita, aut comprehendere
per se potest, aut capere veritatem, nisi
aliunde doceatur. 
<pb n="0521A"/> Et si maxime possit, summam tamen
virtutem capere nequeat, et omnibus vitiis resistere,
quorum materia in visceribus continetur. Eo
fit, ut terrenus doctor perfectus esse non possit. At
vero coelestis, cui scientiam divinitas, virtutem immortalitas
<pb n="0521B"/>
tribuit, in docendo quoque, sicut in caeteteris,
perfectus et consummatus sit necesse est. At
id omnino fieri non potest, nisi mortale sibi corpus
assumat. Cur autem fieri non possit, ratio clara est.
Nam si veniat ad homines, ut Deus, ut omittam,
quod mortales oculi claritatem majestatis ejus conspicere
ac sustinere non possunt, ipse certe Deus virtutem
docere non poterit, quia expers corporis non faciet,
quae docebit, ac per hoc doctrina ejus perfecta non
erit. Alioqui si summa virtus est, dolorem patienter
pro justitia officioque perferre, si virtus est, mortem
ipsam et intentatam non metuere, et illatam fortiter
sustinere; debet ergo doctor ille perfectus, et docere
ista praecipiendo, et confirmare faciendo; quia qui dat
praecepta vivendi, amputare debet omnium excusationum
<pb n="0521C"/>
vias, ut imponat hominibus parendi necessitatem,
non vi aliqua, sed pudore, et tamen libertatem
relinquat, ut et praemium sit constitutum parentibus,
quia poterant non parere, si vellent, et non
parentibus poena, quia poterant parere, si vellent.
Quomodo ergo poterit amputari excusatio, nisi ut qui
docet, faciat quae docet, et si quasi praevius, et manum
porrigat seculuro? quemadmodum autem potest
facere quae docet, si non sit similis ei quem docet?
Nam si nulli subjectus sit passioni, potest ei
<pb n="0522A"/>
docenti homo sic respondere: Volo equidem non
peccare; sed vincor; indutus sum enim carne fragili,
et imbecilla; haec est, quae concupiscit, quae irascitur,
quae dolet, quae mori timet. Itaque ducor invitus,
et pecco, non quia volo, sed quia cogor. Sentio me et
ipse peccare: sed necessitas fragilitatis impellit, cui
repugnare non possum. Quid ad haec respondebit
praeceptor ille justitiae? quomodo confutabit ac redarguet
hominem, qui delictis suis excusationem carnis
obtendet, nisi et ipse carne fuerit indutus, ut ostendat,
etiam carnem posse capere virtutem? Contumacia
enim redargui non potest, nisi exemplo. Nam habere
non possunt, quae doceas, firmitatem, nisi ea
prior feceris; quia natura hominum proclivis in vitia,
videri vult non modo cum venia, sed etiam cum ratione
<pb n="0522B"/>
peccare. Oportet magistrum doctoremque virtutis
homini simillimum fieri, ut vincendo peccatum,
doceat hominem vinci ab eo posse peccatum. Si vero
sit immortalis, exemplum proponere homini nullo
modo potest. Existet enim constans aliquis, ac dicet:
Tu quidem non peccas, quia liber es ab hoc corpore;
non concupiscis, quia immortali nihil est necessarium.
Mihi vero multis rebus opus est, ut tuear
hanc vitam. Mortem non times, quia valere in te non
potest. Dolorem contemnis, quia nullam vim pati potes.
At ego mortalis utrumque timeo, quia cruciatus
mihi gravissimos inferunt, quos tolerare carnis infirmitas
non potest. Doctor itaque virtutis etiam hanc
excusationem debuit hominibus auferre; ne quis,
quod peccat, necessitati potius adscribat, quam culpae
<pb n="0522C"/>
suae. Ergo ut perfectus esse possit, nihil ei debet
opponi ab eo qui docendus est; ut si forte dixerit:
Impossbilia praecipis; respondeat: Ecce ipse facio.
At ego carne indutus sum, cujus est peccare proprium.
Et ego eamdem carnem gero; et tamen peccatum
in me non dominatur. Mihi opes contemnere
difficile est, quia vivi aliter non potest in hoc corpore.
Ecce et mihi corpus est; et tamen pugno contra
omnem cupiditatem. Non possum pro justitia nec
dolorem ferre, nec mortem, quia fragilis sum. Ecce
<pb n="0523A"/>
et in me dolor ac mors habet potestatem, et ea ipsa
quae times vinco, ut victorem te faciam doloris ac
mortis. Prior vado per ea, quae sustineri non posse
praetendis; si praecipientem sequi non potes, sequere
antecedentem. Sublata est hoc modo omnis excusatio;
et fateri hominem necesse est, sua culpa injustum
esse qui doctorem virtutis, et eumdem ducem
non sequatur. Vides ergo quanto perfectior sit mortalis
doctor, quia dux esse mortali potest, quam immortalis,
quia patientiam docere non potest, qui
subjectus passionibus non est. Nec hoc tamen eo pertinet,
ut hominem Deo praeferam: sed ut ostendam,
neque hominem perfecta doctrina esse posse, nisi sit
idem Deus, ut auctoritate coelesti necessitatem parendi
hominibus imponat; neque Deum, nisi mortali
<pb n="0523B"/>
corpore induatur, ut praecepta sua factis adimplendo,
caeteros parendi necessitate constringat. Liquido ergo
apparet, eum, qui vitae dux 
<pb n="0523B"/> et justitiae sit magister,
corporalem esse oportere; nec aliter fieri posse, ut
sit illius plena et perfecta doctrina, nisi habeat radicem
ac fundamentum, stabilisque apud homines ac
fixa permaneat: ipsum autem subire carnis ac corporis
imbecillitatem, virtutemque in se recipere, cujus
doctor est, ut eam simul, et verbis doceat, et factis.
Item subjectum esse morti, et passionibus cunctis;
quoniam et in passione toleranda, et in morte
subeunda virtutis officia versantur: quae omnia, ut
dixi, consummatus doctor perferre debet, ut doceat
posse perferri.</p>
</div2>

<div2>
        <head> CAPUT XXV. <hi>De Jesu adventu in Carne, et Spiritu, ut Deum inter et hominem mediator esset.</hi> </head>
<p>Discant igitur homines, et intelligant, quare Deus
summus, cum legatum ac nuntium suum mitteret, ad
crudiendam praeceptis justitiae suae mortalitatem, mortali
voluerit eum carne indui, et cruciatu affici, et morte
multari. Nam cum justitia nulla esset in terra, doctorem
misit, quasi vivam legem, ut nomen ac templum
novum conderet; ut verum ac pium cultum per omnem
terram verbis et exemplo seminaret. Sed tamen, ut
certum esset a Deo missum, non ita illum nasci oportuit,
sicut homo nascitur ex mortali utroque concretus:
<pb n="0524B"/>
sed ut appareret etiam in homine illum esse coelestem,
creatus est sine opera genitoris. Habebat
enim spiritalem patrem Deum; et sicut pater spiritus
ejus Deus sine matre, ita mater corporis ejus
virgo sine patre. Fuit igitur et Deus et homo, inter
Deum atque hominem medius constitutus. Unde illum
Graeci <foreign xml:lang="greek">μεσίτην</foreign> vocant, ut hominem perducere ad
Deum posset, id est, ad immortalitatem: quia si
Deus tantum fuisset (ut supra dictum est) exempla
virtutis homini praebere non posset; si homo tantum,
non posset homines ad justitiam cogere, nisi auctoritas,
ac virtus homine major accederet.</p>
<p>Etenim cum constet homo ex carne et spiritu, et
oporteat spiritum justitiae operibus emereri, ut fiat
<pb n="0525A"/>
aeternus; caro quoniam terrena est, ideoque mortalis,
copulatum sibi spiritum trahit secum, et ab immortalitate
ducit ad mortem. Ergo spiritus carnis
expers dux esse homini ad immortalitatem nullo pacto
poterat: quoniam caro impedit spiritum, quominus
Deum sequatur. Est enim fragilis, et subjecta peccato:
peccatum autem pabulum mortis est. 
<pb n="0525A"/> Itaque idcirco
mediator advenit, id est Deus in carne, ut
caro eum sequi posset, et eriperet morti hominem,
cujus est dominatio in carnem. Ideo carne se induit,
ut desideriis carnis edomitis, doceret non necessitatis
esse peccare, sed propositi ac voluntatis. Una
enim nobis, et magna, et praecipua cum carne luctatio:
cujus infinitae cupiditates premunt animam,
nec dominium retinere patiuntur: sed eam voluptatibus
<pb n="0525B"/>
et illecebris suavibus mancipatam morte afficiunt
sempiterna. Quibus ut repugnare possemus,
Deus nobis viam superandae carnis, et aperuit, et
ostendit. Quae virtus perfecta, et omnibus numeris
absoluta, coronam vincentibus et mercedem immortalitatis
impertit.
</p>
      </div2>

<div2>
        <head>CAPUT XXVI. <hi>De cruce Jesu et caeteris tormentis, et de Agni legalis figura.</hi> </head>
<p>Dixi de humilitate, et fragilitate, et passione, cur
haec Deus subire maluerit: nunc ipsius crucis ratio
reddenda est, et vis enarranda. Quid summus pater
a principio disposuerit, et quemadmodum cuncta quae
gesta sunt ordinarit, non tantum divinatio Prophetarum,
<pb n="0525C"/>
quae in Christum vera praecessit, sed etiam ratio
ipsius passionis docet. Quaecumque enim passus
est, non fuerunt inania, sed habuerunt figuram et significantiam
magnam, sicut etiam divina illa opera,
quae fecit: quorum vis et potentia valebat quidem in
praesens, sed declarabat aliquid in futurum. Aperuit
caecorum lumina coelestis virtus, et lucem non videntibus
<pb n="0526A"/>
reddidit. Et hoc facto significabat fore, ut
conversus ad gentes quae Deum nesciebant, insipientium
pectora illuminaret luce sapientiae, et ad veritatem
contemplandam oculos cordis aperiret. Vere
enim caeci sunt, qui coelestia non videntes, et tenebris
ignorantiae circumfusi, terrena et fragilia venerantur.
Patefecit aures surdorum. Non utique hactenus
vis illa coelestis operata est: sed declarabat
brevi fore, ut qui erant veritatis expertes, et audirent,
et intelligerent divinas Dei voces. Vere enim surdos
dixeris, qui coelestia et vera, et facienda non audiunt.
Mutorum linguas in eloquium solvit admirabilis,
etiam cum fieret, potentia: sed inerat huic virtuti
alia significatio, quae ostenderet mox futurum, ut rerum
coelestium nuper ignari, percepta sapientiae disciplina,
<pb n="0526B"/>
de Deo, et veritate dissererent. Nam qui rationem
divinitatis ignorat, is vere elinguis et mutus
est, licet omnium disertissimus. Lingua enim cum
verum loqui coeperit, id est, virtutem majestatemque
Dei singularis interpretari, tum demum officio naturae
suae fungitur. Quamdiu autem falsa loquitur, in
usu suo non est; et ideo infans sit necesse est, qui
divina proloqui non potest. Pedes quoque claudorum
ad officium gradiendi reformavit laudabilis divini
operis fortitudo: sed figura id continebat; quod cohibitis
erroribus vitae secularis ac deviae, iter veritatis
aperiretur, per quod graderentur homines ad
Dei gratiam consequendam. Is enim vere claudus
existimandus est, qui caligine ac tenebris insipientiae
implicatus, et quo tendat ignarus, offensibilibus et
<pb n="0526C"/>
caducis gressibus per viam mortis incedit.</p>
<p>Item labes et maculas inquinatorum corporum repurgavit,
non exigua immortalis potentiae opera:
verum id portendebat haec vis, quod peccatorum labibus,
ac vitiorum maculis inquinatos, doctrina ejus
purificatura esset eruditione justitiae. Leprosi enim
vere atque elephantiaci debent haberi, quos vel infinitae
<pb n="0527A"/>
cupiditates ad scelera, vel insatiabiles voluptates
ad flagitia compellunt, et dedecorum maculis
inustos labe afficiunt sempiterna. Jacentia mortuorum
corpora erexit, eosque nominibus suis inclinatos
a morte revocavit. 
<pb n="0527A"/> Quid congruentius Deo? Quid miraculo
dignius omnium saeculorum, quam decursam
vitam resignasse, completisque hominum temporibus
tempora adjecisse perpetua, arcana mortis revelasse?
Sed haec inenarrabilis potestas imago virtutis majoris
fuit, quae demonstrabat tantam vim habituram
esse doctrinam suam, ut gentes in orbe toto, quae
alienae a Deo, subjectae morti fuerunt, cognitione
veri luminis animatae, ad immortalitatis praemia pervenirent.
Eos enim recte mortuos existimaveris, qui
datorem vitae Deum nescientes, atque animas suas a
coelo in terram deprimentes, in laqueos aeternae mortis
<pb n="0527B"/>
incurrunt. Quae igitur tum faciebat in praesens,
imagines erant futurorum; quae in laesis affectisque
corporibus exhibebat, ea spiritalium figuram gerebant,
ut et in praesenti virtutis non terrena opera
monstraret, et in futurum potestatem coelestis suae
majestatis ostenderet.</p>
<p>Ergo sicut opera ejus significantiam quoque majoris
potestatis habuerunt, ita etiam passio non simplex, nec
supervacua, nec fortuita praecessit. Sed ut illa, quae
fecit, magnam virtutem ac potestatem doctrinae ejus
significabant: sic ea, quae passus est, odio futuram
esse sapientiam nuntiabant. Aceti enim potus, ac fellis
cibus, acerbitates et amaritudines in hac vita sectatoribus
veritatis pollicebatur. Et quamquam passio
ipsa per se acerba et amara specimen nobis futurorum
<pb n="0527C"/>
tormentorum dabat, quae morantibus in hoc saeculo
virtus ipsa proponit; tamen illius modi potus, et cibus
in os doctoris nostri veniens, pressurarum nobis,
<pb n="0528A"/>
ac laborum et miseriarum praebebat exemplum. Quae
omnia tolerare ac perpeti necesse est eos, qui veritatem
sequuntur; quoniam veritas acerba est, et invisa
omnibus, qui virtutis expertes, vitam suam mortiferis
voluptatibus dedunt. Nam corona spinea capiti
ejus imposita id declarabat, fore ut divinam sibi
plebem de nocentibus congregaret. Corona enim dicitur,
circumstans in orbem populus. Nos autem, qui
ante cognitionem Dei fuimus injusti, spinae, id est
mali et nocentes eramus, ignorantes quid esset bonum;
et a justitiae notione atque operibus alieni,
omnia scelere ac libidine polluebamus. Electi ergo ex
dumis et sentibus sanctum Dei caput cingimus; quia
convocati ab ipso, et circumfusi undique ad eum,
magistro ac doctori Deo, assistimus, regemque illum
<pb n="0528B"/>
mundi et omnium viventium Dominum coronamus.</p>
<p>Quod vero ad crucem spectat, magna in ea vis ac
ratio est, quam nunc conabor ostendere. Deus namque
(sicut superius exposui) cum statuisset hominem
liberare, magistrum virtutis legavit in terram, qui et
praeceptis salutaribus formaret homines ad innocentiam,
et operibus factisque praesentibus justitiae viam
panderet, qua gradiens homo, et doctorem suum sequens,
ad vitam aeternam perveniret. Is igitur corporatus
est, et veste carnis indutus, ut homini, ad
quem docendum venerat, virtutis et exempla, et incitamenta
praeberet. Sed cum in omnibus vitae officiis
justitiae specimen praebuisset, ut doloris quoque
patientiam mortisque contemptum, quibus perfecta
et consummata sit virtus, traderet homini, venit in
<pb n="0528C"/>
manus impiae nationis, cum et vitare potuisset scientia
futuri quam gerebat, et repellere eadem virtute,
qua mirabilia faciebat. Sustinuit ergo cruciatus, et
verbera, et spinas. Postremo etiam mortem suscipere
<pb n="0529A"/>
non recusavit, ut homo illo duce subactam et catenatam
mortem cum suis terroribus triumpharet. 
<pb n="0529A"/> Cur
autem summus pater id potissimum genus mortis
elegerit, quo affici eum sineret, haec ratio est. Dicat
enim fortasse aliquis: cur si Deus fuit, et mori voluit,
non saltem honesto aliquo mortis genere affectus
est? cur potissimum cruce? cur infami genere
supplicii, quod etiam homine libero, quamvis nocente,
videatur indignum. Primum quod is, qui humilis
advenerat, ut humilibus et infimis opem ferret,
et omnibus spem salutis ostenderet, eo genere afficiendus
fuit, quo humiles et infimi solent, ne quis
esset omnino, qui eum non posset imitari. Deinde
ut integrum corpus ejus conservaretur, quem die
tertio resurgere ab inferis oportebat.</p>
<p>
          <pb n="0529B"/>Nec enim hoc cuiquam ignorandum est, quod ipse
ante de sua passione praedicans etiam id notum fecerit,
habere se postestatem, cum vellet, deponendi
spiritum et resumendi. Suffixus itaque quia spiritum
deposuerat, necessarium carnifices non putaverunt,
ossa ejus suffringere <note>(sicut mos eorum ferebat.)</note> sed
tantummodo latus ejus perforaverunt. Sic integrum
corpus patibulo detractum est, et sepulcro diligenter
inclusum. Quae omnia idcirco facta sunt, ne laesum
ac diminutum corpus ad resurgendum inhabile redderetur.
Illa quoque praecipua fuit causa, cur Deus
<pb n="0530A"/>
crucem maluerit, quod illa exaltari eum fuit necesse,
et omnibus gentibus passionem Dei notescere. Nam
quoniam is, qui patibulo suspenditur, et conspicuus
est omnibus, et caeteris altior, crux potius electa est,
quae significaret illum tam conspicuum tamque sublimem
futurum, ut ad eum cognoscendum pariter et
colendum, cunctae nationes ex omni orbe concurrerent.
Denique nulla gens tam inhumana est, nulla
regio tam remota, cui aut passio ejus, aut sublimitas
majestatis ignota sit. Extendit ergo in passione manus
suas, orbemque dimensus est, ut jam tunc ostenderet,
ab ortu solis usque ad occasum, magnum populum
ex omnibus linguis et tribubus congregatum,
sub alas suas esse venturum, signumque illud maximnm,
atque sublime, frontibus suis suscepturum.</p>
<p>
          <pb n="0530B"/>Cujus rei figuram Judaei etiamnunc exhibent, cum
limina sua de, cruore agni notant. Deus enim percussurus
Aegyptios, ut ab ea plaga immunes faceret Hebraeos,
praeceperat his, ut agnum candidum sine macula
immolarent, ac signum liminibus suis de sanguine
ejus imponerent. Itaque cum Aegyptiorum primogenita
una nocte interissent, Hebraei soli signo sanguinis
tuti fuerunt; non quia cruor pecudis tantam in se
vim gerebat, ut hominibus saluti esset: sed imago
fuerat rerum futurarum. Agnus enim candidus sine
macula Christus fuit, id est innocens, et justus, et
<pb n="0531A"/>
sanctus, qui ab iisdem Judaeis immolatus, saluti est
omnibus qui signum sanguinis, id est crucis qua sanguinem
fudit, 
<pb n="0531A"/> in sua fronte conscripserint. Frons
enim summum limen est hominis; et lignum sanguine
delibutum crucis significatio est. Denique immolatio
pecudis ab iis ipsis, qui faciunt, pascha nominatur, <foreign xml:lang="greek">ἀπὸ τοῦ πάσχειν,</foreign>
 quia passionis figura est, quam Deus
praescius futurorum tradidit per Mosen populo suo
celebrandam. Sed tum figura valuit in praesenti ad
depellendum periculum; ut appareat, quantum veritas
ipsa valitura sit, ad plebem Dei protegendam in extrema
totius orbis necessitate. Quomodo autem, vel
in qua plaga tuti omnes sint futuri, qui signum hoc
veri et divini sanguinis in summo corporis sui notaverint,
in novissimo libro docebo.
</p>
      </div2>

<div2>
        <head> CAPUT XXVII. <hi>De mirandis per Crucis virtutem effectis, ac de Daemonibus.</hi> </head>
<p>Nunc satis est, hujus signi potentia quantum valeat,
exponere. Quanto terrori sit daemonibus hoc
<pb n="0532A"/>
signum, sciet qui viderit quatenus adjurati per Christum
de corporibus, quae obsederint, fugiant. Nam
sicut ipse, cum inter homines ageret, universos daemones
verbo fugabat; hominumque mentes emotas,
et malis incursibus furiatas, in sensus pristinos reponebat:
ita nunc sectatores ejus eosdem spiritus inquinatos
de hominibus, et nomine magistri sui, et
signo passionis excludunt. Cujus rei non difficilis est
probatio. Nam cum diis suis immolant, si assistat
aliquis signatam frontem gerens, sacra nullo modo
litant.
<l>Nec responsa potest consultus reddere vates.</l> 
Et haec saepe causa praecipua justitiam persequendi
malis regibus fuit. Cum enim quidam ministrorum
nostri sacrificantibus dominis assisterent, imposito
<pb n="0532B"/>
frontibus signo, deos illorum fugaverunt, ne possent
in visceribus hostiarum futura depingere. Quod cum
intelligerent aruspices, instigantibus iisdem daemonibus,
quibus prosecant, conquerentes profanos homines
sacris interesse, egerunt principes suos in furorem,
<pb n="0533A"/>
ut expugnarent Dei templum, 
<pb n="0533A"/> seque vero sacrilegio
contaminarent, quod gravissimis persequentium
poenis expiaretur. Nec tamen ex hoc ipso caeci
homines intelligere possunt, aut hanc esse veram
religionem, cui ad vincendum tanta vis inest, aut
illam falsam, quae subsistere, aut congredi non potest.</p>
<p>Sed aiunt, hoc deos non metu, verum odio facere;
quasi quisquam possit odisse nisi eum, qui aut noceat,
aut possit nocere. Immo vero congruens majestati
fuit, ut eos, quos oderant, praesentibus poenis afficerent
potius, quam fugerent. Sed quoniam neque accedere
ad eos possunt, in quibus coelestem notam
viderint, nec iis nocere, quos signum immortale munierit
tamquam inexpugnabilis murus; lacessunt eos
per homines, et manibus persequuntur alienis: quos
<pb n="0533B"/>
profecto si esse confitentur, vicimus. Necesse est
enim veram esse hanc religionem, quae et rationem
daemonum novit, et astuciam intelligit, et vim retundit,
et eos spiritalibus armis domitos ac subactos cedere
sibi cogit. Si negant, testimoniis poetarum ac
philosophorum refellentur. Quod si esse, et malos
esse, inficias non eunt, quid superest, nisi ut alios
dicant esse deos, alios daemones? Exponant igitur
nobis differentiam generis utriusque, ut sciamus quid
colendum, quid execrandum sit; habeantne inter se
aliquod consortium, an vero inimici sint. Si sunt aliqua
necessitudine copulati, quatenus eos discernemus?
aut quomodo utriusque generis honorem cultumque
miscebimus? Si autem sunt inimici, cur aut
<pb n="0533C"/>
daemones deos non timent, aut dii daemones fugare
non possunt? Ecce aliquis instinctu daemonis percitus
<pb n="0534A"/>
dementit, effertur, insanit: ducamus hunc in
Jovis optimi maximi templum; vel, quia sanare homines
Jupiter nescit, in Aesculapii vel Appollinis fanum.
Jubeat utriuslibet sacerdos, dei sui nomine, ut
nocens ille spiritus excedat ex homine: nullo id
pacto fieri potest. Quae igitur vis deorum est, si subjectos
sibi daemonas non habent? At vero iidem daemones,
adjurati per nomen Dei veri protinus fugiunt.
Quae ratio est, ut Christum timeant, Jovem autem
non timeant, nisi quod iidem sunt daemones,
quos vulgus deos esse opinatur? Denique si constituatur
in medio et is, quem constat incursum
daemonis perpeti, et Delphici Apollinis vates, eodem
modo Dei nomen horrebunt; et tam celeriter excedet
de vate suo Apollo, quam ex homine spiritus ille daemoniacus,
<pb n="0534B"/>
et adjurato fugatoque deo suo, vates in perpetuum
conticescet. Ergo iidem sunt daemones, quos
fatentur execrandos esse, iidem dii, quibus supplicant.</p>
<p>Si nobis credendum esse non putant, credant Homero,
qui summum illum Jovem daemonibus aggregavit:
sed et aliis poetis ac pbilosophis, qui eosdem
modo daemonas, modo deos nuncupant; quorum alterum
verum, alterum falsum est. Illi enim nequissimi
spiritus, ubi adjurantur, ibi se daemonas confitentur;
ubi coluntur, ibi se deos mentiuntur, ut
errores hominibus immittant, et avocent a veri Dei
notione, per quam solam potest mors aeterna vitari.
Iidem sunt, qui dejiciendi hominis causa, varios sibi
cultus per diversa regionum condiderunt, mentitis
tamen assumptisque nominibus, ut fallerent. Nam quia
<pb n="0534C"/>
divinitatem per seipsos affectare non poterant, adsciverunt
sibi nomina potentium regum, sub quorum
<pb n="0535A"/>
titulis honores sibi deorum vindicarent. Qui error
discuti potest, et in lucem veritatis protrahi. 
<pb n="0535A"/> Nam si
quis studet altius inquirere, congreget eos, quibus
peritia est ciere ab inferis animas. Evocent Jovem,
Neptunum, Vulcanum, Mercurium, Appollinem, patremque
omnium Saturnum. Respondebunt ab inferis
omnes, et interrogati loquentur, et de se ac Deo fatebuntur.
Post haec evocent Christum, non aderit, non
apparebit; quia non amplius quam biduo apud inferos
fuit. Quid hac probatione certius proferri potest? Ego
vero non dubito, quin ad veritatem Trismegistus hac
aliqua ratione pervenerit, qui de Deo Filio locutus
est multa, quae divinis continentur arcanis.</p>
</div2>

<div2>
        <head>CAPUT XXVIII. <hi>De spe et vera religione, atque de superstitione.</hi> </head>
<p>Quae cum ita se habeant, ut ostendimus, apparet
<pb n="0535B"/>
nullam aliam spem vitae homini esse propositam, nisi
ut abjectis vanitatibus, et errore miserabili, Deum cognoscat,
et Deo serviat, nisi huic temporali renuntiet
vitae, ac se rudimentis justitiae ad cultum verae Religionis
instituat. Hac enim conditione gignimur, ut
generanti nos Deo justa et debita obsequia praebeamus;
<pb n="0536A"/>
hunc solum noverimus, hunc sequamur. Hoc
vinculo pietatis obstricti Deo et religati sumus;
unde ipsa Religio nomem accepit, non ut Cicero
interpretatus est, a relegendo, qui in libro de Natura
deorum secundo ita dixit:  « Non enim philosophi
solum, verum etiam majores nostri superstitionem
a religione separaverunt. Nam qui totos dies
precabantur, et immolabant, ut sui sibi liberi superstites
essent, superstitiosi sunt appellati. Qui autem
omnia, quae ad cultum deorum pertinerent, retractarent,
et tamquam relegerent, ii dicti sunt religiosi,
ex religendo, tamquam ex eligendo elegantes, et ex
deligendo diligentes, et intelligendo intelligentes. His
enim verbis omnibus inest vis legendi eadem, quae in
religioso: ita factum est in superstitioso et religioso,
alterum vitii nomen, alterum laudis. »  Haec interpretatio
<pb n="0536B"/>
quam inepta sit, ex re ipsa licet noscere. Nam
si in iisdem diis colendis, et superstitio, et religio
versatur, exigua, vel potius nulla distantia est. Quid
enim mihi afferet causae, cur precari pro salute filiorum
semel, religiosi, et idem decies facere, superstitiosi
esse hominis arbitretur? Si enim semel facere
<pb n="0537A"/>
optimum est, quanto magis saepius? Si hora prima;
ergo et tota die. Si una hostia placabilis, placabiliores
utique hostiae plurimae, 
<pb n="0537A"/> quia multiplicata obsequia
demerentur potius quam offendunt. Non enim nobis
odiosi videntur ii famuli, qui assidui et frequentes ad
obsequium fuerint, sed magis chari. Cur igitur sit in
culpa, et nomen reprehensibile suscipiat, qui aut filios
suos magis diligit, aut deos magis honorat, laudetur
autem qui minus? Quod argumentum etiam ex
contrario valet. Si enim totos dies precari et immolare
criminis est; ergo et semel. Si superstites filios
subinde optare vitiosum est, superstitiosus igitur est
et ille, qui etiam raro id optaverit. Aut cur vitii nomen,
si ex eo tractum, quo nihil honestius, nihil
justius optari potest? Nam quod, ait religiosos a relegendo
<pb n="0537B"/>
appellatos, qui retractent ea diligenter, quae
ad cultum deorum pertineant, cur ergo illi, qui hoc
saepe in die faciant, religiosorum nomen amittant;
cum multo utique diligentius ex assiduitate ipsa relegant
ea, quibus dii coluntur?</p>
<p>Quid ergo est? Nimirum religio veri cultus est, superstitio
falsi. Et omnino quid colas interest, non
quemadmodum colas, aut quid precere. Sed quia
deorum cultores religiosos se putant, cum sint superstitiosi,
nec religionem possunt a superstitione
discernere, nec significantiam nominum exprimere,
diximus nomen Religionis a vinculo pietatis esse deductum,
quod hominem sibi Deus religaverit, et pietate
constrinxerit; quia servire nos ei ut domino, et
obsequi ut patri necesse est. Melius ergo id nomen
<pb n="0537C"/>
Lucretius interpretatus est, qui ait, religionum se
nodos exsolvere. Superstitiosi autem vocantur, non
<pb n="0538A"/>
qui filios suos superstites optant (omnes enim optamus;)
sed aut ii, qui superstitem memoriam defunctorum
colunt, aut qui parentibus suis superstites,
colebant imagines eorum domi tanquam deos penates.
Nam qui novos sibi ritus assumebant, ut deorum
vice mortuos honorarent, quos ex hominibus in coelum
receptos putabant, hos superstitiosos vocabant. Eos
vero, qui publicos et antiquos deos colerent, reliogiosos
nominabant. Unde Virgilius:
<l>Vana superstitio, veterumque ignara deorum.</l> 
Sed cum veteres quoque deos inveniamus eodem modo
consecratos esse post obitum; superstitiosi ergo qui
multos ac falsos deos colunt. Nos autem religiosi, qui
uni et vero Deo supplicamus.
</p>
      </div2>

<div2>
        <head> CAPUT XXIX. <hi>De religione christiana, et de Jesu cum Patre conjunctione.</hi> </head>
<p>Fortasse quaerat aliquis, quomodo, cum Deum nos
unum colere dicamus, duos tamen esse asseveremus,
Deum Patrem et Deum Filium: quae asseveratio plerosque
in maximum impegit errorem. Quibus cum
probabilia videantur esse, quae dicimus, in hoc uno
labare nos arbitrantur, quod et alterum, et mortalem
Deum fateamur. De mortalitate jam diximus: nunc
de unitate doceamus. Cum dicimus Deum Patrem, et
Deum Filium, non diversum dicimus, nec utrumque
secernimus; quia nec Pater sine Filio esse potest, nec
<pb n="0538C"/>
Filius a Patre secerni, si quidem nec Pater sine Filio
nuncupari, nec Filius potest sine Patre generari. Cum
<pb n="0539A"/>
igitur et Pater Filium faciat, et Filius Patrem, 
<pb n="0539A"/> una
utrique mens, unus spiritus, una substantia est: sed
ille quasi exuberans fons est, hic tamquam defluens
ex eo rivus; ille tamquam sol, hic quasi radius a sole
porrectus. Qui quoniam summo Patri et fidelis, et
carus est, non separatur: sicut nec rivus a fonte,
nec radius a sole; quia et aqua fontis in rivo est, et
solis lumen in radio: aeque nec vox ab ore sejungi,
nec virtus, aut manus a corpore divelli potest. Cum
igitur a prophetis idem manus Dei, et virtus, et sermo
dicatur, utique nulla discretio est; quia et lingua
sermonis ministra, et manus in qua est virtus, individuae
sunt corporis portiones.</p>
<p>Propiore uti exemplo libet. Cum quis habet filium,
quem unice diligit; qui tamen sit in domo, et in manu
patris, licet ei nomen domini potestatemque concedat,
<pb n="0539B"/>
civili tamen jure et domus una, et unus dominus
nominatur. Sic hic mundus una Dei domus est; et
Filius ac Pater, qui unanimes incolunt mundum,
Deus unus, quia et unus est tamquam duo, et duo tamquam
unus. Neque id mirum, cum et Filius sit in Patre,
quia Pater diligit Filium, et Pater in Filio, quia
voluntati Patris fideliter paret, nec unquam, faciat
aut fecerit, nisi quod Pater aut voluit, aut jussit. Denique
unum Deum esse tam patrem, quam filium,
Esaias in illo exemplo, quod superius posuimus, ostendit,
cum diceret: <hi>Adorabunt te, et in te precabuntur,
quoniam in te Deus est; et non est alius Deus praeter
te.</hi> Sed et alio loco similiter ait: <hi>Sic dicit Deus
rex Israel; et qui eruit eum Deus aeternus: Ego primus,
<pb n="0539C"/>
et ego novissimus; et praeter me non est Deus.</hi> 
Cum duas Personas proposuisset, Dei regis, id est,
Christi; et Dei Patris, qui eum post passionem ab inferis
excitavit, sicut ostendisse diximus Oseam prophetam,
qui ait: <hi>Et de manu inferorum eruam eum:</hi> 
tamen ad utramque Personam referens, intulit, <hi>Et
<pb n="0540A"/>
praeter me non est Deus,</hi> cum posset dicere <hi>praeter nos:</hi> 
sed fas non erat plurali numero separationem tantae
necessitudinis fieri. Unus est enim solus, liber, Deus
summus, carens origine, quia ipse est origo rerum;
et in eo simul et Filius, et omnia continentur. Quapropter
cum mens et voluntas alterius in altero sit,
vel potius una in utroque, merito unus Deus uterque
appellatur, quia quidquid est in Patre, ad Filium
transfluit, et quidquid in Filio, a Patre descendit. Non
potest igitur ille summus, ac singularis Deus nisi per
Filium coli. Qui solum Patrem se colere putat, sicut
Filium non colit, ita ne Patrem quidem. Qui autem
Filium suscipit, et nomen ejus gerit, is vero cum Filio
simul et Patrem colit, quoniam legatus, et nuntius,
et sacerdos summi Patris est Filius. Hic templi maximi
janua est, hic lucis via, hic dux salutis, hic ostium
<pb n="0540B"/>
vitae.
</p>
      </div2>

<div2>
        <head>CAPUT XXX. <hi>De Haeresibus et Superstitionibus vitandis, et quae sit sola et vera Ecclesia Catholica.</hi> </head>
<p>Sed quoniam multae haereses extiterunt, et instinctibus
daemonum populus Dei scissus est: determinanda
est nobis veritas breviter, et in suo proprio domicilio
collocanda; ut si quis aquam vitae cupiet haurire, non
ad detritos lacus deferatur, qui non habent venam,
sed uberrimum Dei noverit fontem, quo irrigatus perenni
luce potiatur. Ante omnia scire nos convenit,
et ipsum, et legatos ejus praedixisse, quod plurimae
sectae et haereses haberent existere, quae concordiam
sancti corporis rumperent, ac monuisse, ut summa
<pb n="0540C"/>
prudentia caveremus, ne quando in laqueos et fraudes
illius adversarii nostri, cum quo nos Deus luctari
voluit, incideremus. Tum dedisse certa mandata, quae
in perpetuum custodire deberemus: quorum plerique
immemores, deserto itinere coelesti, vias sibi
devias per anfractus et praecipitia condiderunt; per
<pb n="0541A"/>
quas partem plebis incautam et simplicem, ad
tenebras mortemque deducerent: quod quatenus acciderit,
exponam. Fuerunt quidam nostrorum vel
minus stabilita fide, 
<pb n="0541A"/> vel minus docti, vel minus cauti,
qui discidium facerent unitatis, et Ecclesiam dissiparent.
Sed ii, quorum fides fuit lubrica, cum Deum
nosse se et colere simularent, augendis opibus et
honori studentes, affectabant maximum sacerdotium,
et a potioribus victi, secedere cum suffragatoribus
suis maluerunt, quam eos ferre praepositos, quibus
concupierant ipsi ante praeponi.</p>
<p>Quidam vero non satis coelestibus litteris eruditi,
cum veritatis accusatoribus respondere non possent,
objicientibus vel impossibile, vel incongruens esse,
ut Deus in uterum mulieris includeretur, nec coelestem
illam majestatem ad tantam infirmitatem potuisse
<pb n="0541B"/>
deduci, ut hominibus contemptui, derisui, contumeliae
et ludibrio esset, postremo etiam cruciamenta
<pb n="0542A"/>
perferret, atque excecrabili patibulo figeretur: quae
omnia cum neque ingenio, neque doctrina defendere
ac refutare possent (nec enim vim rationemque penitus
pervidebant), depravati sunt ab itinere recto
et coelestes litteras corruperunt, ut novam sibi doctrinam
sine ulla radice ac stabilitate componerent.
Nonnulli autem falsorum prophetarum vaticinio illecti,
de quibus, et veri prophetae, et ipse praedixerat, exciderunt
a doctrina Dei, et traditionem veram reliquerunt.
Sed illi omnes daemoniacis fraudibus irretiti,
quas prospicere et cavere debuerant, divinum nomen
et cultum per imprudentiam perdideruat. Cum enim
Phryges, aut Novatiani, aut Valentiniani, aut Marcionitae,
aut Anthropiani, aut Ariani, seu quilibet
alii nominantur, christiani esse desierunt, qui Christi
nomine amisso, humana et externa vocabula induerunt.
<pb n="0542B"/>
Sola igitur catholica Ecclesia est, quae verum
cultum retinet.</p>
<p>
          <pb n="0543A"/>Hic est fons veritatis, hoc domicilium fidei, 
<pb n="0543A"/> hoc
templum Dei, quo si quis non intraverit, vel a quo si
quis exiverit, a spe vitae ac salutis aeternae alienus
est. Neminem sibi oportet pertinaci concertatione
blandiri. Agitur enim de vita et salute: cui nisi caute
ac diligenter consulatur, amissa et extincta erit. Sed
tamen quia singuli quique coetus haereticorum se potissimum
Christianos, et suam esse Catholicam Ecclesiam
putant, sciendum est illam esse veram, in
<pb n="0544A"/>
qua est confessio et poenitentia, quae peccata et vulnera,
quibus subjecta est imbecillitas carnis, salubriter
curat. Haec interim paucis admonendi gratia retuli,
ne quis errorem fugere cupiens, majori implicetur
errore, dum penetrale veritatis ignorat. Postea plenius
et uberius contra omnes mendaciorum sectas
proprio separatoque opere pugnabimus. Sequitur, ut,
quoniam satis de religione vera et sapientia locuti sumus,
in proximo libro de justitia disseramus.
</p>

</div2>
    </body>
  </text>
</TEI>