<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber de ira Dei</title>
              <author ref="http://viaf.org/viaf/100198064">Lactantius<date>250-325</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 7</title>
           <idno>Lactan.LiDeIrD</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head> CAPUT PRIMUM. <hi>De sapientia divina et humana.</hi> </head>
<p>Animadverti saepe, Donate, plurimos id existimare
(quod etiam nonnulli philosophorum putaverunt),
non irasci Deum; quoniam vel benefica sit tantummodo
natura divina, nec cuiquam nocere, praestantissimae
atque optimae congruat potestati; vel certe
nil curet omnino, ut neque ex beneficentia ejus
quidquam boni perveniat ad nos, neque ex maleficentia
quidquam mali. Quorum error, quia maximus
est, et ad evertendum vitae humanae statum spectat,
<pb n="0079C"/>
coarguendus est a nobis, ne et ipse fallaris, impulsus
<pb n="0080B"/>
auctoritate hominum, qui se putant esse sapientes.
Nec tamen nos tam arrogantes sumus, ut comprehensam
nostro ingenio veritatem gloriemur: sed doctrinam
Dei sequimur, qui scire solus potest, et revelare
secreta. Cujus doctrinae philosophi expertes
existimaverunt, naturam rerum conjectura posse
deprehendi. Quod nequaquam fieri potest, quia mens
hominis, tenebroso corporis domicilio circumsepta,
longe a veri perspectione summota est; et hoc differt
ab humanitate divinitas, quod humanitatis est ignoratio,
divinitatis scientia.</p>
<p>Unde nobis aliquo lumine opus est ad depellendas
<pb n="0080C"/>
tenebras, quibus offusa est hominis cogitatio, quoniam
<pb n="0081A"/>
 in carne mortali agentes, nostris sensibus divinare
non possumus. Lumen autem mentis humanae
Deus est, quem qui cognoverit, et in pectus admiserit,
illuminato corde mysterium veritatis agnoscet:
remoto autem Deo coelestique doctrina, omnia erroribus
plena sunt. Recteque Socrates, cum esset omnium
philosophorum doctissimus, tamen ut caeterorum
argueret inscitiam, qui se aliquid tenere arbitrabantur,
ait se nihil scire, nisi unum, quod nihil
sciret. Intellexit enim, doctrinam illam nihil habere
in se certi, nihil veri; nec, ut putant quidam, simulavit
ipse doctrinam, ut alios refelleret; sed vidit ex
parte aliqua veritatem. Testatusque est etiam in judicio
(sicut traditur a Platone) quod nulla esset humana
sapientia: adeo doctrinam, qua tum philosophi
<pb n="0081B"/>
gloriabantur, contempsit, derisit, abjecit, ut id ipsum
pro summa doctrina profiteretur, quod nihil scire
didicisset. Si ergo nulla est sapientia humana, ut Socrates
docuit, ut Plato tradidit, apparet esse divinam,
nec ulli alii, quam Deo veritatis notitiam subjacere.
Deus igitur noscendus est, in quo solo veritas est.
Ille mundi parens, et conditor rerum, qui oculis non
videtur, mente vix cernitur. Cujus religio multis modis
impugnari solet ab iis, qui neque veram sapientiam
tenere potuerunt, neque magni et coelestis arcani
comprehendere rationem.
</p>
      </div2>

<div2>
        <head>CAPUT II. <hi>De veritate, deque ejus gradibus, atque de Deo.</hi> </head>
<p>Nam cum sint gradus multi, per quos ad domicilium
<pb n="0082A"/>
veritatis ascenditur, non est facile cuilibet evehi ad
summum. Caligantibus enim veritatis fulgore luminibus,
qui stabilem gressum tenere non possunt, revolvuntur
in planum. Primus autem gradus est, intelligere
falsas religiones, et abjicere impios cultus
deorum humana manu fabricatorum. Secundus vero,
perspicere animo, quod unus sit Deus summus, cujus
potestas ac providentia effecerit a principio mundum,
et gubernet in posterum. Tertius, cognoscere ministrum
ejus ac nuntium, quem legavit in terram; quo
docente, liberati ab errore, quo implicati tenebamur,
formatique ad veri Dei cultum, justitiam disceremus.
Ex quibus omnibus gradibus, ut dixi, pronus est lapsus
et facilis ad ruinam, nisi pedes inconcussa stabilitate
figantur.</p>
<p>
          <pb n="0082B"/>De primo gradu eos excuti videmus, qui, cum falsa
intelligant, tamen verum non inveniunt, contemptisque
terrenis fragilibusque simulacris, non ad colendum
se Deum conferunt, quem ignorant: sed mundi
elementa mirantes, coelum, terram, mare, solem, lunam,
caeteraque astra venerantur. Sed horum imperitiam
jam coarguimus in secundo Divinarum Institutionum
libro. De secundo vero gradu eos dicimus
cadere, qui cum sentiant, unum esse summum Deum,
iidem tamen a philosophis irretiti, et falsis argumentationibus
capti, aliter de unica illa majestate sentiunt,
quam veritas habet; qui aut figuram negant
<pb n="0083A"/>
 habere ullam Deum, aut nullo affectu commoveri putant,
quia sit omnis affectus imbecillitatis, quae in Deo
nulla est. De tertio vero ii praecipitantur, qui cum
sciant legatum Dei, eumdemque divini et immortalis
templi conditorem, tamen aut non accipiunt eum, aut
aliter accipiunt, quam fides poscit: quos ex parte jam
refutavimus in quarto supradicti operis libro, et refutabimus
postea diligentius, cum respondere ad
omnes sectas coeperimus, quae veritatem, dum disputant,
perdiderunt.</p>
<p>Nunc vero contra eos disseremus, qui de secundo
gradu lapsi, prava de summo Deo sentiunt. Aiunt
enim quidam, nec gratificari eum cuiquam, nec
irasci; sed securum, et quietum, immortalitatis suae
bonis perfrui. Alii vero iram tollunt, gratiam relinquunt
<pb n="0083B"/>
Deo; naturam enim summa virtute praestantem
ut non maleficam, sic beneficam esse debere. Ita
omnes philosophi de ira consentiunt; de gratia discrepant.
Sed ut ad propositam materiam per ordinem
descendat oratio, hujusmodi facienda nobis, et sequenda
<pb n="0084A"/>
partitio est, cum diversa et repugnantia sint,
ira, et gratia. Aut ira tribuenda est Deo, et gratia detrahenda;
aut utrumque pariter detrahendum. Aut
ira demenda est, et gratia tribuenda, aut utrumque
tribuendum. Aliud amplius, praeter haec, nihil potest
capere natura, ut necesse sit in uno istorum aliquo
verum, quod quaeritur, inveniri. Consideremus singula,
ut nos ad latebras veritatis, et ratio et ordo
deducat.</p>
</div2>

<div2>
        <head>CAPUT III. <hi>De bonis et malis in rebus humanis, eorumque auctore.</hi> </head>
<p>Primum illud nemo de Deo dixit unquam, irasci
eum tantummodo, et gratia non moveri. Est enim disconveniens
Deo, ut ejusmodi potestate sit praeditus,
<pb n="0084B"/>
qua noceat, et obsit, prodesse vero, ac benefacere
nequeat. Quae igitur ratio, quae spes salutis hominibus
proposita est, si malorum tantummodo auctor
est Deus? Quod si sit, jam majestas illa venerabilis,
non ad judicis potestatem, cui licet servare ac liberare,
<pb n="0085A"/>
 sed ad tortoris et carnificis officium deducetur.
Cum autem videamus, non modo mala esse in rebus
humanis, sed etiam bona, utique si Deus est auctor
malorum, esse alterum necesse est, qui contraria
Deo faciat, et det nobis bona. Si est, quo nomine appellandus
est? aut cur nobis, qui male faciat, notior
est, quam ille, qui bene? Si autem nihil potest
esse praeter Deum, absurdum est et vanum, divinam
putare potestatem, qua nihil est majus, nihil melius,
nocere posse, prodesse non posse. Et ideo nemo extitit,
qui auderet id dicere; quia nec rationem habet,
nec ullo modo potest credi. Quod quia convenit, transeamus
et veritatem alibi requiramus.</p>
</div2>

<div2>
        <head>CAPUT IV. <hi>De Deo, deque ejus affectibus, Epicurique reprehensione.</hi> </head>
<p>Quod sequitur, de schola Epicuri est; sicut iram
in Deo non esse, ita nec gratiam quidem. Nam cum
putaret Epicurus, alienum esse a Deo malefacere atque
<pb n="0086A"/>
nocere, quod ex affectu iracundiae plerumque
nascitur, ademit ei etiam beneficentiam, quoniam
videbat consequens esse, ut si habeat iram Deus, habeat
et gratiam. Itaque ne illi vitium concederet,
etiam virtutis fecit expertem. Ex hoc, inquit, beatus
et incorruptus est, quia nihil curat, neque habet ipse
negotium, neque alteri exhibet. Deus igitur non est,
si nec movetur, quod est proprium viventis: nec facit
aliquid impossibile homini, quod est proprium
Dei, si omnino nullam habet voluntatem, nullum actum,
nullam denique administrationem, quae Deo digna
sit. Et quae major, quae dignior administratio
Deo assignari potest, quam mundi gubernatio, maximeque
generis humani, cui omnia terrena subjecta
sunt.</p>
<p>
          <pb n="0086B"/>Quae igitur in Deo potest esse beatitudo, si semper
quietus, et immobilis torpet? si precantibus surdus,
si colentibus caecus? Quid tam dignum, tam proprium
Deo, quam providentia? Sed si nihil curat, nihil
providet, amisit omnem divinitatem. Qui ergo totam
vim, totam Deo substantiam tollit, quid aliud dicit,
<pb n="0087A"/>
 nisi Deum omnino non esse? Denique Marcus Tullius
a Posidonio dictum refert, id Epicurum sensisse,
nullos deos esse, sed ea, quae de diis locutus sit, depellendae
invidiae causa dixisse: itaque verbis illum
deos relinquere, re autem ipsa tollere, quibus nullum
motum, nullum tribuit officium. Quod si ita est:
quid eo fallacius? quod a sapiente et gravi viro debet
esse alienum. Hic vero si aliud sensit, et aliud locutus
est, quid aliud appellandus est, quam deceptor,
bilinguis, malus, et propterea stultus? Sed non erat
tam versutus Epicurus, ut fallendi studio ista loqueretur,
cum haec etiam scriptis ad aeternam memoriam
consignaret: sed ignorantia veritatis erravit.
Inductus enim a principio verisimilitudine unius sententiae,
necessario in ea, quae sequebantur, incurrit.
<pb n="0087B"/>
Prima enim sententia fuit, iram in Deum non convenire.
Quod cum illi verum et inexpugnabile videretur,
non poterat consequentia recusare, quia uno affectu
amputato, etiam caeteros affectus adimere Deo
necessitas ipsa cogebat. Ita qui non irascitur, utique
nec gratia movetur, quod est irae contrarium: jam
si nec ira in eo, nec gratia est, utique nec metus, nec
laetitia, nec moeror, nec misericordia. Una est enim
ratio cunctis affectibus, una commotio, quae in Deum
<pb n="0088A"/>
cadere non potest. Quod si nullus affectus in Deo est,
quia quidquid afficitur, imbecillum est; ergo nec cura
ullius rei, nec providentia est in eo.</p>
<p>Hucusque pervenit sapientis hominis disputatio;
caetera, quae sequuntur; obticuit: scilicet, quia nec
cura sit in eo, nec providentia; ergo nec cogitationem
aliquam, nec sensum in eo esse ullum: quo efficitur,
ut non sit omnino. Ita cum gradatim descendisset,
in extremo gradu restitit, quia jam praecipitium
videbat. Sed quid prodest reticuisse, ac periculum
dissimulasse? Necessitas illum vel invitum cadere
coegit. Dixit enim quod noluit, quia argumentum
sic ordinavit, ut ad illud, quod evitabat, necessario
deveniret. Vides igitur quo perveniat, ira
sublata, et Deo adempta. Denique aut nullus id credit,
<pb n="0088B"/>
aut admodum pauci, et quidem scelerati, ac
mali, qui sperant peccatis suis impunitatem. Quod si
et hoc falsum invenitur, nec iram in Deo esse, nec
gratiam, veniamus ad illud, quod tertio loco positum
est.</p>
</div2>

<div2>
        <head>CAPUT V. <hi>De Deo stoicorum sententia; de Ira et gratia ejus.</hi> </head>
<p>Existimantur stoici, et alii nonnulli, aliquanto
<pb n="0089A"/>
 melius de Divinitate sensisse, qui aiunt, gratiam in
Deo esse, iram non esse. Favorabilis admodum, ac
popularis oratio, non cadere in Deum hanc animi
pusillitatem, ut ab ullo se laesum putet, qui laedi non
potest; ut quieta illa, et sancta majestas concitetur,
perturbetur, insaniat, quod est terrenae fragilitatis.
Iram enim, commotionem mentis esse ac perturbationem,
quae sit a Deo aliena. Quod si hominem
quoque, qui modo sit sapiens et gravis, ira non deceat
(si quidem, cum in animum cujusquam incidit,
velut saeva tempestas tantos excitet fluctus, ut statum
mentis immutet, ardescant oculi, os tremat, lingua
titubet, dentes concrepent, alternis vultum maculet
nunc suffusus rubor, nunc pallor albescens): quanto
magis Deum non deceat tam foeda mutatio? Et si
<pb n="0089B"/>
homo, qui habet imperium ac potestatem, late noceat
per iram, sanguinem fundat, urbes subvertat,
populos deleat, provincias ad solitudinem redigat;
quanto magis Deum, qui habeat totius generis humani,
et ipsius mundi potestatem, perditurum fuisse
universa credibile sit, si irasceretur?</p>
<p>Abesse igitur ab eo tam magnum, tam perniciosum
malum oportere. Et si absit ab eo ira, et concitatio,
quia et deformis, et noxia est, nec cuiquam
malefaciat, nihil aliud superesse, nisi ut sit lenis,
tranquillus, propitius, beneficus, conservator. Ita
enim demum et communis omnium pater, et optimus
<pb n="0090A"/>
maximus dici poterit, quod expetit divina coelestisque
natura. Nam si inter homines laudabile videtur
prodesse potius quam nocere, vivificare quam
occidere, salvare, quam perdere, nec immerito
innocentia inter virtutes numeratur et qui haec
fecerit, diligitur, praefertur, ornatur, benedictis omnibus
votisque celebratur, denique ob merita et beneficia
Deo simillimus judicatur; quanto magis ipsum Deum
par est, divinis perfectisque virtutibus praecellentem,
atque ab omni terrena labe summotum, divinis et
coelestibus beneficiis omne genus hominum promereri?
Speciose ista, populariterque dicuntur, et
multos illiciunt ad credendum: sed qui haec sentiunt,
ad veritatem quidem propius accedunt; sed in parte
labuntur, naturam rei parum considerantes. Nam si
<pb n="0090B"/>
Deus non irascitur impiis et injustis, nec pios utique
justosque diligit. Ergo constantior est error illorum,
qui et iram simul, et gratiam tollunt. In rebus enim
diversis, aut in utramque partem moveri necesse
est, aut in neutram. Ita qui bonos diligit, et malos
odit, et qui malos non odit, nec bonos diligit: quia
et diligere bonos, ex odio malorum venit; et malos
odisse, ex bonorum charitate descendit. Nemo est
qui amet vitam sine odio mortis, nec appetat lucem,
nisi qui tenebras fugit. Adeo natura ista connexa
sunt, ut alterum sine altero fieri nequeat.</p>
<p>Si quis Dominus habens in familia servos, bonum
<pb n="0091A"/>
 ac malum, non utique aut ambos odit, aut ambos
beneficiis et honore prosequitur; quod si faciet, et
iniquus et stultus est: sed bonum et alloquitur
amice, et ornat, et domi ac familiae suisque omnibus
rebus praeficit; malum vero maledictis, verberibus,
nuditate, fame, siti, compedibus punit, ut et hic
exemplo caeteris sit ad non peccandum, et ille ad
promerendum, ut alios metus coerceat, alios honor
provocet. Qui ergo diligit, et odit; qui odit, et diligit;
sunt enim, qui diligi debeant, sunt qui odio haberi.
Et sicut is, qui diligit, confert bona in eos, quos diligit:
ita qui odit, irrogat mala iis, quos odio habet;
quod argumentum, quia verum est, dissolvi nullo
pacto potest. Vano ergo et falsa est sententia eorum,
qui cum alterum Deo tribuant, alterum detrahunt,
<pb n="0091B"/>
non minus, quam illorum qui utrumque detrahunt.
Sed illi, ut ostendimus, ex parte non errant, sed id
quod melius est ex duobus retinent. Ii vero, quos
ratio et veritas argumenti hujus inducit, falsa omnino
sententia suscepta, in maximum errorem cadunt.
Non enim sic oportebat eos argumentari: Quia Deus
non irascitur, ergo nec gratia commovetur; sed ita,
Quia Deus gratia movetur, ergo et irascitur. Si enim
certum et indubitatum fuisset, non irasci Deum,
tunc ad illud alterum veniri esset necesse. Cum autem
magis sit ambiguum de ira, pene manifestum de
<pb n="0092A"/>
gratia; absurdum est, ex incerto certum velle subvertere,
cum sit promptius, de certis incerta firmare.</p>
</div2>

<div2>
        <head>CAPUT VI. <hi>Quod Deus irascatur.</hi> </head>
<p>Hae sunt de Deo philosophorum sententiae. Aliud
praeterea nihil quisquam dixit. Quod si haec, quae dicta
sunt, falsa esse deprehendimus, unum illud extremum
superest, in quo solo possit veritas inveniri,
quod a philosophis nec susceptum est unquam, nec
aliquando defensum; consequens esse, ut irascatur
Deus, quoniam gratia commovetur. Haec tuenda nobis
et asserenda sententia est. In eo enim summa omnis,
et cardo religionis pietatisque versatur. Nam neque
honos ullus deberi potest Deo, si nihil praestat colenti,
nec ullus metus, si non irascitur non colenti.</p>
</div2>

<div2>
        <head> CAPUT VII. <hi>De Homine et Brutis, ac Religione.</hi> </head>
<p>Cum saepe philosophi per ignorantiam veritatis a
ratione desciverint, atque in errores inciderint inextricabiles
(id enim solet his evenire, quod viatori
viam nescienti et non fatenti se ignorare, ut vagetur,
dum percontari obvios erubescit) illud tamen nullus
philosophus asseruit unquam, nihil inter hominem et
pecudem interesse; nec omnino quisquam, modo qui
sapiens videri vellet, rationale animal cum mutis et
<pb n="0093A"/>
 irrationabilibus coaequavit: quod faciunt quidam imperiti,
atque ipsis pecudibus similes, qui cum ventri
ac voluptati se velint tradere; aiunt, eadem ratione se
natos, qua universa quae spirant; quod dici ab homine
nefas est. Quis enim tam indoctus est, ut nesciat,
quis tam imprudens, ut non sentiat, aliquid inesse in
homine divini? Nondum venio ad virtutes animi et
ingenii, quibus homini cum Deo manifesta cognatio
est. Nonne ipsius corporis status et oris figura declarat,
non esse nos cum mutis pecudibus aequales? Illarum
natura in humum pabulumque prostrata est;
nec habet quidquam commune cum coelo, quod non
intuetur. Homo autem recto statu, ore sublimi, ad
contemplationem mundi excitatus, confert cum Deo
vultum; et rationem ratio cognoscit.</p>
<p>
          <pb n="0093B"/>Propterea nullum est animal, ut ait Cicero <note>(I de
Legibus)</note> praeter hominem, quod habeat aliquam notitiam
Dei. Solus enim sapientia instructus est, ut
religionem solus intelligat; et haec est hominis atque
mutorum, vel praecipua, vel sola distantia. Nam caetera,
quae videntur hominis esse propria, et si non
sint talia in mutis, tamen similia videri possunt. Proprius
<pb n="0094A"/>
homini sermo est: tamen et in illis quaedam similitudo
sermonis. Nam et dignoscunt invicem se vocibus;
et, cum irascuntur, edunt sonum jurgio similem;
et, cum se ex intervallo vident, gratulandi officium
voce declarant. Nobis quidem voces eorum videntur
inconditae, sicut illis fortasse nostrae: sed ipsis,
quae se intelligunt, verba sunt; denique in omni
affectu certas vocis notas exprimunt, quibus habitum
mentis ostendant. Risus quoque est homini proprius;
et tamen videmus in aliis animalibus quaedam signa
laetitiae, cum ad lusum gestiunt, aures demulcent, rictum
contrahunt, frontem serenant, oculos in lasciviam
resolvunt. Quid tam proprium homini, quam
ratio, et providentia futuri? Atqui sunt animalia, quae
latibulis suis diversos et plures exitus pandant, ut si
<pb n="0094B"/>
quod periculum inciderit, fuga pateat obsessis; quod
non facerent, nisi inesset illis intelligentia et cogitatio.
Alia provident in futurum; ut
<l rend="indent">Ingentem formicae farris acervum</l>
<l>Cum populant, hyemis memores, tectoque reponunt;</l>
ut apes, quae
<l rend="indent">
<pb n="0095A"/> Patriam solae, et certos novere penates.</l> 
<l>Venturaeque hyemis memores, aestate laborem</l>
<l>Experiuntur, et in medium quaesita reponunt.</l>
        </p>
<p>Longum est, si exequi velim, quae a singulis generibus
animalium fieri soleant humanae solertiae simillima.
Quod si horum omnium, quae adscribi homini
solent, in mutis quoque deprehenditur similitudo,
apparet solam esse religionem, cujus in mutis
nec vestigium aliquod, nec ulla suspicio inveniri potest.
Religionis enim est propria justitia, quam nullum
aliud animal attingit. Homo enim solus imperat;
caetera sibi conciliata sunt. Justitiae autem Dei cultus
adscribitur; quem qui non suscipit, hic a natura hominis
alienus, vitam pecudum sub humana specie vivet.
Cum vero a caeteris animalibus hoc pene solo
<pb n="0095B"/>
differamus, quod soli omnium divinam vim potestatemque
sentimus, in illis autem nullus sit intellectus
Dei: certe illud fieri non potest, ut in hoc vel muta
plus sapiant, vel humana natura desipiat; cum homini
ob sapientiam et cuncta quae spirant, et omnis rerum
natura subjecta sit. Quare si ratio, si vis hominis hoc
praecellit et superat caeteras animantes, quod solus
notitiam Dei capit, apparet religionem nullo modo
posse dissolvi.</p>
</div2>

<div2>
        <head> CAPUT VIII. <hi>De religione.</hi> </head>
<p>Dissolvitur autem religio, si credamus Epicuro illa
dicenti:
<l>Omnis enim per se divum natura necesse est,</l>
<l>Immortali aevo summa cum pace fruatur,</l>
<l>Semota a nostris rebus, sejunctaque longe.</l> 
<l>Nam privata dolore omni, privata periclis,</l>
<l>Ipsa suis pollens opibus, nihil indiga nostri,</l>
<l>Nec bene pro meritis capitur, nec tangitur ira.</l> 
Quae cum dicit, utrum aliquem cultum Deo putat esse
tribuendum, an evertit omnem religionem? Si enim
Deus nihil cuiquam boni tribuit, si colentis obsequio
nullam gratiam refert, quid tam vanum, tam stultum,
quam templa aedificare, sacrificia facere, dona conferre,
rem familiarem minuere, ut nihil assequamur?
<pb n="0096B"/>
Atenim naturam excellentem honorari oportet. Quis
honos deberi potest nihil curanti et ingrato? An aliqua
ratione obstricti esse possumus ei, qui nihil habeat
commune nobiscum?  « Deus, inquit Cicero, si
talis est, ut nulla gratia, nulla hominum charitate teneatur,
valeat. Quid enim dicam, propitius sit? esse
enim propitius potest nemini. »  Quid contemptius dici
potuit in Deum? Valeat, inquit; id est, abeat et recedat,
quando prodesse nulli potest. Quod si negotium
<pb n="0097A"/>
 Deus nec habet, nec exhibet, cur non ergo delinquamus,
quoties hominum conscientiam fallere licebit,
ac leges publicas circumscribere? Ubicumque nobis
latendi occasio arriserit, consulamus rei, auferamus
aliena, vel sine cruore, vel etiam cum sanguine si
praeter leges nihil est amplius quod colendum sit.</p>
<p>Haec dum sentit Epicurus, religionem funditus delet;
qua sublata, confusio ac perturbatio vitae sequetur.
Quod si religio tolli non potest, ut et sapientiam,
qua distamus a belluis, et justitiam retineamus,
qua communis vita sit tutior; quomodo Religio ipsa
sine metu teneri aut custodiri potest? Quod enim non
metuitur, contemnitur: quod contemnitur, utique
non colitur. Ita fit, ut religio, et majestas, et
honor metu constet: metus autem non est, ubi nullus
<pb n="0097B"/>
irascitur. Sive igitur gratiam Deo, sive iram, sive
utrumque detraxeris, religionem tolli necesse est, sine
qua vita hominum stultitia, scelere, immanitate completur.
Multum enim refraenat homines conscientia,
si credamus nos in conspectu Dei vivere; si non tantum
quae gerimus, videri desuper, sed etiam quae cogitamus,
aut loquimur, audiri a Deo putemus. Atenim
prodest id credere, ut quidam putant, non veritatis
gratia, sed utilitatis; quoniam leges conscientiam punire
non possunt, nisi aliquis desuper terror impendeat
ad cohibenda peccata. Falsa est igitur omnis
religio et divinitas nulla est. Sed a viris prudentibus
universa conficta sunt, quo rectius innocentiusque
<pb n="0097C"/>
vivatur. Magna haec, et a materia quam proposuimus
<pb n="0098A"/>
aliena quaestio est: sed quia necessario incidit, debet
quamvis breviter attingi.
</p>
      </div2>

<div2>
        <head>CAPUT IX. <hi>De providentia Dei, deque sententiis illi repugnantibus.</hi> </head>
<p>Cum sententiae philosophorum prioris temporis de
providentia consensissent, nec ulla esset dubitatio,
quin mundus a Deo, et ratione esset instructus, et ratione
regeretur: primus omnium Protagoras extitit
temporibus Socratis, qui sibi diceret non liquere,
utrum esset aliqua divinitas, necne. Quae disputatio
ejus adeo impia, et contra veritatem et religionem
judicata est, ut et ipsum Athenienses expulerint suis
finibus, et libros ejus in concione, quibus haec continebantur,
exusserint. De cujus sententia non est opus
<pb n="0098B"/>
disputare, quia nihil certi pronuntiavit. Post haec
Socrates, et auditor ejus Plato, et qui de schola Platonis,
tanquam rivuli diversas in partes profluxerunt;
stoici et peripatetici, in eadem fuere sententia, qua
priores.</p>
<p>Postea vero Epicurus Deum quidem esse dixit, quia
necesse sit esse aliquid in mundo praestans, et eximium,
et beatum; providentiam tamen nullam: itaque
mundum ipsum nec ratione ulla, nec arte, nec
fabrica instructum, sed naturam rerum quibusdam
minutis seminibus et insecabilibus conglobatam. Quo
quid repugnantius dici possit, non video. Etenim si
est Deus, utique providens est, ut Deus; nec aliter ei
<pb n="0098C"/>
potest divinitas attribui, nisi et praeterita teneat, et
<pb n="0099A"/>
 praesentia sciat, et futura prospiciat. Cum igitur providentiam
sustulit, etiam Deum negavit esse. Cum
autem Deum esse professus est, et providentiam simul
esse concessit. Alterum enim sine altero nec esse
prorsus, nec intelligi potest. Verum iis postea temporibus,
quibus jam philosophia defloruerat, extitit
Melius quidam Diagoras, qui nullum esse omnino Deum
diceret, ob eamque sententiam nominatus est <foreign xml:lang="greek">ἄθεος;</foreign>
item Cyrenaeus Theodorus: ambo quia nihil novi poterant
reperire, omnibus jam dictis et inventis, maluerunt
vel contra veritatem id negare, in quo priores
universi sine ambiguitate consenserant. Ii sunt, qui
tot saeculis, tot ingeniis assertam atque defensam providentiam
calumniati sunt. Quid ergo? utrumne istos
minutos et inertes philosophos ratione, an vero auctoritate
praestantium virorum refellemus? an potius
<pb n="0099B"/>
utroque? Sed properandum est, ne longius a materia
divagetur oratio.
</p>
      </div2>

<div2>
        <head>CAPUT X. <hi>De Mundi ortu et rerum natura, et Dei providentia.</hi> </head>
<p>Qui nolunt divina providentia factum esse mundum,
aut principiis inter se temere coeuntibus dicunt esse
concretum, aut repente natura extitisse; naturam
vero (ut Straton) habere in se vim gignendi et minuendi:
sed eam nec sensum habere ullum, nec figuram,
ut intelligamus, omnia quasi sua sponte esse
generata, nullo artifice, nec auctore. Utrumque vanum
et impossibile. Sed hoc evenit ignorantibus veritatem,
ut quidvis potius excogitent, quam id sentiant
quod ratio deposcit. Primum minuta illa semina,
quorum concursu fortuito totum coiisse mundum loquuntur,
ubi aut unde sint, quaero. Quis illa vidit
unquam? quis sensit? quis audivit? An solus Leucippus
<pb n="0100B"/>
oculos habuit? solus mentem? qui profecto solus
omnium caecus et excors fuit, qui ea loqueretur,
<pb n="0101A"/>
 quae nec aeger quisquam delirare, nec dormiens
posset somniare.</p>
<p>Quatuor elementis constare omnia philosophi veteres
disserebant: ille noluit, ne alienis vestigiis videretur
insistere. Sed ipsorum elementorum alia voluit
esse primordia, quae nec videri possint, nec
tangi, nec ulla corporis parte sentiri. Tam minuta
sunt, inquit, ut nulla sit acies ferri tam subtilis,
qua secari ac dividi possint, unde illis nomen imposuit
atomorum. Sed occurrebat ei, quod si una esset
omnibus eademque natura, non possent res efficere
diversas, tanta varietate, quantam videmus inesse
mundo. Dixit ergo, laevia esse, et aspera, et rotunda,
et angulata, et hamata. Quanto melius fuerat tacere,
quam in usus tam miserabiles, tam inanes, habere
<pb n="0101B"/>
linguam: et quidem vereor, ne non minus delirare
videatur, qui haec putet refellenda. Respondeamus
tamen velut aliquid dicenti. Si lenia sunt et rotunda,
utique non possunt invicem se apprehendere, ut aliquod
corpus efficiant; ut si quis milium velit in unam
coagmentationem constringere, lenitudo ipsa granorum
in massam coire non sinat. Si aspera et angulata
sunt, et hamata, ut possint cohaerere; dividua
ergo et secabilia sunt: hamos enim necesse est et
angulos eminere, ut possint amputari.</p>
<p>
          <pb n="0102A"/>Itaque quod amputari ac divelli potest, et videri
poterit et teneri. « Haec, inquit, per inane irrequietis
motibus volitant, et huc, atque illuc feruntur,
sicut pulveris minutias videmus in sole, cum per
fenestram radios ac lumen immiserit. Ex his arbores
et herbae, et fruges omnes oriuntur: ex his animalia
et aqua, ignis et universa gignuntur, et rursus in
eadem resolvuntur. »  Ferri hoc potest, quam diu de
rebus parvis agitur. Ex his etiam mundus ipse concretus
est. Implevit numerum perfectae insaniae;
nihil videtur ulterius dici posse: sed invenit tamen
ille quod adderet. « Quoniam est omne, inquit, infinitum,
nec potest quidquam vacare; necesse est
ergo innumerabiles esse mundos. »  Quae tanta vis
fuerat atomorum, ut moles tam inaestimabiles ex tam
<pb n="0102B"/>
minutis conglobarentur? Ac primum requiro, quae
sit istorum seminum, vel ratio, vel origo. Si enim
ex illis sunt omnia, ipsa igitur unde esse dicemus?
quae natura tantam copiam ad efficiendos innumerabiles
mundos subministrabit? Sed concedamus, ut
impune de mundis deliraverit: de hoc loquamur, in
quo sumus, et quem videmus. Ait, omnia ex individuis
corpusculis fieri.</p>
<p>Si hoc ita esset, nulla res unquam sui generis semine
indigeret. Sine ovis alites nascerentur, ac ova
<pb n="0103A"/>
 sine partu, item caetera viventia sine coitu: arbores,
et quae gignuntur e terra, propria semina non haberent,
quae nos quotidie tractamus, et serimus.
Cur ex frumento seges nascitur, et rursus ex segete
frumentum? Denique si atomorum coitio et conglobatio
efficeret omnia, in aere universa concrescerent;
si quidem per inane atomi volitant: cur sine
terra, sine radicibus, sine humore, sine semine,
non herba, non arbor, non fruges oriri augerique
possunt? Unde apparet, nihil ex atomis fieri; quandoquidem
unaquaeque res habet propriam certamque
naturam, suum semen, suam legem ab exordio datam.
Denique Lucretius, quasi oblitus atomorum,
quas asserebat, ut redargueret eos, qui dicunt ex
nihilo fieri omnia, his argumentis usus est, quae
<pb n="0103B"/>
contra ipsum valerent. Sic enim dixit:
<l>Nam si de nihilo fierent, ex omnibu rebus</l>
<l>Omne genus nasci posset nil semine egeret.</l> 
Item postea,
<l>Nil igitur fieri de nilo posse fatendum est</l>
<l>Semine quando opus est rebus, quo quaeque creatae</l>
<l>Aeris in teneras possint proferrier auras.</l> 
Quis hunc putet habuisse cerebrum, cum haec diceret,
nec videret sibi esse contraria? Nihil enim per
atomos fieri exinde apparet, quod semen cujusque
rei certum est; nisi forte et ignis, et aquae naturam
ex atomis esse credemus. Quid, quod durissimi rigoris
materiae, si ictu vehementiore collidantur, ignis
excutitur? Num in ferro aut silice atomi latent? Quis
inclusit? aut cur sua sponte non emicant; aut quomodo
semina ignis in materia frigidissima permanere
<pb n="0103C"/>
potuerunt?</p>
<p>
          <pb n="0104A"/>Omitto silicem ac ferrum. Orbem vitreum plenum
aquae si tenueris in sole, de lumine, quod ab aqua
refulget, ignis accenditur etiam in durissimo frigore.
Num etiam in aqua ignem esse credendum est? atqui
de sole ignis ne aestate quidem accendi potest. Si
cerae inhalaveris, vel si vapor levis aliquid attigerit,
aut crustam marmoris, aut laminam, paulatim per
minutissimos rores aqua concrescit. Item de halitu
terrae aut maris nebula existit: quae aut dispersa humefacit
quidquid texerit; aut collecta, in arduos
montes in sublime vento rapta, stipatur in nubem,
atque imbres maximos dejicit. Ubi ergo dicimus liquores
natos esse? Num in vapore? Num in halitu?
Num in vento? Atqui nihil potest consistere in eo,
quod nec tangitur, nec videtur. Quid ego de animalibus
<pb n="0104B"/>
loquar, in quorum corporibus nihil sine ratione,
sine ordine, sine utilitate, sine specie figuratum
videmus; adeo ut solertissima, et diligentissima
omnium partium membrorumque descriptio, casum
ac fortunam repellat. Sed putemus artus et ossa et
nervos et sanguinem de atomis posse concrescere.
Quid sensus, cogitatio, memoria, mens, ingenium,
quibus seminibus coagmentari possunt? minutissimis,
inquit. Sunt ergo alia majora. Quomodo igitur insecabilia?</p>
<p>Deinde, si ex invisibilibus sunt, quae non videntur,
consequens est, ut ex visibilibus sint, quae videntur;
cur igitur nemo videt? Sed sive invisibilia
quae sunt in homine consideret, sive tractabilia, quae
veniunt sub aspectum, ratione utraque constare quis
non videt? Quomodo ergo sine ratione coeuntia possunt
<pb n="0104C"/>
aliquid efficere rationale? Videmus enim nihil
<pb n="0105A"/>
 esse in omni mundo, quod non habeat in se maximam
mirabilemque rationem. Quae, quia supra hominis
sensum et ingenium est, cui rectius, quam divinae
providentiae tribuenda est? An simulacrum hominis
et statuam ratio et ars fingit; ipsum hominem de
frustis temere concurrentibus fieri putabimus? Et
quid simile veritatis in ficto, cum summum et excellens
artificium nihil aliud, nisi umbram et extrema
corporis lineamenta possit imitari? Num potuit
humana solertia dare operi suo aut motum aliquem,
aut sensum? Omitto usum videndi, audiendi, odorandi,
caeterorumque membrorum, vel apparentium,
vel latentium, mirabiles utilitates. Quis artifex potuit,
aut cor hominis, aut vocem, aut ipsam fabricare
sapientiam? Quisquamne igitur sanus existimat,
<pb n="0105B"/>
quod homo ratione et consilio facere non possit, id
concursu atomorum passim cohaerentium perfici potuisse?
Vides in quae deliramenta inciderint, dum
nolunt effectionem curamque rerum Deo dare.</p>
<p>Concedamus tamen his, ut ex atomis fiant quae
terrena sunt: num etiam coelestia? Deos aiunt incorruptos,
aeternos, beatos esse; solisque dant immunitatem,
ne concursu atomorum concreti esse videantur.
Si enim dii quoque ex illis constitissent,
dissipabiles fierent, seminibus aliquando resolutis,
atque in naturam suam revertentibus. Ergo si est
aliquid, quod atomi non effecerint, cur non caetera
eodem modo intelligamus? Sed, quaero, antequam
mundum primordia ista generarent, cur sibi dii habitaculum
non aedificaverint? Videlicet nisi atomi
<pb n="0105C"/>
coiissent, coelumque fecissent, adhuc dii per medium
inane penderent. Quo igitur consilio, qua ratione
<pb n="0106A"/>
de confuso acervo se atomi congregaverunt, ut
ex aliis inferius terra conglobaretur, coelum desuper
tenderetur, tanta siderum varietate distinctum, ut
nihil unquam excogitari possit ornatius? Tanta ergo
qui videat et talia, potest existimare nullo effecta
esse consilio, nulla providentia, nulla ratione divina;
sed ex atomis subtilibus, exiguis concreta esse tanta
miracula? Nonne prodigio simile est aut natum esse
hominem, qui haec diceret, aut extitisse, qui crederet?
ut Democritum, qui auditor ejus fuit, vel Epicurum,
in quem vanitas omnis de Leucippi fonte
profluxit. At enim (sicut alii dicunt) natura mundus
effectus est, quae sensu et figura caret. Hoc vero
multo est absurdius. Si natura mundum fecit, consilio
et ratione fecerit, necesse est; is enim facit aliquid,
<pb n="0106B"/>
qui aut voluntatem faciendi habet, aut scientiam.
Si caret sensu ac figura, quomodo potest ab
ea fieri, quod et sensum habeat et figuram? nisi forte
quis arbitretur, animalium fabricam tam subtilem a
non sentiente formari animarique potuisse; aut istam
coeli speciem, tam providenter ad utilitates viventium
temperatam, nescio quo casu, sine conditore, sine
artifice, subito extitisse.</p>
<p> « Si quid est, inquit Chrysippus, quod efficiat ea;
quae homo, licet ratione sit praeditus, facere non
possit, id profecto est majus, et fortius, et sapientius
homine. »  Homo autem non potest facere coelestia;
ergo illud, quod haec efficiet vel effecerit, superat
hominem arte, consilio, prudentia, potestate.
Quis igitur potest esse, nisi Deus? Natura vero,
<pb n="0106C"/>
quam veluti matrem esse rerum putant, si mentem
non habet, nihil efficiet unquam, nihil molietur. Ubi
<pb n="0107A"/>
 enim non est cogitatio, nec motus est ullus, nec
efficacia. Si autem consilio utitur ad incipiendum
aliquid, ratione ad disponendum, arte ad efficiendum,
virtute ad consummandum, potestate ad regendum
et continendum; cur natura potius quam
Deus nominetur? Aut si concursus atomorum, vel
carens mente natura, ea, quae videmus, effecit,
quaero cur facere coelum potuerit, urbem aut domum
non potuerit? cur montes marmoris fecerit,
columnas et simulacra non fecerit? Atqui non debuerant
atomi etiam ad haec efficienda concurrere;
siquidem nullam positionem relinquunt, quam non
experiantur. Nam de natura, quae mentem non habeat,
non est mirandum, quod haec facere oblita sit.
Quid ergo est? Utique Deus, cum inchoaret hoc opus
<pb n="0107B"/>
mundi, quo nihil potest esse nec dispositius ad ordinem,
nec aptius ad utilitatem, nec ornatius ad pulchritudinem,
nec majus ad molem, quae fieri ab
homine non poterant, fecit ipse; in quibus etiam hominem
ipsum, cui particulam de sua sapientia dedit;
et instruxit eum ratione, quantum fragilitas terrena
capiebat, ut ipse sibi efficeret, quae ad usus suos essent
necessaria.</p>
<p>
          <pb n="0108A"/>Si vero in hujus mundi (ut ita dixerim) republica
nulla providentia est, quae regat, nullus Deus,
qui administret, nec omnino sensus ullus in hac rerum
natura pollet; unde igitur mens humana tam
solers, tam intelligens orta esse credetur? Si enim
corpus hominis ex humo fictum est, unde homo nomen
accepit; animus ergo qui sapit, qui rector est
corporis, cui membra obsequuntur tanquam regi et
imperatori, qui nec aspici, nec comprehendi potest,
non potuit ad hominem nisi a sapiente natura pervenire.
Sed sicut omne corpus mens et animus gubernat:
ita et mundum Deus. Nec enim verisimile est,
ut minora et humilia regimen habeant, majora et
summa non habeant. Denique M. Cicero in Tusculanis,
et in Consolatione:  « Animorum (inquit) nulla
<pb n="0108B"/>
in terris origo inveniri potest. Nihil est enim, inquit,
in animis mistum atque concretum, aut quod ex
terra natum atque fictum esse videatur; nihilne aut
humidum quidem, aut flabile, aut igneum. His enim
naturis nihil inest, quod vim memoriae, mentis, cogitationis
habeat, quod et praeterita teneat, et futura
praevideat, et complecti possit praesentia, quae sola
divina sunt. Nec enim inveniuntur unquam, unde ad
<pb n="0109A"/>
 hominem venire possint, nisi a Deo. »  Exceptis igitur
duobus tribusve calumniatoribus vanis, cum constet,
divina providentia mundum regi, sicut et factus
est, nec sit quisquam, qui Diagorae Theodorique
sententiam, vel Leucippi inane commentum, vel Democriti
Epicurique levitatem praeferre audeat auctoritati,
vel illorum septem priorum, qui sunt appellati
sapientes, vel Pythagorae, vel Socratis, vel Platonis,
caeterorumque philosophorum, qui esse Providentiam
judicaverunt; falsa igitur est et illa sententia,
qua putant terroris ac metus gratia Religionem
a sapientibus institutam, quo se homines imperiti a
peccatis abstinerent.</p>
<p>Quod si verum sit, ergo derisi ab antiquis sapientibus
sumus. Quod si fallendi nostri, atque adeo totius
<pb n="0109B"/>
generis humani causa commenti sunt Religionem;
sapientes igitur non fuerunt, quia in sapientem
non cadit mendacium. Sed fuerint sapientes; quae
tanta felicitas mentiendi, ut non tantummodo indoctos,
sed Platonem quoque ac Socratem fallerent,
et Pythagoram, Zenonem, Aristotelem, maximarum
sectarum principes, tam facile deluderent? Est
igitur divina providentia, ut senserunt ii homines,
quos nominavi; cujus vi ac potestate omnia, quae
videmus et facta sunt, et reguntur. Nec enim tanta
rerum magnitudo, tanta dispositio, tanta in servandis
ordinibus temporibusque constantia, aut olim
potuit sine provido artifice oriri, aut constare tot saeculis
sine incola potenti, aut in perpetuum gubernari
<pb n="0109C"/>
sine perito ac sentiente rectore: quod ratio ipsa
<pb n="0110A"/>
declarat. Quidquid est enim, quod habet rationem,
ratione sit ortum necesse est. Ratio autem sentientis
sapientisque naturae est: sapiens vero sentiensque
natura nihil aliud potest esse, quam Deus. Mundus
autem, quoniam rationem habet, qua et regitur,
et constat; ergo a Deo factus est. Quod si est
conditor rectorque mundi Deus, recte igitur ac vere
Religio constituta est; auctori enim rerum parentique
communi honos veneratioque debetur.
</p>
      </div2>

<div2>
        <head>CAPUT XI. <hi>De Deo, eoque uno, cujusque providentia mundus regatur et constat.</hi> </head>
<p>Quoniam constitit de providentia, sequitur ut doceamus,
utrumne multorum esse credenda sit, an
<pb n="0110B"/>
potius unius. Satis (ut opinor) ostendimus in nostris
Institutionibus, deos multos esse non posse; quod
divina vis ac potestas si distribuatur in plures, diminui
eam necesse sit: quod autem minuitur, utique et
mortale est; si vero mortalis non est, nec minui, nec
dividi potest. Deus igitur unus est, in quo vis et potestas
consummata, nec minui potest, nec augeri. Si
autem sunt multi, dum habent singuli potestatis aliquid
ac numinis, summa ipsa decrescit: nec poterunt
singuli habere totum, quod est commune cum
pluribus: unicuique tantum deerit, quantum caeteri
possidebunt. Non possunt igitur in hoc mundo multi
esse rectores: nec in una domo multi domini, nec in
navi una multi gubernatores, nec in armento aut
<pb n="0110C"/>
grege duces multi, nec in uno examine multi reges.
<pb n="0111A"/>
 Sed nec in coelo quidem multi soles esse potuerunt,
sicut nec animae plures in uno corpore: adeo in unitate
natura universa consentit. Quod si mundum
<l>Spiritus intus alit totamque infusa per artus</l>
<l>Mens agitat molem, et magno se corpore miscet,</l>
apparet testimonio poetae, unum esse mundi habitatorem
Deum; siquidem corpus omne nisi ab una
mente incoli regique non potest. Omnem igitur divinam
potestatem necesse est in uno esse, cujus nutu
et imperio regantur omnia; et ideo tantus est, ut ab
homine non possit, aut verbis enarrari, aut sensibus
aestimari.</p>
<p>Unde igitur ad homines opinio multorum deorum
persuasione pervenit? Nimirum ii omnes, qui coluntur
ut dii, homines fuerunt, et iidem primi, ac maximi
<pb n="0111B"/>
reges: sed eos, aut ob virtutem, qua profuerant
hominum generi, divinis honoribus affectos esse post
mortem; aut ob beneficia et inventa, quibus humanam
vitam excoluerant, immortalem memoriam consecutos,
quis ignorat? nec tantum mares, sed et foeminas.
Quod cum vetustissimi Graeciae scriptores,
quos illi <foreign xml:lang="greek">θεολόγους</foreign> nuncupant, tum etiam Romani,
Graecos secuti et imitati, docent; quorum praecipue
Euhemerus, ac noster Ennius, qui eorum omnium
<pb n="0112A"/>
natales, conjugia, progenies, imperia, res gestas,
obitus, sepulcra demonstrant. Et secutus eos Tullius
tertio de Natura deorum libro dissolvit publicas religiones:
sed tamen veram, quam ignorabat, nec ipse,
nec alius quisquam potuit inducere. Adeo et ipse testatus
est, falsum quidem apparere, veritatem tamen
latere. Utinam (inquit) tam facile vera invenire possem,
quam falsa convincere! Quod quidem non dissimulanter,
ut Academicus, sed vere atque ex animi
sententia proclamavit: quia veritas humanis sensibus
erui nunquam potest, quod assequi valuit humana
providentia, id assecutus est, ut falsa detegeret.
Quidquid enim fictum et commentitium, quia
nulla ratione subnixum est, facile dissolvitur. Unus
est igitur princeps, et origo rerum Deus, sicut Plato
<pb n="0112B"/>
in Timaeo et sensit et docuit; cujus majestatem tantam
esse declarat, ut nec mente comprehendi, nec
lingua exprimi possit.</p>
<p>Idem testatur Hermes, quem Cicero ait in numero
deorum apud Aegyptios haberi, eum scilicet, qui ob
virtutem multarumque artium scientiam Trismegistus
nominatus, et erat non modo Platone, verum
etiam Pythagora septemque illis sapientibus longe
antiquior. Apud Xenophontem Socrates disputans
<pb n="0113A"/>
 ait,  « formam Dei non oportere conquiri; »  et Plato
in Legum libris:  « Quid omnino sit Deus, non esse
quaerendum: quia nec inveniri possit, nec enarrari.; » 
Pythagoras quoque unum Deum confitetur dicens,
incorporalem esse mentem, quae per omnem rerum
naturam diffusa et intenta, vitalem sensum cunctis
animantibus tribuat. Antisthenes autem in Physico
unum esse naturalem Deum dixit, quamvis
gentes et urbes suos habeant populares. Eadem fere
et Aristoteles cum suis peripateticis, et Zeno cum
suis stoicis. Longum est enim singulorum sententias
exequi, qui licet diversis nominibus sint abusi, ad
unam tamen potestatem, quae mundum regeret, concurrerunt.
Sed tamen summum Deum, cum et philosophi,
et poetae, et ipsi denique qui deos colunt,
saepe fateantur; de cultu tamen et honoribus ejus
<pb n="0113B"/>
nemo unquam requisivit nemo disseruit; ea scilicet
persuasione, qua semper beneficum incorruptumque
credentes, nec irasci eum cuiquam, nec ullo cultu
indigere arbitrantur. Adeo religio esse non potest,
ubi metus nullus est.</p>
</div2>

<div2>
        <head> CAPUT XII. <hi>De religione et Dei timore.</hi> </head>
<p>Nunc quoniam respondimus impiae quorumdam
detestabilique prudentiae, vel potius amentiae, redeamus
ad propositum. Diximus, religione sublata,
nec sapientiam teneri posse, nec justitiam; quia sapientia
divinitatis intellectus est, quo differimus a
belluis: in homine solo reperiri justitiam, qua nisi
cupiditates nostras Deus, qui falli non potest, coercuerit,
scelerate impieque vivemus. Spectari ergo
actus nostros a Deo, non modo ad utilitatem communis
vitae attinet, sed etiam ad veritatem; quia religione
justitiaque detracta, vel ad stultitiam pecudum
amissa ratione devolvimur, vel ad bestiarum
immanitatem: imo vero amplius; siquidem bestiae
<pb n="0114B"/>
sui generis animalibus parcunt. Quid erit homine
truculentius, quid immitius, si dempto metu superiore,
vim legum aut fallere potuerit, aut contemnere?
Timor igitur Dei solus est, qui custodit hominum
inter se societatem, per quem vita ipsa sustinetur,
<pb n="0115A"/>
 munitur, gubernatur. Is autem timor auferetur,
si fuerit homini persuasum, quod irae sit expers
Deus; quem moveri et indignari, cum injusta fiunt,
non modo communis utilitas, sed etiam ratio ipsa
nobis et veritas persuadet. Rursus nobis ad superiora
redeundum est, ut quia docuimus a Deo factum
esse mundum, doceamus quare sit effectus.</p>
</div2>

<div2>
        <head>CAPUT XIII <hi>De mundi et temporum commodo et usu.</hi> </head>
<p>Si consideret aliquis universam mundi administrationem,
intelliget profecto, quam vera sit sententia
Stoicorum, qui aiunt nostra causa mundum
esse constructum. Omnia enim, quibus constat,
quaeque generat ex se mundus, ad utilitatem hominis
<pb n="0115B"/>
accommodata sunt. Homo utitur igni ad usum
calefaciendi et luminis, et molliendorum ciborum, ferrique
fabricandi: utitur fontibus ad potum et ad lavacra;
fluminibus ad agros irrigandos terminandasque
regiones: utitur terra ad percipiendam frugum varietatem;
collibus ad conserenda vineta; montibus ad usum
arborum atque lignorum; planis ad segetem; utitur
<pb n="0116A"/>
mari, non solum ad commercia et copias ex longinquis
regionibus ferendas, verum etiam ad ubertatem
omnis generis piscium. Quod si his elementis utitur,
quibus est proximus, non est dubium, quin et coelo,
quoniam et coelestium rerum officia ad fertilitatem
terrae, ex qua vivimus, temperata sunt. Sol irrequietis
cursibus et spatiis inaequalibus orbes annuos
conficit, et aut oriens diem promit ad laborem, aut
occidens noctem superducit ad requiem: et tum
abscessu longius ad meridiem, tum accessu propius
ad septentrionem, hyemis et aestatis vicissitudines
facit, ut et hybernis humoribus ac pruinis in
ubertatem terra pinguescat, et aestivis caloribus,
vel herbidae fruges maturitate durentur, vel quae
sunt in humidis, incocta et fervefacta mitescant.
<pb n="0116B"/>
Luna quoque nocturni temporis gubernatrix, et
amissi ac recepti luminis vicibus menstrua spatia
moderatur, et caecas tenebris horrentibus noctes
fulgore suae claritatis illustrat; ut aestiva itinera,
et expeditiones, et opera sine labore ac molestia
confici possint. Siquidem:
<l>Nocte leves stipulae melius, nocte arida prata</l>
<l>Tondentur.</l>
        </p>
<p>
          <pb n="0117A"/> Astra etiam caetera, vel ortu, vel occasu suo,
certis stationibus opportunitates temporum subministrant.
Sed et navigiis, quominus errabundo cursu
per immensum vagentur, regimen praebent, cum ea
rite gubernator observans, ad portum destinati littoris
pervehatur. Ventorum spiritu attrahuntur
nubes, ut sata imbribus irrigentur, ut vites foetibus,
arbusta pomis exuberent. Et haec per orbem vicibus
exhibentur, ne desit aliquando, quo vita hominum
sustineatur. At enim caeteras animantes eadem terra
nutrit, et ejusdem foetu etiam muta pascuntur. Num
etiam mutorum causa Deus laboravit? Minime, quia
sunt rationis expertia. Sed intelligimus, et ipsa
eodem modo in usum hominis a Deo facta, partim
ad cibos, partim ad vestitum, partim ad operis
<pb n="0117B"/>
auxilia; ut clarum sit, divinam providentiam rerum
<pb n="0118A"/>
et copiarum abundantia hominum vitam instruere
atque ornare voluisse, ob eamque causam, et aerem
volucribus, et mare piscibus, et terram quadrupedibus
implevit. Sed Academici contra Stoicos disserentes
solent quaerere, cur, si Deus omnia hominum
causa fecerit, etiam multa contraria, et inimica, et
pestifera nobis reperiantur, tam in mari, quam in
terra. Quod Stoici veritatem non respicientes ineptissime
repulerunt. Aiunt enim, multa esse in gignentibus,
et in numero animalium, quorum adhuc
lateat utilitas: sed eam processu temporum inveniri;
sicut jam plura prioribus saeculis incognita necessitas
et usus invenerit. Quae tandem utilitas potest in muribus,
in blattis, in serpentibus reperiri, quae homini
molesta et perniciosa sunt? An medicina in
<pb n="0118B"/>
his aliqua latet? Quae si est, invenietur aliquando,
<pb n="0119A"/>
 nempe adversus mala, cum id illi querantur esse
omnino malum. Viperam ferunt exustam in cineremque
dilapsam, mederi ejusdem bestiae morsui.
Quanto melius fuerat eam prorsus non esse, quam
remedium contra se ab ea ipsa desiderari?</p>
<p>Brevius igitur, ac verius respondere potuerunt in
hunc modum. Deus cum formasset hominem veluti
simulacrum suum, quod erat divini opificii summum,
inspiravit ei sapientiam soli, ut omnia imperio ac ditioni
suae subjugaret omnibusque mundi commodis
uteretur. Proposuit tamen ei et bona et mala; quia
sapientiam dedit; cujus omnis ratio in discernendis
malis ac bonis sita est. Non potest enim quisquam
eligere meliora et scire quid bonum sit, nisi sciat
simul rejicere ac vitare quae mala sunt. Invicem sibi
alterutra connexa sunt; ut sublato alterutro, utrumque
<pb n="0119B"/>
tolli sit necesse. Propositis igitur bonis malisque,
tum demum opus suum peragit sapientia; et quidem
bonum appetit ad utilitatem, malum rejicit ad salutem.
Ergo sicut bona innumerabilia data sunt homini,
quibus frui posset; sic etiam mala, quae caveret.
<pb n="0120A"/>
Nam si malum nullum sit, nullum periculum, nihil
denique, quod loedere hominem possit, tollitur
omnis materia sapientiae, nec erit homini necessaria.
Positis enim tantummodo in conspectu bonis, quid
opus est cogitatione, intellectu, scientia, ratione?
cum quocumque porrexerit manum, id naturae aptum
et accommodatum sit: ut si quis velit apparatissimam
coenam infantibus, qui nondum sapiant, apponere,
utique id appetent singuli, quo unumquemque
aut impetus, aut fames, aut etiam casus attraxerit,
et quidquid sumpserint, id illis erit vitale ac salubre.
Quid igitur nocebit, eos sicuti sunt, permanere et
semper infantes ac nescios esse rerum? Si autem
admisceas vel amara, vel inutilia, vel etiam venenata,
decipiuntur utique per ignorantiam boni ac mali,
nisi accedat his sapientia, per quam habeant malorum
<pb n="0120B"/>
rejectionem bonorumque delectum.</p>
<p>Vides ergo, magis propter mala opus nobis esse
sapientia: quae nisi fuissent proposita, rationale animal
non essemus. Quod si haec ratio vera est, quam
<pb n="0121A"/>
 stoici nullo modo videre potuerunt, dissolvitur
etiam argumentum illud Epicuri. Deus, inquit, aut
vult tollere mala et non potest; aut potest et non
vult; aut neque vult, neque potest; aut et vult et
potest. Si vult et non potest, imbecillis est; quod in
Deum non cadit. Si potest et non vult, invidus; quod
aeque alienum a Deo. Si neque vult, neque potest, et
invidus et imbecillis est; ideoque neque Deus. Si
vult et potest, quod solum Deo convenit, unde ergo
sunt mala? aut cur illa non tollit? Scio plerosque philosophorum,
qui providentiam defendunt, hoc argumento
perturbari solere et invitos pene adigi, ut Deum
nihil curare fateantur, quod maxime quaerit Epicurus.
Sed nos ratione perspecta, formidolosum hoc argumentum
facile dissolvimus. Deus enim potest quidquid
<pb n="0121B"/>
velit, et imbecillitas, vel invidia in Deo nulla
est; potest igitur mala tollere: sed non vult; nec
ideo tamen invidus est. Idcirco enim non tollit, quia
sapientiam (sicut edocui) simul tribuit, et plus est
boni ac jucunditatis in sapientia, quam in malis molestiae.
Sapientia enim facit, ut etiam Deum cognoscamus
et per eam cognitionem immortalitatem assequamur;
quod est summum bonum. Itaque nisi prius
malum agnoverimus, nec bonum poterimus agnoscere.
Sed hoc non vidit Epicurus, nec alius quisquam;
si tollantur mala, tolli pariter sapientiam, nec ulla in
homine virtutis remanere vestigia, cujus ratio in sustinenda
et superanda malorum acerbitate consistit.
Itaque propter exiguum compendium sublatorum malorum
maximo et vero et proprio nobis bono careremus.
<pb n="0121C"/>
Constat igitur omnia propter hominem proposita,
tam mala, quam etiam bona.
</p>
      </div2>

<div2>
        <head> CAPUT XIV. <hi>Cur Deus fecerit hominem.</hi> </head>
<p>Sequitur ut ostendam cur fecerit hominem ipsum
Deus. Sicut mundum propter hominem machinatus
est, ita ipsum propter se, tamquam divini templi antistitem,
spectatorem operum rerumque coelestium.
Solus est enim, qui sentiens, capaxque rationis, intelligere
possit Deum, qui opera ejus admirari, virtutem
potestatemque perspicere; idcirco enim consilio, mente,
prudentia instructus est. Ideo solus praeter caeteras
animantes recto corpore ac statu factus est, ut ad
contemplationem parentis sui excitatus esse videatur.
Ideo sermonem solus accepit, ac linguam cogitationis
<pb n="0122B"/>
interpretem, ut enarrare majestatem domini sui possit.
Postremo idcirco ei cuncta subjecta sunt, ut
factori atque artifici Deo esset ipse subjectus. Si ergo
Deus hominem suum voluit esse cultorem, ideoque
illi tantum honoris attribuit, ut rerum omnium dominaretur;
utique justissimum est et eum qui tanta
praestiterit, amare et hominem, qui sit nobiscum divini
juris societate conjunctus. Nec enim fas est cultorem
Dei a Dei cultore violari. Unde intelligitur religionis
ac justitiae causa esse hominem figuratum.
Cujus rei testis est Marcus Tullius in libris de Legibus,
ita dicens:  « Sed omnium, quae in doctorum hominum
disputatione versantur, nihil est profecto praestabilius,
quam plane intelligi, nos ad justitiam esse natos. » 
Quod si est verissimum, Deus ergo vult omnes homines
<pb n="0122C"/>
esse justos, id est, Deum et hominem caros
habere: Deum scilicet honorare tamquam patrem,
<pb n="0123A"/>
 hominem diligere velut fratrem; in his enim duobus
tota justitia consistit. Qui ergo aut Deum non agnoscit,
aut homini nocet, injuste et contra naturam suam
vivit, et hoc modo rumpit institutum legemque divinam.</p>
</div2>

<div2>
        <head>CAPUT XV. <hi>Unde ad hominem peccata pervenerint.</hi> </head>
<p>Hic fortasse quaerat aliquis, unde ad hominem peccata
pervenerint, aut quae pravitas divini instituti regulam
ad pejora detorserit, ut cum sit ad justitiam
genitus, opera tamen efficiat injusta. Jam superius
explanavi, simul Deum proposuisse bonum ac malum;
et bonum quidem diligere, malum autem, quod huic
repugnat, odisse: sed ideo malum permisisse, ut et
bonum emicaret, quod alterum sine altero (sicut saepe
<pb n="0123B"/>
docui) intelligimus constare non posse: denique ipsum
mundum ex duobus elementis repugnantibus et
invicem copulatis esse concretum, igneo et humido,
nec potuisse lucem fieri, nisi et tenebrae fuissent;
quia nec superum potest esse sine infero, nec oriens
sine occidente, nec calidum sine frigido, nec molle
sine duro. Sic et nos ex duobus aeque repugnantibus
compacti sumus, anima et corpore: quorum alterum
coelo ascribitur, quia tenue est et intractabile; alterum
terrae, quia comprehensibile est: alterum solidum
et aeternum est, alterum fragile atque mortale.
Ergo alteri bonum adhaeret, alteri malum: alteri lux,
vita, justitia; alteri tenebrae, mors, injustitia. Hinc
extitit in hominibus naturae suae depravatio; ut esset
necesse constitui legem, qua possent et vitia prohiberi,
<pb n="0123C"/>
et virtutis officia imperari. Cum igitur sint in
rebus humanis bona et mala, quorum rationem declaravi,
necesse est in utramque partem moveri
Deum, et ad gratiam, cum justa fieri videt; et ad iram,
cum cernit injusta.</p>
<p>Sed occurrit nobis Epicurus, ac dicit:  « Si est in
<pb n="0124A"/>
Deo laetitiae affectus ad gratiam, et odii ad iram,
necesse est habeat, et timorem, et libidinem, et cupiditatem,
caeterosque affectus, qui sunt imbecillitatis
humanae. »  Non est necesse ut timeat, qui irascitur;
aut moereat, qui gaudet: denique iracundi,
minus timidi sunt; et natura laeti, minus moerent.
Quid opus est de humanis affectibus dicere, quibus
fragilitas nostra succumbit? Consideremus divinam
necessitatem; nolo enim naturam dicere, quia Deus
noster nunquam creditur natus. Timoris affectus habet
in homine materiam, in Deo non habet. Homo,
quia multis casibus periculisque subjectus est, metuit,
ne qua vis major existat, quae illum verberet,
spoliet, laceret, affligat, interimat. Deus autem, in
quem nec egestas, nec injuria, nec dolor, nec mors
<pb n="0124B"/>
cadit, timere nullo pacto potest; quia nihil est, quod
ei vim possit inferre. Item libidinis ratio et causa in
homine manifesta est. Nam quia fragilis et mortalis
effectus est, necesse fuit alterum sexum diversumque
constitui, cujus permistione soboles effici posset ad
continuandam generis perpetuitatem. Haec autem libido
in Deo locum non habet; quia et fragilitas et interitus
ab eo alienus est, nec ulla est apud eum foemina,
cujus possit copulatione gaudere, nec successione
indiget, qui semper futurus est. Eadem de invidia
et cupiditate dici possunt; quae certis manifestisque
de causis in hominem cadunt, in Deum nullo
modo. At vero, et gratia, et ira, et miseratio habent
in Deo materiam; recteque illis utitur summa illa et
singularis potestas ad rerum conservationem.
</p>
      </div2>

<div2>
        <head> CAPUT XVI. <hi>De Deo ejusque ira et affectibus.</hi> </head>
<p>Quaeret quispiam, quae sit ista materia? Primum
accidentibus malis afflicti homines ad Deum plerumque
confugiunt, mitigant, obsecrant, credentes eum
<pb n="0125A"/>
 posse ab his injurias propulsare. Habet igitur causam
miserandi; nec enim tam immitis est hominumque
contemptor, ut auxilium laborantibus deneget. Item
plurimi, quibus persuasum est Deo placere justitiam,
eumque qui sit dominus ac parens omnium, venerantur,
et precibus assiduis ac frequentibus votis, dona
et sacrificia offerunt, nomen ejus laudibus prosequuntur,
justis ac bonis operibus demereri eum laborantes.
Ergo est, propter quod Deus et possit, et debeat
gratificari. Nam si nihil est tam conveniens Deo,
quam beneficentia, nihil autem tam alienum, quam
ut sit ingratus: necesse est ut officiis optimorum
sancteque viventium praestet aliquid, ac vicem reddat,
ne subeat ingrati culpam, quae est etiam homini
criminosa. Contra autem sunt alii facinorosi et nefarii,
<pb n="0125B"/>
qui libidinibus omnia polluant, caedibus vexent,
fraudent, rapiant, perjurent; nec consanguineis, nec
parentibus parcant; leges et ipsum etiam Deum negligant.</p>
<p>Habet igitur ira in Deo materiam. Non est enim fas
eum, cum talia fieri videat, non moveri, et insurgere
ad ultionem sceleratorum, et pestiferos nocentesque
delere, ut bonis omnibus consulat: adeo et
in ipsa ira inest et gratificatio. Inania ergo et falsa reperiuntur
argumenta, vel eorum, qui, cum irasci
Deum nolunt, gratificari volunt, quia ne hoc quidem
fieri sine ira potest; vel eorum, qui nullum animi
motum esse in Deo putant. Et quia sunt aliqui affectus,
<pb n="0126A"/>
qui non cadunt in Deum, ut libido, timor, avaritia,
moeror, invidia, omni prorsus affectu eum vacare
dixerunt. His enim vacat, quia vitiorum affectus
sunt: eos autem, qui sunt virtutis, id est, ira
in malos, caritas in bonos, miseratio in afflictos,
quoniam divina potestate sunt digna, proprios, et
justos, et veros habet. Quae profecto nisi habeat,
humana vita turbabitur; atque ad tantam confusionem
deveniet status rerum, ut contemptis superatisque
legibus, sola regnet audacia, ut nemo denique
tutus esse possit, nisi qui viribus praevaleat. Ita quasi
communi latrocinio terra omnis depopulabitur. Nunc
vero quoniam et mali poenam, et boni gratiam, et
afflicti opem sperant; et virtutibus locus est, et scelera
rariora sunt. Atenim plerumque et scelerati feliciores
<pb n="0126B"/>
sunt, et boni miseriores, et justi ab injustis
impune vexantur. Considerabimus postea, cur ista
fiant. Interim de ira explicemus, an sit aliqua in
Deo; utrum nihil curet omnino, nec moveatur ad ea
quae impie geruntur.
</p>
      </div2>

<div2>
        <head>CAPUT XVII. <hi>De Deo, cura et ira.</hi> </head>
<p>Deus, inquit Epicurus, nihil curat; nullam igitur
habet potestatem. Curare enim necesse est eum, qui
habet potestatem; vel si habet, et non utitur, quae
tanta causa est, ut ei, non dicam nostrum genus,
<pb n="0127A"/>
 sed etiam mundus ipse sit vilis? Ideo, inquit, incorruptus
est ac beatus, quia semper quietus. Cui ergo
administratio tantarum rerum cessit, si haec a Deo
negligantur, quae videmus ratione summa gubernari?
aut quietus esse quomodo potest, qui vivit et sentit?
Nam quies aut somni res est, aut mortis. Sed nec
somnus habet quietem. Nam cum soporati sumus,
corpus quidem quiescit, animus tamen irrequietus
agitatur: imagines sibi, quas cernat effingit, ut naturalem
suum motum exerceat varietate visorum;
avocatque se a falsis, dum membra saturentur, ac vigorem
capiant de quiete. Quies igitur sempiterna solius
mortis est. Si autem mors Deum non attingit,
Deus igitur nunquam quietus est. Dei vero actio quae
potest esse, nisi mundi administratio? Si vero mundi
<pb n="0127B"/>
curam gerit, curat igitur hominum vitam Deus, ac
singulorum actus animadvertit, eosque sapientes ac
bonos esse desiderat. Haec est voluntas Dei, haec divina
lex; quam qui sequitur, qui observat, Deo carus
est. Necesse est igitur, ut ira moveatur adversus eum,
qui hanc aeternam divinamque legem, aut violaverit,
aut spreverit. Si nocet, inquit, alicui Deus, jam bonus
non est. Non exiguo falluntur errore, qui censuram
<pb n="0128A"/>
sive humanam, sive divinam, acerbitatis et malitiae
nomine infamant, putantes nocentem dici oportere,
qui nocentes afficit poena. Quod si est, nocentes igitur
leges habemus, quae peccantibus supplicia sanxerunt;
nocentes judices, qui scelere convictos poena
capitis afficiunt. Quod si et lex justa est, quae et nocenti
tribuit quod meretur, et judex integer ac bonus
dicitur, cum male facta vindicat (bonorum enim salutem
custodit, qui malos punit), ergo et Deus, cum
malis obest, nocens non est; ipse autem est nocens,
qui aut innocenti nocet, aut nocenti parcit, ut pluribus
noceat.</p>
<p>Libet quaerere ab iis, qui Deum faciunt immobilem,
si quis habeat rem, domum, familiam, servique ejus
contemnentes patientiam domini, omnia invaserint,
<pb n="0128B"/>
ipsi bonis ejus fruantur, ipsos familia ejus honoret,
dominus autem contemnatur ab omnibus, derideatur,
relinquatur: utrumne sapiens esse possit, qui contumelias
non vindicet, suisque rebus eos perfrui patiatur,
in quos habeat potestatem? Quae tanta in quoquam
potest patientia reperiri? si tamen patientia
nominanda est, et non stupor quidam insensibilis.
Sed facile est ferre contemptum. Quid si fiant illa,
<pb n="0129A"/>
 quae a Cicerone dicuntur?  « Etenim quaero, si quis
paterfamilias liberis suis a servo interfectis, uxore
occisa, incensa domo, supplicium de servo non quam
acerrimum sumpserit; utrum is clemens ac misericors,
an inhumanus et crudelissimus esse videatur? » 
Quod si ejusmodi facinoribus ignoscere crudelitatis
est potius quam pietatis; non est ergo virtutis in
Deo, ad ea, quae injuste fiunt, non commoveri. Nam
mundus tanquam Dei domus est, et homines tanquam
servi: quibus si ludibrio sit nomen ejus, qualis
aut quanta patientia est, ut honoribus suis cedat,
prava et iniqua fieri videat, et non indignetur, quod
proprium et naturale est ei, cui peccata non placeant?
Irasci ergo rationis est; auferuntur enim delicta,
et refraenatur licentia, quod utique juste sapienterque
<pb n="0129B"/>
fit.</p>
<p>Sed Stoici non viderunt esse discrimen recti et
pravi; esse iram justam et injustam: et quia medelam
rei non inveniebant, voluerunt eam penitus excidere.
Peripatetici vero non excidendam, sed temperandam
esse dixerunt: quibus in sexto libro Institutionum
satis respondimus. Nescisse autem philosophos,
quae ratio esset irae, apparet ex definitionibus
eorum, quas Seneca enumeravit in libris, quos de
<pb n="0130A"/>
Ira composuit. « Ira est, inquit, cupiditas ulciscendae
injuriae. Alii, ut ait Posidonius, cupiditas puniendi
ejus, a quo te inique putes laesum. »  Quidam ita definierunt:
 « Ira est incitatio animi ad nocendum ei qui,
aut nocuit, aut nocere voluit. »  Aristotelis definitio
non multum a nostra abest. Ait enim iram esse cupiditatem
doloris rependendi. Haec est ira, de qua superius
diximus, injusta; quae etiam mutis inest: in
homine vero cohibenda est, ne ad aliquod maximum
malum prosiliat per furorem. Haec in Deo esse non
potest, quia illaesibilis est; in homine autem, quia
fragilis est, invenitur. Inurit enim laesio dolorem; et
dolor facit ultionis cupiditatem. Ubi est ergo illa ira
justa adversus delinquentes? quae utique non est cupiditas
ultionis, quia non praecedit injuria. Non dico
<pb n="0130B"/>
de iis qui adversus leges peccant, quibus etsi judex
sine crimine irasci postest, fingamus tamen, eum sedato
animo esse debere, cum subjicit poenae nocentem,
quia legum sit minister, non animi, aut potestatis
suae; sic enim volunt, qui iram conantur evellere.
Sed de iis potissimum dico, qui sunt nostrae potestatis,
ut servi, liberi, conjuges et discipuli: quos cum
delinquere videmus, incitamur ad coercendum.</p>
<p>Necesse est enim bono ac justo displicere, quae
<pb n="0131A"/>
 prava sunt; et cui malum displicet, moveri, cum id
fieri videt. Ergo surgimus ad vindictam; non quia
laesi sumus, sed ut disciplina servetur, mores corrigantur,
licentia comprimatur. Haec est ira justa, quae
sicut in homine necessaria est ad pravitatis correctionem,
sic utique in Deo, a quo ad hominem pervenit
exemplum. Nam sicuti nos potestati nostrae subjectos
coercere debemus, ita etiam peccata universorum
Deus coercere debet. Quod ut faciat, irascatur
necesse est; quia naturale est bono ad alterius peccatum
moveri et incitari. Ergo definire debuerunt:
Ira est motus animi ad coercenda peccata insurgentis.
Nam definitio Ciceronis  « Ira est libido ulciscendi, » 
non multum a superioribus distat. Ira autem, quam
possumus vel furorem, vel iracundiam nominare,
<pb n="0131B"/>
haec ne in homine quidem debet esse, quia tota vitiosa
est. Ira vero, quae ad correctionem vitiorum
pertinet, nec homini adimi debet, nec Deo potest,
quia et utilis est rebus humanis, et necessaria.
</p>
      </div2>

<div2>
        <head>CAPUT XVIII. <hi>De peccatis vindicandis, sine ira fieri non posse.</hi> </head>
<p>Quid opus est, inquiunt, ira, cum sine hoc affectu
peccata corrigi possint? Atqui nullus est, qui peccantem
possit videre tranquille: possit fortasse, qui legibus
praesidet, quia facinus non sub oculis ejus admittitur,
sed defertur aliunde tanquam dubium, nec
<pb n="0132A"/>
unquam potest esse scelus tam clarum, ut defensioni
locus non sit; et ideo potest judex non moveri adversus
eum, qui potest innocens inveniri. Cumque
detectum facinus in lucem venerit, jam non sua, sed
legum sententia utitur. Potest concedi, ut sine ira
faciat, quod facit; habet enim quod sequatur. Nos
certe, cum domi peccatur a nostris, sive id cernimus,
sive sentimus, indignari necesse est; ipse enim
peccati aspectus indignus est. Nam qui non movetur
omnino, aut probat delicta, quod est turpius et injustius,
aut molestiam castigandi fugit, quam sedatus
animus et quieta mens aspernatur ac renuit, nisi stimulaverit
ira et incitaverit. Qui autem cum moveatur,
tamen intempestiva lenitate, vel saepius quam necesse
est, vel etiam semper ignoscit, is plane et illorum
<pb n="0132B"/>
vitam perdit, quorum audaciam nutrit ad facinora
majora, et sibi ipsi aeternam molestiarum materiam
subministrat. Vitiosa est ergo in peccatis irae
suae cohibitio.</p>
<p>Laudatur Archytas Tarentinus, qui cum in agro corrupta
esse omnia comperisset, villici sui culpam redarguens,
Miserum te, inquit, quem jam verberibus
necassem, nisi iratus essem. Unicum hoc exemplum
temperantiae putant: sed auctoritate ducti non vident
quam inepta et locutus fuerit, et fecerit. Nam si (ut
ait Plato) nemo prudens punit, quia peccatum est,
sed ne peccetur, apparet quam malum vir sapiens
<pb n="0133A"/>
 proposuerit exemplum. Si enim senserint servi dominum
suum saevire cum non irascitur, tum parcere
cum irascitur, non peccabunt utique leviter, ne verberentur;
sed quantum poterunt gravissime, ut stomachum
ejus incitent atque impune discedant. Ego
vero laudarem, si cum fuisset iratus, dedisset irae suae
spatium, ut residente per intervallum temporis animi
tumore, haberet modum castigatio. Non ergo propter
irae magnitudinem donanda erat poena, sed differenda,
ne aut peccanti majorem justo dolorem inureret,
aut castiganti furorem. Nunc vero quae tandem
aequitas, aut quae sapientia est, ut aliquis ob exiguum
delictum puniatur, ob maximum non puniatur? quod
si naturam rerum causasque didicisset, nunquam tam
importunam continentiam profiteretur, ut nequam
servus iratum sibi fuisse dominum gratularetur. Nam
<pb n="0133B"/>
sicut corpus humanum Deus multis et variis sensibus
ad usum vitae necessariis instruxit, sic et animo varios
attribuit affectus, quibus vitae ratio constaret,
<pb n="0134A"/>
ut libidinem prodendae sobolis gratia dedit, sic iram
cohibendorum causa delictorum.</p>
<p>Verum ii qui nesciunt fines bonorum ac malorum,
sicut libidine utuntur ad corruptelas et ad voluptates,
sic ira et affectu ad nocendum, dum iis quos odio habent
irascuntur. Ergo etiam non peccantibus irascuntur,
etiam paribus aut etiam superioribus. Hinc quotidie
ad immania facinora prosilitur: hinc tragoediae
saepe nascuntur. Esset igitur laudandus Archytas, si,
cum alicui civi et pari facienti sibi injuriam fuisset
iratus, repressisset se tamen et patientia furoris impetum
mitigasset. Haec sui cohibitio gloriosa est, qua
compescitur aliquod imminens magnum malum. Servorum
autem filiorumque peccata non coercere, peccatum
est; evadent enim ad majus malum per impunitatem.
Hic non cohibenda ira, sed etiam, si jacet,
<pb n="0134B"/>
excitanda est. Quod autem de homine dicimus, id etiam
de Deo, qui hominem similem sui fecit. Omitto de
figura Dei dicere, quia stoici negant habere ullam
<pb n="0135A"/>
 formam Deum; et ingens alia materia nascetur, si
eos coarguere velimus: de animo tantum loquor. Si
Deo subjacet cogitare, sapere, intelligere, providere,
praestare, ex omnibus autem animalibus homo solus
haec habet; ergo ad Dei similitudinem factus est: sed
ideo procedit in vitium, quia de terrena fragilitate
permistus, non potest id quod a Deo sumpsit, incorruptum
purumque servare, nisi ab eodem Deo justitiae
praeceptis imbuatur.</p>
</div2>

<div2>
        <head>CAPUT XIX. <hi>De anima et corpore, deque Providentia.</hi> </head>
<p>Sed quoniam compactus est, ut diximus, e duobus,
animo et corpore, in altero virtutes, in altero vitia
continentur, et impugnant se invicem. Animi enim
<pb n="0135B"/>
bona, quae sunt in continendis libidinibus, contraria
sunt corpori; et corporis bona, quae sunt in omni
genere voluptatum, inimica sunt animo. Sed si virtus
animi repugnaverit cupiditatibus, easque compresserit,
erit vere Deo similis. Unde apparet animam
hominis, quae virtutem divinam capit, non esse mortalem.
Sed discrimen illud est, quod cum virtus habeat
<pb n="0136A"/>
amaritudinem, et sit dulcis illecebra voluptatis,
vincuntur plurimi, et abstrahuntur ad suavitatem. Ii
vero, qui se corpori rebusque terrenis addixerunt,
premuntur in terram, nec assequi possunt divini muneris
gratiam, quia se vitiorum labibus inquinaverunt.
Qui autem Deum secuti, eique parentes, corporis
desideria contempserint, et virtutem praeferentes
voluptatibus, innocentiam justitiamque servaverint:
hos Deus ut sui similes recognoscit.</p>
<p>Cum igitur sanctissimam legem posuerit, velitque
universos, innocentes ac beneficos esse; potestne non
irasci, cum videt contemni legem suam, abjici virtututem,
appeti voluptatem? Quod si est mundi administrator,
sicut esse debet, non utique contemnit id
quod est in omni mundo vel maximum. Si est providus,
<pb n="0136B"/>
ut oportet Deum, consulit utique generi humano,
quo sit vita nostra et copiosior, et melior, et
tutior. Si est pater ac Deus universorum, certe virtutibus
hominum delectatur, et vitiis commovetur; ergo
et justos diligit, et impios odit. Odio (inquit) opus non
est; semel enim statuit bonis praemium, et malis poenam.
Quod si aliquis juste innocenterque vivat, et
idem Deum nec colat, nec curet omnino, ut Aristides,
<pb n="0137A"/>
 ut Aristides et Timon, caeterique philosophorum, cedetne
huic impune, quod cum legi Dei obtemperarit,
ipsum tamen spreverit? Est igitur aliquid, propter quod
Deus possit irasci, tanquam fiducia integritatis adversus
eum rebellanti. Si huic potest irasci propter superbiam,
cur non magis peccatori, qui legem cum
ipso pariter latore contempserit? Judex peccatis veniam
dare non potest, quia voluntati servit alienae.
Deus autem potest, quia est legis suae ipse disceptator
et judex: quam cum poneret, non utique ademit
sibi omnem potestatem, sed habet ignoscendi licentiam.
</p>
      </div2>

<div2>
        <head>CAPUT XX. <hi>De peccatis et Dei misericordia.</hi> </head>
<p>Si potest ignoscere, potest igitur et irasci. Cur
<pb n="0137B"/>
ergo, inquiet aliquis, et qui peccant, saepe felices
sunt, et qui pie vivunt, saepe miseri? Quia fugitivi et
abdicati libere vivunt, et qui sub disciplina patris, aut
domini sunt, strictius et frugalius. Virtus enim per
mala et probatur, et constat; vitia per voluptatem.
Nec tamen ille qui peccat, sperare debet perpetuam
impunitatem, quia nulla est perpetua felicitas:
<l rend="indent">Sed scilicet ultima semper</l>
<l>Expectanda dies homini; dicique beatus</l>
<l>Aute obitum nemo supremaque funera debet.</l>  <note>(OVID., Metam., lib. III, vers. 135.)</note> 
ut ait poeta non insuavis. Exitus est, qui arguit felicitatem;
et nemo judicium Dei potest, nec vivus effugere,
nec mortuus. Habet enim potestatem, et vivos
praecipitare de summo, et mortuos aeternis afficere
<pb n="0137C"/>
cruciatibus. Imo, inquit, si irascitur Deus, statim
<pb n="0138A"/>
debuit vindicare, et pro merito quemque punire.
Atenim si id faceret, nemo superesset. Nullus est
enim, qui nihil peccet; et multa sunt, quae ad peccandum
irritent; aetas, vinolentia, egestas, occasio, praemium.
Adeo subjecta est peccato fragilitas carnis,
qua induti sumus, ut nisi huic necessitati Deus parceret,
nimium fortasse pauci viverent: propter hanc
causam patientissimus est, et iram suam continet.
Nam quia perfecta est in eo virtus, necesse est patientiam
quoque ejus esse perfectam, quae et ipsa virtus
est. Quam multi ex peccatoribus justi posterius
effecti sunt, ex malis boni, ex improbis continentes!
quam multi in prima aetate turpes, et omnium judicio
damnati, postmodum tamen laudabiles extiterunt!
Quod utique non fieret, si omne peccatum poena sequeretur.</p>
<p>
          <pb n="0138B"/>Leges publicae manifestos reos damnant: sed plurimi
sunt, quorum peccata occuluntur; plurimi, qui
delatorem comprimunt, aut precibus, aut praemio;
plurimi, qui judicia eludunt per gratiam, vel potentiam.
Quod si eos omnes, qui humanam poenam effugiunt,
censura divina damnaret, esset homo aut
rarus, aut etiam nullus in terra. Denique vel una illa
causa delendi generis humani justa esse potuisset,
quod homines, contempto Deo vivo, terrenis fragilibusque
figmentis honorem divinum tanquam coelestibus
deferunt, adorantes opera humanis digitis laborata.
Cumque illos Deus artifex, ore sublimi, statu
recto figuratos, ad contemplationem coeli et notitiam
Dei excitaverit, curvare se ad terram maluerunt pecudum
<pb n="0138C"/>
modo. Humilis enim, et curvus, et pronus est,
<pb n="0139A"/>
 qui ab aspectu coeli Deique patris aversus, terrena,
quae calcare debuerat, id est, de terra ficta et formata,
veneratur. In tanta igitur impietate hominum
tantisque peccatis id assequitur patientia Dei, ut se
ipsi homines damnatis vitae prioris erroribus corrigant.
Denique, et boni sunt justique multi, et abjectis
terrenis cultibus, majestatem Dei singularis agnoscunt.
Sed cum maxima et utilissima sit Dei patientia,
tamen, quamvis sero, noxios punit, nec patitur longius
procedere, cum eos inemendabiles esse perviderit.
</p>
      </div2>

<div2>
        <head>CAPUT XXI. <hi>De ira Dei et hominis.</hi> </head>
<p>Superest una et extrema quaestio. Nam dixerit fortasse
<pb n="0139B"/>
quispiam, adeo non irasci Deum, ut etiam in
praeceptis hominem irasci vetet. Possem dicere, quod
ira hominis refraenanda fuerit, quia injuste saepe irascitur;
et praesentem habet motum, quia temporalis
est. Itaque ne fierent ea, quae faciunt per iram et humiles,
et mediocres, et magni reges, temperari debuit
furor ejus, et comprimi, ne mentis impos aliquod
inexpiabile facinus admitteret. Deus autem non
ad praesens irascitur, quia aeternus est perfectaeque
virtutis; et nunquam nisi merito irascitur. Sed tamen
non ita res se habet. Nam si omnino prohiberet irasci,
ipse quodammodo reprehensor opificii sui fuisset,
<pb n="0140A"/>
qui a principio iram jecori hominis indidisset: siquidem
creditur, causam hujus commotionis in humore
fellis contineri. Non igitur in totum prohibet irasci,
quia is affectus necessario datus est: sed prohibet in
ira permanere. Ira enim mortalium debet esse mortalis;
nam si maneat, confirmantur inimicitiae ad
perniciem sempiternam. Deinde rursus cum irasci
quidem, sed tamen non peccare praecepit, non utique
evellit iram radicitus, sed temperavit: ut in omni castigatione
modum ac justitiam teneremus. Qui ergo
irasci nos jubet, ipse utique irascitur: qui placari celerius
praecipit, est utique ipse placabilis; ea enim
praecepit, quae sunt justa, et rebus utilia communibus.</p>
<p>Sed quia dixeram non esse iram Dei temporalem,
<pb n="0140B"/>
sicut hominis, qui praesentanea commotione
fervescit, nec facile regere se potest propter fragilitatem;
intelligere debemus, quia sit aeternus Deus,
iram quoque ejus in aeternum manere: sed rursum,
quia virtute sit maxima praeditus, in potestate habere
iram suam; nec ab ea regi, sed ipsum illam,
quemadmodum velit, moderari: quod utique non repugnat
superiori. Nam si prorsus immortalis fuisset
ira ejus, non esset satisfactioni aut gratiae post delictum
locus; cum ipse homines ante solis occasum
reconciliari jubeat. Sed ira divina in aeternum manet
adversus eos, qui peccant in aeternum. Itaque Deus
<pb n="0141A"/>
 non thure, non hostia, non pretiosis muneribus, quae
omnia sunt corruptibilia, sed morum emendatione
placatur; et qui peccare desinit, iram Dei mortalem
facit. Idcirco enim non ad praesens noxium quemque
punit, ut habeat homo resipiscendi et corrigendi sui
facultatem.
</p>
      </div2>

<div2>
        <head>CAPUT XXII. <hi>De peccatis, deque iis recitati versus Sibyllae.</hi> </head>
<p>Haec habui, quae de ira Dei dicerem, Donate charissime;
ut scires quemadmodum refelleres eos qui
Deum faciunt immobilem. Restat, ut more Ciceronis
utamur epilogo ad perorandum. Sicut ille in Tusculanis
de morte disserens fecit: ita nos in hoc opere
testimonia divina, quibus credi possit, adhibere debemus,
<pb n="0141B"/>
ut illorum persuasionem revincamus, qui sine
ira Deum esse credentes, dissolvunt omnem religionem:
sine qua, ut ostendimus, aut immanitate belluis,
aut stultitia pecudibus adaequamur; in sola
enim religione, id est, in Dei summi notione sapientia
est. Prophetae universi divino Spiritu repleti nihil
<pb n="0142A"/>
aliud, quam de gratia Dei erga justos, et de ira ejus
adversus impios loquuntur. Quorum testimonia nobis
quidem satis sunt: verum iis quoniam non credunt
isti, qui sapientiam capillis et habitu jactant, ratione
quoque et argumentis fuerant a nobis refellendi. Sic
enim praepostere agitur, ut humana divinis tribuant
auctoritatem, cum potius humanis divina debuerint.
Quae nunc sane omittamus ne nihil apud istos agamus,
et in infinitum materia procedat. Ea igitur quaeramus
testimonia, quibus illi possint aut credere aut
certe non repugnare.</p>
<p>Sibyllas plurimi et maximi auctores tradiderunt;
Graecorum, Aristo Chius et Apollodorus Erythraeus;
nostrorum, Varro et Fenestella. Hi omnes praecipuam,
et nobilem praeter caeteras Erythraeam fuisse commemorant.
<pb n="0142B"/>
Apollodorus quidem ut de civi ac populari
sua gloriatur. Fenestella vero etiam legatos Erythras
a senatu esse missos refert, ut hujus Sibyllae carmina
Romam deportarentur, et ea consules Curio et Octavius
in Capitolio, quod tunc erat curante Quinto Catulo
<pb n="0143A"/>
 restitutum, ponenda curarent. Apud hanc de
summo et conditore rerum Deo hujusmodi versus reperiuntur:
 <foreign xml:lang="greek">
<l>Ἄφθαρτος κτίστης αἰώνιος αἰθέρα ναίων,</l>
<l>Τοῖς ἀγαθοῖς ἀγαθὸν προφέρων, πολὺ μείζονα μισθὸν;</l>
<l>Τοῖς δὲ κακοῖς ἀδίκοις τὲ χόλον καὶ θυμὸν ἐγείρων.</l> </foreign>
        </p>
<p>Rursù alio loco enumerans, quibus maxime facinoribus
incitetur Deus, haec intulit:
 <foreign xml:lang="greek">
<l>Φεῦγε δὲ λατρείας ἀνόμους, Θεῷ ζῶντι λάτρευε.</l> 
<l>Μοιχείας τε φύλασσε, καὶ ἄρσενος ἄκριτον εὐνὴν,</l>
<l>Ἰδίαν γενεὰν παίδων τρέφε, μήδε φόνευε·</l>
<l>Καὶ γὰρ ὁ ἀθάνατος κεχολώσεται, ὅσκεν ἁμὰρτῃ.</l> </foreign>
        </p>
<p>Indignatur ergo adversus peccatores.
</p>
      </div2>

<div2>
        <head>CAPUT XXIII. <hi>De ira Dei, et peccatorum punitione, deque ea Sibyllarum carmina recitata: castigatio praeterea et adhortatio.</hi> </head>
<p>Verum quia plures, ut ostendi, Sibyllae a doctissimis
auctoribus fuisse traduntur, unius testimonium
satis non sit ad confirmandam, sicut intendimus,
veritatem. Cumeae quidem volumina, quibus
Romanorum fata conscripta sunt, in arcanis habentur:
caeterarum tamen fere omnium libelli, quominus
in usu sint omnibus, non vetantur; ex quibus alia
de nuntians universis gentibus iram Dei ob impietatem
hominum, hoc modo exorsa est:
 <foreign xml:lang="greek">
<l>Ἐρχομένης ὀργῆς μεγάλης ἐπὶ κόσμον ἀπειθῆ,</l>
<l>Ἔσχατον εἰς αἰῶνα θεοῦ μηνύματα φαίνω,</l>
<l>Πᾶσι προφητεύσασα κατὰ πόλιν ἀνθρώποισι.</l> </foreign>
        </p>
<p>
          <pb n="0143C"/>Alia quoque per indignationem Dei adversus injustos
<pb n="0144A"/>
cataclysmum priore saeculo factum esse dixit, ut
malitia generis humani extingueretur.
 <foreign xml:lang="greek">
<l>Ἐξ οὗ μηνίσαντος ἐπουρανίοιο θεοῖο</l>
<l>Αὐταῖσι πολίεσσι καὶ ἀνθρώποισιν ἅπασιν.</l> 
<l>Γῆν ἐκάλυψε θάλασσα κατακλυσμοῖο ῥαγέντος.</l> </foreign>
        </p>
<p>Simili modo deflagrationem postea futuram vaticinata
est, qua rursus impietas hominum deleatur.
 <foreign xml:lang="greek">
<l>Καί ποτε τὴν ὀργὴν θεὸν οὐκ ἔτι πραΰνοντα,</l>
<l>Ἀλλ' ἐξεμβρίθοντα, καὶ ἐξολύοντά τε γένναν</l>
<l>Ἀνθρώπων, ἅπασαν ὑπ' ἑμπρησμοῦ πέρθοντα.</l> </foreign>
        </p>
<p>Unde apud Nasonem de Jove ita dicitur:
<l>Esse quoque in fatis reminiscitur, affore tempus,</l>
<l>Quo mare, quo tellus, correptaque regia coeli</l>
<l>Ardeat, et mundi moles operosa laboret.</l>
        </p>
<p>Quod tunc fiat necesse est, cum honor, et cultus Dei
summi apud homines interierit.</p>
<p>
          <pb n="0144B"/>Eadem tamen, placari eum poenitentia factorum
et sui emendatione contestans, haec addidit:
 <foreign xml:lang="greek">
<l>Ἀλλ' ἐλέει μετάθεσθε βροτοὶ νῦν, μὴ δὲ πρὸς ὀργήν</l>
<l>Παντοίην ἀγάγητε θεὸν μέγαν.</l> </foreign>
        </p>
<p>Item paulo post: <foreign xml:lang="greek">
<l>Οὐκ ὁλέσει, παύσει δὲ πάλιν χόλον, εὔτ' ἁν ἄπαντες</l>
<l>Εὐσεβέειν ἐρίτιμον ἑνὶ φρεσὶν ἀσκήσητε.</l> </foreign>
        </p>
<p>Deinde alia Sibylla coelestium terrenorumque genitorem
diligi oportere denuntiat, ne ad perdendos homines
indignatio ejus insurgat:
 <foreign xml:lang="greek">
<l>Μήποτε θυμωθεὶς θεὸς ἄφθιτος ἐξαπολέσσῃ</l>
<l>Πᾶν γένος ἀνθρώπων, βιότον καὶ φῦλον ἀναιδὲς,</l>
<l>Δεῖ στέργειν γενετῆρα Θεὸν σοφὸν αἰὲν ἐόντα.</l> </foreign>
        </p>
<p>
          <pb n="0144C"/>Ex his apparet vanas esse rationes philosophorum,
<pb n="0145A"/>
 qui Deum putant sine ira; et inter caeteras laudes
ejus id ponunt, quod est inutilissimum, detrahentes
ei, quod est rebus humanis maxime salutare, per
quod constat ipsa majestas. Regnum hoc imperiumque
terrenum nisi metus custodiat, solvitur. Aufer
iram regi, non modo nemo parebit, sed etiam de fastigio
praecipitabitur. Imo vero cuilibet humili eripe
hunc affectum, quis eum non spoliabit? quis non deridebit?
quis non afficiet injuria? Ita nec indumenta,
nec sedem, nec victum poterit habere, aliis quidquid
habuerit diripientibus; nedum putemus coelestis imperii
majestatem sine ira et metu posse consistere.
Apollo Milesius, de Judaeorum religione consultus,
responso hoc indidit:
 <foreign xml:lang="greek">
<l>Ἠδὲ Θεὸν βασιλῆα καὶ γεννητῆρα πρὸ πάντων,</l>
<l>
<pb n="0145B"/>Ὃν τρέμεται καὶ γαῖα, καὶ οὐρανὸς, ἠδἐ θάλασσα,</l>
<l>Ταρτάρεοί τε μυχοὶ, καὶ δαίμονες ἐκφρίττουσιν.</l> </foreign>
        </p>
<p>Si tam lenis est, quam philosophi volunt, quomodo
ad nutum ejus non modo daemones, et ministri tantae
potestatis, sed etiam coelum, et terra, et rerum natura
omnis contremiscit? Si enim nullus alteri servit nisi
coactus, omne igitur imperium metu constat: metus
autem per iram: nam si non moveatur quis adversus
parere nolentem, nec cogi poterit ad obsequium.
Consulat unusquisque affectus suos: jam intelliget
neminem posse sine ira et castigatione imperio subjugari.
Ubi ergo ira non fuerit, imperium quoque
non erit. Deus autem habet imperium; ergo et iram,
<pb n="0146A"/>
qua constat imperium, habeat necesse est. Quapropter
nemo vaniloquentia philosophorum inductus ad
contemptum se Dei erudiat; quod est maximum nefas.
Debemus hunc omnes et amare, quod pater est;
et vereri, quod dominus; et honorificare, quod beneficus;
et metuere, quod severus: utraque persona
in eo venerabilis. Quis salva pietate non diligat animae
suae parentem? aut quis impune contemnat eum, qui
rerum dominator, habeat in omnes veram et aeternam
potestatem? Si patrem consideres, ortum nobis
ad lucem, qua fruimur, subministrat: per illum vivimus,
per illum in hospitium hujus mundi intravimus.
Si Deum cogites, ille nos innumerabilibus copiis
alit, ille sustentat, in hujus domo habitamus, hujus
familia sumus; et si minus obsequens, quam decebat,
<pb n="0146B"/>
minusque officiosa, quam domini et parentis immortalia
merita poscebant: tamen plurimum proficit ad
veniam consequendam, si cultum ejus notionemque
teneamus; si abjectis humilibus terrenisque tam rebus,
quam bonis, coelestia et divina sempiterna meditemur.
Quod ut facere possimus, Deus nobis sequendus
est, Deus adorandus et diligendus est; quoniam
in eo est materia rerum, et ratio virtutum, et
fons bonorum.</p>
<p>Quid enim Deo aut potentia majus est, aut ratione
perfectius, aut claritate luculentius? Qui quoniam nos
ad sapientiam genuit, ad justitiam procreavit; non
est fas hominem, relicto Deo sensus, ac vitae datore,
<pb n="0147A"/>
 terrenis fragilibusque famulari, aut quaerendis temporalibus
bonis inhaerentem, ab innocentia et pietate
desciscere. Non faciunt beatum vitiosae ac mortiferae
voluptates, non opulentia libidinum incitatrix, non
inanis ambitio, non caduci honores, quibus illaqueatus
animus humanus, et corpori mancipatus, aeterna
morte damnatur: sed innocentia sola, sola justitia,
cujus legitima et digna merces est immortalitas, quam
statuit a principio Deus sanctis et incorruptis mentibus,
quae se a vitiis et ab omni labe terrena integras
inviolatasque conservant. Hujus praemii coelestis ac
sempiterni participes esse non possunt, qui facinoribus,
fraudibus, rapinis, circumscriptionibus conscientiam
polluerunt, quique injuriis hominum, nefariis
commissis, ineluibiles sibi maculas inusserunt.
Proinde universos oportet, qui sapientes, qui homines
<pb n="0147B"/>
merito dici volunt, fragilia contemnere, terrena calcare,
humilia despicere, ut possint cum Deo beatissima
necessitudine copulari.</p>
<p>
          <pb n="0148A"/>Auferatur impietas, discordiae; dissensionesque
turbulentae ac pestiferae sopiantur, quibus humanae
societates, et publici foederis divina conjunctio rumpitur,
dirimitur, dissipatur: quantum possumus,
boni ac benefici esse meditemur; si quid nobis opum,
si quid suppetit copiarum, id non voluptati unius,
sed multorum saluti impartiatur. Voluptas enim tam
mortalis est, quam corpus, cui exhibet ministerium.
Justitia vero et beneficentia tam immortales, quam
mens et anima, quae bonis operibus similitudinem
Dei assequitur. Sit nobis Deus non in templis, sed in
corde nostro consecratus. Destructilia sunt omnia,
quae manu fiunt. Mundemus hoc templum, quod non
fumo, non pulvere, sed malis cogitationibus sorditatur;
quod non cereis ardentibus, sed claritate ac
luce sapientiae illuminatur. In quo si Deum semper
<pb n="0148B"/>
crediderimus esse praesentem, cujus divinitati secreta
mentis patent, ita vivemus, ut et propitium
semper habeamus, et nunquam vereamur iratum.

</p>
      </div2>
</body>
  </text>
</TEI>