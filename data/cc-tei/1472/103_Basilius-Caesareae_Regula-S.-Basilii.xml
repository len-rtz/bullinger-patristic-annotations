<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Regula S. Basilii</title>
              <author ref="http://viaf.org/viaf/88967224">Basilius Caesareae<date>330-379</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1851</date>
              </publicationStmt>
          <seriesStmt>
           <title>Patrologia Latina, vol. 103</title>
           <idno>BasCae.ReSBa</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Regula S. Basilii</head>

<pb n="0487A"/>
<p>Humanum genus diligens Deus, et docens hominem
scientiam <note>(Psal. XCIII)</note>, his quidem quibus
docendi contulit gratiam, praecepit per Apostolum <note>(II Tim. III)</note>,
permanere in doctrina: his vero
qui aedificari divinis institutionibus indigent, per
Moysem protestatur, dicens: <hi>Interroga patrem
tuum, et annuntiabit tibi; presbyteros tuos, et dicent
tibi <note>(Deut. XXXII)</note>
          </hi>. Propter quod necesse est,
nos quidem quibus ministerium verbi creditum
est, in omni tempore paratos esse et promptos
ad instructionem perfectionemque animarum: et
quaedam quidem in communi Ecclesiae auditorio
simul omnibus de praeceptis Domini contestari;
quaedam vero secretius perfectioribus quibusque
disserere, et inquirentibus manifestare, atque interrogare
<pb n="0487B"/>
volentibus de fide et veritate Evangelii
Domini nostri Jesu Christi, et de conversatione perfecta,
copiam nostri sermonis facultatemque praebere,
qua possit ex his perfectus effici et consummatus
homo Dei. Vobis autem convenit nullum tempus
vacuum praeterire, quo minus ad ea quae communiter
cum omni Ecclesia discitis, etiam secretius
de eminentioribus et perfectioribus inquiratis:
ut omne aevum vitae vestrae in inquirendo de melioribus
et percontando de utilioribus transigatis. Quoniam
ergo et in hoc nos congregavit Deus, ut paululum
quid a molestiis segregati turbarum silentii
agamus et quietis; neque in aliud opus animum demus,
neque residuum temporis somno rursus et remissioni
corporeae mancipemus; sed in inquisitione
<pb n="0487C"/>
et sollicitudine medium noctis hoc, quod superest
spatium, exigamus, adimplentes illud quod dictum
est per beatum David: <hi>Beatus qui in lege Domini
meditabitur die ac nocte <note>(Psal. I)</note>
          </hi>. Si quid ergo
unusquisque vestrum deesse sibi ad scientiam putat,
ad communem id proferat inquisitionem. Facilius
enim pluribus simul conferentibus, si quid difficile
vel obtectum videtur esse, clarescet, Deo sine
dubio inveniendi gratiam quaerentibus largiente. Sicut
ergo nobis necessitas imminet, et secundum illud
Apostoli, <hi>vae mihi erit, si non evangelizem <note>(I Cor. 
IX)</note>
          </hi>; ita etiam vobis, si ab interrogatione et inquisitione
cessetis, vel si remissiores ac resolutiores ad
ea implenda quae recta inventa fuerint, simile discrimen
<pb n="0487D"/>
impendit. Propterea enim et Dominus dixit:
quia <hi>sermo quem locutus sum vobis, ille judicabit
vos in novissimo die <note>(Joan. XII)</note>
          </hi>. Et iterum: <hi>Servus
qui ignoravit voluntatem domini sui, et non fecit digna,
plagis vapulabit paucis: qui autem cognoverit,
et fecerit contra voluntatem domini, vapulabit plurimis <note>(Luc. XII)</note>
          </hi>.
Oremus ergo misericordiam Domini,
ut et nobis verbi inculpabile tribuat ministerium, et
vobis fructuosum doctrinae concedat eventum. Tanquam
ergo scientes quia stabunt ante faciem vestram
<pb n="0488A"/>
verba haec ante tribunal Christi; <hi>Arguam enim
te,</hi> inquit, <hi>et statuam ea ante faciem tuam <note>(Psal. 
XLIX)</note>;</hi> ita et intendite animum vigilanter ad haec
quae dicuntur, et ad opus dignum quae audistis, festinanter
adducite: <hi>Quia nescimus qua die, vel qua
hora Dominus noster veniet <note>(Matth. XXIV)</note>
          </hi>.</p>
</div1>



<div1>
        <head>INTERROGATIONES.</head>
        <head>PRIMA INTERROGATIO FRATRUM.</head>
<p> <hi>Quoniam dedit nobis sermo tuus potestatem ut interrogemus,
primo omnium doceri quaesumus si
ordo aliquis est et consequentia in mandatis Dei;
ut aliud quidem sit primum, et aliud secundum,
et sic per ordinem caetera: an omnia mandata ita
sibi invicem cohaereant, et sint aequalia, ut unde
voluerit quis possit initium sumere, tanquam in
modum circuli vel coronae.</hi> </p>
<p>RESPONSIO. Interrogatio vestra antiqua est, et
<pb n="0488B"/>
olim proposita in Evangelio, in eo cum accedens ad
Dominum quidam legis doctor ait: <hi>Magister, quod
est mandatum primum in lege?</hi> Et Dominus respondit: <hi>Diliges Dominum Deum tuum ex toto corde
tuo, et ex tota anima tua, et ex totis viribus tuis;
hoc est primum et maximum mandatum. Secundum
vero simile huic: Diliges proximum tuum sicut
teipsum 
 <note>(Matth. XXII)</note>
          </hi>. Ipse ergo Dominus ordinem
mandatis imposuit: primum dicens et magnum
esse mandatum, Deum ex toto corde et ex tota
mente diligere; secundum vero ordine et consequentia,
et quod illi esset simile per virtutem, imo
quod illud expleret et quod penderet ex primo, diligere
proximum sicut seipsum. Sed et de aliis similiter
in sanctis Scripturis invenies; et servatur,
<pb n="0488C"/>
ut ego arbitror, in omnibus mandatis ordo quidam
et consequentia praeceptorum.
</p>
      </div1>

<div1>
        <head>INTERROGATIO II.</head>
<p> <hi>Quoniam igitur de charitate Dei primum ais esse
mandatum, inde nobis primum omnium dissere.
Nam quia oportet diligere audivimus, quomodo tamen
hoc possit impleri desideramus addiscere.</hi> </p>
<p>RESPONSIO. Optimum sumpsistis sermonis exordium,
et proposito nostro valde conveniens. Deo itaque
juvante, nos quod dicitis, faciemus. Sciendum
ante omnia est quod mandatum istud unum quidem
videtur esse; sed omnium in se mandatorum virtutem
complectitur et constringit, ipso Domino dicente: <hi>Quia in his duobus mandatis universa lex
pendet et prophetae 
 <note>(Matth. XXII)</note>
          </hi>. Ne tamen nos per
<pb n="0488D"/>
singula discutere aggrediamur ordinem mandatorum;
alioquin videbimur totum opus introducere in
partes: sed quantum ad propositum sufficit, et praesens
ratio postulat, inquiremus: illud ante omnia
designantes, quod omnium mandatorum quae a
Deo accepimus virtutes in nobismetipsis insitas gerimus.
Quo scilicet neque difficultas in nobis sit,
tanquam novum aliquid et alienum a nobis expetatur:
neque rursum elationis dari nobis aliqua videatur
occasio, si putemus nos plus aliquid offerre Deo,
<pb n="0489A"/>
quam ab ipso in natura nostrae creationis accepimus.
Quoniam quidem ea quae nobis a Deo insita
sunt, si recte et competenter moveamus in opus,
hoc est secundum virtutem vivere. Si vero naturae
beneficia corrumpamus, hoc est in malitiam vergere.
Est ergo mali ista definitio, non recte uti motibus
animi a Deo nobis insitis. Et rursum virtutis
ista definitio, recte uti, id est secundum mandatum
Dei, et secundum conscientiam, animi motibus a
Deo insitis. Cum ergo haec ita se habeant, idem hoc
inveniemus etiam de charitate constare. Mandatum
accepimus diligere Deum. Dilectionis virtutem in
ipsa statim prima conditione a Deo anima sibi insitam
gerit: in quo nequaquam extrinsecus testimonio
indigemus: unusquisque enim in semetipso
<pb n="0489B"/>
et ex semetipso horum quae dicimus sumit indicia.
Omnis homo desiderat omne quod bonum est, et
affectu quodam naturali constringimur ad omne
quod bonum putamus. Sed et erga consanguineos et
carnis proximos, nullo docente, in amore constringimur:
his quoque quorum affectum et beneficia
accepimus, omni affectu et officiis copulamur. Et quid
aliud tam bonum habetur quam Deus? Imo quid aliud
bonum, nisi solus Deus? Qui decor? qui splendor? quae
pulchritudo, quam naturaliter diligere provocamur,
usquam talis qualis in Deo est et esse credenda est?
Quae usquam talis gratia? quae amoris flamma, quae et
animae secreta et interiora succendat, sicut amor Dei
inflammare debet mentis arcana? praecipue si sit ab
omni pollutione purgata; si sit munda anima, et
<pb n="0489C"/>
quae vero affectu dicat: <hi>Quoniam vulnerata charitate
ego sum <note>(Cant. III)</note>
          </hi>. Ineffabilem prorsus ego sentio
amorem Dei, et qui sentiri magis quam dici possit.
Inenarrabilis quaedam lux est: etiam si fulgura, si
coruscum adhibeat, vel comparet sermo, non patietur,
non recipiet auditus. Si luciferi fulgores, si Lunae
splendores, si ipsum solis lumen assumas, ad comparationem
gloriae illius obscura sunt omnia, et multo
tetriora, quam si caeca nox et obscuritate profundae
caliginis mersa limpidissimo meridiani solis lumini
comparetur. Decor iste corporeis oculis non videtur,
anima sola et mente conspicitur. Qui decor si cujus
forte sanctorum mentem animamque perstrinxerit,
flagrantissimum in eis amoris sui stimulum defigit.
Propterea denique velut amoris cujusdam ignibus
<pb n="0489D"/>
tabescens, et praesentem vitam perhorrescens, dicebat
aliquis ex eis: <hi>Quando veniam, et apparebo ante
faciem Dei <note>(Psal. XLI)</note>
          </hi>? Et iterum dicebat istius ardoris
ignibus flagrans: <hi>Sitivit anima mea ad Deum
vivum <note>(Psal. XXVI)</note>
          </hi>. Et insatiabiliter ardens ejus desiderio
orabat, ut <hi>videret voluntatem Domini, et protegeretur
in templo sancto ejus <note>(Ibid.)</note>
          </hi> Ita ergo naturaliter
et concupiscimus quae bona sunt et amamus.
Nihil autem, ut diximus, tam summum bonum est
quam Deus: et ideo debito quodam exsolvimus hanc
quam ab eo accepimus charitatem. Quae utique si
denegetur, et non exsolvatur, irae nos inexcusabiliter
obnoxios facit. Et quid dico irae obnoxios? Quae enim
poterit esse major ira, quae ultio gravior, quam hoc
<pb n="0490A"/>
ipsum si accidat nobis, alienos effici nos a charitate
Dei? Quod si parentibus inest naturalis affectus erga
eos quos genuerunt; et non solum hoc in hominibus,
verum etiam in mutis animalibus invenitur:
videte ne inveniamur vel pecudibus hebetiores, vel
belluis feris immaniores, si nullo erga Genitorem
constringamur affectu. Quem etiamsi quantus et
qualis sit scire non possumus, ex hoc tamen solo
quod ex ipso sumus, venerari et diligere parentis
debemus affectu, atque indesinenter erga ejus memoriam
pendere, sicut erga genitrices suas faciunt parvuli.
Sed multo amplius multoque promptius; quanto
et immensorum nos beneficiorum ejus obnoxios scimus.
Quod ipsum nobis commune esse puto etiam
cum caeteris animalibus: meminerunt namque etiam
<pb n="0490B"/>
illa, si quid eis quis contulerit bonum. Si mihi non
creditis, audite Prophetam dicentem: <hi>Cognovit bos
possessorem suum, et asinus praesepium domini sui <note>(Isa. I)</note>
          </hi>.
Absit autem de nobis dici ea quae sequuntur: <hi>Quia Israel me non cognovit, et populus meus
me non intellexit 
 <note>(Ibid.)</note>
          </hi>. Quod si etiam eos qui beneficii
aliquid nobis contulerunt, nullo docente diligimus,
et omni studio, quantum fieri potest, referre
gratias nitimur; quomodo sufficiemus gratiam referre
beneficiis Dei, quae tanta sunt, ut effugiant
numerum; et talia, ut sufficiat unum aliquod ex
omnibus per totam vitam nostram efficere nos obnoxios
largitori? Nam omitto caetera omnia, quae
quidem et ipsa magna sunt et praeclara, verum a
majoribus et melioribus, velut stellae quaedam splendidioribus
<pb n="0490C"/>
solis radiis obteguntur; quoniam quidem
nec tempus nobis est amplius dilatare sermonem, ut
possimus etiam de minimis divina erga nos enumerare
beneficia. Sileamus igitur quotidianos solis ortus,
et unius lampadis fulgore illuminatum universum
mundum. Silcamus lunae circuitus, aeris permutationes
vicissitudinesque; imbres ex nubibus, flumina
fontesque de terra; latitudines atque altitudines
maris: universitatem terrae, ac nativitates eorum
animantium quae in aquis gignuntur, et quae coalescunt
vel oriuntur in terris, nostris ministeriis vel
usibus deputata. Haec ergo omnia et caetera innumerabilia
praetermitto: hoc solum, quod ne volenti
quidem praeterire possibile est, silere non possumus:
et quamvis reticere gratiam non sit possibile, multo
<pb n="0490D"/>
tamen impossibilius est ut dignum est et ut competit
proloqui: hoc, inquam, quantum est, quod scientiam
sui donavit homini Deus, et rationabile animal esse
fecit in terris, et ineffabilis paradisi abuti voluptate
ac decore concessit? quemque serpentis arte deceptum,
et in peccatum lapsum, ac per peccatum in
mortem devolutum, nequaquam despexit; sed legem
in adjutorium dedit, praefecit angelos, destinavit prophetas;
conatus malitiae comminationum severitate
compescuit; bonorum desideria munificentissimis
repromissionibus provocavit, et finem utriusque viae
nostrae in multis imaginibus praesignavit. Verum cum
post haec omnia in malis nostris incredulitatibus duraremus,
non est aversus, nec dereliquit nos pii Domini
<pb n="0491A"/>
bonitas; neque cum beneficiis ejus essemus
ingrati, avertere potuimus et excludere misericordiam
ejus a nobis: sed revocamur a morte, et iterum
vivificamur per Dominum nostrum Jesum Christum, <hi>Qui cum in forma Dei esset, non rapinam arbitratus
est esse se aequalem Deo: sed semetipsum exinanivit,
formam servi accipiens 
 <note>(Phil. II)</note>
          </hi>. <hi>Infirmitates
nostras accepit, et aegritudines nostras portavit, et pro
nobis vulneratus est, ut livore illius sanaremur <note>(Isa. 
LIII)</note>
          </hi>. <hi>Et a maledicto nos redemit, factus pro nobis
maledictum <note>(Gal. III)</note>
          </hi>. Et morte turpissima condemnatus
est, ut nos revocaret ad vitam. Nec sufficit ei
vivificare nos mortuos, sed et divinitatis suae participium
tribuit, et munus aeternitatis indulget; et
supra omne quod vel petere vel intelligere possumus,
<pb n="0491B"/>
credentibus vel diligentibus se praeparat, <hi>quod oculus
non vidit, nec auris audivit, nec in cor hominis ascendit <note>(I Cor. II; Psal. CXV)</note>
          </hi>.
Quid ergo retribuemus
Domino pro omnibus quae retribuit nobis? Verum
ille tam benignus et clemens est, ut ne retributionem
quidem reposcat; sed sufficit ei ut pro his omnibus
quae largitus est diligatur. Quis ergo ita irremediabiliter
ingratus est, ut propter tanta et talia beneficia
non diligat largitorem?</p>
<p>Et de charitate quidem Dei ista sufficiant: propositum
namque est, ut superius diximus, non omnia
dicere, impossibile enim est; sed breviter et succincte
commemorare ea quae amorem Dei inserere
animae et suscitare sufficiant. Consequens jam nunc
est, etiam de eo mandato, quod ordine et virtute secundum
<pb n="0491C"/>
diximus, explicare. Et quidem quoniam lex
eas virtutes quae animae a Creatore insitae sunt, elimet
et excolat, jam superius diximus. Quia ergo
praecipimur diligere proximos sicut nos ipsos, videamus
etiam si inest nobis virtus et facultas ad hujus
quoque mandati expletionem. Et quis ignorat quoniam
humanum animal et communicabile homo est,
et non agreste aliquod ac ferum? Nihil enim tam
proprium est naturae nostrae, quam alterum alterius
indigere, et requirere invicem, ac diligere quod requiritur.
Quia ergo Dominus harum in nobis virtutum
semina seminavit, sine dubio horum etiam fructum
requiret, et testimonium nostrae erga se dilectionis
dilectionem accipiet proximorum. <hi>In hoc</hi> 
<pb n="0491D"/> <hi>enim,</hi> 
 inquit, <hi>scient omnes, quia mei discipuli estis,
si invicem diligatis <note>(Joan. XIII)</note>
          </hi>. Et ita in omnibus ista
mandata conjungit, ut etiam misericordiae opera quae
in proximo fiunt, transferat in semetipsum. <hi>Esurivi
enim,</hi> inquit, <hi>et dedistis manducare mihi <note>(Matth. XXV)</note>
          </hi>.
Et reliqua quae in proximo gesta sunt, se dicit esse
perpessum, cum adjecit: <hi>Quandiu fecistis uni ex minimis
istis fratribus meis, mihi fecistis <note>(Ibid.)</note>.</hi> Ergo
per primum completur et secundum; per secundum
vero ascenditur et reditur ad primum: ut qui diligit
Dominum, sine dubio diligat et proximum. Ait enim
Dominus: <hi>Qui diligit me, mandata mea custodit. Hoc
est autem mandatum meum,</hi> inquit, <hi>ut invicem diligatis <note>(Joan. XIV et XV)</note>
          </hi>.
Ita et qui diligit proximum,
explet in Deo charitatem; quia ipse in se recipit
<pb n="0492A"/>
quidquid confertur in proximum. Et quidem in his
qui initia hahent ad timorem Domini, et ad primos
aditus religionis accedunt, prima institutio est utilior
per timorem, secundum sententiam sapientissimi
Salomonis, dicentis: <hi>Initium sapientiae timor Domini <note>(Prov. I)</note>
          </hi>.
Idipsum etiam in psalmis legitur <note>(Psal. CX)</note>.
Vos vero fratres, qui jam parvuli in Christo esse desiistis,
nec ultra lacte indigetis, cibos solidos ex
dogmatum firmitate perquirite, ad nutriendum et
pascendum interiorem hominem <note>(I Cor. III)</note>; quo per
eminentiora quaeque mandata perveniat ad perfectum,
et in omni, quae in Christo est veritate, confirmetur.
Observandum sane est ne forte copiosioris
gratiae pondus causa nobis gravioris condemnationis
existat, si ingrati inveniamur in muneribus largitoris.
<pb n="0492B"/>
Illud autem ante omnia considerandum est, quia
neque aliud ullum mandatum, neque hoc quod de
charitate Dei et proximi praecipitur, implere quis
poterit, si per varias et diversas occupationes animus
aberret. Sed neque artificium ullum, vel ullius industriae
disciplinam possibile est adipisci eos qui frequenter
ex aliis ad alia transferuntur. Omni ergo
custodia oportet nos servare cor nostrum, ne forte
desiderium Dei mala desideria et sordidae cogitationes
depellant nostris animis ac detrudant <note>(Prov. IV)</note>;
sed e contrario assidua recordatione et memoria Dei,
formam quodammodo ac figuram ejus animae nostrae
signaculis singuli infigamus, quae nullis queat perturbationibus
aboleri. Sic enim et desiderium in nobis
divinae charitatis accenditur, dum frequens ejus
<pb n="0492C"/>
memoria mentem atque animum illustrat; et ad opus
mandatorum Dei erigimur ac suscitamur. Et ex ipsis
rursum charitatis operibus vel conservatur Dei in
nobis charitas, vel augetur. Et hoc puto ostendere
volentem Dominum dicere, aliquando quidem: <hi>Si
diligitis me, mandata mea servate <note>(Joan. XIV)</note>
          </hi>; aliquando
autem: <hi>Si facitis quae ego dico vobis, permanetis
in charitate mea; sicut et ego servavi mandata
Patris mei, et maneo in charitate ejus <note>(Ibid.)</note>
          </hi>. Ex quibus
edocet nos, prospectum operis nostri debere ex
sua voluntate pendere; ut tanquam speculum quoddam
ipsum habentes, et semper ad ipsum respicientes,
opus nostrum fixo ad ipsum cordis oculo dirigamus.
Sicut enim artificia quae in hac vita sunt,
<pb n="0492D"/>
prospectum quemdam animi gerunt, et ita secundum
hoc quod animo conceperint, etiam in opere utuntur
manuum ministerio; sic et in hoc nostro opere unus
manet nobis iste prospectus, atque unus terminus
fixus est, quo Deo placere debeamus. Secundum hunc
ergo prospectum opus dirigamus mandatorum. Impossibile
namque est aliter constare posse operis nostri
formam, nisi voluntas ejus qui injunxit opus
semper in memoria habeatur: ut ejus voluntate servata,
et labore operis ac diligentia competenter expleta,
semper jungamur Deo, dum semper ejus memores
sumus. Sicut enim, verbi causa, faber securem
faciens aut falcem, meminit semper ejus qui
opus injunxit, et retinet in corde suo cujus magnitudinis,
vel qualitatis, vel formae injunxerit fieri securem;
<pb n="0493A"/>
et in illud semper intendens quod sibi meminit
a domino operis injunctum, ad hoc dirigit manuum
ministerium, ut forma operis cum ejus qui
injunxit animo ac voluntate conveniat: si autem
obliviscatur quid vel quale sit quod sibi fuerat imperatum,
sine dubio aliud aliquid quam injunctum fuerat,
faciet; ita etiam Christianus omnem conatum
et omne studium in actibus suis adhibere debet, ut
secundum voluntatem Dei, qui opus injunxit, suum
quoque dirigat opus; ut actus sui ornentur, et possit
ejus qui praecepit voluntatem implere. Tunc etiam
illud complere potest quod scriptum est: <hi>Sive manducetis,
sive bibatis, sive aliud quid faciatis, omnia ad
gloriam Dei facite <note>(I Cor. X)</note>
          </hi>. Si vero declinet quis a
regula, et corrumpat observantiam mandati, ex hoc
<pb n="0493B"/>
ipso arguitur, si quis sit immemor Dei. Plurimum
autem prodest ad conservandam memoriam Dei,
etiam secretius et remotius habitare. Nam permixtim
vivere cum his qui negligentius agunt circa timorem
Dei, et contemptum habent mandatorum ejus, plurimum
nocet; sicut et Salomonis sermo testatur,
dicens: <hi>Cum homine iracundo ne habitaveritis, ne
forte discatis vias ejus, et accipiatis laqueum animae
vestrae <note>(Prov. XXII)</note>
          </hi>. Et iterum quod dicit: <hi>Exite de
medio eorum, et separabimini ab eis, dicit Dominus <note>(Isa. LII)</note>
          </hi>,
ad hoc ipsum respicit. Igitur neque per
oculos, neque per aures recipiamus illecebras ad
peccandum, et paulatim longo usu inhaereamus consuetudini
pessimae. Et rursum ut possimus orationi
vacare, oportet primo secretius habitare. Hoc enim
<pb n="0493C"/>
modo et praecedentes consuetudines excidemus, in
quibus contra mandatum Dei agebamus. Non enim
parvus labor est, ut se aliquis a priore non bona
consuetudine reflectat ac revocet; quoniam quidem
mos longo tempore confirmatus vim quodammodo
naturae obtinet. Oportet ergo nos primo omnium abnegare
nos ipsos, et tollere crucem Christi, et sic
eum sequi <note>(Matth. XVI)</note>. Abnegamus autem nos hoc
modo si, per omnia praeteritae consuetudinis obliti,
voluntates proprias abnegemus; et ita non solum ab
hominibus non recte agentibus, verum etiam a nostris
ipsis inordinatis et incompositis moribus secedamus.
Alioqui ut in eadem quis consuetudine atque
in priore conversatione permanens, emendare se
possit et corrigere, difficillimum est; imo, ut verius
<pb n="0493D"/>
dicam, penitus impossibile. Sed ad hoc ipsum, ut
tollat quis crucem suam et sequatur Christum, plurimum
impedit societas et permixtio eorum qui vitam
dissimilem ducunt. Nam paratum esse ad mortem
pro Christo, et mortificare membra quae sunt
super terram <note>(Coloss. III)</note>, et pro nomine Christi libenter
ferre omne discrimen, hoc est tollere crucem
suam. Ad quod grande videmus impedimentum posse
nobis oboriri ab his qui dissimiles sunt vel vita vel
moribus. Et ad caetera alia quae multa sunt, accedit
etiam hoc, ut respiciens anima ad multitudinem nequiter
viventium, primo quidem occupetur et impediatur,
ne suorum malorum capiat intellectum, et
possit vel purgare per poenitentiam quae deliquit, vel
<pb n="0494A"/>
causas culpae resecare emendatione vitiorum. In
comparatione etenim pessimorum aliquid se jam magni
perfecisse aestimat. Tum deinde impedimentis et
perturbationibus atque occupationibus, quas communis
hominum vita habere solet, praetermissis,
illud quod majus est et pretiosius omnium, memoriam
Dei non potest custodire: qua depulsa ab animis
et exclusa, non solum omni laetitia et gaudio
caret divino, et delectationis Domini sustinet detrimenta, 
sed et dulcedinem non sentit divini eloquii,
ut dicat: <hi>Quam dulcia faucibus meis eloquia tua,
Domine! super mel et favum ori meo <note>(Psal. CXVIII)</note>
          </hi>;
sed et in neglectum et oblivionem pervenit judiciorum
Dei, et in contemptus consuetudinem decidit:
quo majus malum et perniciosius pati nihil potest.
<pb n="0494B"/>
        </p>
</div1>

<div1>
        <head>INTERROGATIO III.</head>
<p> <hi>Quia ostendit nobis sermo tuus periculosum esse cum
his qui mandata contemnunt vitam ducere, nunc discere
cupimus si oporteat eum qui ab hujuscemodi
consortiis discesserit, remotum esse et solum, an
vero cum fratribus ejusdem propositi et ejusdem
animi vitam suam sociare.</hi> </p>
<p>RESP. In multis utile esse video vitam communem
ducere cum his qui ejusdem voluntatis sunt atque
propositi. Primo, quia etiam ad usus corporales victusque
ministerium unusquisque nostrum solus sibi
non sufficit: et vero ideo pro his quae ad ministerium
vitae nostrae necessaria sunt, invicem opera
nostra egemus. Sicut enim pes hominis in alio quidem
suis viribus utitur, in alio vero indiget alienis,
et sine adjumento caeterorum membrorum nec explere
<pb n="0494C"/>
suum opus, nec sufficere suis viribus potest <note>(I Cor. XIII)</note>;
ita etiam vita solitaria mihi pati videtur
cum neque quod ei inest, utile esse, neque
quod deest ab aliquo possit acquiri. Praeter hoc autem
nec ratio quidem charitatis unumquemque permittit
quod suum est quaerere, dicente Apostolo: <hi>Charitas non quaerit quae sua sunt 
 <note>(I
Cor. XIII)</note>.</hi> Deinde,
sed nec culpas quidem suas unusquisque ac
vitia facile dignoscit, cum qui arguat nemo est: et
facile hujusmodi homini accidere potest illud quod
scriptum est: <hi>Vae soli, quia si ceciderit, nemo est
alius qui erigat eum <note>(Eccle. IV)</note>
          </hi>. Sed et mandata a
pluribus quidem facilius adimplentur; ab uno vero
dum unum videtur impleri, aliud impeditur. Ut puta,
<pb n="0494D"/>
quomodo quis solus visitabit infirmum? aut quomodo
suscipiet peregrinum? Si vero omnes corpus sumus
Christi, singuli autem alterutrum membra, per consonantiam
velut in unius corporis compagem in Spiritu
sancto aptari et conjungi debemus adinvicem <note>(Rom. XII)</note>.
Quod si unusquisque nostrum solitariam
eligat vitam, scilicet non tali aliqua causa vel ratione
quae Deo sit placita, vel quod ad communem
caeterorum pertineat dispensationem, sed propriae
voluntati et passioni satisfaciens; quomodo possumus
discissi et divisi adimplere, et integram assignare
membrorum ad se invicem consonantiam?
Iste enim talis neque cum gaudentibus gaudet, neque
cum flentibus flet <note>(Rom. XV)</note>; quoniam quidem separatus
ac divisus a caeteris nec cognoscere quidem
<pb n="0495A"/>
necessitates poterit proximorum. Tum deinde nec
sufficere potest unus ad suscipienda omnia dona Spiritus
sancti, quia secundum uniuscujusque mensuram
fidei et donorum spiritualium distributio celebratur:
ut id quod per partes unicuique distributum est,
rursum tanquam membra ad aedificationem unius
corporis coeat et conspiret. <hi>Alii enim datur sermo
sapientiae, alii sermo scientiae, alii fides, alii prophetia,
alii gratia sanitatum <note>(I Cor. XII)</note>
          </hi>, et caetera; quae
singula utique non tam pro se unusquisque quam
pro aliis suscipit a Spiritu sancto. Et ideo necesse
est uniuscujusque gratiam, quam susceperit a Spiritu
Dei, et in commune prodesse. Accidit ergo ut is qui
remotus vivit et separatus, unamquamcunque suscipiet
gratiam, et hanc ipsam inutilem faciat, dum
<pb n="0495B"/>
nihil per eam operatur, sed defodit eam in semetipso <note>(Matth. VII)</note>.
Quod cujus et quanti sit periculi,
nostis omnes qui legitis Evangelium. Si autem caeteris
communicat gratiam, et ipse perfruitur proprie
ea ipsa quam suscepit; et multiplicatur in eo, dum
communicatur et caeteris; et ipse nihilominus fruitur
gratia reliquorum. Habet autem et alia quamplurima
bona communis vita ista sanctorum, quae non est
nunc possibile omnia dinumerare. Interim, ut diximus,
ad conservanda sancti Spiritus dona commodior
est multorum societas, quam si degamus in solitudine.
Sed et adversus insidias inimici, quae extrinsecus
inferuntur, multo cautior est et utilior societas
plurimorum: ut facilius suscitetur e somno,
si quis forte obdormierit somnum illum qui ducit ad
<pb n="0495C"/>
mortem <note>(I Cor. XI)</note>. Sed et delinquenti delictum
suum facilius apparebit, cum a pluribus vel arguitur,
vel notatur: secundum quod et Apostolus dicit: <hi>Sufficit ei qui ejusmodi est, objurgatio haec quae fit a
pluribus 
 <note>(II Cor. VI)</note>
          </hi>. Sed et in oratione non parvum
emolumentum a pluribus nascitur, cum consensu et
universitate orantibus; ut ex multorum personis,
per gratiam quae in nobis est, Deo gratiae referantur.
Sed interdum et periculo proxima est vita solitaria.
Primo quidem illi periculo subjacet, quod certe gravissimum
est, in quo ipse sibi placet, et neminem
habens qui possit opus ipsius probare, videbitur sibi
ad summam perfectionem venisse. Tum deinde sine
ullo exercitio degens, neque quid sibi vitii abundet,
neque quid virtutis desit, agnoscit. Neque discretionem
<pb n="0495D"/>
habere poterit in operum qualitate, pro eo quod
operandi materia omnis exclusa sit. In quo enim humilitatem
suam probabit, neminem habens cui humilem
se praebere debeat? In quo misericordiam
demonstrabit totius consortii et societatis alienus?
Ad patientiam vero quomodo seipsum exercebit, nullum
habens qui videatur ejus voluntatibus obviare?
Si quis autem dicat sufficere sibi doctrinam Scripturae
et apostolica praecepta ad emendationem morum
vitamque formandam, simile mihi aliquid facere
videtur his qui semper fabrile artificium discunt,
nunquam tamen fabrifaciunt opus, vel his qui in
structorum arte semper docentur, nunquam tamen
aedificandae domus operam dabunt. Ecce enim et Dominus
<pb n="0496A"/>
non aestimavit sufficere sibi solam verbi doctrinam,
sed et opere ipso voluit nobis tradere humilitatis
exempla, cum praecinctus linteo lavit pedes
discipulorum suorum <note>(Joan. XII)</note>. Tu ergo cujus pedes
lavabis? quem curabis officiis? cujus inferior
aut ultimus eris, cum solus vivas? Sed et aliud quod
dicitur: <hi>Bonum et jucundum habitare fratres in unum <note>(Psal. CXXXII)</note>
          </hi>,
quod unguento pontificali in barbam
de capite descendenti sanctus Spiritus comparavit,
quomodo in solitaria habitatione complebitur? Stadium
namque est quoddam, ex apostolico praecepto,
ad emendationem morum vitamque formandam, in
quo per virtutis exercitium proficitur; in quo meditatio
divinorum mandatorum effulget amplius et
clarescit, haec communis inter se unanimorum fratrum
<pb n="0496B"/>
habitatio: habens in se illam similitudinem et
exemplum, quod in Actibus apostolorum refert de
sanctis Scriptura divina, dicens: <hi>Quia omnes credentes
erant in unum, et habebant omnia communia <note>(Act. IV)</note>
          </hi>.
</p>
      </div1>

<div1>
        <head>INTERROGATIO IV.</head>
<p> <hi>Oportet primum renuntiare omnibus, et ita venire
ad hanc vitam vel conversationem quae secundum
Deum est?</hi> </p>
<p>RESP. Domino et Salvatore nostro Jesu Christo
dicente: <hi>Si quis venit ad me, abneget semetipsum,
et tollat crucem suam, et sequatur me <note>(Matth. XVI)</note>
          </hi>;
et iterum: <hi>Qui non renuntiaverit omnibus quae possidet,
non potest meus esse discipulus <note>(Luc. XXIV)</note>
          </hi>.
Qui ad hoc venit ut Dominum sequatur, etiam seipsum
<pb n="0496C"/>
neget, et tollat crucem suam. Certum est autem
quia jam et ante diabolo renuntiavit et operibus
ejus. Quod tamen non ab his qui in profectu
sunt vitae, vei qui jam ad perfectionem tendunt, sed
ab his qui a prima statim confessione initiantur, fieri
solet. In hoc autem renuntiat, sicut superius diximus,
etiam ipse sibi homo, id est, si priori consuetudini
suae vel vitae renuntiet, aut etiam moribus suis,
vel delectationibus saeculi hujus, sed et consanguinitati
corporali; illi maxime quae impedire ejus
propositum potest: et parentes quidem eos qui se
in Christo Jesu per Evangelium genuerunt, magis
putabit; fratres autem eos qui eumdem adoptionis
spiritum susceperunt: possessiones vero omnes
simul a se ducit alienas. Et ut breviter dicam, hic
<pb n="0496D"/>
cui pro Christo mundus omnis crucifixus est, et ipse
mundo, quomodo potest servus effici cogitationum
et sollicitudinum mundi; cum Dominus jubeat etiam
animam ipsam abnegandam esse pro se? Perfecta
itaque est abnegatio in eo, ut passionibus penitus
careat, dum adhuc in corpore est. Sed haec incipit
agere ab his primo quae extrinsecus sunt, id est,
a passionibus, vel inani gloria, et si quae sunt alia
similia, ut ab his primum efficiatur alienus. Et hoc
est quod nos docuerunt apostoli Jacobus et Joannes,
qui reliquerunt patrem suum Zebedaeum, et
navem ipsam in qua erant <note>(Marc. I)</note>. Sed et Matthaeus
relinquens vectigal, et surgens, ac sequens
Dominum <note>(Matth. IX)</note>; qui non solum lucra reliquerat
<pb n="0497A"/>
vectiganum, sed et periculum contempserat;
quod utique poterat evenire a principibus saeculi,
pro eo quod vectigalium rationes imperfectas
atque incompositas reliquisset. Ita autem cupiditate
sequendi Dominum ductus est, ut nullum prorsus
hujus vitae respectum vel cogitationem sibimet servaverit.
Quod autem neque ad affectus parentum,
si adversantur Dominicis praeceptis, neque ad ullam
aliquam humanam delectationem oporteat aliquem
respicere, et per hoc ab eo quod proposuit
impediri, Dominus edocet, dicens: <hi>Si quis ergo venerit
ad me, et non odit patrem suum et matrem
suam, et uxorem et filios, et fratres et sorores, insuper
et animam suam, non potest meus esse discipulus <note>(Luc. XIV)</note>
          </hi>.
Quod est simile illi quod dixit, ut
<pb n="0497B"/>
deneget quis seipsum.
</p>
      </div1>

<div1>
        <head>INTERROGATIO V.</head>
<p> <hi>Si oportet eum qui servis Dei sociari vult, relinquere
indifferenter propinquis suis portionem facultatum
suarum?</hi> </p>
<p>RESP. Domino dicente: <hi>Vende omnia bona tua,
et da pauperibus, et habebis thesaurum in coelis, et
veni, sequere me <note>(Luc. XVIII)</note>
          </hi>; et iterum: <hi>Vendite
omnia quae habetis, et date eleemosynam <note>(Luc. 
XII)</note>
          </hi>; arbitror quidem quod is qui accedit ad Dei
servitium, non debeat contemnere et ut libet relinquere
ea quae sibi competunt; sed tentet omnia, si
fieri potest, cum summa diligentia assumpta, tanquam
ea quae jam Domino sacrata sunt, quantum
fieri potest rationabiliter dispensare: sciens
<pb n="0497C"/>
quia non est absque periculo in opere Dei agere
negligenter <note>(Jer. XLVIII)</note>. Si vero propinqui ejus vel
parentes contra fidem veniant, debet rursum meminisse
Domini dicentis: <hi>Quia non est qui reliquerit
domum, aut fratres, aut patrem, aut matrem, aut
uxorem, aut filios, aut agros propter me, et propter
Evangelium, qui non accipiat centuplum in praesenti
tempore, et in futuro saeculo vitam aeternam <note>(Matth. 
XIX)</note>
          </hi>. Verumtamen oportet eum his qui sibi quae
sua sunt denegant et resistunt, et desidem faciunt,
protestari et denuntiare quia sacrilegii crimen incurrunt,
secundum mandatum Domini dicentis: <hi>Quod si peccat in te frater tuus, et argue eum,</hi> 
 et reliqua <note>(Matth. XVIII)</note>.
Judicio vero experiri de his
apud judices saeculi, abnuit religionis auctoritas,
<pb n="0497D"/>
per id quod dixit Apostolus: <hi>Audet aliquis vestrum,
negotium habens adversus alium, judicari apud injustos,
et non apud sanctos <note>(I Cor. VI)</note>
          </hi>? Et rursum: <hi>Quia jam quidem omnino delictum est in vobis, quia
judicia habetis inter vos 
 <note>(Ibid.)</note>
          </hi>.
</p>
      </div1>

<div1>
        <head>INTERROGATIO VI.</head>
<p> <hi>Si oportet omnes qui inveniunt ad nos suscipere; aut
cum probatione? et qualis ista debet esse probatio?</hi> </p>
<p>RESP. Cum Dei clementia omnes vocet, per illam
praedicationem qua dicit: <hi>Venite ad me, omnes qui
laboratis et onerati estis, et ego reficiam vos <note>(Matth. 
XI)</note>
          </hi>, non est absque discrimine abjicere quempiam
venientem ad nos. Verumtamen neque immundis, ut
aiunt, pedibus indulgendum est introire quempiam
<pb n="0498A"/>
in sanctam doctrinam; sed sicut Dominus noster
Jesus Christus juvenem illum qui ad se venerat interrogavit
de priore vita sua, et cum audisset quia
recte transacta esset, quod deerat ei praecepit adimplere,
et ita demum jussit eum sequi se: ita
etiam non oportet inquirere de praeterita vita et
conversatione, ne forte simulata quis mente et fallaci
animo accedat ad nos. Quod ita demum dignoscitur,
si facile omnem laborem corporis qui injungitur
ferat, et ad castigationem vitae pronus inclinatur;
vel si etiam delictum aliquod suum, cum
interrogatus fuerit, nequaquam pronuntiare confunditur,
et medelam delicti quae adhibita fuerit gratanter
assumit: et si ad omnem humilitatem absque
ulla verecundia inclinatur, ac vilioribus et abjectioribus
<pb n="0498B"/>
artificiis, si ita ratio poposcerit, tradi se
non accipiat aspernanter. Cum ergo ex his singulis
documentis fuerit comprobatus quia firma mente,
et stabili consilio, ac prompto animo sit, tunc suscipi
eum decet. Prius autem quam corpori fraternitatis
inseratur, oportet ei injungi quaedam laboriosa
opera, et quae videantur opprobrio haberi a
saecularibus; et observari oportet si libenter haec
et libere ac fideliter expleat, nec confusionem eorum
graviter ferat: vel etiam si in labore impiger
inveniatur et promptus.
</p>
      </div1>

<div1>
        <head>INTERROGATIO VII.</head>
<p> <hi>Ex qua aetate oportet nosmetipsos offerre Deo: vel
virginitatis professionem quando oportet firmam ac
stabilem judicari?</hi> 
<pb n="0498C"/>
        </p>
<p>RESP. Dicente Domino: <hi>Sinite infantes venire ad
me <note>(Luc. XVIII)</note>
          </hi>; et apostolo Paulo collaudante eum
qui ab infantia sacras litteras didicisset, et rursum
praecipiente educari filios in doctrina et correptione
Domini; omne tempus a prima aetate opportunum
quidem esse ducimus ad suscipiendum timorem et
eruditionem Domini: firma tamen tunc erit professio
virginitatis, ex quo adulta jam aetas esse coeperit,
et ea quae solet nuptiis apta deputari ac perfecta.
Oportet tamen infantes, voluntate et consensu
parentum, imo ab ipsis parentibus oblatos, sub testimonio
plurimorum suscipi; ut omnis occasio maledicti
gratia excludatur hominum pessimorum.
Adhiberi autem eis oportet summam diligentiam.
quo possint ad omne virtutis exercitium probabiliter
<pb n="0498D"/>
institui, tam in verbo quam in intellectu et opere.
Quidquid in tenero quis et parvo inseruerit, firmius
et tenacius imposterum conservabit. Injungenda
est ergo infantium cura his qui ante omnia in virtute
patientiae documenta sui probabiliter praebuerunt:
qui possint pro merito delicti et aetatis singulis
quibusque etiam correptionis adhibere mensuram:
et qui servent eos proximo omnium a sermonibus
otiosis, et ab iracundia, atque ab incitamentis
gulae, et a cunctis indecentibus atque inordinatis
moribus. Si vero cum aetatis augmento nullus in eis
deprehenditur profectus industriae, sed vaga mens
et animus cassus ac tumens etiam post instituta
probabilia infructuosus permanserit, hujuscemodi
<pb n="0499A"/>
abjici oportet, et maxime cum uvenilis fervor rudem
lacessit aetatem. Eorum vero qui aetate jam
robusta accedunt ad servitium Dei, oportet inquirere,
ut diximus, qualitatem vitae praeteritae, et
sufficere etiam hoc ipsum, si satis instanter hoc expetunt,
et si verum et ardens desiderium est eorum
erga opus Dei. Hujuscemodi vero fieri documenta ab
his oportet, qui valde prudenter de his discutere potuerint
et probare. Cum autem fuerint suscepti,
si forte propositum suum transgressi fuerint, nec
videri eos oportet amplius, tanquam eos qui in
Deum deliquerunt; quo teste confessionis suae pactum
transgressi sunt. <hi>Etsi peccaverit,</hi> inquit, <hi>homo
in hominem, orabunt pro ipso ad Dominum: si autem
in Deum peccaverit, quis orabit pro eo (I 
<pb n="0499B"/>
Reg. II)</hi>?
</p>
      </div1>

<div1>
        <head>INTERROGATIO VIII.</head>
<p> <hi>Si oportet eum qui se piae ac religiosae vitae dederit,
etiam continentiam observare?</hi> </p>
<p>RESP. Quia in omnibus necessaria sit continentia,
manifestum est, primo omnium ex eo quod
Paulus inter fructus Spiritus sancti etiam continentiam
nominat <note>(Gat. V)</note>. Tum deinde etiam immaculatum
ministerium per hanc servari posse designat,
cum dicit: <hi>In laboribus, in vigiliis, in jejuniis, in
castitate <note>(II Cor. VI)</note>
          </hi>. Et iterum alibi: <hi>In labore et
fatigatione, in vigiliis multis, in fame et siti, in jejuniis
frequenter <note>(II Cor. XI)</note>
          </hi>. Et iterum: <hi>Omnis qui
in agone contendit, ab omnibus continens est <note>(I Cor. 
II)</note>
          </hi>. Et rursum: <hi>Macero corpus meum, et servituti
<pb n="0499C"/>
subjicio <note>(Ibid.)</note>
          </hi>; quod utique non aliter quam per
continentiam videtur impleri. Et juventutis tumor,
ac fervor aetatis velut freno quodam restringi et reprimi
per solam continentiam potest. <hi>Non enim expediunt
stulto deliciae,</hi> secundum Salomonem <note>(Prov. 
XVIII)</note>. <hi>Et carnis,</hi> inquit Apostolus, <hi>curam ne feceritis
in concupiscentiis <note>(Rom. III)</note>
          </hi>. Et iterum: <hi>Vidua
quae in deliciis est, vivens mortua est <note>(I Tim. V)</note>
          </hi>. Sed
exemplum illud divitis in deliciis viventis necessariam
nobis ostendit esse continentiam, ne forte et nos
audiamus quod audivit et dives: <hi>Quia consecutus
es bona in vita tua <note>(Luc. XVI)</note>
          </hi>. Quomodo autem incontinentia
periculosa sit, etiam Apostolus docet,
cum eam proprie illis ascribit quos recedere a
Domino dicit; ait enim: <hi>In novissimis diebus instabunt</hi> 
<pb n="0499D"/> <hi>tempora periculosa: erunt enim homines seipsos
amantes 
 <note>(II Tim. III)</note>
          </hi>, et cum plura malitiae
genera enumerasset, ad ultimum posuit: <hi>Comessores,
incontinentes, immites.</hi> Sed et Esau malorum
suorum quasi fomitem quemdam habuit incontinentiam,
qui pro uno cibo vendidit primitiva sua <note>(Gen. 
XXV)</note>. Sed et prima illa praevaricatio non aliunde
homini nisi per incontinentiam accidit <note>(Gen. III)</note>.
Omnis vero sanctorum vita, atque ipsius Domini in
carne positi praesentia, quae nobis alia, nisi continentiae
proponit exempla? Moyses quidem, dum
continuatio quadraginta dierum jejunio astitisset
indefectus, dicitur a Deo meruisse legis auxilium
humano generi deferre. Elias quoque visione Dei
<pb n="0500A"/>
tunc dicitur dignus effectus, cum et ipse simili spatio
temporum a cibo se continuisse perscribitur <note>(III
Reg. XIX)</note>. Sed et Danielis et trium puerorum meritum
apud Deum, quo de omnibus inimicis suis et
de ipso tyranno triumphum ceperunt <note>(Dan. I)</note>, non
aliunde nisi per continentiam venit. Joannis autem
omnis vita continentia fuit <note>(Matth. III)</note>. Ab hac
etiam Dominus manifestationis suae initia prima patefecit <note>(Matth. IV)</note>.
Continentiam autem dicimus,
non quo a cibo penitus abstinendum sit, hoc est
enim vitam violenter dissolvere, sed eam qua vitae
usus non superfluus, sed necessarius constat: cum
refugimus quod suave est, explemus ea quae sola
corporis necessitas poscit. Et, ut breviter dicam,
omnia quae per passibilem concupiscentiam requiruntur,
<pb n="0500B"/>
ab his abstinere, virtus est continentiae. Et
ideo ergo non solum in esu cibi et in libidine continentiae
virtus agnoscitur; sed cum ab omnibus in
quibus delectamur quidem carne, sed in anima laedimur,
abstinemus. Verus ergo continens nec gloriam
humanam desiderat; sed a vitiis se continet,
et ab ira, et a tristitia, et ab omnibus quae occupatas
tenere consueverunt ineruditas animas et incautas.
Pene autem in omnibus mandatis Dei hoc
invenimus, quod unum alteri cohaeret, et separatum
aliud ab alio compteri impossibile est. Id tamen
praecipue in hac ipsa continentia deprehenditur;
quoniam quidem humilis ille judicatur qui se
a superbia continet, et ille renuntiat omnibus facultatibus
suis, et secundum Evangelium vendit
<pb n="0500C"/>
omnia sua et pauperibus dividit, qui sine dubio continet
se a pecuniae desiderio. Sed et mansuetus ille
erit qui iram continet, et cohibet furorem. Quid
vero jam vagos oculi visus, et auris auditus, et
linguae intemperantiam aliud quam continentia moderatur
et cohibet? Sed et intemperatos risus continentia
coercet: sicut incontinentiae signum est,
inordinatis et incompositis motibus agere in risu:
cum utique subridendo tantummodo laetitiam mentis
oporteat indicari; indecorum autem sit crepitantem
cum sonitu elevare risum: quod certum est
per incontinentiam mentis accidere solere etiam invitis;
quae res gravitatem et constantiam animi
emollire ac resolvere solet. Unde et Salomon: <hi>Risum,</hi> 
 inquit, <hi>dixi amentiam <note>(Eccle. II)</note>
          </hi>. Et: <hi>Sicut</hi> 
<pb n="0500D"/> <hi>vox spinarum sub olla, ita risus stultorum 
 <note>(Eccle. 
VII)</note>
          </hi>. Et iterum: <hi>Stultus in risu exaltat vocem suam:
vir autem sapiens vix tacite ridebit <note>(Eccli. XXI)</note>
          </hi>. Ostendit
autem et Dominus in semetipso necessarias quidem
carnis se habuisse passiones, id est, quae virtuti
testimonium ferrent, velut laborem et fletum ac
tristitiam; nusquam autem invenitur etiam risu
usus, quantum ad historiam pertinet Evangelii. Sed
et deflere magis invenitur eos qui rident, dicens: <hi>Vae vobis qui nunc ridetis, quia flebitis 
 <note>(Luc. VI)</note>
          </hi>.
Nec sane seducere nos debet similitudo nominis risus.
Mos namque est Scripturae interdum laetitiam
animae et affectum quemdam laetiorem risum nominare.
Sicut ibi Sara, <hi>Risum,</hi> inquit, <hi>mihi fecit Deus</hi> 
<pb n="0501A"/> <note>(Gen. XXI)</note>.
Et iterum: <hi>Beati qui flent nunc, quia ridebunt <note>(Luc. VI)</note>
          </hi>.
Et in Job quoque dictum est: <hi>Os
autem veracium replebitur risu <note>(Job IV)</note>
          </hi>. Haec enim
omnia nomina pro gaudio animae accipiuntur. Qui
ergo liber est ab omni passione, et nihil per incitamenta
libidinum gerit, sed continenter et sobrie
adversus omne quod potest laedere, nititur, hic perfecte
continens dicitur, qui et sine dubio per hoc
alienus invenitur ab omni genere peccati. Libido
namque est totius mali muscipula; et per hanc omnes
decipimur ad peccatum. per quam qui non resolvitur,
neque inclinatur ab ea, omni ex se peccati
pessimum germen excidit.
</p>
      </div1>

<div1>
        <head>INTERROGATIO IX.</head>
<p> <hi>Quae est mensura continentiae?</hi> 
<pb n="0501B"/>
        </p>
<p>RESP. Quantum spectat ad vitia vel passiones,
penitus abstinere, nec unquam superari: quantum
autem ad cibos, prout usus deposcit, vel aetas, vel
labor, vel robur corporis, vel incommoditas ejus,
ita etiam modus et qualitas temperabitur cibi. Ne
que enim possibile est omnes fratres unum ordinem
vel modum ac regulam in cibis custodire. Hi
vero qui sani sunt possunt omnes eamdem mensuram
tenere in abstinentia. Immutari vero oportet
per singulos, in quibus causa aliqua diversitatis existit,
providentia ac provisione eorum, quibus dispensandi
haec cura commissa est. Neque enim per
singula sermonem complecti possumus; sed ea tantummodo
comprehendimus quae ad communem vel
generalem pertinent institutionem. Solatia vero incommodorum
<pb n="0501C"/>
in cibis, videlicet eorum qui jam fessi
sunt ex opere continentiae, sive ex aliis quibuslibet
laboribus, quos pro religione pertulerunt, ii qui
praesunt, secundum quod res et ratio deposcit, adhibebunt.
Neque ergo tempus reficiendi omnibus idem
statui potest, neque modus cibi, neque qualitas; sed
prospectus iste sit omnibus unus, ut non usque ad
satietatem persistamus in edendo. Repleri enim
ventrem, et gravari ex cibo, valde inutile est etiam
corpori ad omne opus. Tum deinde quia et gravatur
in somnum, et quia etiam laedi ex his facile potest.
Sed nec suavia quaeque in fine ciborum sectanda
sunt; sed sufficit usum explere vivendi, refutata
luxuria. Si enim libidini serviamus, nihil aliud est
quam Deum facere ventrem nostrum. Quoniam quidem
<pb n="0501D"/>
corpus humanum semper exolescit et defluxit,
idcirco et repleri indiget et reformari: propter quod
et naturale est cibi desiderium, id quod secundum
rectam rationem usus ipse ad reparationem deposcit
eorum quae exinanita fuerint et assumpta, tam
aridi, quam etiam humidi alimenti. Si quid ergo
illud est quod potest vel brevius vel facilius explere
hanc necessitatem corporis in cibis, id potius eligendum
est. Sed et Dominus hoc, ut opinor, ostendit,
cum esurientes reficit in deserto: quia cum utique
posset majore miraculo copiosiores eis cibos
parare, nihil horum fecit, sed simplicem eis exhibuit
victum: et secundum Joannem <note>(Cap. VI)</note>, quinque
panos hordeaceos, et pisciculos duos apponit; de
<pb n="0502A"/>
potu vero nec mentio quidem ulla fuit. Ex quo illud
sine dubio designatur, quod omnibus sufficiens esse
possit aquae usus et pernecessarius; nisi forte aliquis
per infirmitatem corporis laedi ex hoc videatur:
cui sine dubio, secundum consilium apostoli Pauli
ad Timotheum scribentis <note>(I Tim. V)</note>, cavendum est
quod est noxium. Sed et quaecunque manifestant
inferunt noxam corpori devitanda sunt. Absurdum
enim videtur propter substantiam corporis cibos
sumere, et rursum per ipsos cibos corpori inferre
perniciem, et illud inutile reddere ad ministerium
mandatorum. Oportet tamen omni modo illis uti
cibis qui et facilius et vilius comparantur; ut ne
occasione abstinentiae inveniamus pretiosiora quaeque
et difficiliora sectari, dum suavitate condimentorum
<pb n="0502B"/>
viles natura cibos in suavem et delicatum
saporem extollere conamur. Sed si quid est quod in
unaquaque provincia facilius et vilius comparatur,
et quod in usu hominum communiter habetur, hoc
ad usus nostros oportet assumi, et ea tantummodo
requiri quae ad vitam pernecessaria sunt, id est,
oleum, et alia hujuscemodi, vel si qua etiam ad infirmantium
solamen adhibentur.
</p>
      </div1>

<div1>
        <head>INTERROGATIO X.</head>
<p> <hi>Quomodo oportet observare nos circa cathedras et accubitus,
cum tempus poposcerit.</hi> </p>
<p>RESP. Quoniam praeceptum Domini habemus quod
nos in omnibus instruit ad humilitatem, in quo
etiam de hoc pronuntiat <note>(Luc. XIV)</note>, ut cum ad convivium
eamus, discumbendi locum novissimum requiramus,
<pb n="0502C"/>
et non occupemus locum priorem; illud
nos scire oportet, quia ubi omnes eodem prospectu
ac proposito convenimus, maxime si in multis et in
majoribus humilitatis nostrae documenta jam dedimus,
cupere quidem praevenire unumquemque inferiorem
locum, secundum mandatum Domini, condecens
est. Sed rursum, si res ad contentionem
veniat de hoc, et unus alium detrudere velut de loco
inferiori conetur, valde est improbabile. Causa enim
ex hoc perturbationis et inquietudinis nascitur, si
incipiat nemo alteri cedere; et si pro hoc certamina
moveantur, simile erit tanquam si de primatibus
contendatur. Propter quod oportet etiam in
hoc considerantius pervidere, vel quid unicuique
nostrum competat; vel certe indulgere ei cui cura
<pb n="0502D"/>
commissa est, et in caeteris, et in recumbendo ordinem
custodire, et obtemperare ei, ut impleatur
in nobis illud quod dictum est: <hi>Omnia vestra honeste
et secundum ordinem fiant <note>(I Cor. XIV)</note>
          </hi>.
</p>
      </div1>

<div1>
        <head>INTERROGATIO XI.</head>
<p> <hi>Quis est dignus vel decens habitus Christiani?</hi> </p>
<p>RESP. Quoniam sermo in superioribus humilitatem
necessariam docuit, ita ut qui vult religiose ac
pie vivere in omnibus et simplicitatem et vilitatem
requirat, id est, ea quae parvo sumptu acquiruntur;
id observandum puto in corporalibus usibus per
quod occasiones nobis majorum occupationum minime 
fiant. Hoc ergo etiam in observatione indumen
torum custodiendum puto. Si enim studium nobis
<pb n="0503A"/>
habendum est omnium esse minimos et omnium novissimos;
certum est quia et indumentis omnium nos
novissimos deputare debemus. Nam si hi qui gloriam
sibi ex indumentorum splendore conquirunt, satis
agunt quomodo pretiosis et magnificis vestibus videantur
induti, ita consequens est eum qui de ultimis
et novissimis, id est, per nimiam humilitatem
placere studet, eligere debere hoc in quo omnium
et ultimus et novissimus appareat: sicut ille e contrario,
id est, de summis et pretiosis videri clarior
et nobilior gestit. Si enim in publica coena arguuntur
Corinthii quod per suam abundantiam confundant
eos qui non habent <note>(I Cor. XI)</note>, certum est quia
et in hoc simplici et communi omnium indumento
quod ad communem habitum vel usum pertinet,
<pb n="0503B"/>
si alter altero differat habitus, vel pretiosior inveniatur,
ex ipsa comparatione confundimus non habentes.
Sufficienter quoque Apostoli hujuscemodi
usibus brevi sermone regulam posuit, dicens: <hi>Habentes
autem victum et vestitum, his contenti simus <note>(I Tim. VI)</note>
          </hi>.
Ostendens indumento solo quo contegamur
indigere nos, et non varietate aliqua vestis
et ornamento ejus ac decore jactari. Quae utique
postmodum introducta sunt, humanae vitae artificiis
et luxuriae ingenio conquisita. Sed et primus ille
indumenti usus haec eadem indicat, cum dicitur
Deus fecisse primis hominibus pellicias tunicas <note>(Gen. III)</note>.
Sufficiebat enim ad confusionem contegendam
hujuscemodi indumenti usus. Verum quoniam
nobis prospectus est indumentis etiam calefieri
<pb n="0503C"/>
et foveri, necessarium videtur ut ad utrumque
usus ipse temperetur, quo et operiri nuditas videatur,
et vel vis frigoris, vel omne quod intrinsecus
laedit, arceri. Sed quoniam in his ipsis alia quidem
sunt meliora, alia inferiora, consequens est ea eligere
quae nobis usum exhibeant longiorem: ita tamen
ut in nullo laedatur regula voluntariae paupertatis,
id est, ne alia quidem nobis sint vestimenta
ad procedendum praeparata, et alia ad usum domesticum;
et rursum alia in aliud tempus, vel in nocte
alia et in die: sed oportet unum illud ipsum tale
esse indumentum, quod nobis sufficere possit ad
omnia, et ut in die honestum videatur indumentum,
et in nocte expleat necessitatem. Ex hoc enim fiet
<pb n="0503D"/>
ut et habitus noster communis et similis atque
unius formae sit omnium, et Christianum etiam visio
ipsa designet. Ea enim quae uno prospectu ac proposito
geruntur, similia, imo eadem esse omnibus
debent. Utile autem est etiam ex ipsa proprietate
vestitus et habitus intelligi unumquemque, et professionem
ejus agnosci in ea vita qua secundum
Deum vivit, ut sciat sibi etiam actus consimiles
esse debere; et ad eos qui nos vident secundum
habitum nostrum, aequales etiam in actibus apparere
debere. Non enim similiter turpe est in quolibet
alio, si inhoneste quid agat, sicut in his qui vitam
sobriam etiam ipso habitu profitentur. Si enim quis
videat de trivio aliquem hominem caedentem alium,
<pb n="0504A"/>
aut vapulantem publice, vel turpiter proclamantem,
aut in tabernis aliisque locis vitam cum dedecore
agentem, nec observabit quidem facile hujuscemodi
hominem, vel notabit, sciens eum consequentur
haec ad reliquam vitam suam gerere. Si vero eum
qui gloriosam vitam profitetur, videat quis vel parum 
aliquid contra quam condecet agere, observant
omnes, et increpant, et ad religionis opprobrium
ducunt. Itaque velut paedagogus quidam est infirmioribus
habitus iste religiosior, ut etiam invitos
eos ab opere inhonesto indecentique custodiat. Denique
et Apostolus episcopum ordinatum esse
designat <note>(I Tim. III)</note>: quae res ad habitum magis
revocatur. Sed et de mulieribus dicit, in habitu
ordinatas eas esse debere. Ordinatus autem habitus
<pb n="0504B"/>
Christiani dicitur is, qui secundum propositum ac
professionem ejus aptus intelligitur. Sicut enim
proprium est aliquid militi in habitu vestimenti,
et alius est habitus senatoris, ex quo praecipue intelligitur,
vel iste qui senator est, vel ille qui miles
est; ita etiam Christianus habere aliquid proprium
etiam ex ordinatione indumenti ipsius debet. Sed
et de calceamentis eadem ratio observabitur: ut
quod simplicius est et paratius, et aptum proposito,
et usibus sufficiens, id assumatur. Zonae quoque
usum ostendunt necessarium esse etiam qui praecesserunt
nos sancti. Nam Joannes zona pellicea
constringere lumbos suos dicitur <note>(Matth. III)</note>, et
Elias antea: tanquam enim proprius habitus quidam
ipsius designatur, cum dicitur: <hi>Vir hirsutus, et</hi> 
<pb n="0504C"/> <hi>zonam pelliceam habens circa lumbos suos 
 <note>(III Reg. I)</note>
          </hi>.
Sed et Petrus zona usus ostenditur, sicut ex verbis
angeli, quae ad eum dicta sunt, recognoscimus: <hi>Accinge te,</hi> 
 inquit, <hi>et calcea te caligas tuas <note>(Act. XII)</note>
          </hi>.
Sed et beatus Paulus zona usus ostenditur per Agabi
prophetiam, dicentis: <hi>Virum eum cujus est zona haec,
ita alligabunt in Hierusalem <note>(Act. XXI)</note>
          </hi>. Sed et Job
audit a Domino: <hi>Accinge sicut vir lumbos tuos <note>(Job. 
XXXVIII)</note>
          </hi>. Virtutis namque cujusdam et prompti ad
opera animi signum videtur esse usus cinguli. Sed
et discipulis Domini zonae usus fuisse videtur ex
more, quibus prohibebatur ne pecuniam haberent
in zonis suis <note>(Matth. X)</note>. Revera enim necessarium
videtur, eum qui manuum opere uti in aliquo debet
succinctum esse et in omnibus praeparatum ac sine
<pb n="0504D"/>
ullo impedimento inveniri, ad omne boni operis
ministerium. Unde et cingulo indiget, ut vel colligata
circa corpus sit tunica: ex qua magis confoveri
possit, si undique constrictus sit; vel non impediri
ad omnem rem quam agere parat. De numero
autem indumentorum nihil possumus dicere, cum
manifesta definitione praescriptum sit, in quo dicit: <hi>Qui habet duas tunicas, det non habenti unam 
 <note>(Luc. III)</note>
          </hi>.
Ex quo sine dubio plures habere illicitum est.
Quibus ergo habere duas tunicas non licet, his quomodo
aliquid de diversitate indumentorum praecipi
potest?
<pb n="0505A"/>
</p>
      </div1>

<div1>
        <head>INTERROGATIO XII.</head>
<p> <hi>Si licet alicui ex proprio sensu dicere quod videtur
sibi bonum, absque testimonio Scripturarum?</hi> </p>
<p>RESP. Domino nostro Jesu Christo dicente de Spiritu
sancto: <hi>Non enim loquetur a semetipso, sed quaecunque
audiet, haec loquetur <note>(Joan. XVI)</note>
          </hi>. De se ipso autem: <hi>Non potest filius a se facere quidquam 
 <note>(Joan. V)</note>
          </hi>.
Et iterum: <hi>Ego a me ipso non sum locutus, sed qui
me misit Pater, ipse mihi dedit mandatum, quid dicam,
aut quid loquar; et scio quia mandatum ejus
vita aeterna est. Quae ergo loquor, sicut dixit mihi
Pater, ita loquor <note>(Joan. XII)</note>
          </hi>. Quis potest in tantum
temeritatis progredi, ut audeat a se quidquam vel
loqui, vel cogitare? Imo vero sciendum est quia
omnes duce itineris indigemus Spiritu sancto, ut
<pb n="0505B"/>
ipse nos in viam dirigat veritatis, et in cogitatione,
et in verbis, et in actibus. Caecus est enim et in tenebris
degit omnis qui est absque sole justitiae, qui
est dominus noster Jesus Christus; cujus mandatis,
velut radiis quibusdam, illuminamur. <hi>Mandatum
enim,</hi> inquit, <hi>Domini lucidum est, illuminans oculos <note>(Psal. XVIII)</note>
          </hi>.
Quia ergo in omnibus negotiis quae
inter nos versantur, vel verbis, quaedam quidem
per mandatum Dei in divinis Scripturis distinguuntur,
quaedam vero reticentur; de his quidem quae
scripta sunt, nulla prorsus licentia permittitur cuiquam,
vel admittere quod prohibendum est, vel
omittere quod praeceptum est: cum ipse Dominus
ita praeceperit, dicens: <hi>Et custodi verbum hoc, quod
ego tibi mando hodie: non adjicies ad illud, neque</hi> 
<pb n="0505C"/> <hi>auferes ab eo 
 <note>(Deut. IV)</note>
          </hi>. Sed et terribilis quaedam
exspectatio est judicii et ignis zelus, qui consumpturus
est adversarios, et eos qui ausi sunt tale
aliquid operari. De his vero quae Scriptura reticuit,
regulam nobis Apostolus posuit evidenter dicens: <hi>Omnia licent, sed non omnia expediunt; omnia licent,
sed non omnia aedificant. Nemo quod suum est quaerat,
sed quod alterius 
 <note>(I Cor. VI)</note>
          </hi>. Itaque omni modo
non quae nobis licita sunt, sed quae aedificant proximos,
agere debemus, et non nobis placere, sed
proximis ad aedificationem. Scriptum est enim: <hi>Subjecti invicem in timore Christi 
 <note>(Ephes. V)</note>
          </hi>. Sed
et rursus Dominus ait: <hi>Si quis vult in vobis major
esse, fiat omnium novissimus, et omnium servus <note>(Luc. 
XXII)</note>
          </hi>. Quod utique qui implere vult, sine dubio
<pb n="0505D"/>
proprias sibi amputat voluntates, secundum imitationem
ipsius Domini dicentis: <hi>Descendi de coelo,
non ut faciam voluntatem meam, sed voluntatem ejus
qui me misit, Patris <note>(Joan. VI)</note>
          </hi>. Et iterum praecepit
Dominus: <hi>Si quis te angariaverit mille passus, vade
cum illo alia duo <note>(Matth. V)</note>
          </hi>.
</p>
      </div1>

<div1>
        <head>INTERROGATIO XIII.</head>
<p> <hi>Si oportet omnibus vel quibuscunque obedire?</hi> </p>
<p>RESP. Horum quidem qui imperant differentia vel
diversitas non debet impedire obedientium propositum:
quia neque Moyses intemperans exstitit cognato
suo Jethro, cum utilia moneret et justa <note>(Exod. 
XVIII)</note>. Commonitionum sane non parva est diversitas:
aliae namque contrariae videntur esse mandatis
<pb n="0506A"/>
Dei, aliae vero interrumpere mandatum, vel contaminare
illud videntur, aliae vero ad explendam id
atque aedificandum veniunt. Necessarium ergo est
meminisse apostolici praecepti dicentis: <hi>Prophetias
nolite spernere: omnia probate, quod bonum est retinete;
ab omni specie mala abstinete vos <note>(I Thes. V)</note>
          </hi>.
Et iterum: <hi>Cogitationes purgantes, vel destruentes
omnem altitudinem extollentem se adversus scientiam
Dei, et captivantes omnem intellectum, ad obediendum
Christo <note>(I Cor. X)</note>
          </hi>. Si quid ergo est quod
conveniat cum mandato Dei et animae expediat,
et hoc nobis ab aliquo fuerit imperatum, velut voluntatem
Dei prompte et libenter debemus accipere,
et explere quod dictum est: <hi>Obtemperantes in charitate
Christi <note>(Ephes. IV)</note>
          </hi>. Sin autem contrarium aliquid
<pb n="0506B"/>
mandatis Dei, vel quod ea corrumpere videatur
aut contaminare, facere jubemur ab aliquo, tempus
est nos dicere: <hi>Obtemperare Deo magis quam hominibus <note>(Act. V)</note>
          </hi>.
Et rursum meminisse Domini dicentis
de omnibus suis: <hi>Alieni autem vocem non sequuntur,
sed fugiunt ab eo: quoniam nesciunt alienorum vocem <note>(Joan. X)</note>
          </hi>.
Sed et sancti Apostoli memores esse debemus,
qui ad nostram cautelam ausus est, ne angelis
quidem parcere, dicens: <hi>Etiamsi angelus de
coelo evangelizaverit vobis praeterquam quod evangelizamus
vobis, anathema sit <note>(Gal. I)</note>
          </hi>. Ex quo edocemur,
ut etiamsi valde nobis charus sit aliquis,
etiamsi magnificus habeatur, et in admiratione sit
positus, qui prohibet nos facere, quod a Domino
praeceptum est, vel rursum imperat, quod Dominus
<pb n="0506C"/>
prohibuit, exsecrabilis debet esse qui ejusmodi est
omnibus qui diligunt Dominum.
</p>
      </div1>

<div1>
        <head>INTERROGATIO XIV.</head>
<p> <hi>Quali affectu debet servire, qui servit Deo? et iste ipse
affectus quid est?</hi> </p>
<p>RESP. Affectum bonum vel animum illum esse
arbitror ego, cum desiderium vehemens et inexplebile
atque immobile inest nobis placendi Deo. Impletur
autem iste affectus per theoriam, id est,
scientiam, per quam intueri et perspicere possumus
magnificentiam gloriae Dei, et per cogitationes pias
et puras, et per memoriam bonorum, quae nobis
a Deo collata sunt; ex quorum recordatione venit
animae dilectio Domini Dei sui, ut eum diligat ex
toto corde suo, et ex tota anima sua, et ex tota
<pb n="0506D"/>
mente sua, secundum illum qui dicebat: <hi>Sicut cervus
desiderat ad fontes aquarum, ita desiderat anima
mea ad te, Deus <note>(Psal. XLI)</note>
          </hi>. Cum tali affectu ergo
servire oportet Domino, adimplentes illud quod ab
Apostolo dictum est: <hi>Quis nos separabit a charitate
Christi? Tribulatio? an angustia? an gladius? et reliqua <note>(Rom. VIII)</note>
          </hi>.
</p>
      </div1>

<div1>
        <head>INTERROGATIO XV.</head>
<p> <hi>Quid sentire de se debet is qui praeest, in quibus
praecipit, vel imperat?</hi> </p>
<p>RESP. Apud Deum quidem, sicut minister Christi
et dispensator mysteriorum Dei <note>(I Cor. IV)</note>; timens
ne praeter voluntatem Dei, vel praeter quod in sacris
Scripturis evidenter praecipitur, vel dicat aliquid,
<pb n="0507A"/>
vel imperet, et inveniatur tanquam falsus testis
Dei, aut sacrilegus, vel introducens aliquid alienum
a doctrina Domini, vel certe subrelinquens et
praeteriens aliquid eorum quae Deo placita sunt.
Ad fratres autem esse debet, tanquam si nutrix
foveat parvulos suos: paratus autem, secundum
voluntatem Domini, et secundum quod unicuique
expedit, communicare cum eis non solum Evangelium
Dei, sed etiam animam suam; memor praecepti
Dei ac Domini nostri dicentis: <hi>Mandatum novum
do vobis, ut diligatis vos invicem, sicut ego dilexi
vos <note>(Joan. XIII)</note>
          </hi>. <hi>Majorem hac charitatem meo habet,
quam ut ponat animam suam pro amicis suis <note>(Joan. XV)</note>
          </hi>.
</p>
      </div1>

<div1>
        <head>INTERROGATIO XVI.</head>

<pb n="0507B"/>
<p> <hi>Peccantem quomodo corripiemus, vel emendabimus?</hi> </p>
<p>RESP. Sicut praeceptum est a Domino, dicente: <hi>Si peccaverit in te frater tuus, vade, argue eum inter
te solum et ipsum. Si audierit te, lucratus es fratrem
tuum. Si vero non te audierit, assume tecum alium
unum, vel duos: ut in ore duorum vel trium testium
stet omne verbum. Quod si etiam ipsos non audierit,
dic Ecclesiae: si autem nec Ecclesiam audierit, sit tibi
sicut gentilis et publicanus 
 <note>(Matth. XVIII)</note>
          </hi>. Si forte
increpatio haec, quae a pluribus fit, eveniat ei in
salutem: et sicut dixit Apostolus: <hi>Argue, increpa,
consolare in omni patientia et doctrina <note>(II Tim. IV)</note>
          </hi>.
Et rursum: <hi>Si quis non obaudit verbo nostro per epistolam,
hunc notate, ut non commisceamini cum eo <note>(II Thes. III)</note>
          </hi>;
sine dubio ad mensam.
</p>
      </div1>

<div1>
        <head>INTERROGATIO XVII.</head>
<p> <hi>Si quis autem in parvis delictis affligere voluerit fratres,
dicens: quia debetis poenitere per singula, ne
forte et ipse immisericors videatur, et dissolvere
charitatem?</hi> </p>
<p>RESP. Cum affirmaverit Dominus: <hi>Quia iota unum,
vel apex unus non transiet a lege, usquequo omnia
fiant <note>(Matth. V)</note>
          </hi>; et rursum definierit: <hi>Quia de omni
sermone otioso, quemcunque locuti fuerint homines,
reddent pro eo rationem in die judicii <note>(Matth. XII)</note>
          </hi>,
nihil oportet contemni tanquam parvum. <hi>Qui enim
spernit minima, paulatim defluit <note>(Eccli. XIX)</note>
          </hi>. Sed et
quomodo quis audebit breve dicere aut parvum
delictum, cum Apostolus dicat, manifesteque definiat: <hi>Quia per praevaricationem legis Deus exhonoratur</hi> 
 
<pb n="0507D"/> <note>(Rom. II)</note>?
Sed et <hi>aculeus mortis peccatum esse
dicitur <note>(I Cor. XV)</note>
          </hi>. Et non dixit, tale vel tale peccatum,
sed omne peccatum. Magis ergo immisericors
est, qui intermittit et negligit, quam ille qui arguit:
sicut is qui morsu serpentis permittit delitescere
venenum, quam ille qui educit et attrahit.
Sed et charitatem destruit ille, qui, secundum quod
scriptum est, <hi>parcens baculo, odit filium suum: qui
autem diligit, diligenter corripit <note>(Prov. XII)</note>
          </hi>.
</p>
      </div1>

<div1>
        <head>INTERROGATIO XVIII.</head>
<p> <hi>Quomodo quis debet poenitere in unoquoque delicto?</hi> </p>
<p>RESP. Affectum illum in se recipiens, quem gerebat
ille, qui dicit: <hi>Iniquitatem odio habui; et
abominatus sum <note>(Psal. CXVIII)</note>
          </hi>. Sed et ea quae scripta
sunt in sexto Psalmo, atque in aliis quamplurimis:
<pb n="0508A"/>
vel ea, quae Apostolus dixit ad eos qui secundum
Deum contristati sunt: <hi>Quantam operatus
est vobis,</hi> inquit, <hi>sollicitudinem? sed excusationem,
sed indignationem, sed timorem, sed aemulationem,
sed vindictam. In omnibus exhibuistis vos castos esse
negotio <note>(II Cor. VII)</note>
          </hi>. Sed et ex his ipsis, in quibus
delinquit, agens multa contraria, sicut et Zacchaeus
fecit <note>(Luc. XIX)</note>.
</p>
      </div1>

<div1>
        <head>INTERROGATIO XIX.</head>
<p> <hi>Qui sunt fructus digni poenitentiae?</hi> </p>
<p>RESP. Opera quae contraria sunt peccato, isti sunt
fructus justitiae; quos debet afferre ille, qui vult,
secundum quod scriptum est, in omni opere bono
fructificare <note>(Coloss. I)</note>.
</p>
      </div1>

<div1>
        <head>INTERROGATIO XX.</head>

<pb n="0508B"/>
<p> <hi>Qui se verbo dicit poenitere, peccatum autem suum
non emendat, quid est?</hi> </p>
<p>RESP. De isto scriptum est: <hi>Si te rogaverit inimicus
tuus magna voce, non acquiescas ei: septem enim
nequitiae sunt in anima ejus <note>(Prov. XXVI)</note>
          </hi>. Et alibi: <hi>Sicut canis revertens ad vomitum suum odibilis fit,
ita homo qui per malitiam suam revertitur ad peccatum
suum 
 <note>(Ibid.)</note>
          </hi>.
</p>
      </div1>

<div1>
        <head>INTERROGATIO XXI.</head>
<p> <hi>Qui vult confiteri peccata sua, si omnibus debet confiteri,
sive quibuslibet, aut certis quibusque?</hi> </p>
<p>RESP. Clementia Dei erga eos qui deliquerunt
manifesta est; secundum quod scriptum est: <hi>Quia
non vult mortem peccatoris, sed magis ut convertatur,
et vivat <note>(Ezech. XVIII)</note>
          </hi>. Quia ergo et conversionis
<pb n="0508C"/>
modus aptus esse, et convertentis se a peccato fructus
dignus ostendi debet per poenitentiam, secundum
quod scriptum est: <hi>Facite fructus dignos poenitentiae <note>(Luc. III)</note>
          </hi>:
ne forte secundum comminationem
illam eveniat his qui non poenitent, quod scriptum
est: <hi>Omnis arbor, quae non facit fructum bonum,
excidetur, et in ignem mittetur <note>(Matth. III)</note>
          </hi>,
necessarium videtur his, quibus dispensatio mysteriorum
Dei commissa est, confitenda esse peccata.
Sic enim et hi qui antiquitus poenitebant, inveniuntur
apud sanctos confessi esse peccata sua. Scriptum
est enim in Evangelio, quia Joanni Baptistae confitebantur
peccata sua <note>(Matth. III)</note>; et in Actibus
apostolorum, apostolis a quibus baptizabantur <note>(Act. III)</note>.
<pb n="0508D"/>
</p>
      </div1>

<div1>
        <head>INTERROGATIO XXII.</head>
<p> <hi>Qui poenituerunt pro aliquo peccato, et rursum in hoc
ipsum peccatum inciderunt, quid faciunt?</hi> </p>
<p>RESP. Qui semel delinquit, et iterum in idem
peccatum incurrit, indicare de se videtur hoc primum
quod ab illo peccato priori non fuerit expurgatus:
ex quo velut a radice quadam pessima, eadem
quae antea pullularunt. Sicut enim quis ramos
arborum excidens, si radicem relinquat, ubi radix
permaneat fixa, virgulta denuo ejusdem seminis
germinabunt, ita etiam peccatum. Quoniam non
omnes qui delinquunt, ex ipsis peccatis initium
sumunt, sed ex aliis interdum delicti occasio nascitur.
Necessarium ergo ei est qui vult omnino se
<pb n="0509A"/>
purgare a peccato, primas ipsas causas culpae succidere.
Verbi gratia: si ex contentione, vel ex invidia
fuerit, non a se sumit exordium; sed radicem
habet ex arrogantia et cupiditate gloriae humanae
venientem. Dum enim gloriam quaerit unusquisque
ab hominibus, aut contentionibus studet, aut recte
agentibus invidet: huic scilicet, per quem videtur
ipse minus in laude vel in admiratione haberi.
Si quis ergo semel notatus fuerit invidiae vel contentionis
vitio, et rursus in hoc ipsum inciderit,
sciat se primam illam causam, de qua superius
diximus, ex qua invidia vel contentio nascitur, in
interioribus medullis habere reconditam. Oportet
ergo eum et per contraria atque adversa curari;
id est, per humilitatis exercitium. Exercitia vero
<pb n="0509B"/>
humilitatis sunt, si se vilioribus officiis subdat, et
ministeriis indignioribus tradat. Ita namque arrogantiae
et humanae gloriae vitium curari poterit,
ut consuetudine humilitatis affectus, ultra jam non
incidat in arrogantiae et vanae gloriae delictum. Sed
et in singulis hujuscemodi vitiis cura similis adhibeatur.
</p>
      </div1>

<div1>
        <head>INTERROGATIO XXIII.</head>
<p> <hi>Quali affectu, vel quali sensu oportet increpare eum
qui increpat?</hi> </p>
<p>RESP. Ad eum quidem tali mente esse debet,
qualem indicat beatus David, dicens: <hi>Vidi non servantes
pactum, et tabescebam; quoniam eloquia tua
non custodierunt <note>(Psal. CXVIII)</note>
          </hi>. Ad eos autem quos
increpat, hunc debet affectum servare, quem pater
<pb n="0509C"/>
et medicus erga aegrotantem filium servat: et tunc
maxime, cum qualitas curae tristior videtur et gravior.
</p>
      </div1>

<div1>
        <head>INTERROGATIO XXIV.</head>
<p> <hi>Quali affectu debet quis suscipere correptionem?</hi> </p>
<p>RESP. Sicut aeger filius patris et medici de vita
sua solliciti: qui etiamsi aliquid asperum offerat
vel amarum ad curandum filium, scit utique filius,
quod nec pater in aliquo negligere potest de salute
filii, nec medicus falli.
</p>
      </div1>

<div1>
        <head>INTERROGATIO XXV.</head>
<p> <hi>Qui tristatur adversus eum qui se increpat,
qualis est?</hi> </p>
<p>RESP. Neque periculum peccati agnovit iste,
maxime ad Deum, neque lucrum poenitentiae; nec
<pb n="0509D"/>
credidit illi qui dixit: <hi>Quia qui diligit, diligenter
corripit <note>(Eccl. X)</note>
          </hi>. Sed et seipsum alienum facit ab
illa utilitate dicentis: <hi>Corripiet me justus in misericordia,
et increpabit me <note>(Psal. CXL)</note>
          </hi>. Sed et ad laesionem
caeterorum iste talis permanet inter fratres:
resolvit enim et impedit animos eorum qui possunt
proficere.
</p>
      </div1>

<div1>
        <head>INTERROGATIO XXVI.</head>
<p> <hi>Quale judicium esse debet de his, qui peccantes defendunt?</hi> </p>
<p>RESP. Ut mihi videtur, gravius ab illo quod dixit
Dominus: <hi>Quia expedit illi, ut suspendatur mola asinaria
ad collum ejus, et praecipitetur in mare, quam
ut scandalizet unum ex minimis istis <note>(Matth. XVIII)</note>
          </hi>.
Non enim jam correptionem ad emendationem, sed
<pb n="0510A"/>
defensionem ad confirmandum peccatum suum suscipit,
qui delinquit, sed et alios ad simile provocat
malum. Ita ut conveniat ei, qui peccantes defendit,
illud quod dictum est: <hi>Quia si non ostenderitis fructus
dignos poenitentiae, excidemini, et in ignem mittemini <note>(Luc. III)</note>
          </hi>.
Vel rursum quod a Domino dictum
est: <hi>Quia si oculus tuus dexter scandalizet te, erue
eum, et projice abs te. Expedit enim tibi, ut pereat
unum membrorum tuorum, et non omne corpus tuum
mittatur in gehennam <note>(Matth. XVIII)</note>
          </hi>.
</p>
      </div1>

<div1>
        <head>INTERROGATIO XXVII.</head>
<p> <hi>Poenitentem ex corde quomodo oportet suscipi?</hi> </p>
<p>RESP. Sicut Dominus ostendit, cum dicit: <hi>Quia
convocavit amicos et vicinos, dicens: Congratulamini
mihi, quia inveni ovem meam, quam perdideram.</hi> 
<pb n="0510B"/>
</p>
      </div1>

<div1>
        <head>INTERROGATIO XXVIII.</head>
<p> <hi>Erga eum qui pro peccato non poenitet, qualiter esse
debemus?</hi> </p>
<p>RESP. Sicut Dominus praecepit, dicens: <hi>Sit tibi
sicut gentilis et publicanus.</hi> Et sicut Apostolus docuit,
dicens: <hi>Subtrahite vos ab omni fratre inquiete ambulante,
et non secundum traditionem, quam tradidimus
vobis.</hi> 
</p>
      </div1>

<div1>
        <head>INTERROGATIO XXIX.</head>
<p> <hi>Si debet habere aliquid proprium, qui inter fratres
est?</hi> </p>
<p>RESP. Huic contrarium est illud testimonium quod
in Actibus apostolorum de illis qui credebant primitus,
scriptum est. Ibi enim ita dicitur: <hi>Quia nemo</hi> 
<pb n="0510C"/> <hi>quidquam ex bonis suis proprium dicebat esse:
sed erant illis omnia communia 
 <note>(Act. IV)</note>
          </hi>. Si quis
vero proprium sibi esse dicit aliquid, sine dubio
alienum se facit ab electis Dei et a charitate Domini,
qui docuit verbo, et opere complevit, et animam
suam posuit pro amicis suis <note>(Joan. XV)</note>. Si ergo ipse
animam suam pro amicis dedit, quomodo nos etiam
ea quae extra animam sunt, propria vindicamus?
</p>
      </div1>

<div1>
        <head>INTERROGATIO XXX.</head>
<p> <hi>Si quis dicat: Quia neque accipio a fratribus, neque
do; sed contentus sum meis propriis: quid de hoc
observare debemus?</hi> </p>
<p>RESP. Si non acquiescat doctrinae Domini, dicentis: <hi>Diligite invicem sicut et ego dilexi vos,</hi> 
 acquiescat
Apostolo dicenti: <hi>Auferte malum ex vobis ipsis <note>(II Cor. V)</note>
          </hi>:
ne forte accidat, ut modicum fermentum
<pb n="0510D"/>
totam massam corrumpat.
</p>
      </div1>

<div1>
        <head>INTERROGATIO XXXI.</head>
<p> <hi>Si debet quis a carnalibus propinquis accipere aliquid?</hi> </p>
<p>RESP. Propinquis quidem reddere quae sua sunt,
his qui ad servitium Dei accedunt, necessarium
est; et nihil subtrahere, ut non crimen sacrilegii
incurrant. Verumtamen haec praerogari in conspectu
eorum ad quos visa sunt pertinere, non expedit:
ne et illis ipsis occasionem praestet elationis ac
superbiae; et aliis fratribus ejusdem propositi pauperioribus
tristitiam generet. Ita ut accidat illud,
in quo Corinthii increpantur ab Apostolo dicente: <hi>Quia confunditis non habentes 
 <note>(I Cor. XI)</note>
          </hi>. Et ideo
<pb n="0511A"/>
his qui per loca singula ecclesiis praesunt, si sunt
fideles et prudentes dispensatores, ipsis offerri debent,
secundum imitationem eorum, qui in Actibus
apostolorum id fecisse perscribuntur, de quibus
dicitur: <hi>Quia afferentes pretia praediorum suorum,
ponebant ante pedes apostolorum <note>(Act. III)</note>
          </hi>. Certe
quoniam non est omnium hujuscemodi dispensationes
explere fideliter, illis offerri convenit, qui apud
omnes in hoc officio probati habentur. Verumtamen
etiam de his probabit ille qui praeest, per quem debeant
dispensari.
</p>
      </div1>

<div1>
        <head>INTERROGATIO XXXII.</head>
<p> <hi>Quomodo videre debemus eos, qui nobis vel familiares,
vel consanguinei fuerunt et proximi?</hi> </p>
<p>RESP. Sicut Dominus ostendit, tunc cum ei nuntiaverunt:
<pb n="0511B"/> <hi>Quia mater tua et fratres tui foris stant,
volentes te videre;</hi> 
 ad quos cum increpatione respondit,
dicens: <hi>Quae est mater mea? et qui sunt fratres
mei? Qui enim fecerit voluntatem Patris mei, qui
in coelis est, iste meus frater, et soror, et mater est <note>(Luc. VIII)</note>
          </hi>.
</p>
      </div1>

<div1>
        <head>INTERROGATIO XXXIII.</head>
<p> <hi>Quod si deprecantur nos, volentes ut eamus cum ipsis
ad domos eorum, si oporteat nos acquiescere?</hi> </p>
<p>RESP. Si quidem pro aedificatione fidei aliquis ire
potest, si probaverit ille qui praeest, mittatur. Si vero
propter humanam aliquam gratiam, audiat Dominum
dicentem ad illum qui ei dixit: <hi>Magister, permitte
mihi primum ire, et renuntiare his qui in domo
sunt. Quia nemo mittens manum suam in aratrum,
et retro respiciens, aptus est regno coelorum <note>(Luc. IX)</note>
          </hi>.
<pb n="0511C"/>
Quod si pro renuntiando hoc dictum est volenti ire
ut renuntiaret, quid dicemus de caeteris?
</p>
      </div1>

<div1>
        <head>INTERROGATIO XXXIV.</head>
<p> <hi>Unde ergo vagatur mens nostra, et cogitationes diversae
ascendunt in corde nostro? et quomodo possumus
hoc emendare?</hi> </p>
<p>RESP. Vagatur quidem mens interdum etiam otio,
cum non occupatur in necessaria sollicitudine; sed
in remissione posita et securitate, non credit praesentem
esse Deum, scrutantem corda et renes. Si
enim hoc crederet, faceret quod superius dictum
est: <hi>Providebam Dominum in conspectu meo semper;
quia a dextris est mihi, ne commovear <note>(Psal. XV)</note>
          </hi>.
Qui enim hoc agit, vel horum similia, neque vagabitur
unquam, neque habebit otium vanis cogitationibus
<pb n="0511D"/>
indulgere; vel aliquid cogitare, quod non ad
aedificationem fidei pertineat, et ad aliquam animae
utilitatem spectet. Quanto magis nihil audebit,
quod adversum sit Deo, et non ei placeat, cogitare?
</p>
      </div1>

<div1>
        <head>INTERROGATIO XXXV.</head>
<p> <hi>Unde et nocturnae phantasiae inhonestae et turpes accidunt
nobis?</hi> </p>
<p>RESP. Veniunt quidem haec maxime ex diurnis
animae motibus et actibus, indignis et incongruis.
Si enim vacet in judiciis Dei, et expurgetur anima
per meditationem legis divinae, et studium verbi
Der, ibique indesinentem curam gerat, semper requirens
et scrutans quid sit quod placeat Deo, talia
etiam habebit somnia.
<pb n="0512A"/>
</p>
      </div1>

<div1>
        <head>INTERROGATIO XXXVI.</head>
<p> <hi>Quali affectu debemus infirmis fratribus ministrare?</hi> </p>
<p>RESP. Sicut ipsi Domino offerentes obsequium,
qui dixit: <hi>Quia cum fecistis uni ex minimis istis fratribus
meis, mihi fecistis <note>(Matth. XXV)</note>
          </hi>. Expedit autem
ad conservandum hujuscemodi affectum in obsequiis,
ut et hi qui obsequia a nobis suscipiunt, tales
sint, quibus merito deferri obsequium debeat. Et
ideo oportet eos qui praesunt curam gerere, ne hi
quibus ministratur tales sint qui carni indulgeant
et ventri, sed potius in amore Dei et Christi ejus
probabiles inveniantur, et per patientiam suam
ac vitae meritum fratrum mereantur obsequia: ut
habeantur ad gloriam Christi, et opprobrium diaboli
sicut fuit et sanctus Job.
<pb n="0512B"/>
</p>
      </div1>

<div1>
        <head>INTERROGATIO XXXVII</head>
<p> <hi>Cum quali humilitate debet quis suscipere a fratribus
obsequium?</hi> </p>
<p>RESP. Sicut servus a domino, et sicut ostenuit
Petrus apostolus, cum ei Dominus ministraret <note>(Joan. XIII)</note>.
In quo simul etiam periculum eorum,
qui nolunt recipere obsequia fratrum, docemur.
</p>
      </div1>

<div1>
        <head>INTERROGATIO XXXVIII.</head>
<p> <hi>Qualem debemus habere charitatem ad invicem?</hi> </p>
<p>RESP. Qualem Dominus ostendit et docuit, dicens: <hi>Diligite invicem, sicut et ego dilexi vos. Majorem
autem charitatem nemo habet, quam ut quis animam
suam ponat pro amicis suis 
 <note>(Joan. V)</note>
          </hi>. Si autem et
animam poni oportet, quanto magis in aliis votum
et studium debet ostendi? Sine dubio non secundum
<pb n="0512C"/>
humanas voluntates, sed secundum illum prospectum,
in quo est commune omnium propositum placendi
Deo.
</p>
      </div1>

<div1>
        <head>INTERROGATIO XXXIX.</head>
<p> <hi>Quomodo poterit quis implere charitatem circa proximum
suum?</hi> </p>
<p>RESP. Primo quidem metuens judicium praevaricantis
mandatum Domini; quia ipse dixit: <hi>Qui non
crediderit Filio, non habebit vitam: sed ira Dei manet
super eum <note>(Joan. III)</note>
          </hi>. Tum deinde velut cupiens ad
aeternam vitam pervenire, quia mandatum ejus vita
aeterna est. <hi>Primum autem et magnum mandatum
est: Diliges Dominum Deum tuum, ex toto corde tuo,
ex tota mente tua, et ex tota anima tua. Secundum
vero simile illi: Diliges proximum tuum sicut teipsum <note>(Matth. XXII)</note>
          </hi>.
Et si quis desiderat similis effici Domino
<pb n="0512D"/>
dicenti: <hi>Mandatum novum do vobis, ut diligatis
invicem, sicut et ego dilexi vos <note>(Joan. XIII)</note>
          </hi>. Sed
et ex communi sensu sentire hoc possumus: quia si
beneficium consequamur a fratre, in eo quod diligimur
a fratre, debitores ei efficimur, ut eum merito
diligamus; quod etiam inter gentiles observari solet,
sicut Dominus in Evangelio dicit: <hi>Si diligitis eos
qui vos diligunt, quae vobis est gratia? quia et peccatores
et gentiles, diligentes se diligunt <note>(Luc. VI)</note>
          </hi>. Si
autem in aliquo vel laedit nos, vel adversatur quis,
hunc non solum propter mandatum, sed et propter
hoc ipsum, quia plus nobis praestat in quo laedit,
diligere debemus. Siquidem credimus Domino dicenti: <hi>Beati estis cum exprobrabunt vos et persequentur,</hi> 
 
<pb n="0513A"/> <hi>et dicent omne malum adversum vos, mentientes
propter me: gaudete et exsultate, quoniam merces
vestra multa est in coelis 
 <note>(Matth. V)</note>
          </hi>.
</p>
      </div1>

<div1>
        <head>INTERROGATIO XL.</head>
<p> <hi>Usque ad quae verba otiosus sermo judicabitur?</hi> </p>
<p>RESP. Generaliter omnis sermo, qui non proficit
ad aliquam gratiam fidei Christi, otiosus est: et
tantum est periculum hujuscemodi sermonis, ut
etiamsi bonum esse videatur quod dicitur, et ad
aedificationem fidei tamen non pertineat; non in sermonis
bonitate ille qui locutus est, periculum effugiat,
sed in eo, quod non proficit ad aedificationem
sermo prolatus, contristat Spiritum sanctum Dei.
Hoc enim manifeste demonstrat Apostolus, dicens: <hi>Omnis sermo malus de ore vestro non procedat: sed</hi> 
 
<pb n="0513B"/> <hi>si quis bonus ad aedificationem fidei, ut det gratiam
audientibus.</hi> 
 Et super haec adjecit: <hi>Nolite contristare
Spiritum sanctum Dei, in quo signati estis, in
die redemptionis <note>(Ephes. IV)</note>
          </hi>. Quo utique gravius malum
nullum esse poterit.
</p>
      </div1>

<div1>
        <head>INTERROGATIO XLI.</head>
<p> <hi>Quis est maledicus, id est</hi> <foreign xml:lang="greek"></foreign>?</p>
<p>RESP. Omnis sermo, qui ob hoc profertur, ut infamet
aliquem, vel deroget, vel male commendet,
maledicus est, etiam si videatur non esse injuriosus.
Et hoc manifestum est ex sententia Evangelii, cum
dicit de Judaeis: <hi>Quia maledixerunt eum, dicentes:
Tu sis discipulus ejus <note>(Joan. IX)</note>
          </hi>.
</p>
      </div1>

<div1>
        <head>INTERROGATIO XLII.</head>
<p> <hi>Quid est detractio, vel derogatio?</hi> 
<pb n="0513C"/>
        </p>
<p>RESP. Duas opinor esse causas, in quibus licet
alicui dicere et retractare aliena mala: si quando
consilium habere necesse est cum caeteris, qui in
hoc ipsum videntur assumi, quomodo corrigatur is
qui peccavit, vel mali aliquid egit; et rursum, si
quando necesse est praeveniri aliquem et commoneri,
ne forte incurrat in consortium alicujus mali, dum
eum putat esse bonum. Quia Apostolus dicit: <hi>Nolite
commisceri cum hujusmodi <note>(II Thes. III)</note>
          </hi>. Item in
Salomone: <hi>Noli manere cum homine iracundo; ne
forte vias ejus discas, et sumas laqueum animae tuae <note>(Prov. II)</note>
          </hi>.
Quod et ipsum Apostolum fecisse invenimus,
per hoc quod scribit ad Timotheum, dicens: <hi>Alexander
aerarius multa mihi ostendit; quem tu quoque devita.
Valde enim restitit nostris sermonibus <note>(II Tim. III)</note>
          </hi>.
<pb n="0513D"/>
Praeter hujuscemodi autem necessitates, quicunque
dicit aliquid adversus alium, ut vel deroget ei, vel
obtrectet, istud est detrahere: etiamsi vera esse
videantur quae dicit.
</p>
      </div1>

<div1>
        <head>INTERROGATIO XLIII.</head>
<p> <hi>Qui detrahit fratri, aut audit detrahentem, et patitur,
quid dignus est?</hi> </p>
<p>RESP. Excommunicari debet. <hi>Detrahentem,</hi> inquit, <hi>occulte adversus proximum suum, hunc persequebar 
 <note>(Psal. C)</note>
          </hi>.
Et alibi dictum est: <hi>Noli libenter audire
detrahentem: ne forte eradiceris <note>(Psal. XX)</note>
          </hi>.
</p>
      </div1>

<div1>
        <head>INTERROGATIO XLIV.</head>
<p> <hi>Quod si de eo qui praeest quis detraxerit, quomodo eum
observabimus?</hi> </p>
<p>RESP. Et in hoc manifestum est judicium iracundiae
<pb n="0514A"/>
Dei, quae facta est super Mariam, cum detraxit
de Moyse, et peccatum ejus nec ipso quidem Moyse
orante inultum esse Deus permisit <note>(Num. XII)</note>.
</p>
      </div1>

<div1>
        <head>INTERROGATIO XLV.</head>
<p> <hi>Si quis acerbiori sermone, vel insolentiori voce respondeat;
et admonitus dicat quia nihil mali habeat
in corde, si oportet ei credi?</hi> </p>
<p>RESP. Non omnes animae passiones manifestae
sunt omnibus, nec ipsis quidem qui patiuntur eas.
Sicut enim sapientioribus medicis signa quaedam
dantur absconsa et occulta ex corporum motibus,
quae ipsos qui patiuntur effugiunt et latent, ita etiam
in anima sunt quaedam vitia, etiamsi non sentit ille
qui peccat. Sed credere oportet Domino, dicenti: <hi>Quia malus homo de malo thesauro cordis sui profert</hi> 
 
<pb n="0514B"/> <hi>mala 
 <note>(Matth. XII)</note>
          </hi>. Et ideo non potest fieri, ut
malus de corde malo bonum proferat sermonem, nec
bonus de bono corde malum proferat verbum. Sed
interdum quidem potest esse mali cordis bonitas simulata:
bonum autem cor, malum non potest simulare.
Dicit enim Apostolus: <hi>Quia providemus bona,
non solum coram Deo, sed etiam coram hominibus <note>(Rom. XII)</note>
          </hi> 
</p>
      </div1>

<div1>
        <head>INTERROGATIO XLVI.</head>
<p> <hi>Quomodo possit aliquis non irasci?</hi> </p>
<p>RESP. Si Deum omnia credat inspicere, et Dominum
praesentem semper intueatur: quoniam quidem
neque is qui judici suo subjectus est, ausus est in
oculis judicis sui aliquid suae indignationis ostendere,
id est, cum non ipse sibi alios putat esse subjectos,
<pb n="0514C"/>
sed se praeparat ad alterius obedientiam: hoc est
enim omnes ducere superiores sibi. Si enim non ad
suos usus vel ad suam utilitatem obedire sibi quaerit
eos qui obediunt, scire debet quoniam sermo Domini
unumquemque docet aliis obsequi vel ministrare.
Ob quod etiamsi videt aliquem mandatum Domini
praeterire, non ira erga eum moveatur, sed miseratione
et compassione secundum eum qui dicit: <hi>Quis infirmatur, et ego non infirmor 
 <note>(II Cor. XI)</note>
          </hi>?
</p>
      </div1>

<div1>
        <head>INTERROGATIO XLVII.</head>
<p> <hi>Quis est mansuetus?</hi> </p>
<p>RESP. Qui non transfertur a judiciis suis, quibus
statuit vel studet Deo placere.
</p>
      </div1>

<div1>
        <head>INTERROGATIO XLVIII.</head>
<p> <hi>Quomodo quis non vincatur in voluptate, et libidine</hi> 
<pb n="0514D"/> <hi>ciborum?</hi> </p>
<p>RESP. Si statuat expetendum esse, non id quod
delectat, sed id quod expedit, et quod usui, non voluptati,
sufficiat.
</p>
      </div1>

<div1>
        <head>INTERROGATIO XLIX.</head>
<p> <hi>Quomodo excidemus vitium mali desiderii.</hi> </p>
<p>RESP. Desiderio meliore: si magis ignimur et
accendimur ad amorem Dei, secundum illum qui dicit: <hi>Eloquium Domini ignivit eum 
 <note>(Psal. CIV)</note>
          </hi>. Et: <hi>Judicia Domini vera, justificata in semetipsa, desiderabilia
super aurum et lapidem pretiosum nimis multum,
et dulciora super mel et favum 
 <note>(Psal. XVIII)</note>
          </hi>.
Semper enim desiderium meliorum, si in opere sit
et in re, et possideat totos animos nostros, atque
eorum quae desideramus perfrui contendamus contemnere
<pb n="0515A"/>
nos facit et despicere inferiora, sicut docuerunt
nos omnes sancti, quanto magis ea quae mala
sunt et turpia?
</p>
      </div1>

<div1>
        <head>INTERROGATIO L.</head>
<p> <hi>Quae est tristitia secundum Deum, et quae est secundum
saeculum?</hi> </p>
<p>RESP. Secundum Deum est tristitia, cum pro
mandati negligentia vel praevaricatione tristamur,
secundum quod scriptum est: <hi>Tristitia tenuit me
pro peccatoribus derelinquentibus legem tuam <note>(Psal. 
CXVIII)</note>
          </hi>. Saeculi autem tristitia est, cum ob aliquid
de rebus humanis, vel quae ad saeculum pertinent,
contristamur.
</p>
      </div1>

<div1>
        <head>INTERROGATIO LI.</head>
<p> <hi>Quae sunt in Domino gaudia, vel quid facientes gaudere
debemus?</hi> 
<pb n="0515B"/>
        </p>
<p>RESP. Si quae secundum mandatum Domini gerimus,
vel in gloria Dei agimus, hoc est in Domino
gaudium: vel cum pro nomine Domini aliquid patimur
et gaudemus, vel aliis recte agentibus congratulamur.
</p>
      </div1>

<div1>
        <head>INTERROGATIO LII.</head>
<p> <hi>Quod lugere debemus, ut beatitudinem consolationis
consequi mereamur?</hi> </p>
<p>RESP. Cum illa interrogatione, in qua exposuimus
quae est secundum Deum tristitia, etiam ista interrogatio
continetur: id est, si pro peccatis lugemus,
vel si eos deflemus, qui per praevaricationem legis
Deum inhonorant: vel propter eos, qui periclitantur
in peccato. <hi>Quia anima quae peccaverit, ipsa
morietur <note>(Ezech. XVIII)</note>
          </hi>: secundum illum qui dixit:
<pb n="0515C"/> <hi>Et lugeam multos ex his qui ante peccaverunt, et non
egerunt poenitentiam 
 <note>(II Cor. XII)</note>
          </hi>.
</p>
      </div1>

<div1>
        <head>INTERROGATIO LIII.</head>
<p> <hi>Si ex toto ridere non licet?</hi> </p>
<p>RESP. Cum Dominus eos qui nunc rident, condemnet <note>(Luc. VI)</note>,
manifestum est quia nunquam tempus
est risus fideli animae: et maxime cum plurimi sint,
qui per praevaricationem legis Deum non honorent,
et in peccatis suis moriantur: pro quibus tristari
indesinenter convenit et lugere.
</p>
      </div1>

<div1>
        <head>INTERROGATIO LIV.</head>
<p> <hi>Quae est sollicitudo saecularis?</hi> </p>
<p>RESP. Omnis sollicitudo animi, etiamsi nihil habere
videantur illicitum, tamen si non ad religionem
<pb n="0515D"/>
pertineat et ad virtutem, saecularis est.
</p>
      </div1>

<div1>
        <head>INTERROGATIO LV.</head>
<p> <hi>Unde accidit nobis importune dormitare, et quomodo
hoc possumus abjicere?</hi> </p>
<p>RESP. Evenit quidem importune dormitare, cum
languidior est anima erga Deum, et memoriam Dei,
et cum judiciorum ejus eam incessit oblivio. Abjicere
autem id possumus, cum dignam de eo assumpserimus
cogitationem, et ad voluntatem ejus extendimus
desideria nostra; secundum illum qui dixit: <hi>Si dedero
somnum oculis meis, et palpebris meis dormitationem,
et requiem temporibus meis, usquequo inveniam
locum Domino, et tabernaculum Deo Jacob <note>(Psal. CXXXI)</note>
          </hi>.
<pb n="0516A"/>
</p>
      </div1>

<div1>
        <head>INTERROGATIO LVI.</head>
<p> <hi>Quomodo quis ad gloriam Dei facit omnia?</hi> </p>
<p>RESP. Cum omnia propter Deum, vel ex mandato
Dei facimus, et in nullo sectamur hominum
laudes, et in omnibus meminimus Domini dicentis: <hi>Luceat lux vestra coram hominibus, ut videant opera
vestra bona, et glorificent Patrem vestrum, qui in coelis
est 
 <note>(Matth. V)</note>
          </hi>.
</p>
      </div1>

<div1>
        <head>INTERROGATIO LVII.</head>
<p> <hi>Quomodo manducet quis et bibit in gloriam Dei.</hi> </p>
<p>RESP. Si in memoria habeat eum, a quo pascitur,
Deum: et si non solum anima, verum etiam corpore
per singula contestetur, se ei gratias agere, et non
securum manducare; sed quasi operarium Dei ab
ipso refici, ad hoc, ut ad laborem, vel expletionem
<pb n="0516B"/>
sufficiat mandatorum.
</p>
      </div1>

<div1>
        <head>INTERROGATIO LVIII.</head>
<p> <hi>Quomodo faciat dextera, quae non cognoscat
sinistra?</hi> </p>
<p>RESP. Cum intenta mente, et fixo desiderio placendi
Deo, agimus opera Dei, et omni sollicitudine
constringimur, ne decidamus a via recta, et ab
opere legitimo; tunc nullius prorsus extrinsecus,
neque membri nostri alicujus percipimus cogitationem,
nisi solius Dei, et ejus operis quod explemus.
Tanquam si artifex faciens vas aliquod indesinenter
et ejus meminit qui opus injunxit; et vas quod
versat in manibus, si recte et fabre veniat, intuetur.
</p>
      </div1>

<div1>
        <head>INTERROGATIO LIX.</head>

<pb n="0516C"/>
<p> <hi>Quomodo apparebit eis qui hominibus vult
placere?</hi> </p>
<p>RESP. Cum praesentibus quidem iis qui laudare
possunt, agit aliquid operis boni: nullo autem tali
praesente, vel etiam iis qui vituperare possunt
astantibus, segnis et pigrior est in opere. Si enim
Domino placere vellet, semper utique et in omni
loco idem esset, atque eadem gereret: adimplens
illud quod dictum est: <hi>Per arma justitiae, a dextris
et a sinistris, per gloriam et ignobilitatem; per infamiam
et bonam famam; ut seductores et veraces <note>(I Cor. VI)</note>
          </hi>.
</p>
      </div1>

<div1>
        <head>INTERROGATIO LX.</head>
<p> <hi>Quomodo quis effugiet vitium hominibus placendi vel
captandi laudem ab hominibus?</hi> 
<pb n="0516D"/>
        </p>
<p>RESP. Si certus sit de praesentia Dei, et fixam
habeat sollicitudinem Deo placendi; et multo desiderio
teneatur earum beatitudinum quae a Domino
repromissae sunt. Non enim oportet sub praesentia
Dei placere conservis, ad injuriam Domini, et ad sui
perniciem; non Domino, sed conservorum nutibus
intuentem.
</p>
      </div1>

<div1>
        <head>INTERROGATIO LXI.</head>
<p> <hi>Quomodo intelligitur superbus? vel quomodo
curatur?</hi> </p>
<p>RESP. Intelligitur quidem ex eo, quoniam ea quae
eminentiora sunt quaerit. Curatur autem, si credat
sententiae ejus, qui dixit: <hi>Deus superbis resistit <note>(Jac. IV)</note>
          </hi>.
Illud sane sciendum est, quod quomodo
<pb n="0517A"/>
quis timeat damnationem superbiae, impossibile est
curari hoc vitium, nisi abstrahat se, et secedat ab
omnibus occasionibus elationis: sicut impossibile
est exstingui linguae alicujus vel gentis loquelam,
vel artificium aliquod, nisi quis omni genere se
penitus abstrahat, non solum ab agendo, vel loquendo,
vel movendo, sed etiam audiendo eos qui
loquuntur, vel videndo eos qui agunt id quod oblivisci
cupit. Et hoc observandum est de omnibus
vitiis.
</p>
      </div1>

<div1>
        <head>INTERROGATIO LXII.</head>
<p> <hi>Quid est humilitas; et quomodo eamdem implere
possimus?</hi> </p>
<p>RESP. Humilitas quidem est haec, ut omnes homines
aestimemus superiores nobis, secundum definitionem
<pb n="0517B"/>
Apostoli <note>(Phil. II)</note>. Implere autem id possumus,
si memores fuerimus Domini dicentis: <hi>Discite
a me quia mansuetus sum et humilis corde <note>(Matth. XI)</note>
          </hi>:
quod in multis saepe et ostendit et docuit.
Et credere debemus promittenti: <hi>Quia qui se
humiliaverit, exaltabitur <note>(Luc. XVIII)</note>
          </hi>. Deinde ut indesinenter
et absque ulla cessatione in omnibus
actibus, et in omni negotio humiliores caeteris inveniri
studeamus, et in hoc exercitium nostrum ponamus.
Vix enim sic poterimus pristinae a nobis arrogantiae
abolere memoriam, et affectum humilitatis
assumere, sicut etiam in artificiis fieri solet. Idemque
modus erit etiam in caeteris virtutibus obtinendis,
quae ex mandato Domini nostri Jesu Christi
veniunt.
<pb n="0517C"/>
</p>
      </div1>

<div1>
        <head>INTERROGATIO LXIII.</head>
<p> <hi>Si oportet honorem quaerere?</hi> </p>
<p>RESP. Reddere quidem cui honorem honorem
edocti sumus <note>(Rom. XIII)</note>; requirere autem honorem
prohibiti, Domino dicente: <hi>Quomodo potestis credere,
gloriam quaerentes ab invicem: et gloriam quae
est ab uno Deo, non quaeritis <note>(Joan. V)</note>
          </hi>? Itaque requirere
ab hominibus gloriam vel honorem, indicium
est infidelitatis, et alienos nos esse a pietate
Dei, maxime cum et Apostolus dicat: <hi>Si adhuc hominibus
placere vellem, Christi servus non essem <note>(Gal. I)</note>
          </hi>.
Si ergo hi qui ab hominibus gloriam vel
honorem sibi oblatum suscipiunt, ita condemnantur,
hi qui nec oblatum quidem requirunt, quali
judicio digni sunt?
<pb n="0517D"/>
</p>
      </div1>

<div1>
        <head>INTERROGATIO LXIV.</head>
<p> <hi>Quomodo invicem obaudire debemus?</hi> </p>
<p>RESP. Sicut servi dominis, secundum quod praecipit
Dominus: <hi>Quia qui vult in vobis esse magnus,
fiat omnium novissimus, et omnium servus <note>(Matth. 
XX)</note>
          </hi>. Quibus addidit, ut magis nos inclinet ad humilitatem: <hi>sicut filius hominis non venit ministrari, sed
ministrare.</hi> 
 Sed et aliud quod ab Apostolo dictum
est: <hi>Per charitatem spiritus servit invicem <note>(Gal. V)</note>
          </hi>.
</p>
      </div1>

<div1>
        <head>INTERROGATIO LXV.</head>
<p> <hi>Usque ad quem modum obaudire oportet eum, qui
placendi Deo implere regulam cupit?</hi> </p>
<p>RESP. Apostolus ostendit, proponens nobis obedientiam
Domini: <hi>Qui factus est,</hi> inquit, <hi>obediens</hi> 
<pb n="0518A"/> <hi>usque ad mortem, mortem autem crucis 
 <note>(Phil. II)</note>
          </hi>. Et
praedixit: <hi>Hoc sentite in vobis, quod et in Christo
Jesu.</hi> 
</p>
      </div1>

<div1>
        <head>INTERROGATIO LXVI.</head>
<p> <hi>Qui piger est erga mandatum, quomodo potest industrius
et vigilans effici?</hi> </p>
<p>RESP. Si certus sit praesentiam Domini Dei ubique
esse, et omnia intueri <note>(Prov. XX)</note>; et comminationem
illam quae adversus pigrum prolata est, ante
oculos habeat, et spem multae retributionis Dei,
qui repromisit per Paulum apostolum dicens: <hi>Quia
unusquisque propriam mercedem accipiet secundum
suum laborem <note>(I Cor. III)</note>
          </hi>: et si qua similia in Scripturis
sanctis inveniuntur, quae de labore patientiae
et operum sollicitudine ad Dei gloriam referuntur.
<pb n="0518B"/>
</p>
      </div1>

<div1>
        <head>INTERROGATIO LXVII.</head>
<p> <hi>Si quis non contentus est quotidie sibi aliquid injungi
de his quae pro mandato Dei incidunt, sed artificium
vult discere; quali vitio aegrotat? aut si oportet
ei acquiescere?</hi> </p>
<p>RESP. Iste talis et praesumptor est, et sibi placens,
et infidelis, qui non timet sententiam Domini
dicentis: <hi>Estote parati; quia hora qua non putatis,
filius hominis veniet <note>(Luc. XII)</note>
          </hi>. Si enim quotidie exspectat
quis dominum, sollicitus est et trepidus,
quomodo praesentem diem non transeat otiosus, et
nihil amplius quaerit. Si autem imperatur ei artificium
discere, obedientiae suae habeat lucrum, et in
hoc placeat Deo; et non in eo, quod sibi placet, assumat
judicium.
<pb n="0518C"/>
</p>
      </div1>

<div1>
        <head>INTERROGATIO LXVIII.</head>
<p> <hi>Si quis industrius sit, et promptus ad implenda mandata,
agat autem, non quod ei injungitur, sed quod
ipse vult: quam mercedem habebit?</hi> </p>
<p>RESP. Merces ejus illa ipsa est, quod sibi placet.
Cum autem Apostolus dicat: <hi>Unusquisque vestrum
proximo suo placeat in bono ad aedificationem <note>(Rom. 
XV)</note>
          </hi>. Et ut amplius inclinaret et constringeret audientes,
addidit dicens: <hi>Quia ipse Christus non sibi
placuit,</hi> scire debet unusquisque periculum suum
esse in eo, quod vult sibi placere: simul enim inobediens
invenitur.
</p>
      </div1>

<div1>
        <head>INTERROGATIO LXIX.</head>
<p> <hi>Si licet alicui excusare opus quod ei injungitur et</hi> 
<pb n="0518D"/> <hi>aliud quaerere?</hi> </p>
<p>RESP. Cum definitum sit mensuram obedientiae
usque ad mortem esse, qui devitat hoc quod ei injungitur,
et aliud quaerit, primo omnium inobedientiae
reus est, et manifeste ostenditur qui nondum
negavit semetipsum. Deinde multorum malorum
causa efficitur tam sibi quam etiam caeteris, quia
aditum contradictionis pluribus aperit, et seipsum
ad contradicendum insuescit; et cum non possint
singuli discernere quod melius est et eligere, potest
fieri, si talis est licentia, ut aliquid quod deterius
est eligat. Tum deinde etiam suspicionem dabit
fratribus, quod passione aliqua, vel ad opus illud
quod eligit, astringatur, vel certe erga eos cum quibus
necesse est operari. Itaque omni modo non obedire,
<pb n="0519A"/>
multorum malorum causa est et radix. Si autem
ratio est aliqua qua sibi recte excusare videatur
opus illud, quod excusat, exponat hanc ipsam
causam huic qui praeest, et relinquat ejus judicio,
ut ipse probet si excusatione dignum est quod
allegat.
</p>
      </div1>

<div1>
        <head>INTERROGATIO LXX</head>
<p> <hi>Si injunctum fuerit aliquid fratri, et contradixerit,
postea autem sua sponte obedierit, quid est?</hi> </p>
<p>RESP. In eo quod contradixit, quasi non obtemperans
judicandus est, et velut caeteros ad simile
concitans malum. In quo sciat se illi sententiae obnoxium,
quae dixit: <hi>Contradictiones suscitat omnis
malus: Dominus autem angelum immisericordem
immittet ei <note>(Prov. XVII)</note>
          </hi>. Cum autem certus sit quia
<pb n="0519B"/>
non homini obtemperat, sed Domino dicenti: <hi>Quia qui
audit vos, me audit, et qui spernit vos, me spernit <note>(Luc. X)</note>
          </hi>:
si compunctus est recordatione mandati,
prius satisfaciat; et ita, si permittitur, quod injunctum
est impleat.
</p>
      </div1>

<div1>
        <head>INTERROGATIO LXXI.</head>
<p> <hi>Si autem obediens quis murmuret?</hi> </p>
<p>RESP. Apostolo dicente: <hi>Omnia facite sine murmuratione
et haesitationibus <note>(Phil. II)</note>
          </hi>; alienus sit a fratrum
unitate qui murmurat, et opus ejus abjiciatur. Manifestum
enim est iste qui talis est, quia infidelitate
aegrotat, et certum futurae spei fiduciam non
gerit.
</p>
      </div1>

<div1>
        <head>INTERROGATIO LXXII.</head>
<p> <hi>Si frater fratrem contristaverit, quomodo debet emendari?</hi> 
<pb n="0519C"/>
        </p>
<p>RESP. Si quidem contristaverit, sicut Apostolus
dicit: <hi>Contristati enim estis, ut in nullo detrimentum
pateremini ex nobis <note>(II Cor. VII)</note>
          </hi>; non ille qui contristavit
emendari debet, sed ille qui contristatus
est; et indicia ejus tristitiae, quae secundum Deum
est, debet ostendere. Si vero indifferenter contristavit,
id est, non secundum Deum, memor sit is
qui contristavit Apostoli dicentis: <hi>Si autem propter
escam frater tuus contristatur, jam non secundum
charitatem ambulas <note>(Rom. XIV)</note>
          </hi>. Et cum cognoverit
tale delictum esse suum, impleat illud quod a
Domino dictum est: <hi>Si offers munus tuum ad altare,
et recordatus fueris ibi quia frater tuus habet aliquid
adversus te, relinque ibi munus tuum ante altare, et</hi> 
<pb n="0519D"/> <hi>vade prius reconciliari fratri tuo; et tunc veniens offeres
munus tuum 
 <note>(Matth. V)</note>
          </hi>.
</p>
      </div1>

<div1>
        <head>INTERROGATIO LXXIII.</head>
<p> <hi>Quid si non acquiescat ut satisfaciat, quid agendum
est?</hi> </p>
<p>RESP. Implere debemus in eo illud, quod a Domino
dictum est de eo qui peccavit, et non egit poenitentiam,
cum dixit: <hi>Si autem Ecclesiam non audierit,
sit tibi sicut gentilis et publicanus <note>(Matth. 
XVIII)</note>
          </hi>.
</p>
      </div1>

<div1>
        <head>INTERROGATIO LXXIV.</head>
<p> <hi>Quid si, satisfaciente eo qui contristaverit, noluerit
reconciliari is qui contristatus est?</hi> </p>
<p>RESP. Manifesta est de hoc Domini sententia,
quae refertur in illa parabola de servo qui rogatus
<pb n="0520A"/>
est a conservo suo, et noluit patienter agere: <hi>Et
videntes,</hi> inquit, <hi>conservi renuntiaverunt domino suo <note>(Matth. XVIII)</note>
          </hi>.
Iratus autem dominus revocavit
omnem gratiam quam concesserat debiti, et tradidit
eum tortoribus usquequo redderet omne debitum.
</p>
      </div1>

<div1>
        <head>INTERROGATIO LXXV.</head>
<p> <hi>Quomodo quis debet habere eum, qui ad orationem
suscitat fratres?</hi> </p>
<p>RESP. Si quis cognoscit damnum quod de somno
patitur, cum neque sui ipsius sensum habet; et
intelligit quantum sit lucrum vigiliarum, et praecipue
cum vigilatur ad glorificandum Deum in orationibus;
ita debet habere eum qui ad hoc se invitat
et suscitat dormientem, tanquam eum per quem divina
<pb n="0520B"/>
lucra et coelestia dona consequitur; sive is ad
orationem, sive ad aliud quodcunque mandatum Dei
invitat et provocat.
</p>
      </div1>

<div1>
        <head>INTERROGATIO LXXVI.</head>
<p> <hi>Quod si contristatur ille qui excitatur, aut etiam si
irascetur, quid dignus est?</hi> </p>
<p>RESP. Interim excommunicari debet et non manducare;
si forte compunctus agnoscat quantis et
qualibus bonis semetipsum insipienter defraudet, et
ita conversus recipiat gratiam; ejus in se affectum
sumens, qui dixit: <hi>Memor fui Dei, et delectatus sum <note>(Psal. LXXVI)</note>
          </hi>.
Quod si permanserit in stultitia, non
intelligens gratiam, abscindatur tanquam putrefactum
membrum a corpore. Scriptum est enim: <hi>Quia expedit ut pereat unum membrorum tuorum,</hi> 
 
<pb n="0520C"/> <hi>et non omne corpus tuum mittatur in gehennam 
 <note>(Matth. V)</note>
          </hi>.
</p>
      </div1>

<div1>
        <head>INTERROGATIO LXXVII.</head>
<p> <hi>Quid est, Nolite judicare, ut non judicemini;
nolite condemnare, ut non condemnemini?</hi> </p>
<p>RESP. Cum Dominus aliquando dicat: <hi>Nolite judicare,
ut non judicemini <note>(Matth. VII)</note>
          </hi>; aliquando
vero: <hi>justum judicium judicate <note>(Joan. VII)</note>
          </hi>; non utique
omni modo prohibet judicandi facultatem; sed
differentiam judicii nosse nos docet, ut sciamus in
quibus oporteat non judicare et in quibus non. De
hoc autem manifeste nobis Apostolus tradidit, dicens
de his causis quae uniuscujusque arbitrio esse debent: <hi>Tu autem quare judicas fratrem tuum 
 <note>(Rom. 
XIV)</note>
          </hi>? Et iterum: <hi>Non ergo invicem judicemus <note>(Ibid.)</note>
          </hi>.
<pb n="0520D"/>
In his vero actibus qui aperte Deo non placent, notat
eos qui non judicant, et ipse suam sententiam
prodit per haec quae dicit: <hi>Ego quidem sicut absens
corpore, praesens autem spiritu, jam judicavi tanquam
praesens eum, qui haec operatus est, in nomine Domini
nostri Jesu Christi, congregatis vobis et meo spiritu,
cum virtute Domini nostri Jesu Christi; tradere
hujuscemodi hominem Satanae in interitum carnis, ut
spiritus salvus fiat in die Domini nostri Jesu Christi <note>(I Cor. XV)</note>
          </hi>.
Si quid itaque in nostra potestate vel
arbitrio positum et insertum est, non oportet de his
judicare fratrem, secundum hoc quod Apostolus dicit,
tanquam de his quae ignorantur: <hi>Itaque nolite
ante tempus quid judicare, usquequo veniat Dominus,</hi> 
<pb n="0521A"/> <hi>qui illustrabit occulta tenebrarum, et manifestabit
consilia cordium 
 <note>(I Cor. IV)</note>
          </hi>. Dei autem judicia vindicare
omni modo necessarium est; ne forte et nos
simili ira absorbeamur, si quid sciamus erga peccantes
et sileamus. Nisi forte quis eadem faciens,
fiduciam non habeat arguendi, neque auctoritatem
judicandi fratrem, Domino dicente: <hi>Ejice primum
trabem de oculo tuo, et tunc videbis ejicere festucam
de oculo fratris tui <note>(Matth. VII)</note>
          </hi>.
</p>
      </div1>

<div1>
        <head>INTERROGATIO LXXVIII.</head>
<p> <hi>Quomodo intelligitur quis, si zelo Dei moveatur adversus
peccantem fratrem, aut a propria iracundia?</hi> </p>
<p>RESP. Si ad omne peccatum fratris patitur illud,
quod scriptum est: <hi>Consumpsit me zelus domus tuae,</hi> 
<pb n="0521B"/> <hi>quoniam obliti sunt verborum tuorum inimici mei 
 <note>(Psal. XXXIII)</note>
          </hi>.
Manifestus est enim et in hoc Dei
zelus. Verumtamen etiam in his oportet prudenter
omnia dispensari. Si ergo hunc affectum etiam antea
non habuit in animo suo, motus suos sciat magis
ex passione quam ex Deo descendere, et in nullo
posse officium pietatis implere.
</p>
      </div1>

<div1>
        <head>INTERROGATIO LXXIX.</head>
<p> <hi>Dicunt quidam quia impossibile est non irasci hominem?</hi> </p>
<p>RESP. Sicut nec possibile est militi in conspectu
sui regis irasci. Sed nec sic quidem habebit rationem
hoc quod dicitur. Humanus enim vultus ejusdem
formae hominis ad hominem propter unitatem naturae,
<pb n="0521C"/>
ubi cum sola sit dignitatis eminentia, tamen
prohibet passionem; quanto magis Deus, quem certi
sumus etiam cordi nostro praesentem et omnes motus
nostros inspicere? Cujus manifestum est quanta
sit eminentia, etiam hoc ipso quod scrutatur corda et
renes, et videt motus animae.
</p>
      </div1>

<div1>
        <head>INTERROGATIO LXXX.</head>
<p> <hi>Si oportet ire quocunque, non commonito eo qui
praeest?</hi> </p>
<p>RESP. Cum Dominus dicat: <hi>Non enim veni ut a
me faciam quidquam, sed ab illo qui me misit <note>(Joan. 
V)</note>
          </hi>; quanto magis unusquisque nostrum sibi permittere
nihil debet? Qui enim sua auctoritate aliquid
agit, manifestissimae superbiae morbo detinetur: et
<pb n="0521D"/>
subjectus est illi sententiae quae dicit: <hi>Quod in hominibus
superbum est, abominatio est in conspectu Dei <note>(Luc. XVI)</note>
          </hi>.
Sed in omnibus sua sponte vel auctoritate
aliquid agere, culpabile est?
</p>
      </div1>

<div1>
        <head>INTERROGATIO LXXXI.</head>
<p> <hi>Si omnino volenti litteras discere, vel lectioni vacare,
indulgendum est</hi> </p>
<p>RESP. Apostolo dicente: <hi>Ut non quae vultis, ea
faciatis <note>(Gal. V)</note>
          </hi>; in omni negotio sua voluntate
permittere unumquemque agere, perniciosum est;
sed oportet illud suscipere quod ab his qui praesunt
injungitur, etiamsi contra voluntatem sit ejus cui
injungitur; secundum Domini exemplum, dicentis: <hi>Pater, non mea voluntas, sed tua fiat 
 <note>(Luc. XXII)</note>
          </hi>.
<pb n="0522A"/>
</p>
      </div1>

<div1>
        <head>INTERROGATIO LXXXII.</head>
<p> <hi>Si licet unicuique vitare opus quod gravius videtur.</hi> </p>
<p>RESP. Qui fideliter et pure Deum diligit, et certus
est de retributione Domini, ne sufficere sibi putat
ea quae injunguntur; sed semper augmenta operis
quaerit, et majora quam injunguntur, desiderat
et exoptat, etiamsi supra vires videatur esse quod
facit. Nec aliquando securus est, tanquam opere expleto; 
sed e contrario sollicitus est et anxius, tanquam
qui nihil dignum praeceptis evangelicis egerit:
memor illius Dominici sermonis dicentis: <hi>Cum
autem feceritis omnia quaecunque praecipio vobis, tunc
dicetis: servi inutiles sumus; quod debuimus facere,
fecimus <note>(Luc. XVII)</note>
          </hi>. Sed et imitabimur Apostolum:
<pb n="0522B"/>
cui cum mundus esset crucifixus, et ipse mundo,
erubescit dicere: <hi>Quia ego meipsum nondum aestimo
apprehendere: unum autem, ea quidem quae retro
sunt obliviscens, ad ea autem, quae ante me sunt,
me extendens, secundum propositum sequor ad palmam
supernae vocationis Dei in Christo Jesu <note>(Phil. 
III)</note>
          </hi>. Et qui cum haberet potestatem, ut Evangelium
annuntians de Evangelio viveret: <hi>Magis in labore
et fatigatione,</hi> inquit, <hi>nocte ac die operans vixi.
Non quia non habemus potestatem; sed ut nos formam
daremus vobis, ad imitandum nos <note>(II Thes. II)</note>
          </hi>. Quae
cum ita sint, quis ita stultus est vel infidelis, ut
putet se majoribus quam debet oneribus praegravari,
cum in hoc quod mensura poscit nondum possit implere?
<pb n="0522C"/>
</p>
      </div1>

<div1>
        <head>INTERROGATIO LXXXIII.</head>
<p> <hi>Quomodo quis promptus fiat etiam ad pericula propter
mandatum Domini?</hi> </p>
<p>RESP. Primo quidem, ut consideret quia et ipse
Dominus obedivit Patri pro nobis usque ad mortem:
et certus sit quia mandatum Domini in vita aeterna
est, sicut scriptum est. Tunc deinde etiam, ut credat
Domino dicenti: <hi>Quia quicunque voluerit animam
suam salvam facere, perdet eam: qui autem perdiderit
animam suam propter me, et propter Evangelium,
salvam faciet eam <note>(Joan. XII)</note>
          </hi>.
</p>
      </div1>

<div1>
        <head>INTERROGATIO LXXXIV.</head>
<p> <hi>Cum quali affectu obedire oportet ei qui nos ad opus
mandati cohortatur?</hi> 
<pb n="0522D"/>
        </p>
<p>RESP. Eo affectu quo esuriens parvulus nutrici
obedit ad ubera invitanti; vel quo affectu omnis homo
suscipit ab aliquo ea quae ad vitam pertinent,
imo et si quid amplius; pro eo quod multo est pretiosior
futura vita quam praesens, sicut et Dominus
dixit: <hi>Quia mandata mea vita aeterna sunt <note>(Joan. 
XII)</note>
          </hi>. Sicut ergo praesens vita constat in cibo panis,
ita aeterna vita constat in opere mandati, sicut ipse
Dominus iterum dicit: <hi>Meus cibus est, ut faciam
voluntatem ejus, qui me misit, Patris <note>(Joan. IV)</note>
          </hi>.
</p>
      </div1>

<div1>
        <head>INTERROGATIO LXXXV.</head>
<p> <hi>Quali animo debet esse quis pro hoc ipso quod
dignus habitus est in opere Dei inveniri?</hi> </p>
<p>RESP. Eo quo erat ille qui dicebat: <hi>Quis ego
sum, Domine? aut quae est domus patris mei? quoniam</hi> 
<pb n="0523A"/> <hi>dilexisti me? 
 <note>(II Reg. VII.)</note>
          </hi> Explens per singula
id quod scriptum est: <hi>Gratias agentes Deo Patri,
qui idoneos nos fecit in partem sortis sanctorum in lumine:
qui et liberavit nos de potestate tenebrarum,
et transtulit in regnum Filii claritatis suae <note>(Coloss. 
I)</note>
          </hi> 
</p>
      </div1>

<div1>
        <head>INTERROGATIO LXXXVI</head>
<p> <hi>Quomodo debent hi qui processerunt in labore operis
Dei, instruere vel instituere eos qui nuper accedunt?</hi> </p>
<p>RESP. Si quidem corpore adhuc vegeti sunt per
hoc quod impigre ad cuncta habilitatis officia semetipsos
paratos exhibent, aedificant eos, et formam
eis utilem ad omnem profectum praestant. Si vero
infirmiores sunt corpore, per hoc quod ostendunt
<pb n="0523B"/>
eis se in omnibus vel actibus, vel motibus, vel etiam
ipso vultu, Dei semper habere et cogitare praesentiam,
sed et in his quae ab Apostolo enumerata sunt,
specialibus charitatis affectibus, quibus ait: <hi>Charitas
patiens est, et benigna est: non zelatur, non agit
perperam, non inflatur, non dehonestatur, non quaerit
quae sua sunt, non irritatur, non cogitat malum,
non gaudet super iniquitate, congaudet autem veritati:
omnia suffert, omnia sperat, omnia patitur:
charitas numquam excidit <note>(I Cor. XIII)</note>
          </hi>. Haec enim
omnia etiam in infirmo corpore impleri possibile
est.
</p>
      </div1>

<div1>
        <head>INTERROGATIO LXXXVII.</head>
<p> <hi>Si dicat quis: Volo apud vos parum aliquid temporis
facere, ut proficiam ex vobis; si oportet eum suscipi?</hi> 
<pb n="0523C"/>
        </p>
<p>RESP. Domino pronuntiante: <hi>Quia venientem ad
me non ejiciam foras <note>(Joan. VI)</note>
          </hi>; et Apostolo nihilominus
dicente: <hi>Propter subintroductos autem falsos
fratres, qui subintroierunt explorare libertatem nostram,
quam habemus in Christo Jesu: quibus nec
ad horam cessimus subjectioni; ut veritas Evangelii
permaneat apud vos <note>(Gal. II)</note>
          </hi>; concedi quidem ei convenit
ingressum, propter incertos exitus rerum. Interdum
enim potest fieri ut per tempus proficiat, et delectetur
sanctitate vitae, et permaneat in coeptis, sicut
et frequenter factum scimus. Sed et ut manifesta
fiat veritas institutionum nostrarum, de quibus fortassis
homines aliter opinantur. Oportet tamen circa
eum cautius agi et diligentius; ut sive in veritate
permaneat vel proficiat, sive institutionum nostrarum
<pb n="0523D"/>
libertas exploretur, probabilis inveniatur et
pura. Ita namque et nos Deo placebimus; et ille,
aut proficiet, si verax est; aut si simulator est, erubescet.
</p>
      </div1>

<div1>
        <head>INTERROGATIO LXXXVIII.</head>
<p> <hi>Si quis supra vires vult abstinere, ita etiam, ut in
opere mandatorum impediatur per nimietatem abstinentiae;
si oportet ei concedi?</hi> </p>
<p>RESP. Interrogatio vestra non mihi videtur competenter
adhibita. Non enim continentiam in cibis
solum esse diximus: nam haec ab apostolo Paulo
etiam culpabilis invenitur, si non cum fide et ratione
fiat, cum dicit: <hi>Abstinentes se a cibis quos Deus creavit <note>(I Tim. IV)</note>
          </hi>.
Sed illam diximus esse perfectam continentiam,
<pb n="0524A"/>
qua se quis a prioribus suis voluptatibus
continet. Quantum autem habeat periculi, qui voluntatem
propriam vult facere, et non Domini, certum
est ex his quae Apostolus dicit: <hi>Facientes voluntatem
carnis et cogitationum, eramus natura filii irae sicut
et caeteri <note>(Ephes. II)</note>
          </hi>.
</p>
      </div1>

<div1>
        <head>INTERROGATIO LXXXIX.</head>
<p> <hi>Qui satis jejunat, et in refectione non potest communem
cibum cum omnibus sumere; quid magis eligere
debet, jejunare cum fratribus et cum ipsis
reficere, aut propter majora jejunia alios cibos
requirere?</hi> </p>
<p>RESP. Jejunii mensura non debet ex uniuscujusque
voluntate pendere, sed ex jussu et institutione
eorum qui communiter Deo serviunt: sicut et illorum
in omnibus unanimitas et consonantia refertur,
<pb n="0524B"/>
qui in Actibus apostolorum cor et animam
unam habuisse signantur <note>(Act. IV)</note>. Si quis ergo rationabiliter
et fideliter jejunat, etiam virtutem, ut
sustinere possit, a Domino consequitur: <hi>Fidelis enim
est, qui repromisit <note>(Hebr. X)</note>
          </hi> 
</p>
      </div1>

<div1>
        <head>INTERROGATIO XC.</head>
<p> <hi>Quomodo oportet jejunare, cum necessarium jejunium
injungitur; si aliquando aliquid quod religio deposcit,
explendum est, tanquam ex necessitate, an
voluntarie?</hi> </p>
<p>RESP. Domino dicente: <hi>Beati qui esuriunt et sitiunt
justitiam <note>(Matth. V)</note>
          </hi>, omne quod ad religionem
pertinet, nisi ex proposito et devotione fiat, periculum
generat. Debet ergo jejunio sociari devotio.
Quia autem necessarium sit jejunium in talibus quibusque
<pb n="0524C"/>
causis, et maxime cum desideramus aliquid
impetrare a Domino, etiam sanctus Apostolus docet,
qui inter caeteras suas virtutes addidit etiam hoc: <hi>Quia in jejuniis frequenter 
 <note>(I Cor. XI)</note>
          </hi>.
</p>
      </div1>

<div1>
        <head>INTERROGATIO XCI.</head>
<p> <hi>Qui non vult ipsis cibis vesci ex quibus fratres
reficiuntur, sed alios requirit, si recte facit?</hi> </p>
<p>RESP. Specialiter hoc ipsum, quaerere cibum, est
contra mandatum Domini, dicentis: <hi>Nolite quaerere
quid manducetis, vel quid bibatis <note>(Matth. VI)</note>
          </hi>.
Et ut nos magis attentos faceret ad ea quae dicebat
addidit: <hi>Haec enim gentes inquirunt.</hi> Sane debet
sollicitudo ejus esse qui praeest, ut impleat illud
quod scriptum est: <hi>Dividebatur autem unicuique
secundum id quod opus erat <note>(Act. IV)</note>
          </hi>.
</p>
      </div1>

<div1>
        <head>INTERROGATIO XCII.</head>

<pb n="0524D"/>
<p> <hi>Qui dicit, quia laedit me hoc, et contristatur si ei alius
cibus non fuerit datus, qualis est?</hi> </p>
<p>RESP. Apparet quia hic non est fixus in spe illa
quam Eleazarus habuit <note>(II Mach. VI)</note>; nec de charitate
ejus qui praeest, et sollicitudinem tam sui quam
omnium gerit, certus est. Verumtamen absolute
neque de his quae laedunt, neque de his quae prosunt,
permittitur unicuique judicio suo vel voluntate
aliquid agere; sed ejus qui praeest judicio
committendum est, ut unicuique, prout res vel necessitas
expetit, consulat: primo omnium in his
quae animae prosunt; tunc deinde secundo loco
etiam ut in corporalibus usibus secundum Dei voluntatem
moderetur.
<pb n="0525A"/>
</p>
      </div1>

<div1>
        <head>INTERROGATIO XCIII.</head>
<p> <hi>Si vero etiam quis murmuret propter escam, quae erga
eum sententia servabitur?</hi> </p>
<p>RESP. Ea quae circa illos qui murmuraverunt
in deserto. Dicit enim Apostolus: <hi>Ne murmuraveritis,
sicut quidam eorum murmuraverunt, et perierunt
ab exterminatore <note>(I Cor. X)</note>
          </hi>.
</p>
      </div1>

<div1>
        <head>INTERROGATIO XCIV.</head>
<p> <hi>Si oportet eum qui plus laborat, requirere plus aliquid
a consuetudine?</hi> </p>
<p>RESP. Si propter retributionem Dei laborem suscipit,
non hic requirere debet laboris sui mercedem
vel requiem, sed pro his ad promissa Domini festinare:
sciens quia sicut pro laboribus mercedes paravit
Dominus, ita etiam pro angustiis consolationes.
Verumtamen hi qui praesunt, observabunt regulam,
<pb n="0525B"/>
quae dicit: <hi>Dividebatur unicuique prout opus
erat <note>(Act. IV)</note>
          </hi>. Debent enim unumquemque praevenire,
ut secundum laborem etiam solatia refectionis
inveniat.
</p>
      </div1>

<div1>
        <head>INTERROGATIO XCV.</head>
<p> <hi>Quali affectu oportet accipere vel vestimentum, vel calceamentum,
qualecunque fuerit?</hi> </p>
<p>RESP. Siquidem breve aut grande est, ad mensuram
staturae suae hoc judicare debet, sed cum
omni verecundia et mansuetudine. Si vero pro abjectiori
et viliori movetur, aut quia non est novum,
meminerit mandati Domini, dicentis: <hi>Quia dignus
est,</hi> non quicunque, <hi>sed operarius mercede sua <note>(Luc. 
X)</note>
          </hi>. Discutiat seipsum, si digne operatus est opera
<pb n="0525C"/>
Dei, et adimpleverit omnia, quaecunque praecepta
sunt; et tunc non aliud requiret, sed de eo ipso
quod ei datur adhuc erit sollicitus, quia super
suum meritum accipit. Hoc enim quod esca dictum
est, etiam de omni re quae ad usus corporis
pertinet eadem forma servari potest.
</p>
      </div1>

<div1>
        <head>INTERROGATIO XCVI.</head>
<p> <hi>Si quis iratus fuerit, nolens accipere aliquid eorum
quae ad usum praebentur?</hi> </p>
<p>RESP. Iste talis dignus est etiam ut si quaerat
non accipiat, usquequo probet is qui praeest: et
cum viderit vitium animi curatum, tunc etiam quod
corporis usibus necessarium fuerit, praebebit.
</p>
      </div1>

<div1>
        <head>INTERROGATIO XCVII.</head>
<p> <hi>Si necesse est omnes convenire ad horam prandii,
eum qui remanet et post venit, quomodo transigimus?</hi> </p>
<p>RESP. Siquidem necessitate vel loci vel operis
remansit a communi ordine, qui praeest probabit
et ignoscet. Si vero cum posset, non satis egit occurrere,
fateatur culpam negligentiae suae, et maneat
sine cibo usque ad illam horam qua convenitur
ad cibum in posterum diem.
</p>
      </div1>

<div1>
        <head>INTERROGATIO XCVIII.</head>
<p> <hi>Pauperes venientes ad ostium et petentes, quomodo
dimittimus? Et si debet unusquisque porrigere panem,
vel quodcunque aliud; aut oportet hoc ad eum
qui praeest pertinere?</hi> </p>
<p>RESP. Cum Dominus dixerit: <hi>Non est bonum tollere
panem filiorum, et mittere canibus: sed et canes
manducare de micis, quae cadunt de mensa puerorum,</hi> 
<pb n="0526A"/> <hi>libenter accipiunt 
 <note>(Matth. XV)</note>
          </hi>; is cui dispensatio injuncta
est, cum consideratione debet hoc facere. Si
quis autem praeter illius voluntatem facere hoc praesumit,
tanquam inquietus et indisciplinatus confundatur,
usquequo discat loci sui ordinem custodire;
secundum quod Apostolus dixit: <hi>unusquisque in quo
vocatus est, in eo permaneat <note>(I Cor. VII)</note>
          </hi>.
</p>
      </div1>

<div1>
        <head>INTERROGATIO XCIX.</head>
<p> <hi>Si licet unicuique veterem suam tunicam aut calceamentum
dare cui voluerit, misericordiae causa
propter mandatum?</hi> </p>
<p>RESP. Dare aliquid mandati gratia, non est omnium,
sed eorum quibus istud officium creditum est.
Sic ergo ad quem pertinet dispensatio, sive novum,
sive vetus vestimentum ipse det cui dari debet et
ipse suscipiat a quo suscipi debet.
<pb n="0526B"/>
</p>
      </div1>

<div1>
        <head>INTERROGATIO C.</head>
<p> <hi>Si frater junior fuerit jussus docere aliquem seniorem
secundum aetatem, quomodo debet agere cum
illo?</hi> </p>
<p>RESP. Tanquam ministerium exhibens ad implendum
mandatum Domini, cum omni reverentia; timens
illam sententiam quae dicit: <hi>Maledictus qui facit
opera Dei negligenter <note>(Jer. XLVIII)</note>
          </hi>: observet autem,
ne elatus in judicium incidat diaboli.
</p>
      </div1>

<div1>
        <head>INTERROGATIO CI.</head>
<p> <hi>Si debent peregrini intrare usque ad illa loca ubi fratres
operantur: vel etiam si alii de eodem monasterio
debent relictis suis locis intrare ad alios?</hi> </p>
<p>RESP. Praeter illum cui creditum est requirere
operantes; id est, ad quem opus pertinet et dispensatio,
<pb n="0526C"/>
si quis inventus fuerit hoc faciens, tanquam
interturbans disciplinam et ordinem fratrum, a communi
conventu excludatur, et omnino etiam a licitis
progressibus inhibeatur; et sedens in uno loco, in
quo judicaverit is qui praeest, apto ad correptionem
et vindictam, nusquam prorsus permittatur abscedere,
sed urgeatur in opus, multo plus quam consuetudo
est; et quotidie exigatur, usquequo discat
implere hoc quod Apostolus dixit: <hi>Unusquisque in
qua vocatione vocatus est, in ea permaneat <note>(I Cor VII)</note>
          </hi>.
</p>
      </div1>

<div1>
        <head>INTERROGATIO CII.</head>
<p> <hi>Si oportet eos qui noverunt artificia suscipere ab aliquo
opus absque scientia vel jussione ejus qui praeest
et operum sollicitudinem gerit?</hi> </p>
<p>RESP. Furti reus erit ejusmodi, vel similis eis qui
<pb n="0526D"/>
furibus concurrunt.
</p>
      </div1>

<div1>
        <head>INTERROGATIO CIII.</head>
<p> <hi>Quomodo debent hi qui operantur, curam gerere ferramentorum,
vel utensilium eorum de quibus operatur?</hi> </p>
<p>RESP. Primum quidem sicut vasis Dei, vel his quae
jam Deo consecrata sunt, uti debent. Deinde tanquam
qui non possint sine ipsis devotionis et studii sui
emolumenta consequi.
</p>
      </div1>

<div1>
        <head>INTERROGATIO CIV.</head>
<p> <hi>Quid si per negligentiam pereat aliquid ex his, aut per
contemptum dissipetur?</hi> </p>
<p>RESP. Is quidem qui contemnit, velut sacrilegus
judicandus est; et qui perdidit per negligentiam, et
ipse simile crimen incurrit: pro eo quod omnia
<pb n="0527A"/>
quae ad usus servorum Dei deputata sunt, Deo sine
dubio consecrata sunt.
</p>
      </div1>

<div1>
        <head>INTERROGATIO CV.</head>
<p> <hi>Quid si a seipso commodare voluerit alicui, aut accipere
ab alio?</hi> </p>
<p>RESP. Tanquam insolens et temerarius habendus
est. Haec enim eorum qui praesunt, et curam dispensationis
gerunt, officia propria sunt.
</p>
      </div1>

<div1>
        <head>INTERROGATIO CVI.</head>
<p> <hi>Quid si necessitas poscat ut is qui praeest requirat
ab aliquo eorum vas vel ferramentum, et contradixerit?</hi> </p>
<p>RESP. Qui seipsum et membra sua tradidit in alterius
potestatem propter mandatum Domini, quomodo
licebit ei de utensilibus contradicere, huic
praecipue cui cura commissa est.
<pb n="0527B"/>
</p>
      </div1>

<div1>
        <head>INTERROGATIO CVII.</head>
<p> <hi>Si is qui circa cellarium, vel coquinam, vel alia hujuscemodi
opera occupatus est, non occurrat adesse
ordini psallentium vel ad orationem, nihil damni
patitur in anima.</hi> </p>
<p>RESP. Unusquisque in opere suo observare debet
propriam regulam, sicut membrum in corpore; et
damnum habebit, si neglexerit in eo quod injunctum
est ei, et de communi fratrum utilitate negligens
amplius periclitabitur. Et ideo tota mente et devotione
complere debet id quod scriptum est: <hi>Cantantes
et psallentes in cordibus vestris Domino <note>(Ephes. V)</note>
          </hi>.
Si enim corporaliter non occurrat adesse
cum caeteris ad orationis locum, in quocunque loco
inventus fuerit, quod devotionis est expleat. Oportet
<pb n="0527C"/>
tamen observare, ne forte possit quis implere in
tempore suo quod complendum est et occurrere: sed
dum loqui vult, occasiones nectit tanquam in ministerii
opere occupatus. Quod si facit, et offendiculum
caeteris praestat, et ipse negligentis crimen incurrit.
</p>
      </div1>

<div1>
        <head>INTERROGATIO CVIII.</head>
<p> <hi>Quomodo obtinebit quis ut in oratione sensus ejus non
vagetur?</hi> </p>
<p>RESP. Si certus sit assistere se ante oculos Dei.
Si enim quis judicem suum videns vel principem,
et loquens cum eo, non sibi credit licitum esse vagari
oculis, et aliorsum aspicere, dum ipse loquitur;
quanto magis qui accedit ad Dominum, nusquam
debet movere oculum cordis, sed intentus esse in
eum, qui scrutatur renes et corda <note>(Psal. VII)</note>? ut
<pb n="0527D"/>
impleat illud quod scriptum est: <hi>Levantes sanctas
manus sine ira et disceptatione <note>(I Tim. II)</note>
          </hi>.
</p>
      </div1>

<div1>
        <head>INTERROGATIO CIX.</head>
<p> <hi>Si possibile est obtinere hominem, ut in omni tempore
et loco non vagetur mens sua; vel quomodo id fieri
potest?</hi> </p>
<p>RESP. Quia possibile est ostendit ille qui dixit: <hi>Oculi mei semper ad Dominum 
 <note>(Psal. XXXIV)</note>
          </hi>. Et iterum: <hi>Providebam Dominum in conspectu meo semper;
quia a dextris est mihi, ut non commovear 
 <note>(Psal. 
XV)</note>
          </hi>. Quomodo autem possibile sit, praediximus; id
est, si non demus animae nostrae otium, sed in omni
tempore de Deo et de operibus ac de beneficiis ejus,
et de donis cogitemus, et haec cum confessione et
<pb n="0528A"/>
gratiarum actione semper volvamus in mente, sicut
scriptum est: <hi>Psallite sapienter <note>(Psal. XLVI)</note>
          </hi>.
</p>
      </div1>

<div1>
        <head>INTERROGATIO CX.</head>
<p> <hi>Et quid est, psallite sapienter?</hi> </p>
<p>RESP. Quod est in omnibus cibis gustu unumquemque
dignoscere cujus saporis sit, hoc est et in verbis
sanctae Scripturae prudentiae sensus. <hi>Fauces enim,</hi> 
inquit, <hi>escas gustabunt, sensus autem verba discernit <note>(Job. XXXIV)</note>
          </hi>.
Si quis ergo ita animam suam intendat
in singula verba psalmorum, sicut gustus intentus
est ad discretionem saporis ciborum, iste est qui
compleat hoc quod dicitur: <hi>Psallite sapienter.</hi> 
</p>
      </div1>

<div1>
        <head>INTERROGATIO CXI.</head>
<p> <hi>Qua mensura debet temperare potestatem dispensationis
suae is cui cellarii cura commissa est?</hi> </p>
<p>RESP. Erga eum quidem qui ei credidit hujuscemodi
<pb n="0528B"/>
dispensationem, meminisse debet Domini dicentis: <hi>Non possum ego a me ipso facere quidquam 
 <note>(Joan. 
V)</note>
          </hi>. Ad caeteros vero sollicite scire debet quid unusquisque
opus habeat, ut compleat illud quod scriptum
est: <hi>Dividebatur autem unicuique prout opus
erat <note>(Act. IV)</note>
          </hi>. Eadem autem ratio observari debet ab
omnibus quibuscunque aliqua ministerii vel dispensationis
sollicitudo commissa est.
</p>
      </div1>

<div1>
        <head>INTERROGATIO CXII.</head>
<p> <hi>Qua sententia observabitur erga dispensantem, si aliquid
secundum personae acceptionem, vel per contentionem
faciat?</hi> </p>
<p>RESP. Apostolo praecipiente, aliquando quidem: <hi>Ne quid facias secundum favorem, vel in alteram
partem declinando 
 <note>(I Tim. V)</note>
          </hi>; aliquando autem dicente:
<pb n="0528C"/> <hi>Quia si quis videtur contentiosus esse, nos talem
consuetudinem non habemus, neque Ecclesia 
 <note>(I
Cor. XI)</note>
          </hi>. Si quis hoc facit, notetur, usquequo corrigatur.
Verumtamen oportet cum summa diligentia
et probatione discutere et considerare ad quam partem
unusquisque aptus sit vel opportunus, et ei injungi
quodcunque illud operis est vel officii: ut neque
illi qui injungunt ex hoc ipso condemnentur quod
non aptum alicui officium injunxerint, et inveniantur
mali dispensatores esse sive animarum, sive
mandatorum Dei; neque illi ipsi quibus injungitur,
occasionem peccati ex hoc habere videantur.
</p>
      </div1>

<div1>
        <head>INTERROGATIO CXIII.</head>
<p> <hi>Si autem neglexerit dare fratri quod opus est?</hi> </p>
<p>RESP. Manifesta est de hoc sententia ex ipsius
<pb n="0528D"/>
Domini verbis, dicentis: <hi>Discedite a me, maledicti, in
ignem aeternum, qui praeparatus est diabolo et angelis
ejus. Esurivi enim, et non dedistis mihi manducare;
sitivi et non dedistis mihi bibere,</hi> et ea quae sequuntur <note>(Matth. XXV)</note>.
 <hi>Quia maledictus omnis qui facit
opera Domini negligenter <note>(Jer. XLVIII)</note>
          </hi>.
</p>
      </div1>

<div1>
        <head>INTERROGATIO CXIV.</head>
<p> <hi>In profectibus mandatorum Dei una est mensura omnium?
An alius amplius, alius minus debet aliquid?</hi> </p>
<p>RESP. Quia non sit una mensura in omnibus, sed
quia alii plus creditur et alii minus, manifestum est
haec ipsius Domini verbis, nunc quidem dicentis: <hi>Aliud semen cecidit super terram bonam: et hic est</hi> 
 
<pb n="0529A"/> <hi>qui audit verba mea et intelligit, et fructum affert,
aliud centesimum, aliud sexagesimum, aliud vero
trigesimum 
 <note>(Luc. VIII)</note>
          </hi>. Hoc idem autem etiam in
his, qui dispensandam pecuniam susceperunt, invenitur;
cum dicitur, alii quidem data esse quinque
talenta, alii duo, alii unum <note>(Matth. XXV)</note>.
</p>
      </div1>

<div1>
        <head>INTERROGATIO CXV.</head>
<p> <hi>Si oportet aequaliter haberi eos qui plus proficiunt et
eos qui minus?</hi> </p>
<p>RESP. Illud observandum est in hoc quod de remissione
peccatorum Dominus statuit, dicens: <hi>Remissa
sunt ei peccata multa, quoniam dilexit multum <note>(Luc. VII)</note>
          </hi>.
Cui autem parum remittitur, parum
diligit. Et iterum, quod de presbyteris Apostolus
<pb n="0529B"/>
statuit, dicens: <hi>Qui bene praesunt presbyteri, duplici
honore honorentur, maxime qui laborant in verbo et
doctrina <note>(I Tim. V)</note>
          </hi>. Hoc in omnibus hujuscemodi
causis observandum puto.
</p>
      </div1>

<div1>
        <head>INTERROGATIO CXVI</head>
<p> <hi>Quid si contristatur is qui minus honoratur, cum praeferri
sibi viderit eum qui in timore Domini praecedit,
quomodo eum habebimus?</hi> </p>
<p>RESP. Is qui talis est, certum est quia malignitatis
vitio non caret, secundum Evangelii parabolam,
in qua dicit Dominus ad eos qui contristati sunt,
quia aequaliter cum ipsis honorati sunt alii: <hi>An,</hi> inquit, <hi>oculus tuus malus est, quia bonus sum? 
 <note>(Matth. 
XX.)</note>
          </hi> Et manifesta est Domini sententia de his talibus,
quae dicit per Prophetam: <hi>Ad nihilum deductus</hi> 
<pb n="0529C"/> <hi>est in conspectu ejus malignus; timentes autem Dominum
magnificat 
 <note>(Psal. XIV)</note>
          </hi>.
</p>
      </div1>

<div1>
        <head>INTERROGATIO CXVII.</head>
<p> <hi>Anima post multa peccata et multas vitae miserias,
cum quali timore et qualibus lacrymis debet recedere
a peccatis? et cum quali spe et affectu accedere
ad Dominum debet?</hi> </p>
<p>RESP. Primo quidem odisse debet illa priorem
suam vitam notabilem, et ipsam memoriam ejus
perhorrescere atque execrari. Scriptum est enim: <hi>Iniquitatem odio habui et abominatus sum; legem
autem tuam dilexi 
 <note>(Psal. CXVIII)</note>
          </hi>. Deinde ut majorem
timorem habeat maximo utatur ignis aeterni metu et
poenae perpetuae. Sed et lacrymarum tempus agnoscat
per poenitentiam, sicut David docuit in sexto
<pb n="0529D"/>
psalmo purgationem peccatorum fieri posse ubertate
lacrymarum in sanguine Christi, per potentiam
misericordiae ejus, et per multitudinem miserationum
Dei, qui dixit: <hi>Quia si fuerint peccata vestra
sicut phoenicium, ut nivem dealbabo: si autem fuerint
sicut coccus, ut lanum candidam efficiam <note>(Isa. I)</note>
          </hi>.
Et post haec recepta virtute et facultate placendi
Deo, dicit: <hi>Convertisti planctum meum in gaudium;
conscidisti saccum meum, et praecinxisti me laetitia,
ut psallam te gloria mea <note>(Psal. XXIX)</note>
          </hi>. Et ita accedens
ad Dominum psallat et dicat: <hi>Exaltabo te, Domine,
quoniam suscepisti me; et non delectasti inimicos
meos super me <note>(Ibid.)</note>
          </hi>.
<pb n="0530A"/>
</p>
      </div1>

<div1>
        <head>INTERROGATIO CXVIII.</head>
<p> <hi>Quoniam scriptum est: Redemptio animae viri propriae
divitiae ejus: nobis quibus non accidit dispergere
pro animae redemptione divitias, quid faciemus</hi> </p>
<p>RESP. Siquidem volumus, et non potuimus: memores
simus responsionis Domini ad Petrum, qui
cum de hac re esset sollicitus, et diceret: <hi>Ecce nos
dimisimus omnia, et secuti sumus te; quid ergo erit
nobis <note>(Matth. XIX)</note>
          </hi>? Respondit ei dicens: <hi>Omnis
qui reliquerit domum, aut fratres, aut sorores, aut
patrem, aut matrem, aut uxorem, aut filios, aut
agros propter me, et propter Evangelium, centuplum
accipiet, et vitam aeternam consequetur <note>(Ibid.)</note>
          </hi>. Quod
si per negligentiam accidit cuiquam omisisse divitias,
vel nunc adhibeat propensius studium, ut ex
<pb n="0530B"/>
opere manuum largiens, neglectum resarciat pensum.
Quod si ne nunc quidem vel tempus nobis superest,
vel virtus ad hujuscemodi ministerium, consolatur
nos Apostolus dicens: <hi>Non quaero quae vestra
sunt, sed vos <note>(II Cor. XII)</note>
          </hi>.
</p>
      </div1>

<div1>
        <head>INTERROGATIO CXIX.</head>
<p> <hi>Si quis audiens sermonem Domini, dicentis <note>(Luc. XII)</note>
          </hi>: <hi>Quia servus qui cognovit voluntatem domini sui, et
non fecit secundum voluntatem ejus, vapulabit multum:
qui vero non cognovit, et non fecit digna,
plagis vapulabit paucis; negligat et dissimulet scire
voluntatem Domini, si habet aliquid excusationis?</hi> </p>
<p>RESP. Manifestus est, qui hujuscemodi est, quia
simulat ignorantiam, nec ullo genere effugiet peccati
sententiam. <hi>Si enim non venissem,</hi> inquit Dominus,
<pb n="0530C"/> <hi>et locutus eis non fuissem, peccatum non haberent;
nunc vero excusationem non habent pro peccato
suo 
 <note>(Joan. XV)</note>
          </hi>. Sic ergo sancta Scriptura omnibus
et voluntatem Dei denuntiat, ut non inter eos
qui ignorant iste talis judicetur, sed cum illis magis
de quibus scriptum est: <hi>Quia sicut aspides surdae
obturantes aures suas, ne exaudiant vocem incantantium,
et curentur medicamento, quod componitur a
sapiente <note>(Psal. LVII)</note>
          </hi>. Verumtamen is qui praeest, et
verbi Dei ministerium exhibet, si neglexerit annuntiare
unicuique, et intimare de singulis, velut homicida
judicabitur animarum, secundum Scripturas <note>(Ezech. XXXIII)</note>.
</p>
      </div1>

<div1>
        <head>INTERROGATIO CXX.</head>
<p> <hi>Si is qui facit voluntatem alicujus, etiam particeps
<pb n="0530D"/>
ejus est vel socius?</hi> </p>
<p>RESP. Si credimus Domino dicenti: <hi>Quia qui facit
peccatum, servus est peccati <note>(Joan. VIII)</note>
          </hi>. Et iterum: <hi>Vos ex patre diabolo estis, et desideria patris vestri
facere vultis 
 <note>(Ibid.)</note>
          </hi>; scimus, quia non solum socium
et participem, sed dominum sibi ac principem ascribit
eum cujus opus facit. Testatur autem de his et
Apostolus, dicens: <hi>An nescitis, quia cui exhibuistis
vos servos ad obediendum, servi estis ejus cui obedistis;
sive peccati in mortem, sive obedientiae ad justitiam <note>(Rom. VI)</note>
          </hi> 
?
</p>
      </div1>

<div1>
        <head>INTERROGATIO CXXI.</head>
<p> <hi>Si is qui consentit alterius peccato, etiam ipse peccati
reus est?</hi> </p>
<p>RESP. Haec sententia est manifesta ex verbis Domini,
<pb n="0531A"/>
quibus ait ad Pilatum dicens: <hi>Qui tradidit
me tibi, majus peccatum habet <note>(Joan. XVIII)</note>
          </hi>. Manifestum
namque est ex hoc, quia et Pilatus acquiescens
his qui tradiderunt Dominum, peccatum habeat,
licet minus quam illi. Ostenditur autem hoc
etiam in eo quod Adam acquievit Evae, vel consensit,
quae acquieverat serpenti. Nullus enim ex ipsis
aut innocens judicatus est, aut impunitus abscessit.
Sed et ipsa Dei indignatio, quae adversus eos habita
est, hoc ipsum indicat. Cum enim Adam pro excusatione
sua objecisset: <hi>Quia mulier quam dedisti
mihi, ipsa mihi dedit, et manducavi <note>(Gen. III)</note>
          </hi>. <hi>Quia
audisti,</hi> inquit Deus, <hi>vocem mulieris tuae, et manducasti
de ligno, de quo praeceperam tibi, ne de eo
manducares, maledicta terra erit in operibus tuis</hi> 
<pb n="0531B"/> <note>(Ibid.)</note> 
?
</p>
      </div1>

<div1>
        <head>INTERROGATIO CXXII.</head>
<p> <hi>Si oportet peccantibus fratribus silere et acquiescere?</hi> </p>
<p>RESP. Quia non oportet manifesta est haec ipsius
Domini praeceptis, quibus in Veteri quidem Testamento
dicit: <hi>Argue proximum tuum, et non assumes
ex eo peccatum <note>(Lev. XIX)</note>
          </hi>. In Evangelio autem dicit: <hi>Si peccaverit in te frater tuus, vade et argue eum inter
te et ipsum solum. Si audierit te, lucratus es fratrem
tuum. Si vero non audierit te, assume adhuc
tecum alium unum, aut duos; ut in ore duorum vel
trium testium stet omne verbum. Si autem et ipsos
non audierit, dic Ecclesiae. Si vero nec Ecclesiam
audierit, sit tibi sicut gentilis et publicanus 
 <note>(Matth. 
XVIII)</note>
          </hi>. Quantum autem sit crimen hujus peccati,
<pb n="0531C"/>
dignoscitur primum quidem ex sententia Domini,
quae dicit: <hi>Qui incredulus filio fuerit, non habebit vitam
aeternam; sed ira Dei manet in eo <note>(Joan. III)</note>
          </hi>. Tunc
deinde ex historiis quae vel in Veteri, vel in Novo
Testamento referuntur. Nam Achor ille cum furatus
esset regulam auream, super omnem populum
facta est ira Dei <note>(Jos. VII)</note>. Et quidem populus peccatum
quod commiserat ignorabat usquequo manifestatum
est, et pertulit cum omni domo sua horrendum
illum ac famosissimum interitum. Sed et
Heli sacerdos, et quidem cum siluisset peccantibus
filiis, qui erant filii pestilentiae, imo frequenter monens
et castigans dixit: <hi>Nolite, filii: non bona ego
audio de vobis,</hi> et caetera <note>(I Reg. II)</note>: qui cum peccatum
argueret, et de Dei judicio commoneret, tamen
<pb n="0531D"/>
quoniam non vindicavit, neque digno zelo Dei
adversus eos motus est, in tantum iracundiam Dei
provocavit, ut etiam universus populus pariter cum
filiis suis exstingueretur, et arca testamenti ab alienigenis
raperetur, et ipse insuper omnibus subversis
miseranda morte corrueret. Quod si vel in populum
ignorantem de unius peccato, vel in patrem
qui corripuerat filios, pro peccato, tanta Dei iracundia
incensa est, quid sperandum est de his qui cognoscunt
aliorum delicta et reticent, nec qualemcunque
adhibent correptionem? Quos utique conveniret
observare illud quod Apostolus ad Corinthios
dicit: <hi>Quare non potius luctum habuistis; ut tolleretur
e medio vestrum, qui hoc opus fecit?</hi> et reliqua
<pb n="0532A"/> <note>(II Cor. XV)</note>.
Vel illud: <hi>Ecce enim hoc ipsum secundum
Deum contristari, quantum operatum est in vobis
sollicitudinem, sed excusationem, sed indignationem,
sed timorem, sed desiderium, sed aemulationem,
sed vindictam <note>(II Cor. VII)</note>
          </hi>? Unde et metuere debent,
ne forte etiam nunc similem veteribus interitum
sumant, hi qui similiter negligunt, imo et tanto
gravius, quanto spernere legem Christi perniciosius
est quam legem Moysis. Et his compedit illud aptari,
quod dixit: <hi>Septies vindicatum est de Cain: de
Lamech vero septuagies septies <note>(Gen. II)</note>
          </hi>.
</p>
      </div1>

<div1>
        <head>INTERROGATIO CXXIII.</head>
<p> <hi>Cur aliquoties animae, etiamsi non satis agat, sponte
tamen quodam genere incidit ei dolor quidam cordis
et compunctio timoris Dei; aliquoties tanta
securitas et negligentia animam tenet, ut etiamsi</hi> 
<pb n="0532B"/> <hi>cogat se homo, non possit dolorem aliquem vel compunctionem
cordis assumere?</hi> </p>
<p>RESP. Hujuscemodi quidem compunctio ex Dei
dono venit, ad provocandum desiderium; ut degustans
anima dulcedinem hujuscemodi compunctionis
vel doloris, provocetur et incitetur ad imitandum
similem gratiam. Ostenditur enim quia si datur
etiam non satis agentibus, quanto magis dabitur et
his qui desiderant et laborant semper esse in compunctione
timoris Dei? et ut sint inexcusabiles, qui
per negligentiam istam gratiam perdunt. Quod vero
aliquoties compellimus nosmetipsos, et non possumus
obtinere, indicatur ex hoc quod in alio tempore
multum negleximus. Non enim possibile est ut
is qui neque meditationibus, neque institutionibus
<pb n="0532C"/>
divinis seipsum jugiter exercuit, subito veniat ad
orationem, et continuo obtineat quod requirit. Sed
ostenditur per hoc, hujuscemodi animam aliis vitiis
vel passionibus praegravari, quorum dominatione ad
ea quae vult habere, non permittitur libertate uti:
secundum illud quod et Apostolus tractat, dicens: <hi>Quoniam ego carnalis sum, venundatus sub peccato.
Non enim quod volo ago; sed quod odi, hoc facio 
 <note>(Rom. VIII)</note>
          </hi>.
Et rursum: <hi>Nunc autem jam non ego
operor illud, sed quod habitat in me peccatum <note>(Ibid.)</note>
          </hi>.
Quod et ipsum permittit Deus nobis pro nostra utilitate
provenire; ut per haec ipsa quae contra voluntatem
anima patitur, corrigatur aliquando, et convertatur
ad eum qui repleat in bonis desiderium ejus, et relevet
eam ab oneribus suis: et cognoscat tandem
<pb n="0532D"/>
semetipsam, ac resipiscat; et intelligat quod in laqueis
diaboli capta detinetur. In quos sua quidem
sponte incidit; sed jam quasi captiva, non quae vult
agit; sed quod odit, illud facit <note>(Rom. VII)</note>. Sed si
convertatur ad Dominum, qui liberet eam de corpore
mortis hujus, statim inveniet misericordiam,
si integre et ex toto corde poeniteat.
</p>
      </div1>

<div1>
        <head>INTERROGATIO CXXIV.</head>
<p> <hi>Quomodo quis dignus efficitur particeps fieri Spiritus
sancti?</hi> </p>
<p>RESP. Dominus noster Jesus Christus docuit nos,
dicens: <hi>Si diligitis me, mandata mea servate; et ego
rogabo Patrem meum, et alium Paraclitum dabit vobis,
Spiritum veritatis, quem hic mundus non potest</hi> 
<pb n="0533A"/> <hi>accipere 
 <note>(Joan. XIV)</note>
          </hi>. Donec ergo non servamus
mandata Domini; nec sumus tales ut ipse de nobis
testimonium ferat, dicens: <hi>Quia vos non estis de hoc
mundo,</hi> Spiritus sancti participium habere non possumus.
</p>
      </div1>

<div1>
        <head>INTERROGATIO CXXV.</head>
<p> <hi>Qui sunt pauperes spiritu?</hi> </p>
<p>RESP. Domino dicente, aliquando quidem: <hi>Quia
verba, quae ego locutus sum vobis, spiritus et vita sunt <note>(Joan. VI)</note>
          </hi>;
aliquando autem: <hi>Quia Spiritus sanctus
vos docebit omnia, et commonebit vos, quae dixi vobis.
Non enim loquetur a se, sed omnia quae audit, haec
loquetur <note>(Joan. XVI)</note>
          </hi>. Isti sunt pauperes spiritu qui
non alia aliqua causa pauperes sunt nisi propter
doctrinam Domini, dicentis: <hi>Vade, vende omnia quae
<pb n="0533B"/>
habes, et da pauperibus <note>(Matth. XIX)</note>
          </hi>. Si autem etiam
quis quacunque ex causa impositam sibi paupertatem
secundum voluntatem Domini dispenset, et ferat,
sicut ille Lazarus <note>(Luc. VI)</note>, etiam iste a beatitudine
non erit alienus, Domino praecipiente: <hi>Nolite
esse solliciti quid manducetis, vel quid bibatis, vel
quid induamini <note>(Matth. VI)</note>
          </hi>.
</p>
      </div1>

<div1>
        <head>INTERROGATIO CXXVI.</head>
<p> <hi>Usque ad quem modum est observatio mandati? vel
quomodo adimpleri potest?</hi> </p>
<p>RESP. Mandati quidem observatio est usque ad
mortem, quia et Dominus obediens est factus usque
ad mortem: adimpleri autem potest per hoc quod
habet unusquisque desiderium et amorem Dei. Dominus
enim cum exclusisset sollicitudinem saeculi,
<pb n="0533C"/>
conjungit statim promissionis spem, dicens: <hi>Scit
enim Pater vester, quibus opus habetis, antequam
petatis <note>(Luc. XII)</note>
          </hi>. Sed et Apostolus dicit: <hi>Quia nos
ipsi in nobis ipsis responsum mortis habemus, ut non
simus fidentes in nobis, sed in Deo, qui suscitat mortuos <note>(II Cor. I)</note>
          </hi>.
Secundum propositum ergo nostrum
et animae praeparationem, quotidie morimur, voluntate
autem Dei reservamur. Propter quod et Apostolus
cum omni fiducia dicebat: <hi>Ut morientes, et
ecce vivimus <note>(II Cor. VI)</note>
          </hi>. Juvat autem hujuscemodi
propositum etiam circa mandata Dei, ardentior animus
et desiderium insatiabile: quo qui constringitur,
non habebit otium nec tempus occupari erga
corporales usus vel actus.
</p>
      </div1>

<div1>
        <head>INTERROGATIO CXXVII.</head>

<pb n="0533D"/>
<p> <hi>Si ergo neque sollicitudinem habere oportet de necessariis
usibus ad vitam; et aliud est praeceptum
Domini dicentis <note>(Joan. VI)</note>
          </hi>: <hi>Operamini cibum, qui
non perit; superfluum est manibus operari?</hi> </p>
<p>RESP. Ipse Dominus in alio loco praeceptum suum
explanavit. Nam ibi quidem dixit, non oportere requiri
aliquid ad vitam, cum dicit: <hi>Nolite quaerere
quid manducetis, aut quid bibatis: haec enim omnia
gentes hujus mundi requirunt <note>(Matth. VI)</note>
          </hi>; et addidit: <hi>Quaerite autem regnum Dei, et justitiam ejus 
 <note>(Ibid.)</note>
          </hi>.
Et quomodo oporteat quaeri, indicavit: cum enim
dixisset: <hi>Nolite operari cibum qui perit <note>(Joan. VI)</note>
          </hi>,
addidit: <hi>Sed eum qui permanet in vitam aeternam <note>(Ibid.)</note>
          </hi>.
Et quid hoc esset ipse in alio loco ostendit,
dicens: <hi>Meus cibus est, ut faciam voluntatem ejus,</hi> 
<pb n="0534A"/> <hi>qui misit me, Patris 
 <note>(Joan. IV)</note>
          </hi>. Voluntas autem Patris
est esurientibus cibum dare, sitientibus potum;
nudos operire, et caetera hujuscemodi. Tum deinde
necessarium est et Apostolum imitari, dicentem: <hi>Omnia ostendi vobis, quia oportet nos laborantes
suscipere infirmos 
 <note>(Act. XX)</note>
          </hi>. Et cum iterum doceat: <hi>Magis autem laboret unusquisque, manibus suis operans
quod bonum est, ut possit impertire necessitatem
patientibus 
 <note>(Ephes. IV)</note>
          </hi>. Cum ergo haec ita nobis vel
Dominus in Evangelio, vel Apostolo tradat, manifestum
est quia pro nobis ipsis solliciti quidem esse
non debemus neque laborare: sed propter mandatum
Domini et propter necessitatem proximorum
solliciti esse debemus et operari attentius; et maxime
quia Dominus in seipsum recipit ea quae in servos
<pb n="0534B"/>
ejus fecerimus, et regnum coelorum pro hujusmodi
promittit obsequiis
</p>
      </div1>

<div1>
        <head>INTERROGATIO CXXVIII</head>
<p> <hi>Si quis in corde suo cogitat de cibis, tunc deinde notet
seipsum et arguat; si et hic quasi cogitans de
talibus judicandus sit?</hi> </p>
<p>RESP. Siquidem non id temporis est, quo naturaliter
requirere cibos famis necessitate commonemur,
manifestum est, id esse vagae mentis indicium, et
animae erga praesentia affectum gerentis, et erga
voluntatem Dei desidis et remissae: proximam tamen
habet Dei misericordiam, et pro hoc ipso, quod
seipsum arguit et notavit, nota criminis exsolvitur
si tamen servet de caetero cogitationum lapsus
memor Dominici sermonis, quo ait: <hi>Ecce sanus fa</hi> 
<pb n="0534C"/> <hi>ctus es, jam noli peccare, ne quid tibi deterius fiat 
 <note>(Joan. V)</note>
          </hi>.
Si autem id temporis sit, quo naturaliter
de cibis appetendis commonemur; mens autem in
melioribus occupata, inferiora spernit et despicit,
non recordatio ciborum notabilis, sed contemptus
laudabilis invenitur.
</p>
      </div1>

<div1>
        <head>INTERROGATIO CXXIX.</head>
<p> <hi>Si licet nocturnam tunicam habere alteram, vel cilicinam,
vel aliam quamlibet?</hi> </p>
<p>RESP. Cilicii quidem usus habet proprium tempus,
non enim propter usus corporis, sed propter
afflictionem ejus inventum est hujuscemodi indumentum,
et pro humilitate animae. Cum autem duas tunicas
habere prohibeat sermo divinus, quomodo potest
hoc suscipi, nisi ad eos usus quos superius
<pb n="0534D"/>
diximus <note>(Matth. X)</note>?
</p>
      </div1>

<div1>
        <head>INTERROGATIO CXXX.</head>
<p> <hi>Si licet ei qui ministrat, majore voce, id est cum clamore,
loqui?</hi> </p>
<p>RESP. Vocis mensuram definit audiendi modus.
Si ergo brevior fuerit et compressior vox quam res
poscit, prope est ut murmur potius vel susurratio
videatur quam sermo. Si vero major sit quam res
requirit, cum possit audire ille cui loquitur, jam
non erit vox, sed clamor; quod est notabile: nisi
forte gravior sit auditus ejus cui loquimur, et necessitas
nos cogat ad clamandum. Propterea et de Domino
scriptum est: <hi>Quia Jesus clamabat dicens: Si
quis credit in me, non credit in me, sed in eum qui</hi> 
<pb n="0535A"/> <hi>me. misit 
 <note>(Joan. XII)</note>
          </hi>. Clamare enim dicitur pro his
quorum interior auditus surdus et obturatus erat.
</p>
      </div1>

<div1>
        <head>INTERROGATIO CXXXI.</head>
<p> <hi>Si quis die suo, quo ministrat in coquina, laboraverit
supra vires ita ut impediatur, et non possit etiam
reliquis diebus exercere opus suum, si oportet imperari
ei hujuscemodi officium?</hi> </p>
<p>RESP. Jam supra diximus quia is cui injuncta est
operum cura, et qui praeest, considerantius observare
debet uniuscujusque vel vires vel possibilitatem;
et prout quis aptus est, ita etiam opus
injungere: ne audiat ipse et id quod scriptum est: <hi>Quia fingit laborem in praecepto 
 <note>(Psal. XCIII)</note>
          </hi>. Ille
tamen cui injungitur, contradicere non debet; quia
obedientia usque ad mortem servari definita est.
</p>
      </div1>

<div1>
        <head>INTERROGATIO CXXXII.</head>

<pb n="0535B"/>
<p> <hi>Et ille cui lana credita est, quomodo debet habere
hanc curam; et quomodo observare eas quae operantur?</hi> </p>
<p>RESP. Lanam quidem, tanquam opus Dei sibi
commissum: sorores autem, ut absque ulla contentione,
vel personarum acceptione unicuique sorori
opus apte et competenter injungat.
</p>
      </div1>

<div1>
        <head>INTERROGATIO CXXXIII.</head>
<p> <hi>Si quis condemnatus est, ut eulogiam non accipiat,
et dicit: Quia si non accepto eulogiam, non manduco;
si debemus audire eum?</hi> </p>
<p>RESP. Siquidem tanti modi est culpa, pro qua
condemnatus est, ut dignum sit etiam cibo eum vetari,
probet ille qui praeest. Si autem a sola benedictione
aliquis abstentus est, et indulgetur ei cibus;
condemnatus autem et inobediens est, etiam in hoc
<pb n="0535C"/>
contentiosi notam suscipere debet, et cognoscere,
quia per hoc non curat culpam sed multiplicat delictum.
</p>
      </div1>

<div1>
        <head>INTERROGATIO CXXXIV.</head>
<p> <hi>Quali timore, fide, vel affectu percipere debemus corporis
et sanguinis Christi gratiam?</hi> </p>
<p>RESP. Timorem quidem docet nos Apostolus,
dicens: <hi>Qui manducat et bibit indigne, judicium sibi
manducat et bibit <note>(I Cor. XI)</note>
          </hi>. Fidem vero docet nos
sermo Domini, dicens: <hi>Hoc est corpus meum, quod
pro multis datur: hoc facite in meam commemorationem <note>(Matth. XXVI)</note>
          </hi>.
Et sermo Joannis dicentis: <hi>Quia
Verbum caro factum est, et habitavit in nobis, et vidimus
gloriam ejus, gloriam quasi unigeniti a Patre,
plenum gratiae et veritatis <note>(Joan. I)</note>
          </hi>. Sed et Apostolus
<pb n="0535D"/>
scribens: <hi>Qui cum in forma Dei esset, non rapinam
arbitratus est esse se aequalem Deo; sed semetipsum
exinanivit, formam servi accipiens, in similitudinem
hominum factus, et habitu repertus ut homo, humiliavit
semetipsum, factus obediens usque ad mortem,
mortem autem crucis <note>(Phil. II)</note>
          </hi>. Cum ergo anima
fidem habet his dictis, et considerat magnificentiam
gloriae ejus, et admiratur nimietatem humilitatis,
quomodo tantus et talis obediens fuit Patri usque ad
mortem pro vita nostra; puto quia provocari possit
ad affectum et dilectionem, et ipsius Dei patris, qui
unico Filio non pepercit, sed pro nobis omnibus tradidit
eum: et ad amorem unigeniti ejus eo amplius
provocabitur, qui eum videat mortem turpissimam
<pb n="0536A"/>
pro nostra redemptione tolerasse. Sicut et Apostolus
de eo dicebat: <hi>Quia charitas Christo constringet nos,
judicantes hoc; quod si unus pro omnibus mortuus
est, ergo omnes mortui sunt, et pro omnibus mortuus
est; ut qui vivit, jam non sibi vivat, sed ei qui pro
ipsis mortuus est, et resurrexit <note>(II Cor. V)</note>
          </hi>. Talem
ergo affectum vel fidem praeparare debet in animo
suo is qui de pane et calice percipit.
</p>
      </div1>

<div1>
        <head>INTERROGATIO CXXXV.</head>
<p> <hi>Quis est bonus thesaurus, et quis est malus?</hi> </p>
<p>RESP. Prudentia quidem et sensus qui in Christo
est, et virtus animi, quae ad Dei gloriam pertinet,
thesaurus bonus est. Prudentia autem et sensus malitiae;
et in his sapere, quae Deus fieri non vult,
thesaurus est malus: ex quibus proferuntur, secundum
<pb n="0536B"/>
Dei vocem <note>(Luc. VI)</note>, suo quoque tempore
utrique fructus vel boni vel mali, in operibus et
verbis.
</p>
      </div1>

<div1>
        <head>INTERROGATIO CXXXVI.</head>
<p> <hi>Si bonum est penitus tacere?</hi> </p>
<p>RESP. Silentium et taciturnitas tunc bonum est,
cum vel ad personas vel ad tempus aptatur, sicut a
sacra Scriptura edocemur, quae dicit, aliquando quidem: <hi>Quia qui intelligit, in illo tempore tacebit; quia
tempus malum est 
 <note>(Amos. V)</note>
          </hi>. Aliquando autem: <hi>Posui
ori meo custodiam, dum consisteret peccator adversum
me. Obmutui et humiliatus sum, et silui a
bonis <note>(Psal. XXXVIII)</note>
          </hi>. Et alibi: <hi>Quod si alii sedenti
revelatum fuerit, prior taceat <note>(I Cor. XIV)</note>
          </hi>; et iterum: <hi>Mulieres vestrae in ecclesiis taceant 
 <note>(Ibid.)</note>
          </hi>. Sed et
<pb n="0536C"/>
alio tempore his qui incontinentem linguam habent,
dicitur: <hi>Omnis sermo malus de ore vestro non procedat;
sed si quis bonus ad aedificationem fidei <note>(Ephes. IV)</note>
          </hi>.
Necessario vero est taciturnitas, usquequo
vitia si qua illa sunt linguae vel sermonum temeritas
resecetur, et discat opportune et in tempore
utiliter loqui, ut sicut scriptum est: <hi>Sermo eorum
sale conditus sit, ut det gratiam audientibus <note>(Col. III)</note>
          </hi>.
</p>
      </div1>

<div1>
        <head>INTERROGATIO CXXXVII.</head>
<p> <hi>Si oportet tempore orationum vel psalmorum loqui
aliquem in domo?</hi> </p>
<p>RESP. Praeter eos qui ministerii sollicitudinem
gerunt, vel eos quibus disciplinae cura commissa
est vel dispensationis operum; qui et ipsi tamen
considerantius agere debent, ut quantum necessitas
<pb n="0536D"/>
exigit, hoc solum loquantur, et hoc ipsum cum quiete
et honestate, ne interturbent aut offendiculum faciant;
caeteris cunctis silentium habere convenit.
Si enim prophetis in Ecclesia docentibus Apostolus
dicit: <hi>Quia si alii sedenti revelatum fuerit, prior taceat <note>(I Cor. XIV)</note>
          </hi>;
quanto magis in tempore psalmorum
vel orationum tacere et silentium agere cunctis convenit;
nisi quem forte, ut superius diximus, communis
providentiae causa aliquid proloqui cogit.
</p>
      </div1>

<div1>
        <head>INTERROGATIO CXXXVIII.</head>
<p> <hi>Quomodo possumus timere judicia Dei</hi> </p>
<p>RESP. Naturaliter exspectatio omnis mali timorem
incutit. Ita namque bestias etiam timemus et principes;
scientes imminere ex eis aliquid quod ad vitae
<pb n="0537A"/>
exitium pertinet. Si ergo credamus quia verae sunt
comminationes futuri judicii Dei, et recordemur
terribile illud futuri examinis tribunal, timebimus
judicia Dei.
</p>
      </div1>

<div1>
        <head>INTERROGATIO CXXXIX.</head>
<p> <hi>Quomodo lata est porta, et spatiosa via quae ducit ad
mortem <note>(Matth. VII)</note>
          </hi>?</p>
<p>RESP. Dominus pro multa sua clementia et nominibus
et verbis his utitur, quibus possit nobis in
notitiam adducere dogmata veritatis. Sicut ergo ii
qui ambulant in via, si a recto itinere declinent,
quod certis lineis et manifesto calle concluditur,
spatia multa et vaga incedunt; ita ergo et is qui
excesserit de vita quae ducit ad regnum coelorum,
multam latitudinem incurrit erroris, per quam ad
<pb n="0537B"/>
perditionem pervenitur.
</p>
      </div1>

<div1>
        <head>INTERROGATIO CXL.</head>
<p> <hi>Quomodo angusta porta et arcta via est quae ducit ad
vitam?</hi> </p>
<p>RESP. Et hic similiter angustum et arctum hoc indicat,
quia via haec, id est vita nostra, angustatur
et coarctatur in tribulationibus. Constringimur enim
ex utraque parte nos qui iter agimus, ne prorsus in
aliud aliquod declinemus. Periculum enim est, in
utramlibet partem declinare: sicut in exigui pontis
transitu, ubi ex utraque parte eum qui forte declinaverit,
conciti unda fluminis rapit et aufert. Propterea
ergo scriptum est: <hi>Ne declinaveris in dextram
neque in sinistram <note>(Num. XX)</note>
          </hi>. Et David ait: <hi>Juxta
semitam scandalum posuerunt mihi <note>(Psal. CXXXIX)</note>
          </hi>.
<pb n="0537C"/>
</p>
      </div1>

<div1>
        <head>INTERROGATIO CXLI.</head>
<p> <hi>Avaritia usque ad quem modum definitur?</hi> </p>
<p>RESP. Cum transgressus quis fuerit modum legis
statutum. Quod designatur, secundum Vetus quidem
Testamentum, in eo, si quis plus se diligat, vel plus
in pecunia vel necessariis de se sit sollicitus, quam
de proximo. Scriptum est enim: <hi>Diliges proximum
tuum sicut teipsum <note>(Luc. XIX)</note>
          </hi>. Secundum Evangelium
vero, si quis plus sollicitus sit quam de praesenti die,
sui videlicet causa vel corporis, iste sine dubio audiet: <hi>Stulte, hac nocte repetent abs te animam tuam;
et quae praeparasti, cujus erunt 
 <note>(Luc. XII)</note>
          </hi>? Quibus
addidit Dominus dicens: <hi>Ita erit et is qui sibi thesaurizat,
et non est Domino dives <note>(Ibid.)</note>
          </hi>.
<pb n="0537D"/>
</p>
      </div1>

<div1>
        <head>INTERROGATIO CXLII.</head>
<p> <hi>Quid est perperam agere?</hi> </p>
<p>RESP. Quidquid non propter usus necessarios, sed
vel ornatus causa vel decoris alicujus fit, hoc est
perperam agere.
</p>
      </div1>

<div1>
        <head>INTERROGATIO CXLIII.</head>
<p> <hi>Quis est, qui ab Apostolo dicitur, habitus ordinatus?</hi> </p>
<p>RESP. Is qui secundum propositum uniuscujusque
honestus est usus, vel secundum locum, vel secundum
tempus, vel secundum personam. Non idem
usus esse potest in tempore hiemis et in tempore
aestatis: neque idem habitus est operantis et quiescentis;
nec militis idem est et privati, neque viri
idem qui mulieris.
<pb n="0538A"/>
</p>
      </div1>

<div1>
        <head>INTERROGATIO CXLIV.</head>
<p> <hi>Si quis pretiosas vestes abjiciat, ipsa autem indumenta
viliora quibus utitur, vel calceamenta, ita
composite utatur, ut studeat decorem inde aliquem
capere; si peccat, aut vitio aliquo id facere putandus
est?</hi> </p>
<p>RESP. Qui vult per decorem habitus placere hominibus,
manifestum est eum hujus ipsius vitii aegritudine
laborare, id est, hominibus placendi; et certum
est mentem ejus a Deo longius evagari. Sed et
hoc ipsum est vitium, perperam agere, cum indumentis
vel calceamentis, non usus causa utitur, sed
decoris.
</p>
      </div1>

<div1>
        <head>INTERROGATIO CXLV.</head>
<p> <hi>Quid est Raca?</hi> </p>
<p>RESP. Provincialis, id est, gentilis illius sermo est
<pb n="0538B"/>
velut convicii levioris, quod domesticis et his quorum
fiduciam quis gerit, dici solet <note>(Matth. V)</note>.
</p>
      </div1>

<div1>
        <head>INTERROGATIO CXLVI.</head>
<p> <hi>Quid est quod dicit Apostolus: Non efficiamur inanis
gloriae cupidi <note>(Gal. VI)</note>
          </hi>. <hi>Et iterum: Non ad oculum
servientes, quasi hominibus placentes <note>(Ephes. VI)</note>
          </hi>; <hi>quis est inanis gloriae cupidus, et quis est hominibus
placens?</hi> </p>
<p>RESP. Puto quod inanis gloriae cupidus est, qui
propter solam gloriam saeculi, id est, propter eos
qui vident et audiunt de se aliquid quod vel laudari
possit vel admirari, facit aliquid vel dicit. Hominibus
autem placens ille est qui voluntate alicujus
hominis, ut placeat ei, facit aliquid vel dicit, etiamsi
indignum sit et injuriosum hoc ipsum quod facit.
<pb n="0538C"/>
</p>
      </div1>

<div1>
        <head>INTERROGATIO CXLVII.</head>
<p> <hi>Quid est inquinamentum carnis, et inquinamentum
spiritus? Et quomodo ab his emendari possumus?
Et quae est sanctificatio, et quomodo possumus eam
obtinere?</hi> </p>
<p>RESP. Inquinamentum carnis est commisceri cum
his, qui illicita et nefanda committunt <note>(II Cor. VII)</note>. Spir
itus
autem inquinamentum est, cum indifferenter habemus
commisceri eis qui de fide impie sentiunt.
Emundamur autem ab his, cum implemus illud quod
Apostolus dicit: <hi>Cum ejusmodi nec cibum sumere <note>(I Cor. V)</note>
          </hi>;
et quaecunque his similia statuit. Vel
certe cum illud patimur in corde nostro quod ait
David: <hi>Tristitia tenuit me a peccatoribus derelinquentibus
legem tuam <note>(Psal. CXVIII)</note>
          </hi>. Vel cum ostenderimus
talem nostram tristitiam, qualem Corinthii
<pb n="0538D"/>
ostenderunt, cum objurgati sunt a Paulo; cum erga
eum qui peccaverat, indiscrete egerunt, cum dicit <note>(II Cor. VII)</note>:
 <hi>In omnibus exhibuistis vos castos esse
negotio.</hi> Sanctificatio autem est, adhaerere Deo ex
integro, et sine aliqua intermissione in omni tempore
sollicitum esse, et studium gerere placendi ei.
Quoniam quidem neque pollutum aliquid in donis
Dei offerri potest, vel sanctificari; neque rursum
quod semel oblatum est Deo et sanctificatum, ad
communem humani ministerii usum adduci potest;
alioquin et sacrilegum erit et impium.
</p>
      </div1>

<div1>
        <head>INTERROGATIO CXLVIII.</head>
<p> <hi>Quis est mundus corde?</hi> </p>
<p>RESP. Qui seipsum non reprehendit, quia vel praevaricatus
<pb n="0539A"/>
sit mandatum Dei, vel contempserit, vel
neglexerit.
</p>
      </div1>

<div1>
        <head>INTERROGATIO CXLIX.</head>
<p> <hi>Quomodo potest aliquis odium habere adversus peccatum?</hi> </p>
<p>RESP. Si semper ex iis quae tristem et infaustum
finem habent, odium nascitur hominibus adversus
eos qui causa sibi hujuscemodi negotii exstiterunt.
Si quis ergo certus sit, quantorum et qualium malorum
causa nobis fiunt peccata, sponte et sine ulla
comminatione ex intimo affectu odium ei adversus
ea nascitur, sicut ostendit ille qui dicebat: <hi>Iniquitatem
odio habui et abominatus sum <note>(Psal. CXVIII)</note>
          </hi>.
</p>
      </div1>

<div1>
        <head>INTERROGATIO CL.</head>
<p> <hi>Quomado potest aliquis ex animo et ex affectu facere</hi> 
<pb n="0539B"/> <hi>mandata Domini?</hi> </p>
<p>RESP. Naturaliter delectamur his quae bona sunt
et prosunt. Si ergo credimus de his quae promissa
sunt, ex eo ipso quod speramus, inseritur animae
nostrae affectus et desiderium ad explenda ea quibus
id consequi possimus quod desideramus. Si quis
ergo odio habuerit et exsecratus fuerit iniquitatem,
et emundaverit se ab omni peccato; ex quo, sicut
corpus a languore delectationem non habet cibi, ita
et anima a peccati morbo non habet desiderium
erga mandata Dei. Si recordetur quia mandatum Dei
vita aeterna est, et omnibus qui custodiunt illud permanet
adimpletio promissorum, potest per haec nasci
animae affectus ille de quo David dixit: <hi>Judicia Dei
vera, justificata in semetipsa, et desiderabilia supra</hi> 
<pb n="0539C"/> <hi>aurum, et lapidem pretiosum nimis; et dulciora super
mel et favum. Nam et servus tuus custodit ea; in
custodiendo illa retributio multa 
 <note>(Psal. XVIII)</note>
          </hi>.
</p>
      </div1>

<div1>
        <head>INTERROGATIO CLI.</head>
<p> <hi>Quae est mensura in charitate Dei?</hi> </p>
<p>RESP. Ut supra vires semper quis extendat animam
suam ad voluntatem Dei, prospiciens et desiderans
ea quae ad gloriam Dei pertinent.
</p>
      </div1>

<div1>
        <head>INTERROGATIO CLII.</head>
<p> <hi>Quomodo quis obtineat ut possit in se habere charitatem
Dei?</hi> </p>
<p>RESP. Si grati et fideles existamus erga beneficia
ejus, quod etiam in mutis animalibus fieri videmus.
Nam et canes interdum diligunt eos qui sibi cibum
<pb n="0539D"/>
praebent. Sed et Isaias propheta hoc docet, cum arguit
ingratam gentem, et dicit in persona Domini: <hi>Filios genui, et exaltavi: ipsi autem me spreverunt.
Agnovit bos possessorem suum, et asinus praesepium
domini sui, Israel vero me non cognovit, et populus
meus me non intellexit 
 <note>(Isai. I)</note>
          </hi>. Sicut enim bovi et
asino pro eo beneficio quo pascitur dilectio spontanea
nascitur erga pastorem, ita etiam nos, si gratanter
et fideliter beneficia Dei suscipiamus, sine
dubio diligimus beneficiorum praebitorem Deum; et
absque ulla doctrina, naturali quodam instinctu, in
ejus concitamur affectum, si tamen sanitas animae
praesto sit.
<pb n="0540A"/>
</p>
      </div1>

<div1>
        <head>INTERROGATIO CLIII.</head>
<p> <hi>Quae sunt indicia, esse in nobis charitatem Dei?</hi> </p>
<p>RESP. Quae Dominus docuit, dicens: <hi>Si diligitis
me, mandata mea servate <note>(Joan. XIV)</note>
          </hi>.
</p>
      </div1>

<div1>
        <head>INTERROGATIO CLIV.</head>
<p> <hi>Quid est, seipsum diligere? vel quomodo vitium suum
cognoscit qui seipsum diligit?</hi> </p>
<p>RESP. Multa abusive dicuntur, sicut et illud: <hi>Qui
amat animam suam, perdet eam; et qui odit animam
suam in hoc mundo, in vitam aeternam servabit
eam <note>(Joan. XII)</note>
          </hi>. Philautus ergo Graece dicitur,
qui seipsum diligit. Intelligi autem potest is qui
talis est hoc modo: si ea quae facit pro semetipso
facit, etiamsi videantur secundum mandatum Dei
esse quae facit. Qui enim pro sua requie patitur aliquid
<pb n="0540B"/>
deesse necessitati vel usibus fratris, sive eorum
quae ad animam necessaria sunt, sive quae ad corpus,
manifeste philautus, id est seipsum diligens, deprehenditur:
cujus vitii finis interitus est.
</p>
      </div1>

<div1>
        <head>INTERROGATIO CLV.</head>
<p> <hi>Quomodo apparet qui diligit fratrem secundum mandatum
Domini; et quomodo arguitur qui non diligit?</hi> </p>
<p>RESP. Charitatis duo ista praecipua signa sunt,
cum contristamur et graviter ferimus in iis in quibus
laeditur ille quem diligimus; et cum vel satis
agimus, ut fiant; vel gaudemus, si provenerint aliqua,
in quibus utilitas vel profectus est ejus qui diligitur.
Beatus ergo est qui luget super eum qui delinquit,
cujus videt vitae imminere periculum: et
gaudet pro eo qui proficit, et lucrum suum deputat
<pb n="0540C"/>
profectum proximi sui. Contestatur autem hoc ipsum
apostolus Paulus, dicens: <hi>Si patitur unum
membrum, compatiuntur omnia membra <note>(I Cor. XII)</note>
          </hi>;
quod utique secundum rationem charitatis Christi
dicebat: <hi>et si glorificatur unum membrum, congaudent
omnia membra <note>(Ibid.)</note>
          </hi>. Qui autem talem non habet
affectum erga fratrem, certum est quod non secundum
charitatem Dei diligit proximum suum. Qui
autem non diligit, in eo arguitur quod Joannes ait: <hi>Qui non diligit, manet in morte 
 <note>(I Joan. III)</note>
          </hi>. Et iterum: <hi>Qui habuerit substantiam hujus mundi, et viderit
fratrem suum necessitatem pati et clauserit viscera
sua ab eo, quomodo charitas Dei manet in illo 
 <note>(Ibid.)</note>?</hi> 
</p>
      </div1>

<div1>
        <head>INTERROGATIO CLVI.</head>

<pb n="0540D"/>
<p> <hi>Qui sunt inimici quos diligere jubemur? et quomodo
diligamus inimicos nostros, praestantes ei beneficia
tantummodo, aut etiam affectum eis exhibentes? et
si hoc possibile est fieri?</hi> </p>
<p>RESP. Inimici proprium est laedere et insidiari; et
ideo omnis qui quomodocunque laedit aliquem, inimicus
dicitur, maxime hi qui peccant. Isti enim,
quod in se est, laedunt diversis modis, et insidiantur
vel his qui vident vel his qui simul vivunt. Et quoniam
ex corpore et anima constat homo, secundum
animam quidem diligamus, arguentes, et commonentes,
et omni modo ad conversionem eos provocantes.
Secundum corpus vero praestemus eis beneficia
et misericordiam; et si indigent, victum: quoniam
nemo dubitat quin charitas in affectu sit. Quod
<pb n="0541A"/>
autem possibile sit, docuit Dominus per charitatem
Dei Patris et per suam obedientiam, usque ad mortem,
quam utique pro inimicis adhuc et impiis nobis
sustinuit, sicut et Apostolus testatur, dicens: <hi>Commendat
autem Deus suam charitatem in nobis, quia
cum adhuc peccatores essemus, Christus pro nobis mortuus
est <note>(Rom. V)</note>
          </hi>. Sed et nos ad hoc ipsum cohortatur,
dicens: <hi>Estote ergo imitatores Dei, sicut filii charissimi;
et ambulate in dilectione, sicut et Christus
dilexit nos, et semetipsum tradidit pro nobis hostiam
et oblationem Deo <note>(Ephes. V)</note>
          </hi>. Nunquam autem praeciperet
hoc justus et clemens Dominus, nisi utique
etiam possibilitatem nobis donasset. Inesse enim hoc
naturae nostrae ostenditur, cum etiam bestiis vel animalibus
erga eos qui sibi beneficii aliquid praestiterunt
<pb n="0541B"/>
inest naturalis affectus. Quis autem tantum beneficii
amicis praestat quantum inimicis? cum nobis
causa beatitudinis efficiatur illius de qua dicit Dominus: <hi>Beati estis cum persequentur vos et exprobrabunt,
et dicent omne malum adversus vos, mentientes
propter me, gaudete et exsultate, quia merces multa
est in coelis 
 <note>(Matth. V)</note>
          </hi>.
</p>
      </div1>

<div1>
        <head>INTERROGATIO CLVII.</head>
<p> <hi>Quid est quod dicit Apostolus: Irascimini et nolite
peccare <note>(Ephes. IV)</note>
          </hi>; <hi>et, Sol non occidat super iracundiam
vestram <note>(Ibid.)</note>, cum in aliis dixerit: Omnis
amaritudo, vel ira, vel indignatio auferatur a
vobis <note>(Ibid.)</note>?</hi> </p>
<p>RESP. Arbitror in hoc loco Apostolum secundum
imitationem Domini haec locutum: sicut enim in
<pb n="0541C"/>
Evangelio Dominus dicebat <note>(Matth. V)</note>: Audistis
quia dictum est antiquis illud vel illud; et ipse addebat
dicens: Ego autem dico vobis hoc vel hoc;
ita etiam Apostolus, cum prius meminisset antiquitatis,
per hoc quod docitur: <hi>Irascimini et nolite peccare <note>(Ephes. IV)</note>
          </hi>,
paulo post addidit quod ex se erat
et quod nobis conveniret, dicens: <hi>Omnis amaritudo,
et ira, et indignatio, et clamor auferatur a vobis <note>(Ibid.)</note>.</hi> 
</p>
      </div1>

<div1>
        <head>INTERROGATIO CLVIII.</head>
<p> <hi>Quid est, Date locum irae?</hi> </p>
<p>RESP. Non resistere malo <note>(Rom. XII)</note>, secundum
quod scriptum est; sed et ei qui te percusserit in
dexteram maxillam, praebere et alteram <note>(Matth. V)</note>,
et implere ea omnia quae sequuntur: vel illud: <hi>Cum</hi> 
<pb n="0541D"/> <hi>persecuti vos fuerint in una civitate, fugite in alteram 
 <note>(Matth. X)</note>
          </hi>.
</p>
      </div1>

<div1>
        <head>INTERROGATIO CLIX.</head>
<p> <hi>Quae est differentia amaritudinis, et furoris, et irae,
clamoris et irritationis?</hi> </p>
<p>RESP. Furoris quidem et irae differentiam puto in
animo constare et motu: quia qui irascitur, intra
animum suum adhuc vitium volvit; sicut ex hoc
ipso judicatur quod dicit: <hi>Irascimini et nolite peccare <note>(Psal. IV)</note>
          </hi>;
qui vero furit, amplius aliquid per
motum gerit. <hi>Furor enim,</hi> inquit, <hi>eis secundum similitudinem
serpentis <note>(Psal. LVII)</note>
          </hi>. Vehementius vero furorem
concitare, irritatio nominatur. Amaritudo
autem illa est, cum malitia in corde etiam arte quadam
<pb n="0542A"/>
componitur et armatur. Clamor quoque est,
cum quis ira vel furore permotus, per vocis indignationes,
aut in blasphemiam, aut in maledictionem
rapitur.
</p>
      </div1>

<div1>
        <head>INTERROGATIO CLX.</head>
<p> <hi>Quis est qui a Domino beatificatur pacificus?</hi> </p>
<p>RESP. Qui Christi adjutor est, secundum quod dicit
Apostolus: <hi>Pro Christo legatione fungimur, tanquam
Deo exhortante per nos, obsecramus pro Christo,
reconciliamini Deo <note>(II Cor. V)</note>
          </hi>. Et iterum: <hi>Justificati
ex fide pacem habeamus ad Deum <note>(Rom. V)</note>
          </hi>.
Illa enim alia pax repudiata est a Christo, dicente: <hi>Pacem meam do vobis, non sicut hic mundus dat,
etiam ego do vobis 
 <note>(Joan. XIV)</note>
          </hi>.
<pb n="0542B"/>
</p>
      </div1>

<div1>
        <head>INTERROGATIO CLXI.</head>
<p> <hi>Quomodo converti quis potest et fieri sicut infans?</hi> </p>
<p>RESP. Ipsa lectio Evangelii <note>(Matth. XVIII)</note> docet
nos omnem causam; in qua hoc ostenditur uti ne
arrogantiam requiramus vel elationem, sed aequalitatem
naturae cognoscamus, et exsequemus nos eis
qui videntur inferiores. Hoc enim est proprie infantium,
aequales esse his quibus non nobilitate sed
aetate junguntur; donec processu temporis et monitorum
nequitia elationis inficiantur venenis.
</p>
      </div1>

<div1>
        <head>INTERROGATIO CLXII.</head>
<p> <hi>Quid est, prudentem esse sicut serpentem et simplicem
sicut columbam <note>(Matth. X)</note>
          </hi>?
<pb n="0542C"/>
        </p>
<p>RESP. Prudens quidem ut serpens est, qui cum
circumspecte et considerate quae sint possibilia et
quae honesta vel utilia pervidens, doctrinam suam
dispensat, et aptat ea arte qua suaderi auditores ad
obedientiam possint. Simplex autem ut columba est,
qui nec in cor prorsus recipit cogitationem ulciscendi
in eos qui laedunt; sed permanet in benefaciendo,
secundum quod Apostolus dicit: <hi>Vos autem
nolite deficere benefacientes <note>(II Thes. III)</note>
          </hi>. Dominus
ad praedicationem mittens discipulos, haec eis praecipiebat:
ubi sine dubio opus erat sapientia, ad suadendum
eis qui docebantur; et patientia, adversus
eos qui insidiabantur. Ut sicut sibi serpens per prudentiam
intellexit quam personam ad persuadendum
aggredi deberet <note>(Gen. III)</note>, eam scilicet quae
<pb n="0542D"/>
fragilior videbatur ad persuadendum, quo eam a
Deo abstractam, peccato sociaret: ita et nos personam,
et mores, et tempus considerare et eligere debemus,
et omni modo ita ordinare sermones nostros
in judicio, ut possimus abstrahere homines a peccato
et sociare Deo.
</p>
      </div1>

<div1>
        <head>INTERROGATIO CLXIII.</head>
<p> <hi>Quomodo debemus suscipere regnum Dei sicut
infans?</hi> </p>
<p>RESP. Si tales fuerimus ad doctrinam Domini,
qualis est infans in discendo: qui neque contradicit
doctoribus, neque rationes et verba componit,
adversus eos resistens; sed fideliter suscipit quod
docetur, et cum metu obtemperat et acquiescit
<pb n="0543A"/>
</p>
      </div1>

<div1>
        <head>INTERROGATIO CLXIV.</head>
<p> <hi>Domino dicente: Qui se exaltat, humiliabitur <note>(Luc. 
XVIII)</note>
          </hi>; <hi>et Apostolo praecipiente: Nolite superbum
sapere <note>(Rom. XI)</note>
          </hi>. <hi>Et alibi: Arrogantes, superbi,
inflati <note>(II Tim. III)</note>
          </hi>. <hi>Et iterum: Charitas non inflatur <note>(I Cor. XIII)</note>
          </hi>;
 <hi>quis est elatus? et quis est jactans
vel arrogans? quis vero superbus? et quis inflatus
vel tumens?</hi> </p>
<p>RESP. Elatus est qui seipsum effert pro his quae
forte recte vel prospere gesta sunt, et pro hoc magnus
sibi videtur et elatus; secundum illum Pharisaeum
qui et ipse inflatus dici potest <note>(Luc. XVIII)</note>.
Sicut et Apostolus Corinthios arguit, quibus dicit. <hi>Et vos inflati estis 
 <note>(I Cor. IV)</note>
          </hi>. Jactans autem vel
arrogans est ille qui non acquiescit his quae a prioribus
vel majoribus statuta sunt pro utilitate communi,
nec acquiescit verbis Apostoli dicentis: <hi>Ut</hi> 
<pb n="0543B"/> <hi>eadem sentiatis et unum sapiatis 
 <note>(Phil. II)</note>
          </hi>; sed propriam
quamdam vitam justitiae ac sanctitatis inquirit.
Superbus est, qui etiam nihil usquam in se virtutis
ac rectorum gestorum habens, elatus est et
erectus, et videri vult se plus esse quam est. Similis
autem esse huic potest etiam is qui inflatus dicitur
vel tumens, secundum hoc quod Apostolus dicit: <hi>Sed inflatus est, nihil sciens 
 <note>(Col. II)</note>
          </hi>.
</p>
      </div1>

<div1>
        <head>INTERROGATIO CLXV.</head>
<p> <hi>Quid est, Charitas non dehonestatur?</hi> </p>
<p>RESP. Sicut quis dicat, de statu honestatis suae
non deducitur. Est enim propria quaedam honestas
charitatis, et habitus ejus atque ornatus: ille sine
dubio quem per singulas charitatis virtutes enuntiavit
<pb n="0543C"/>
Apostolus <note>(I Cor. XIII)</note>: quae singulae honestates
quaedam ejus sunt et ornatus.
</p>
      </div1>

<div1>
        <head>INTERROGATIO CLXVI.</head>
<p> <hi>Scriptura dicente: Nolite gloriari neque loqui alta <note>(I Reg. II)</note>
          </hi>,
 <hi>et Apostolo confitente: Quia quae loquor,
non secundum Deum loquor; sed sicut in insipientia,
in hac substantia gloriandi <note>(II Cor. XI)</note>
          </hi>. <hi>Et rursum: Factus sum insipiens gloriando 
 <note>(II
Cor. XII)</note>
          </hi>. <hi>Et iterum ipso dicente: Quia qui gloriatur,
in Domino glorietur: quae est gloriatio in Domino
et quae est culpabilis gloriatio? <note>(I Cor. I,
II Cor. X.)</note>
          </hi> </p>
<p>RESP. Apostoli quidem manifestum est propositum,
quod adversus vitia loquebatur. Non enim ut
seipsum commendaret haec dicebat, sed ut quorumdam
insolentiam et arrogantiam retunderet. Gloriatio
ergo in Domino est, cum quis ea quae recte gerit
<pb n="0543D"/>
non sibi, sed Domino ascribit, dicens: <hi>Omnia
possum, sed in eo qui me confortat Christus <note>(Phil. IV)</note>
          </hi>.
Culpabilis autem gloriatio est, et duplici ratione dignoscitur:
vel secundum hoc quod dicit: <hi>Quoniam
laudabitur peccator in desideriis animae suae <note>(Psal. 
IX)</note>
          </hi>; et: <hi>Quid gloriaris in malitia, qui potens es in
iniquitate <note>(Psal. LI)</note>
          </hi>? vel secundum illud, cum faciunt
aliquid boni operis: <hi>ut videantur ab hominibus <note>(Matth. VI)</note>
          </hi>;
et per hoc ipsum quod volunt laudari,
gloriantur in his quae fecerunt. Sed hujuscemodi
homines etiam sacrilegi designantur, cum
gratiam quae a Deo donata est propriam faciunt, et
gloriam quae debetur Deo in semetipsos convertere
conantur.
<pb n="0544A"/>
</p>
      </div1>

<div1>
        <head>INTERROGATIO CLXVII.</head>
<p> <hi>Qualem intellectum vel prudentiam a Deo petere debemus?
vel quomodo eam possumus promereri?</hi> </p>
<p>RESP. Intellectus quidem quis sit ab ipso Domino
per Prophetam discimus, dicentem: <hi>Non glorietur
fortis in fortitudine sua; neque glorietur dives in divitiis
suis; sed in hoc glorietur, qui gloriatur, in intelligendo
et cognoscendo Dominum <note>(Jer. IX)</note>
          </hi>. Et iterum
per Apostolum sic dicit: <hi>Sed intelligentes, quae
sit voluntas Domini <note>(Ephes. V)</note>
          </hi>. Qui rursus ait: <hi>Prudentia
carnis mors est, prudentia autem spiritus,
vita est et pax <note>(Rom. VIII)</note>
          </hi>. Possumus autem hoc
modo promereri, si faciamus illud quod scriptum
est: <hi>Vacate et cognoscite, quoniam ego Dominus sum <note>(Psal. XLV)</note>
          </hi>;
et si credimus omne verbum Dei verum
<pb n="0544B"/>
esse: <hi>Si enim,</hi> inquit, <hi>non credideritis, neque intelligetis <note>(Isai. VII)</note>
          </hi>.
</p>
      </div1>

<div1>
        <head>INTERROGATIO CLXVIII.</head>
<p> <hi>Si Dominus dat sapientiam, et a facie ejus scientia et
intellectus est <note>(Prov. XI)</note>
          </hi>; <hi>et si, alii quidem per
Spiritum datur sermo sapientiae, alii sermo scientiae <note>(I Cor. XII)</note>
          </hi>;
 <hi>quomodo increpat Dominus discipulos
suos dicens: Quia adhuc et vos insensati
estis, et non intelligitis <note>(Matth. XV)</note>
          </hi>? <hi>et Apostolus
culpat Galatas insensatos <note>(Gal. III)</note>
          </hi>?</p>
<p>RESP. Si quis scit bonitatem Domini, volentis
omnes homines salvos fieri, et ad agnitionem verbi
veritatis venire <note>(I Tim. II)</note>; et studium Spiritus sancti
didicit, qui unicuique dividit gratiam Dei; iste
cognoscit tarditatem intellectus non ex culpa ejus
descendere qui dona distribuit, sed eorum qui desidia
et infidelitate sua id suscipere non merentur.
<pb n="0544C"/>
Et ideo recte culpatur insipiens vel insensatus, qui
velut sole orto claudit oculos suos ne videat, sed in
tenebris ambulet.
</p>
      </div1>

<div1>
        <head>INTERROGATIO CLXIX.</head>
<p> <hi>Si ab aliquo quid beneficii consequimur, quomodo
poterimus et Domino digne et integre gratias agere,
et ei qui beneficium praestitit? Quali mensura uti
debemus in utroque?</hi> </p>
<p>RESP. Si Deum auctoritatem et consummatorem
omnium bonorum esse credamus; eum vero per
quem boni aliquid consecuti sumus ut ministrum Dei
gratiae et muneris agnoscamus.
</p>
      </div1>

<div1>
        <head>INTERROGATIO CLXX.</head>
<p> <hi>Quid est dignum vel sanctum, Graeci <foreign xml:lang="greek"></foreign> dicunt?
et quid est justum?</hi> 
<pb n="0544D"/>
        </p>
<p>RESP. <foreign xml:lang="greek"></foreign> quidem, id est, sanctum vel dignum
esse arbitror hoc quod decet et debetur ab inferioribus
deferri superioribus, secundum hanc ipsam rationem
qua eminentiores videntur. Justum autem
hoc, quod operis pro merito unicuique tribuitur.
Et in illo quidem alio optimorum quorumque indicatur
obsequium, in hoc vero tam boni quam mali
retributio designatur.
</p>
      </div1>

<div1>
        <head>INTERROGATIO CLXXI.</head>
<p> <hi>Quomodo dat quis sanctum canibus, et mittit margaritas
ante porcos <note>(Matth. VII)</note>
          </hi>? <hi>aut quomodo accidit
illud quod additur: Ne forte conculcent aut
pedibus, et conversi disrumpant vos? <note>(Ibid.)</note>
          </hi> </p>
<p>RESP. Manifeste nobis tradidit Apostolus ex his
quae adversus Judaeos dicit: <hi>Quia qui in lege gloriaris</hi> 
<pb n="0545A"/> <hi>per praevaricationem legis Deum inhonoras 
 <note>(Rom. II)</note>
          </hi>.
Injuriam ergo hanc quam per praevaricationem
legis verbo Dei inferre dicuntur hi de quibus
sermo est, prohibet hic et abdicat Dominus. Et
quia evenit ut etiam infideles et non credentes, cum
vident nos praevaricari mandata, contemptum habeant
religionis et doctrinae Domini, et ex ipsis his
arguunt nos quae scripta sunt in lege nostra, et velut
rumpant nos, et afficiant exprobrantes et confundentes,
tanquam legis propriae transgressores.
</p>
      </div1>

<div1>
        <head>INTERROGATIO CLXXII.</head>
<p> <hi>Quomodo Dominus aliquando quidem prohibet portari
sacculum vel peram in via <note>(Luc. X)</note>
          </hi>; <hi>aliquando
autem dicebat: Sed nunc qui habet sacculum, tollat
similiter et peram: et qui non habet gladium, vendat
vestimentum suum, et emat gladium <note>(Luc. XXII)</note>
          </hi>.
<pb n="0545B"/>
        </p>
<p>RESP. Hoc explanat ipse Dominus dicens <hi>
            <note>(Ibid.)</note>:
Quia oportet adhuc compleri in me quod dictum est;
quia cum iniquis deputatus est <note>(Esa. LIII)</note>
          </hi>. Denique
posteaquam completa est prophetia de gladio ait
ad Petrum: <hi>Converte gladium in locum suum. Omnes
enim qui gladium accipiunt, in gladio peribunt <note>(Matth. XXVI)</note>
          </hi>.
Ita ut non videatur praeceptum esse
quod dicitur: <hi>Nunc qui habet sacculum, tollat similiter
et peram; Et qui non habet gladium, vendat vestimentum
suum, et emat gladium;</hi> sed prophetia praedicentis
Domini, quia futurum erat ut apostoli, obliti
gratiae Domini et legis ejus, assumerent gladium. Quod
autem videtur quasi imperativo modo dici propositio
haec verbi futura, in Scripturis propheticis
satis frequenter invenitur, sicut est illud: <hi>Fiant filii</hi> 
<pb n="0545C"/> <hi>ejus orphani, et diabolus stet a dextris ejus 
 <note>(Psal. 
CVIII)</note>
          </hi>; et multa alia similia.
</p>
      </div1>

<div1>
        <head>INTERROGATIO CLXXIII.</head>
<p> <hi>Quid est, Panem substantivum da nobis hodie, quod
in oratione dicere jubemur?</hi> </p>
<p>RESP. Cum operantes manibus memores simus
Domini dicentis: <hi>Nolite solliciti esse animae vestrae,
quid manducetis, aut quid bibatis <note>(Luc. XII)</note>
          </hi>. Et
Apostoli praecipientis: <hi>Operamini, ut habeatis unde
praestare possitis necessitatem patienti <note>(Ephes. IV)</note>
          </hi>. Id
est, cum non ad proprios usus, sed pro mandato Domini
operamur: <hi>Quoniam dignus est operarius mercede
sua <note>(Luc. X)</note>
          </hi>: tunc substantivum panem, id
est, qui vitam quotidianam substantiae nostrae conferat,
a Deo poscimus, et non a nobis ipsis praesumimus;
<pb n="0545D"/>
sed ut necessitati, in quantum sufficit, satisfiat,
et agnoscamus eum qui sufficientiam praestat.
</p>
      </div1>

<div1>
        <head>INTERROGATIO CLXXIV.</head>
<p> <hi>Si omni volenti accedere ad sorores oportet indulgere:
an certis quibusque et personis et temporibus? vel
quomodo videndae sunt sorores?</hi> </p>
<p>RESP. De his superius diximus jam sufficienter,
quia nec ad virum vir accedere utcunque et sine
causa ex arbitrio suo vel potestate debet, sed cum
omni observatione, probante eo qui praeest; id est,
ut vel prosit quis ei quem videt, vel proficiat ex eo.
Quanto magis erga mulieres id observare convenit
majore cautela. Si quis ergo meminerit Domini dicentis: <hi>Quia de omni sermone otioso reddes rationem
in die judicii 
 <note>(Matth. XII)</note>
          </hi>, timebit in omni negotio
<pb n="0546A"/>
hanc sententiam. Acquiescendum est enim et
sancto Apostolo dicenti: <hi>Sive manducetis, sive bibatis,
sive aliud quid faciatis, omnia in gloriam Dei facite <note>(I
Cor. XIV)</note>
          </hi>. Et iterum: <hi>Omnia ad aedificationem fiant
<note>(Ibid.)</note>.</hi> Nihil ergo vel otiose vel inutiliter agendum est:
sed certus quis, et certo tempore, et certo in loco,
et certis personis vel apparere, vel loqui debet: ut
excludatur omnis nefanda suspicio, et servemus sine
offensione esse apud omnes, et ad aedificationem
fidei unicuique apparere. Certe solum ad solam accedere,
nulla religionis ratio permittit. Melius est
enim esse duo quam unus: simul enim et fidelius
et tutius res geritur. <hi>Vae enim uni; quia si ceciderit,
non est alius qui erigat eum <note>(Eccle. IV)</note>
          </hi>.
</p>
      </div1>

<div1>
        <head>INTERROGATIO CLXXV.</head>

<pb n="0546B"/>
<p> <hi>Si quis habet aliquod vitium quod corrigere non potest,
et frequenter notatus in pejus proficit, si eum
expedit intermitti?</hi> </p>
<p>RESP. Et de hoc alibi jam diximus quia oportet
peccantes corripere patienter, secundum eum quem
supra ostendimus modum a Domino positum <note>(Matth. 
XVIII)</note>. Quod si non sufficit ei ad emendationem,
sicut illi Corinthio <note>(I Cor. II)</note>, objurgatio haec quae
fit a pluribus; sicut gentilis de reliquo et publicanus
haberi debet, qui ejusmodi est. Quia ei parcere
quem Dominus condemnavit nulli tutum est, maxime
cum Dominus dicat: <hi>Quia expedit unicuique ut
unum oculum, aut unam manum, vel unum pedem
perdat, et ita intret in regnum <note>(Matth. XVIII)</note>
          </hi>, quam
dum parcit uni ex his membris, totum corpus mittatur
in gehennam ignis, ubi est fletus et stridor dentium.
<pb n="0546C"/>
Sed et Apostolus de his ipsis testatur, dicens: <hi>Quia modicum fermentum totam massam corrumpit 
 <note>(Gal. V)</note>
          </hi>.
</p>
      </div1>

<div1>
        <head>INTERROGATIO CLXXVI.</head>
<p> <hi>Si quis contristetur quia ei non permittitur facere illud
quod non potest apte et recte facere, si debemus ei
permittere?</hi> </p>
<p>RESP. Et de his jam dictum est in multis, quia
propria voluntate nulli quidquam facere permittendum
est, sed judicio et probatione, vel multorum,
et eorum qui praesunt. Qui autem non obtemperat
his, sententiam praesumptoris et contradicentis
excipiat.
</p>
      </div1>

<div1>
        <head>INTERROGATIO CLXXVII.</head>
<p> <hi>Quomodo debent fortiores fratres infirmitates infirmorum</hi> 
<pb n="0546D"/> <hi>portare?</hi> </p>
<p>RESP. Portare est tollere et curare, secundum
quod scriptum est: <hi>Ipse infirmitates nostras tulit, et
aegritudines nostras portavit <note>(Isa. LIII)</note>
          </hi>. Non quia in
semetipso susceperit infirmitates, sed quia abstulit
eas ab his in quibus erant et curavit eos. Ita ergo et
hic poenitentia interveniente curabuntur infirmiores,
ex constantia et integritate fortiorum: qui dicuntur
portare, id est, exportare et auferre infirmitates
eorum qui invalidi sunt.
</p>
      </div1>

<div1>
        <head>INTERROGATIO CLXXVIII.</head>
<p> <hi>Quid est, Invicem onera vestra portate <note>(Gal. IX)</note>
          </hi>? <hi>et
quam legem Christi adimplebimus hoc facientes?</hi> </p>
<p>RESP. Idem est quod in superioribus explanavimus.
Gravia enim sunt onera peccati quae trahunt
<pb n="0547A"/>
animam in profundum inferni; quae a nobis invicem
auferimus et portamus, id est exportamus, ad
conversionem provocantes eos qui peccant. Portare
autem pro auferre et exportare consuetudo est etiam
ritu provincialium dici, sicut et ego saepe audisse
me memini. Legem autem Christi replere, illius qui
dixit: <hi>Non veni vocare justos, sed peccatores in poenitentiam <note>(Luc. V)</note>
          </hi> 
</p>
      </div1>

<div1>
        <head>INTERROGATIO CLXXIX.</head>
<p> <hi>Domino docente nos, orandum esse ut ne intremus in
tentationem; sed oportet orare ne accidant nobis
dolores corporales: vel si inciderimus in eos, quomodo
oportet ferre?</hi> </p>
<p>RESP. Non discrevit tentationum qualitatem, sed
generaliter praecepit orandum esse ne intremus
in tentationem. Si vero inciderimus, ut det nobis
<pb n="0547B"/>
exitum evadendi; et ut sustinere possimus, a Domino
posci oportet, ut possimus implere quod est
dictum: <hi>Quia qui permanserit in finem, hic salvus erit <note>(Matth. X)</note>
          </hi>.
</p>
      </div1>

<div1>
        <head>INTERROGATIO CLXXX</head>
<p> <hi>Quis est adversarius noster? et quomodo ei consentire
debemus in via?</hi> </p>
<p>RESP. Hic specialiter Dominus eum, qui auferre
quid a nobis conatur, adversarium nominavit. Consentimus
autem ei, si servemus praeceptum Domini
dicentis: <hi>Si quis autem voluerit tecum judicio contendere,
et auferre tunicam tuam, dimitte ei et pallium <note>(Matth. V)</note>
          </hi>.
Quod et in omnibus fideliter observari
oportet.
</p>
      </div1>

<div1>
        <head>INTERROGATIO CLXXXI</head>

<pb n="0547C"/>
<p> <hi>Si bonum est statuere ad certum tempus, verbi causa,
abstinere se tali vel tali cibo sive potu?</hi> </p>
<p>RESP. Domino dicente: <hi>Non ut faciam voluntatem
meam, sed voluntatem ejus qui me misit <note>(Joan. VI)</note>
          </hi>,
omnis hujuscemodi definitio incongrua est. Quod
sciens David, dicebat: <hi>Juravi, et statui custodire
judicia justitiae tuae <note>(Psal. CXVIII)</note>
          </hi>, et non meae voluntatis.
Et iterum Dominus: <hi>Non mea voluntas, sed
tua fiat <note>(Luc. XXI)</note>
          </hi> 
</p>
      </div1>

<div1>
        <head>INTERROGATIO CLXXXII.</head>
<p> <hi>Si quis voluntate peccaverit, condemnatur? an etiam
ille qui per ignorantiam extra veritatem aliquid
fuerit locutus?</hi> </p>
<p>RESP. Judicium Dei etiam in his qui per ignorantiam
peccant manifestum est, cum dicit: <hi>Quia qui
nescit, et non fecerit digna, plagis vapulabit paucis</hi> 
<pb n="0547D"/> <note>(Luc. XII)</note>.
Ubique tamen digne gesta poenitentia veniae
spem praesumat.
</p>
      </div1>

<div1>
        <head>INTERROGATIO CLXXXIII.</head>
<p> <hi>Si quis cogitaverit tantum facere aliquid, et non fecerit,
si et ipse mendax judicandus est?</hi> </p>
<p>RESP. Si secundum mandatum est quod cogitavit
facere, non ut mendax, sed ut contemptor a Domino
condemnatur.
</p>
      </div1>

<div1>
        <head>INTERROGATIO CLXXXIV.</head>
<p> <hi>Si quis praeventus fuerit ut definiat aliquid agere
eorum quae non placent Deo, quid oportet magis irritum
revocare, quod male fuerat definitum, an
timore eo, ne mendax sit, implere peccatum?</hi> </p>
<p>RESP. Cum dicat Apostolus: <hi>Non quod ex nobis
ipsis idonei simus cogitare aliquid quasi ex nobis</hi> 
<pb n="0548A"/> <note>(I Cor. III)</note>.
Et Dominus nihilominus: <hi>Quia non possum
ego a meipso facere quidquam <note>(Joan. V)</note>
          </hi>. Et rursum: <hi>Verba quae ego loquor vobis, a me ipso non
loquor 
 <note>(Joan. XIV)</note>
          </hi>. Et in alio quoque loco: <hi>Descendi
de coelo, non ut faciam voluntatem meam, sed voluntatem
ejus qui me misit Patris <note>(Joan. VI)</note>
          </hi>; poenitentiam
debet agere primo, qui ita aliquid temere
definiit, quodcunque illud fuerit quod definitum est.
Quia ne ipsa quidem bona propria auctoritate et definitione
facere oportet; multo autem magis ea quae
non placent Deo, statuere non licet. Quia autem oportet
et in irritum revocare quaecunque ex praesumptione
contra mandatum Domini statuantur, manifeste
ostenditur in apostolo Petro; qui temere quidem
statuerat et dixerat: <hi>Non lavabis pedes meos in aeternum</hi> 
<pb n="0548B"/> <note>(Joan. XIII)</note>.
Audiens autem a Domino definitam
sententiam: <hi>Quia si non lavero te, non habebis partem
mecum <note>(Ibid.)</note>,</hi> statim mutavit definitionem suam et
ait: <hi>Domine, non tantum pedes, sed et manus, et
caput <note>(Ibid.)</note>.</hi> 
</p>
      </div1>

<div1>
        <head>INTERROGATIO CLXXXV.</head>
<p> <hi>Si is cui commissa est dispensatio eorum quae Domino
offeruntur, necessitatem habet implere quod dicit
mandatum: Omni petenti te da: et eum qui vult
abs te mutuum sumere non avertas.</hi> </p>
<p>RESP. Hoc quod dictum est: <hi>Omni petenti te da <note>(Luc. VI)</note>
          </hi>:
Et: <hi>volentem mutuari abs te, non avertas <note>(Matth. V)</note>
          </hi>;
quasi tentationis habet locum, sicut ex
consequentibus demonstratur. Propter malos enim
praeceptum est, non principaliter, sed quasi quod in
necessitate fieri debet, principale enim praeceptum
<pb n="0548C"/>
Domini est: <hi>Vende omnia tua bona, et da pauperibus <note>(Matth. XIX)</note>
          </hi>.
Et iterum: <hi>Vendite bona vestra, et
date eleemosynam <note>(Luc. XII)</note>
          </hi>. Quod ergo aliis delegatum
est vel deputatum, in alios transferre non est absque
discrimine, Domino dicente: <hi>Quia non sum missus,
nisi ad oves perditas domus Israel. Et quia non est
bonum tollere panem filiorum, et mittere canibus <note>(Matth. XV)</note>
          </hi>;
sed et abs te ipse judicare debes quod
justum est.
</p>
      </div1>

<div1>
        <head>INTERROGATIO CLXXXVI.</head>
<p> <hi>Quod si frater nihil habens proprium petatur ab aliquo
hoc ipsum quo vestitus est, quid debet facere,
maxime si nudus sit ille qui petit?</hi> </p>
<p>RESP. Sive nudus, sive malus, id est, sive veram
necessitatem patiatur, sive fallit, vel si quid aliud
<pb n="0548D"/>
est, semel dictum est quia dare vel accipere non est
omnium, sed illius solius cui commissum est istud
officium. Qui utique cum omni providentia et cautela
hujuscemodi dispensationem debet implere, ut possit
unusquisque in quo vocatus est permanere.
</p>
      </div1>

<div1>
        <head>INTERROGATIO CLXXXVII.</head>
<p> <hi>Quomodo potest quis sine charitate tantam fidem habere,
ut montes transferat, aut substantiam suam
pauperibus dividat, et corpus suum tradere ut ardeat <note>(I Cor. XIII)</note>
          </hi> 
?</p>
<p>RESP. Si memores simus Domini dicentis: <hi>Faciunt
enim omnia, ut videantur ab hominibus <note>(Matth. XXIII)</note>
          </hi>.
Sed et illud quod respondit illis dicentibus: <hi>Domine,
nonne in tuo nomine daemonia ejecimus? et in tuo nomine
virtutes multas fecimus <note>(Matth. VII)</note>
          </hi>? cum ait
<pb n="0549A"/>
ad eos: <hi>Nescio vos unde sitis;</hi> non quia mentiti
sunt, sed quia Dei gratia abusi sunt ad proprias voluntates,
quod utique alienum est a charitate Dei.
Si ergo horum meminimus, facile quae dicta sunt advertimus.
Quia autem gratiam Dei vel donum accipiunt
etiam indigni, non est novum aut mirum. Deus
enim in tempore hoc benignitatis et patientiae suae,
etiam <hi>solem suum oriri facit super bonos et malos <note>(Matth. V)</note>
          </hi>.
Interdum autem etiam ad profectum
eorum qui adhuc infideles sunt, ut gloria ejus multiplicetur,
secundum quod et Apostolus dicit: <hi>Quia
quidam per invidiam et contentionem, quidam autem
propter bonam voluntatem Christum annuntiant <note>(Phil. 
I)</note>
          </hi>; et addidit dicens: <hi>Verumtamen omni modo sive
occasione, sive veritate Christus annuntietur, in hoc</hi> 
<pb n="0549B"/> <hi>ego gaudeo 
 <note>(Ibid.)</note>.</hi> 
</p>
      </div1>

<div1>
        <head>INTERROGATIO CLXXXVIII.</head>
<p> <hi>Quis est qui abscondere dicitur talentum et propterea
condemnatur <note>(Matth. XXV)</note>
          </hi>?</p>
<p>RESP. Qui quamcunque gratiam Dei detinet et
assumit in suis usibus, et non ad aliorum utilitatem,
iste tanquam occultati talenti crimine condemnetur.
</p>
      </div1>

<div1>
        <head>INTERROGATIO CLXXXIX.</head>
<p> <hi>Quid est immunditia, et quid est impudicitia?</hi> </p>
<p>RESP. Immunditiam quidem lex ostendit. Hoc enim
nomine usa est super his qui inviti per naturalem
necessitatem patiebantur ea quae homines pati consueverunt.
Impudicitia vero mihi videtur esse, cum
quis naturalem libidinis motum impudentius et inverecundius
concitat et irritat.
<pb n="0549C"/>
</p>
      </div1>

<div1>
        <head>INTERROGATIO CXC.</head>
<p> <hi>Quid est proprium furoris? et quid est proprium indignationis
justae? et quomodo aliquoties quasi ab
indignatione incipientes inveniuntur decidere in furorem?</hi> </p>
<p>RESP. Furoris quidem proprium est, concitatio
animae mala meditantis adversus eum, qui se concitat
et irritat. Indignationis vero justae proprium est,
peccantem corripere eo affectu vel proposito quo
avertimur a peccatis; et quod displicet nobis, quod
non recte gestum est. Quod autem interdum a bono
incipiens anima decidit in malum, nihil mirum est.
Multa enim invenies hujuscemodi, propter quod meminisse
oportet sacrae Scripturae, dicentis: <hi>Juxta
semitam scandalum posuerunt mihi <note>(Psal. CXXXVIII)</note>
          </hi>.
Et iterum: <hi>Nisi enim quis legitime certaverit, non</hi> 
<pb n="0549D"/> <hi>coronabitur 
 <note>(II Tim. II)</note>
          </hi>. Et ideo in omnibus observanda
est rerum mensura, et tempus, et ordo
quia ex aliqua horum causa accidit ut id quod videtur
bonum inveniatur malum.
</p>
      </div1>

<div1>
        <head>INTERROGATIO CXCI.</head>
<p> <hi>Ex quibus fructibus probari debet is qui ex affectu
arguit fratrem peccantem?</hi> </p>
<p>RESP. Primo omnium ex eo quod praecipuum est,
si cum misericordia redarguit, et est in eo illud quod
dixit Apostolus: <hi>Quia si patitur unum membrum,
compatiuntur omnia membra <note>(II Cor. XII)</note>
          </hi>. Vel illud: <hi>Quis scandalizatur, et ego non uror? 
 <note>(II Cor. XI.)</note>
          </hi> 
Tum deinde, si in omni peccato similiter affligitur et
contristatur, et erga omnes qui peccant, vel si in se
<pb n="0550A"/>
delinquat aliquis, vel in alium, similiter contristatur
et luget. Et si arguens observat illam regulam quam
Dominus posuit, id est, ut inter semetipsum solum,
vel alio uno, vel duobus adhibitis <note>(Matth. XVIII)</note>.
Super omnia autem, si observat quod dixit Apostolus: <hi>cum omni patientia 
 <note>(II Tim. III)</note>
          </hi>.
</p>
      </div1>

<div1>
        <head>INTERROGATIO CXCII.</head>
<p> <hi>Si oportet eos qui ingrediuntur ad fratres statim artificia
discere?</hi> </p>
<p>RESP. Qui praesunt, probent; ut quem sociari voluerint
corpori congregationis, artibus erudiant diversis,
secundum modum et qualitatem propriae aetatis
et conditionis: ut verbi gratia: si ad meditanda vel
agenda spiritualia minus inveniatur idoneus, alterius
negotii sollicitetur occupationibus, ne torpentem
otio atque vacantem Satanas expositum quodammodo
<pb n="0550B"/>
suis telis occupet. Dicit enim Apostolus: <hi>Qui non
laborat, non manducet <note>(II Thes. III)</note>
          </hi>. Et Salomon: <hi>Otiositas inimica est animae.</hi> 
</p>
      </div1>

<div1>
        <head>INTERROGATIO CXCIII.</head>
<p> <hi>Si quis non desiderio corrigendi fratres arguat eum
qui delinquit, sed sui vitii explendi gratia; quomodo
oportet hunc corrigi, si post multam communicationem
in eisdem permaneat?</hi> </p>
<p>RESP. Iste velut suis commodis prospiciens et primatus
desiderans notetur, et emendationis ei modus
ex institutionum discipulis intimetur. Quod si permanserit
in obstinatione, manifesta est sententia
eorum qui non poenitent pro delicto.
</p>
      </div1>

<div1>
        <head>INTERROGATIO CXCIV.</head>
<p> <hi>Qualibus correptionibus uti oportet inter fratres ad
<pb n="0550C"/>
emendationem eorum qui delinquunt.</hi> </p>
<p>RESP. Hoc sit in judicio positum eorum qui praesunt,
vel quanto tempore, vel quali modo corripi
debeant: quia et aetas et eruditio multam haberi
facit differentiam poenitentiae.
</p>
      </div1>

<div1>
        <head>INTERROGATIO CXCV.</head>
<p> <hi>Si in omni peccato, sive secundum cogitationes, sive
secundum verbum, sive secundum actum, Satanam
in causa esse convenit dici?</hi> </p>
<p>RESP. Generaliter arbitror quod Satanas ipse per
seipsum causa peccati existere nulli potest; sed motibus
animae nostrae, sive naturalibus, sive etiam
ex vitio conceptis abutitur ad voluntatem malitiae
suae; et de nostris nos motibus, si forte non vigilemus,
trahit in hoc quod ipsi gratum est, id est, in
peccatum. Naturalibus ergo motibus nostris abutitur:
<pb n="0550D"/>
sicut illud quod in Domino facere conatus est,
cum eum sensisset esurire, ait ad eum: <hi>Si Filius es
Dei, dic ut lapides isti panes fiant <note>(Matth. IV)</note>
          </hi>. Motibus
autem ex vitio conquisitis abutitur, sicut fecit
in Juda: quem quoniam cupidum vidit et avaritiae
morbo aegrotantem, abusus hoc vitio ejus, usque
ad proditionis eum, ob triginta argenteorum lucrum,
pertraxit ruinam <note>(Luc. XXII)</note>. Quia autem mala ex
nobis ipsis oriuntur, manifeste ostendit Dominus dicens: <hi>Quia de corde procedunt cogitationes malae,</hi> 
 et
reliqua. <note>(Matth. XV.)</note> Hoc autem accidit eis qui per
negligentiam inculta et squalentia naturalium in se
bonorum semina derelinquunt, dicente Salomone: <hi>Quia sicut agricultura, ita vir insipiens; et sicut</hi> 
 
<pb n="0551A"/> <hi>vinea, ita homo cui deest prudentia; et si relinquas
eam, fiet deserta, et ascendent in ea spinae, et erit
derelicta 
 <note>(Prov. XXIV)</note>
          </hi>. Huic ergo animae quae ex hujusmodi
negligentia squaluerit, et in desertum venerit,
consequens est suspicere illam sententiam quae
dicit: <hi>Spinae et tribuli oriuntur in te <note>(Gen. III)</note>
          </hi>, et
pati illud quod scriptum est: <hi>Exspectavi ut faceret
uvas; fecit autem spinas <note>(Isai. V)</note>
          </hi>, de qua dixerat: <hi>Plantavi vineam Soreth,</hi> 
 et tunc merito dicetur ad
eam illud quod per Jeremiam praedictum est a Domino,
dicente: <hi>Ego te plantavi vineam fructiferam,
totam veracem, quomodo conversa es in amaritudinem
vineae alienae <note>(Jer. II)</note>
          </hi>.
</p>
      </div1>

<div1>
        <head>INTERROGATIO CXCVI.</head>
<p> <hi>Si quis relinquens fiscalia debita, intret ad fratres,
<pb n="0551B"/>
et parentes ejus pro ipso exigantur et tribulentur;
si non affert hoc culpam aliquam, vel his qui eum
susceperunt, vel illi ipsi qui ita egerit?</hi> </p>
<p>RESP. Dominus noster Jesus Christus his qui interrogaverunt
se: <hi>Si licet dari censum Caesari, aut
non;</hi> ait: <hi>Ostendite mihi denarium, cujus habet imaginem
et subscriptionem <note>(Matth. XXII)</note>
          </hi>? Cum autem
dixissent quia Caesaris, respondit dicens: <hi>Reddite
ergo quae Caesaris sunt, Caesari, et quae Dei sunt, Deo
<note>(Ibid.)</note>.</hi> Et hoc ergo manifeste docemur quia hi obnoxii
sunt tributis Caesaris, apud quos invenitur
Caesaris census et imago. Si quid ergo tale etiam
iste veniens ad fratres secum detulit, obnoxius est
ad exsolvendum debitum. Si vero omnibus derelictis
in manibus propinquorum abscessit, nullus vel ipsi
<pb n="0551C"/>
vel fratribus scrupulus debet existere.
</p>
      </div1>

<div1>
        <head>INTERROGATIO CXCVII.</head>
<p> <hi>Si oportet eum qui praeest, extra eam quae sororibus
praeest, loqui aliquid quod ad aedificationem fidei
pertineat virginibus?</hi> </p>
<p>RESP. Et quomodo servabitur praeceptum illud
Apostoli dicentis: <hi>Omnia vestra honeste et secundum
ordinem fiant <note>(I Cor. XIV)</note>
          </hi>?
</p>
      </div1>

<div1>
        <head>INTERROGATIO CXCVIII.</head>
<p> <hi>Si convenit eum qui praeest cum ea quae sororibus
praeest frequenter loqui; et maxime si aliquid de
fratribus pro hoc laeduntur?</hi> </p>
<p>RESP. Apostolo dicente: <hi>Ut quid enim libertas mea
judicatur ab alia conscientia <note>(I Cor. X)</note>
          </hi>? bonum est
imitari eum dicentem: <hi>Quia non sum usus potestate</hi> 
<pb n="0551D"/> <hi>mea, ne offendiculum aliquod darem Evangelio Christi 
 <note>(II Cor. IX)</note>
          </hi>.
Et quantum fieri potest, et rarius videndae
sunt, et brevior est sermocinatio instituenda.
</p>
      </div1>

<div1>
        <head>INTERROGATIO CXCIX.</head>
<p> <hi>Si oportet, cum aliqua soror confitetur quodcunque
delictum suum presbytero, etiam matrem monasterii
adesse?</hi> </p>
<p>RESP. Honestius mihi videtur esse et religiosius,
ut per seniorem matrem presbyter, si quid illud sibi
videtur, statuat, et modum vel tempus poenitentiae
imponat ad emendationem ejus quae corrigi desiderat
a peccato. Non est enim honestatis, ut arbitror, aut
ordinis, ut aliquis sine testimonio matris illius, quae
praeest, vel cum paucis, vel cum pluribus statuat
aliquid, vel loquatur.
<pb n="0552A"/>
</p>
      </div1>

<div1>
        <head>INTERROGATIO CC.</head>
<p> <hi>Si oportet gesta turpia vel obscena confitentem inverecundius
pronuntiare omnibus, aut certis quibusque
et quibus illis?</hi> </p>
<p>RESP. Confessio peccatorum hanc habet rationem
quam habet vulnus aliquod corporis vel passio quae
medico demonstranda est. Sicut ergo non omnibus
quis vitia vel vulnera corporis sui revelat, nec quibuslibet,
sed his tantummodo qui summae peritiae
testimonium habent, et curae ac medelae disciplinam;
ita et confessio peccatorum fieri debet apud eos
tantummodo qui curare haec praevalent ac emendare,
secundum quod scriptum est: <hi>Vos qui fortiores estis,
infirmitates infirmorum portate <note>(Gal. VI)</note>
          </hi>, hoc est,
exportate et auferte per curationem.
</p>
      </div1>

<div1>
        <head>INTERROGATIO CCI.</head>
<p> <hi>Si ignorante matre seniore presbyter aliquid fieri
praecipiat sororibus, recte videbitur indignari senior
mater cum ipsa nescierit?</hi> </p>
<p>RESP. Et valde: alioquin janitori praecipit frustra
ut vigilet, si alius in domo vult quodlibet disponere.
Sic et Aaron cum absente et ignorante Moyse in populo
quippiam praesumit <note>(Exod. XXXII)</note>, conflato
idolo, tam super se quam super reliquum populum
inducit grave peccatum. Ab hoc idololatriae reatu
Paulus Corinthiis provisum esse voluit, quibus pro
corrigendo eo qui patris uxorem violaverat, licet
corpore absens scribit: <hi>Congregatis vobis et meo spiritu,
cum virtute Domini nostri Jesu Christi <note>(I Cor. 
III)</note>
          </hi>. Timotheo etiam quamvis proposito omnibus, de
utendo modico vino praecipit. Quaedam ordinantur
<pb n="0552C"/>
a diversis personis, disponente seniore, qui habere
possunt congregationem; quaedam vero nullatenus,
nisi praesente seniore, et praecipue in conventu sororum.
Siquidem discipuli, qui etiam potentia virtutis
Dei multa signa operabantur, a quodam spiritum
immundum ejicere non possunt, nisi prius magister
hunc ad se allatum reddidit sanum <note>(Matth. 
XVII)</note>. Ne vero persona potens disponere per se quid
praesumat in congregatione, absque eo ad quem cura
pertinet animarum, hinc colligitur, quoniam rarius
sanitates contulit Dominus a majore persona rogatus,
ut reguli filio et servo centurionis, quam forte
his qui, liberi ab imperio alieno, suo vivebant arbitrio,
ut docet mulier illa peccatrix quae per se currit
ad medicum salutis.
<pb n="0552D"/>
</p>
      </div1>

<div1>
        <head>INTERROGATIO CCII.</head>
<p> <hi>Si potest impedire propositum sancti hominis Satanas,
quia scriptum est: Ego quidem Paulus semel et
bis venire volui ad vos et impedivit nos Satanas <note>(I Thess. II)</note>
          </hi>.</p>
<p>RESP. Eorum quae in Domino geruntur quaedam
quidem solo proposito et judicio animae efficiuntur,
quaedam etiam per corpus adimplentur, id est, vel
labore, vel patientia corporis. Quaecunque ergo in
animae proposito consistunt, haec impedire nullo
modo potest Satanas; ea vero quae etiam ministerio
corporis adimplentur, frequenter, permissu tamen
Dei, impediri possunt, ad probationem ejus qui impeditur,
ut appareat si a bono proposito nequaquam
per hujusmodi impedimenta mutatur. Sicut hi qui
<pb n="0553A"/>
super petram seminati dicuntur, quod ad praesens
quidem audientes verbum cum gaudio susceperunt,
facta autem tribulatione vel persecutione, continuo
recesserunt <note>(Luc. XVIII)</note>. Vel certe si permanserint
in bonis, majoribus praemiis digni sunt, quasi in
certamine vicerint: sicut et ipse Apostolus, cum
frequenter proposuisset Romam proficisci, et prohibitum
se esse fatetur, tamen non cessavit a proposito
usquequo quod proposuerat expleret <note>(Rom. I)</note>.
Sed per patientiam sustinuit, sicut sanctus Job, qui
tanta a diabolo passus est, cogente se loqui aliquid
impium adversus Deum, et in nullo penitus, nec in
sermone quidem, regulam pietatis excessit, quo minus
ea sentiret de Deo quae pia erant. Sicut scriptum
est de eo: <hi>Quia in his omnibus nihil peccavit</hi> 
<pb n="0553B"/> <hi>Job labiis suis in conspectu Domini, nec dedit insipientiam
Deo 
 <note>(Job I)</note>
          </hi>.
<pb n="0554A"/>
</p>
      </div1>

<div1>
        <head>INTERROGATIO CCIII.</head>
<p> <hi>Quomodo fit aliquis in praesenti saeculo stultus?</hi> </p>
<p>RESP. Si timeat sententiam Domini dicentis: <hi>Vae
qui prudentes sunt apud seipsos, et in conspectu suo
sapientes <note>(Isa. V)</note>
          </hi>. Et imitetur eum qui dixit: <hi>Sicut
jumentum factus sum apud te <note>(Psal. LXXII)</note>
          </hi>. Et omnem
arrogantiam prudentiae abjiciens, non prius
credat sensibus suis inesse aliquid boni, quam mandato
Domini illuminetur, ut intelligat quid est quod
placeat Deo, sive in opere, sive in verbo, sive in cogitatione,
secundum quod et Apostolus dixit: <hi>Confidentiam
autem talem habemus in Christo ad Deum:
non quia a nobis ipsis idonei sumus cogitare aliquid,
quasi ex nobis; sed sufficientia nostra ex Deo est <note>(II
Cor. III)</note>
          </hi>.
<pb n="0554B"/>
        </p>
<p> <hi>Explicit Regula sancti Basilii episcopi.</hi> 
</p>
</div1>
</body>
  </text>
</TEI>