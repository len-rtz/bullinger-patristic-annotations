<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Evangelium secundum Marcum</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1846</date>
              </publicationStmt>
          <seriesStmt>
           <title>Patrologia Latina, vol. 29</title>
           <idno>HieStr.EvSeMa2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Evangelium secundum Marcum</head>
<p>
          <pb n="0583B"/>[ <hi>Cap.</hi> I. I, 2.] Initium Evangelii Jesu Christi,
filii Dei. Sicut scriptum est in Isaia propheta: Ecce
ego mitto angelum meum ante faciem tuam, qui
praeparabit viam tuam ante te. [II, 1.] Vox clamantis
in deserto: Parate viam Domini, rectas facite semitas
ejus. [III, 6.] Fuit Joannes in deserto baptizans,
et praedicans baptismum poenitentiae, in remissionem
peccatorum. Et egrediebatur ad eum
omnis Judaeae regio, et Jerosolymitae universi, et
baptizabantur ab illo in Jordanis flumine, confitentes
peccata sua. Et erat Joannes vestitus pilis cameli,
et zona pellicea circa lumbos ejus, et locustas
et mel silvestre edebat. [IV, 1.] Et praedicabat
dicens: Venit fortior me post me: cujus non
sum dignus procumbens solvere corrigiam calceamentorum
<pb n="0583C"/>
ejus. Ego baptizavi vos aqua, ille vero
baptizabit vos Spiritu sancto. [V, 1.] Et factum est:
in diebus illis venit Jesus a Nazareth Galilaeae: et
baptizatus est a Joanne in Jordane. Et statim ascendens
de aqua, vidit coelos apertos, et Spiritum
tamquam columbam descendentem, et manentem
in ipso. Et vox facta est de coelis: Tu es Filius meus
dilectus, in te complacui. [VI, 2.] Et statim Spiritus
expulit eum in desertum. Et erat in deserto
quadraginta diebus et quadraginta noctibus: et tentabatur
a Satana: [VII, 6.] eratque cum bestiis, et angeli
ministrabant illi. [VIII, 4.] Postquam autem traditus
est Joannes, venit Jesus in Galilaeam, [IX, 6.] praedicans
Evangelium regni Dei, et dicens: Quoniam impletum
est tempus, et appropinquavit regnum Dei: poenitemini,
<pb n="0583D"/>
et credite Evangelio. Et praeteriens secus
mare Galilaeae, vidit Simonem, et Andream fratrem
ejus, mittentes retia in mare (erant enim piscatores),
[X, 2.] et dixit eis Jesus: Venite post me,
<pb n="0584B"/>
et faciam vos fieri piscatores hominum. Et protinus
relictis retibus, secuti sunt eum. [XI, 6.] Et progressus
inde pusillum, vidit Jacobum Zebedaei, et
Joannem fratrem ejus, et ipsos componentes retia
in navi. Et statim vocavit illos. Et relicto patre suo
Zebedaeo in navi cum mercenariis, secuti sunt eum.
[XII, 8.] Et ingrediuntur Capharnaum: et statim sabbatis
ingressus in synagogam docebat eos. [XIII, 2.] Et
stupebant super doctrina ejus: erat enim docens eos,
quasi potestatem habens, et non sicut scribae. [XIV,
8.] Et erat in synagoga eorum homo in spiritu immundo:
et exclavamit, dicens: Quid nobis, et tibi,
Jesu Nazaraene: venisti perdere nos? scio qui sis,
sanctus Dei. Et comminatus est ei Jesus, dicens:
Obmutesce, et exi de homine. Et discerpens eum
<pb n="0584C"/>
spiritus immundus, et exclamans voce magna exiit
ab eo. Et mirati sunt omnes, ita ut conquirerent inter
se dicentes: Quidnam est hoc? quaenam doctrina
haec nova? quia in potestate etiam spiritibus immundis
imperat, et obediunt ei. Et processit rumor ejus
statim in omnem regionem Galilaeae. [XV, 2.] Et protinus
egredientes de synagoga, venerunt in domum
Simonis et Andreae, cum Jacobo et Joanne. Decumbebat
autem socrus Simonis febricitans: et statim
dicunt ei de illa. Et accedens elevavit eam, apprehensa
manu ejus: et continuo dimisit eam febris, et
ministrabat eis. Vespere autem facto cum occidisset
sol, afferebant ad eum omnes male habentes, et daemonia
habentes: et erat omnis civitas congregata
ad januam. Et curavit multos, qui vexabantur variis
<pb n="0584D"/>
languoribus, [XVI, 8.] et daemonia multa ejiciebat, et
non sinebat ea loqui, quoniam sciebant eum. [XVII,
8.] Et diluculo valde surgens, egressus abiit in desertum
locum, ibique orabat. Et prosecutus est eum
<pb n="0585A"/>
Simon, et qui cum illo erant. Et cum invenissent
eum, dixerunt ei: Quia omnes quaerunt te. Et ait
illis: Eamus in proximos vicos, et civitates, ut et
ibi praedicem: ad hoc enim veni. Et erat praedicans
in synagogis eorum, et in omni Galilaea, et daemonia
ejiciens. [XVIII, 2.] Et venit ad eum leprosus deprecans
eum: et genu flexo, dixit ei: Si vis, potes me
mundare. Jesus autem misertus ejus, extendit manum
suam, et tangens eum, ait illi: Volo. Mundare.
Et cum dixisset, statim discessit ab eo lepra, et mundatus
est. Et comminatus est ei, statimque ejecit
illum: et dicit ei: Vide nemini dixeris: sed vade,
ostende te principi sacerdotum, et offer pro emundatione
tua, quae praecepit Moyses in testimonium
illis. [XIX, 10.] At ille egressus coepit praedicare, et
<pb n="0585B"/>
diffamare sermonem, ita ut jam non posset manifeste
introire in civitatem, sed foris in desertis locis esset
[ <hi>Al.</hi> esse], et conveniebant ad eum undique.</p>
<p>[ <hi>Cap.</hi> II. XX, 1.] Et iterum intravit Capharnaum
post dies, et auditum est quod in domo esset, et convenerunt
multi, ita ut non caperet neque ad januam,
et loquebatur eis verbum. Et venerunt ad eum ferentes
paralyticum, qui a quatuor portabatur. Et
cum non possent offerre eum illi prae turba, nudaverunt
tectum ubi erat: et patefacientes submiserunt
grabatum, in quo paralyticus jacebat. Cum autem
vidisset Jesus fidem illorum, ait paralytico: Fili, dimittuntur
tibi peccata tua. Erant autem illic quidam
de scribis sedentes, et cogitantes in cordibus
suis: Quid hic sic loquitur? blasphemat. [ <hi>Al.</hi> loquitur
<pb n="0585C"/>
blasphemias?] Quis potest dimittere peccata, nisi
solus Deus? Quo statim cognito Jesus spiritu suo
quia sic cogitarent intra se, dicit illis: Quid ista cogitatis
in cordibus vestris? Quid est facilius dicere
paralytico: Dimittuntur tibi peccata; an dicere:
Surge, tolle grabatum tuum, et ambula? Ut autem
sciatis quia Filius hominis habet potestatem in terra
dimittendi peccata (ait paralytico), tibi dico: Surge,
tolle grabatum tuum, et vade in domum tuam. Et
statim surrexit ille: et sublato grabato, abiit coram
omnibus, ita ut mirarentur omnes, et honorificarent
Deum, dicentes: Quia numquam sic vidimus [XXI, 2.]
Et egressus est rursus ad mare omnisque turba veniebat
ad eum, et docebat eos. Et cum praeteriret,
vidit Levi Alphaei sedentem ad telonium, et ait
<pb n="0585D"/>
illi: Sequere me. Et surgens secutus est eum.
[XXII, 2.] Et factum est, cum accumberet in domo
illius, multi publicani et peccatores simul discumbebant
cum Jesu et discipulis ejus: erant enim multi,
qui et sequebantur eum. Et scribae et pharisaei videntes
quia manducaret cum publicanis et peccatoribus,
dicebant discipulis ejus: Quare cum publicanis et
peccatoribus manducat, et bibit magister vester?
[XXIII, 2.] Hoc audito, Jesus ait illis: Non necesse
habent sani medico, sed qui male habent: non enim
veni vocare justos, sed peccatores. Et erant discipuli
<pb n="0586A"/>
Joannis et pharisaei jejunantes: et veniunt, et dicunt
illi: Quare discipuli Joannis et pharisaeorum
jejunant, tui autem discipuli non jejunant? Et ait
illis Jesus: Numquid possunt filii nuptiarum, quamdiu
sponsus cum illis est, jejunare? Quanto tempore
habent secum sponsum, non possunt jejunare. Venient
autem dies cum auferetur ab eis sponsus: et
tunc jejunabunt in illis diebus. Nemo assumentum
panni rudis assuit vestimento veteri: alioquin aufert
supplementum novum a veteri, et major scissura
fit. Et nemo mittit vinum novum in utres veteres:
alioquin dirumpet vinum utres, et vinum effundetur,
et utres peribunt: sed vinum novum in utres
novos mitti debet. [XXIV, 2.] Et factum est iterum
cum Dominus sabbatis ambularet per sata, et discipuli
<pb n="0586B"/>
ejus coeperunt progredi, et vellere spicas.
Pharisaei autem dicebant ei: Ecce, quid faciunt sabbatis
quod non licet? Et ait illis: Numquam legistis,
quid fecerit David, quando necessitatem habuit,
et esuriit ipse, et qui cum eo erant? quomodo introivit
in domum Dei sub Abiathar principe sacerdotum,
et panes propositionis manducavit, quos non licebat
manducare, nisi sacerdotibus, et dedit eis qui cum
eo erant? [XXV, 2.] Et dicebat eis: Sabbatum propter
hominem factum est, et non homo propter sabbatum.
Itaque dominus est Filius hominis, etiam
sabbati.</p>
<p>[ <hi>Cap.</hi> III.] Et introivit iterum in synagogam: et
erat ibi homo habens manum aridam. Et observabant
eum, si sabbatis curaret, ut accusarent illum.
<pb n="0586C"/>
Et ait homini habenti manum aridam: Surge in
medium. Et dicit eis: Licet sabbatis benefacere, an
male? animam salvam facere, an perdere? At illi
tacebant. Et circumscipiciens eos cum ira, contristatus
super caecitate cordis eorum, dicit homini: Extende
manum tuam. Et extendit, et restituta est manus
illi. [XXVI, 4.] Exeuntes autem pharisaei, statim cum
Herodianis consilium faciebant adversus eum, quomodo
eum perderent. [XXVII, 1.] Jesus autem cum
discipulis suis secessit ad mare: et multa turba a
Galilaea et Judaea secuta est eum, et ab Jerosolymis,
et ab Idumaea, et trans Jordanem: et qui circa Tyrum
et Sidonem, multitudo magna, audientes quae
faciebat, venerunt ad eum. Et dixit discipulis suis,
ut navicula sibi deserviret propter turbam, ne comprimerent
<pb n="0586D"/>
eum. Multos enim sanabat, ita ut irruerent
in eum, ut illum tangerent quotquot habebant
plagas. [XXVIII, 8.] Et spiritus immundi, cum illum
videbant, procidebant ei: et clamabant dicentes:
Tu es Filius Dei. Et vehementer comminabatur eis,
ne manifestarent illum. [XXIX, 2.] Et ascendens
in montem vocavit ad se quos voluit ipse, et venerunt
ad eum. Et fecit, ut essent duodecim cum illo:
et ut mitteret eos praedicare. Et dedit illis potestatem
curandi infirmitates, et ejiciendi daemonia.
[XXX, 2.] Et imposuit Simoni nomen Petrus: et Jacobum
<pb n="0587A"/>
Zebedaei, et Joannem fratrem Jacobi, et imposuit
eis nomina Boanerges, quod est, Filii tonitrui:
et Andream, et Philippum, et Bartholomaeum,
et Matthaeum, et Thomam, et Jacobum Alphaei, et
Thaddaeum, et Simonem Chananaeum, et Judam Iscariotem
[ <hi>Al.</hi> Scarioth], qui et tradidit illum. [XXXI,
10.] Et veniunt ad domum: et convenit iterum turba,
ita ut non possent neque panem manducare. Et
cum audissent sui, exierunt tenere eum: dicebant
enim: Quoniam in furorem versus est. [XXXII, 2.]
Et scribae, qui ab Jerosolymis descenderant, dicebant:
Quoniam Beelzebub habet, et quia in principe
daemoniorum ejicit daemonia. [XXXIII, 2.] Et convocatis
eis, in parabolis dicebat illis: Quomodo potest
Satanas Satanam ejicere? Et si regnum in se dividatur,
<pb n="0587B"/>
non potest regnum illud stare. Et si domus super
semetipsam dispertiatur, non potest [ <hi>Al.</hi> poterit]
domus illa stare. Et si Satanas consurrexerit in semetipsum,
dispertitus est, et non poterit stare, sed
finem habet. Nemo potest vasa fortis ingressus in
domum diripere, nisi prius fortem alliget, et tunc
domum ejus diripiet. [XXXIV, 2.] Amen dico vobis,
quoniam omnia dimittentur filiis hominum peccata
et blasphemiae, quibus blasphemaverint: qui autem
blasphemaverit in Spiritum sanctum, non habebit
[ <hi>Al.</hi> habet] remissionem in aeternum, sed reus erit
aeterni delicti. Quoniam dicebant: Spiritum immundum
habet. [XXXV, 2.] Et veniunt mater ejus et fratres:
et foris stantes miserunt ad eum vocantes
eum, et sedebat circa eum turba: et dicunt ei: Ecce
<pb n="0587C"/>
mater tua et fratres tui foris quaerunt te. Et respondens
eis, ait: Quae est mater mea, et fratres mei?
Et circumspiciens eos, qui in circuitu ejus sedebant,
ait: Ecce mater mea, et fratres mei. Qui enim fecerit
voluntatem Dei, hic frater meus, et soror mea,
et mater est.</p>
<p>[ <hi>Cap.</hi> IV. XXXVI, 2.] Et iterum coepit docere ad
mare: et congregata est ad eum turba multa, ita ut
navim ascendens sederet in mari, et omnis turba circa
mare super terram erat: et docebat eos in parabolis
multa, et dicebat illis in doctrina sua: Audite:
ecce exiit seminans ad seminandum. Et dum seminat,
aliud cecidit circa viam, et venerunt volucres
 coeli, et comederunt illud. Aliud vero cecidit super
petrosa, ubi non habuit terram multam: et statim
<pb n="0587D"/>
exortum est, quoniam non habebat altitudinem terrae:
et quando exortus est sol, exaestuavit: et eo
quod non habebat radicem, exaruit. Et aliud cecidit
in spinas: et ascenderunt spinae, et suffocaverunt
illud, et fructum non dedit. Et aliud cecidit in
terram bonam: et dabat fructum ascendentem, et
crescentem; et afferebat unum triginta, unum sexaginta,
et unum centum. Et dicebat: Qui habet aures
audiendi, audiat. Et cum esset singularis, interrogaverunt
<pb n="0588A"/>
eum hi, qui cum eo erant duodecim, parabolam
[ <hi>Al.</hi> parabolas]. Et dicebat eis: Vobis datum
est nosse mysterium regni Dei: [XXXVII, 1.] illis
autem, qui foris sunt, in parabolis omnia fiunt, ut
videntes videant, et non videant, et audientes audiant,
et non intelligant: nequando convertantur, et
dimittantur eis peccata. Et ait illis: Nescitis parabolam
hanc? et quomodo omnes parabolas cognoscetis?
[XXXVIII, 2.] Qui seminat, verbum seminat.
Hi autem sunt, qui circa viam, ubi seminatur
verbum, et cum audierint, confestim venit Satanas,
et aufert verbum, quod seminatum est in cordibus
eorum. Et hi sunt similiter, qui super petrosa seminantur:
qui cum audierint verbum, statim cum gaudio
accipiunt illud: et non habent radicem in se, sed
<pb n="0588B"/>
temporales sunt: deinde orta tribulatione et persecutione
propter verbum, confestim scandalizantur.
Et alii sunt qui in spinis seminantur: hi sunt qui
verbum audiunt, et aerumnae saeculi, et deceptio divitiarum,
et circa reliqua concupiscentiae introeuntes
suffocant verbum, et sine fructu efficitur. Et hi
sunt, qui super terram bonam seminati sunt, qui
audiunt verbum, et suscipiunt et fructificant, unum
triginta, unum sexaginta, et unum centum. [XXXIX, 2.]
Et dicebat illis: Numquid venit lucerna, ut sub modio
ponatur, aut sub lecto? nonne ut super candelabrum
ponatur? [XL, 2.] Non est enim aliquid absconditum,
quod non manifestetur: nec factum est
occultum, sed ut in palam veniat. Si quis habet aures
audiendi, audiat. [XLI, 2.] Et dicebat illis: Videte
<pb n="0588C"/>
quid audiatis. In qua mensura mensi fueritis, remetietur
vobis, et adjicietur vobis. [XLII, 2.] Qui enim
habet dabitur illi: et qui non habet, etiam quod habet,
auferetur ab eo. [XLIII, 10.] Et dicebat: Sic est
regnum Dei, quemadmodum si homo jaciat sementem
in terram, et dormiat, et exsurgat nocte et die,
et semen germinet, et increscat, dum nescit ille.
Ultro enim terra fructificat, primum herbam, deinde
spicam, deinde plenum frumentum in spica. Et
cum produxerit fructus, statim mittit falcem, quoniam
adest messis. [XLIV, 2.] Et dicebat: Cui assimilabimus
regnum Dei? aut cui parabolae comparabimus
illud? Sicut granum sinapis, quod cum
seminatum fuerit in terra, minus est omnibus seminibus,
quae sunt in terra: et cum seminatum fuerit,
<pb n="0588D"/>
ascendit, et fit majus omnibus oleribus, et facit ramos
magnos, ita ut possint sub umbra ejus aves coeli habitare.
[XLV, 6.] Et talibus multis parabolis loquebatur
eis verbum, prout poterant audire: Sine parabola
autem non loquebatur eis: [XLVI, 10.] seorsum
autem discipulis suis disserebat omnia. [XLVII, 2.] Et
ait illis in illa die, cum sero esset factum: Transeamus
contra. Et dimittentes turbam, assumunt eum
ita ut erat in navi, et aliae naves erant cum illo. Et
<pb n="0589A"/>
facta est procella magna venti, et fluctus mittebat in
navim, ita ut impleretur navis. Et erat ipse in puppi
super cervical dormiens: et excitant eum, et dicunt
illi: Magister, non ad te pertinet, quia perimus? Et
exsurgens comminatus est vento, et dixit mari:
Tace, obmutesce. Et cessavit ventus: et facta est
tranquillitas magna. Et ait illis: Quid timidi estis?
necdum habetis fidem? Et timuerunt timore magno,
et dicebant ad alterutrum: Quis, putas, est iste, quia
et ventus et mare obediunt ei?</p>
<p>[ <hi>Cap.</hi> V.] Et venerunt trans fretum maris in regionem
Gerasenorum. Et exeunti ei de navi, statim
occurrit de monumentis homo in spiritu immundo,
qui domicilium habebat in monumentis, et neque
catenis jam quisquam poterat eum ligare: quoniam
<pb n="0589B"/>
saepe compedibus et catenis vinctus, dirupisset catenas,
et compedes comminuisset, et nemo poterat
eum domare. Et semper die ac nocte in monumentis
et in montibus erat, clamans, et concidens se
lapidibus. Videns autem Jesum a longe, cucurrit et
adoravit eum: et clamans voce magna dixit: Quid
mihi, et tibi, Jesu, Fili Dei altissimi? adjuro te per
Deum, ne me torqueas. Dicebat enim illi: Exi, spiritus
immunde, ab homine. Et interrogabat eum:
Quod tibi nomen est? Et dicit ei: Legio mihi nomen
est, quia multi sumus. Et deprecabatur eum multum,
ne se expelleret extra regionem. Erat autem ibi
circa montem grex porcorum magnus, pascens. Et
deprecabantur eum spiritus, dicentes: Mitte nos in
porcos, ut in eos introeamus. Et concessit eis statim
<pb n="0589C"/>
Jesus. Et exeuntes spiritus immundi introierunt in
porcos: et magno impetu grex praecipitatus est in
mare ad duo millia, et suffocati sunt in mari. Qui
autem pascebant eos, fugerunt, et nuntiaverunt in
civitatem, et in agros. Et egressi sunt videre quid
esset factum [ <hi>Al.</hi> facti]: et veniunt ad Jesum: et
vident illum, qui a daemonio vexabatur, sedentem,
vestitum, et sanae mentis, et timuerunt. Et narraverunt
illis, qui viderant, qualiter factum esset ei, qui
daemonium habuerat, et de porcis. Et rogare coeperunt
eum, ut discederet de finibus eorum [XLVIII, 8.]
Cumque ascenderet navim, coepit illum deprecari,
qui a daemonio vexatus fuerat, ut esset cum illo: et
non admisit eum, sed ait illi: Vade in domum tuam
ad tuos, et annuntia illis quanta tibi Dominus fecerit,
<pb n="0589D"/>
et misertus sit tui. Et abiit, et coepit praedicare
in Decapoli, quanta sibi fecisset Jesus: et omnes
mirabantur. [XLIX, 2.] Et cum transcendisset Jesus
in navi rursum trans fretum, convenit turba multa
ad eum, et erat circa mare. Et venit quidam de archisynagogis
nomine Jairus: et videns eum, procidit
ad pedes ejus, et deprecabatur eum multum,
dicens: Quoniam filia mea in extremis est, veni,
impone manum super eam, ut salva sit, et vivat. Et
abiit cum illo, et sequebatur eum turba multa, et
comprimebant eum. Et mulier, quae erat in profluvio
sanguinis annis duodecim, et fuerat multa perpessa
<pb n="0590A"/>
a compluribus medicis: et erogaverat omnia
sua, nec quidquam profecerat, sed magis deterius
habebat: cum audisset de Jesu, venit in turba retro,
et tetigit vestimentum ejus: dicebat enim:
Quia, si vel vestimentum ejus tetigero, salva ero. Et
confestim siccatus est fons sanguinis ejus: et sensit
corpore, quia sanata esset a plaga. Et statim Jesus in
semetipso cognoscens virtutem, quae exierat de illo,
conversus ad turbam, aiebat: Quis tetigit vestimenta
mea? Et dicebant ei discipuli sui: Vides turbam
comprimentem te, et dicis: Quis me tetigit? Et
circumspiciebat videre eam quae hoc fecerat. Mulier
vero timens, et tremens, sciens quod factum esset
in se, venit, et procidit ante eum, et dixit ei omnem
veritatem. Ille autem dixit ei: Filia, fides tua te salvam
<pb n="0590B"/>
fecit: vade in pace, et esto sana a plaga tua.
Adhuc eo loquente, veniunt ab archisynagogo, dicentes:
Quia filia tua mortua est; quid ultra vexas magistrum?
Jesus autem audito verbo, quod dicebatur,
ait archisynagogo: Noli timere, tantummodo crede:
Et non admisit quemquam se sequi, nisi Petrum, et
Jacobum, et Joannem fratrem Jacobi. Et veniunt in
domum archisynagogi, et videt tumultum, et flentes,
et ejulantes multum. Et ingressus, ait illis: Quid
turbamini, et ploratis? puella non est mortua, sed
dormit. Et irridebant eum. Ipse vero, ejectis omnibus,
assumit patrem et matrem puellae, et qui secum
erant, et ingreditur ubi puella erat jacens. Et tenens
manum puellae, ait illi: Talitha cumi, quod est interpretatum:
Puella (tibi dico), surge. Et confestim
<pb n="0590C"/>
surrexit puella, et ambulabat: erat autem annorum
duodecim: et obstupuerunt stupore magno. Et
praecepit illis vehementer, ut nemo id sciret: et
dixit dari illi manducare.</p>
<p>[ <hi>Cap.</hi> VI. L, 1.] Et egressus inde, abiit in patriam
suam: et sequebantur eum discipuli sui: et facto
sabbato coepit in synagoga docere: et multi audientes
admirabantur in doctrina ejus, dicentes: Unde huic
haec omnia? et quae est sapientia, quae data est illi, et
virtutes tales, quae per manus ejus efficiuntur? Nonne
hic est faber, filius Mariae, frater Jacobi, et Joseph,
et Judae, et Simonis? nonne et sorores ejus hic nobiscum
sunt? Et scandalizabantur in illo. [LI, 1.]
Et dicebat illis Jesus: Quia non est Propheta sine
honore nisi in patria sua, et in domo sua, et in cognatione
<pb n="0590D"/>
sua. Et non poterat ibi virtutem ullam facere,
nisi paucos infirmos impositis manibus curavit. Et
mirabatur propter incredulitatem eorum, [LII, 2.] et
circuibat castella in circuitu docens. [LIII, 2.] Et vocavit
duodecim: et coepit eos mittere binos, et dabat
illis potestatem spirituum immundorum. Et praecepit
eis ne quid tollerent in via, nisi virgam tantum, non
peram, non panem, neque in zona aes, sed calceatos
sandaliis, et ne induerentur duabus tunicis. [LIV, 2.]
Et dicebat eis: Quocumque introieritis in domum,
illic manete donec exeatis inde: [LV, 2.] et quicumque
non receperint vos, nec audierint vos, exeuntes
<pb n="0591A"/>
inde, excutite pulverem de pedibus vestris in testimonium
illis. [LVI, 8.] Et exeuntes praedicabant, ut
poenitentiam agerent: et daemonia multa ejiciebant,
et ungebant oleo multos aegros, et sanabant. [LVII, 2.]
Et audivit rex Herodes (manifestum enim factum est
nomen ejus) et dicebat: Quia Joannes Baptista resurrexit
a mortuis: et propterea virtutes operantur in
illo. Alii autem dicebant: Quia Elias est. Alii vero
dicebant: Quia Propheta est, quasi unus ex Prophetis.
[LVIII, 10.] Quo audito Herodes ait: Quem ego
decollavi Joannem, hic a mortuis resurrexit. [LIX, 2.]
Ipse enim Herodes misit, ac tenuit Joannem, et vinxit
eum in carcere, propter Herodiadem uxorem Philippi
fratris sui, quia duxerat eam. Dicebat enim Joannes
Herodi: Non licet tibi habere uxorem fratris
<pb n="0591B"/>
tui. Herodias autem insidiabatur illi: et volebat occidere
eum, nec poterat. Herodes enim metuebat
Joannem, sciens eum virum justum et sanctum: et
custodiebat eum, et audito eo multa faciebat, et libenter
eum audiebat. [LX, 6.] Et cum dies opportunus
accidisset, Herodes natalis sui coenam fecit principibus,
et tribunis, et primis Galilaeae. Cumque introisset
filia ipsius Herodiadis, et saltasset, et placuisset
Herodi, simulque recumbentibus; rex ait
puellae: Pete a me quod vis, et dabo tibi: et
juravit illi: Quia quidquid petieris dabo tibi, licet
dimidium regni mei. Quae cum exisset, dixit matri
suae: Quid petam? At illa dixit: Caput Joannis
Baptistae. Cumque introisset statim cum festinatione
ad regem, petivit dicens: Volo, ut protinus des mihi
<pb n="0591C"/>
in disco caput Joannis Baptistae. Et contristatus est
rex: propter jusjurandum, et propter simul discumbentes,
noluit eam contristare: sed misso spiculatore,
praecepit afferri caput ejus in disco. Et decollavit
eum in carcere, et attulit caput ejus in disco:
et dedit illud puellae, et puella dedit matri suae. Quo
audito, discipuli ejus venerunt, et tulerunt corpus
ejus: et posuerunt illud in monumento. [LXI, 8.] Et
convenientes Apostoli ad Jesum, renuntiaverunt ei
omnia, quae egerant, et docuerant. [LXII, 10.] Et ait
illis: Venite seorsum in desertum locum, et requiescite
pusillum. Erant enim qui veniebant et redibant
multi: et nec spatium manducandi habebant. [LXIII, 6.]
Et ascendentes in navim, abierunt in desertum
locum seorsum. Et viderunt eos abeuntes, et cognoverunt
<pb n="0591D"/>
multi: et pedestres de omnibus civitatibus
concurrerunt illuc, et praevenerunt eos. Et exiens
vidit turbam multam Jesus: et misertus est super eos,
qui erant sicut oves non habentes pastorem, et coepit
illos docere multa. [LXIV, 1.] Et cum jam hora
multa fieret: accesserunt discipuli ejus, dicentes:
Desertus est locus hic, et jam hora praeteriit: dimitte
illos, ut euntes in proximas villas et vicos, emant
sibi cibos, quos manducent. Et respondens, ait illis:
Date illis vos manducare. Et dixerunt ei: Euntes
emamus ducentis denariis panes, et dabimus illis
manducare. Et dicit eis: Quot panes habetis? ite,
et videte. Et cum cognovissent, dicunt: Quinque et
duos pisces. Et praecepit illis, ut accumbere facerent
<pb n="0592A"/>
omnes secundum contubernia super viride fenum.
Et discubuerunt in partes, per centenos et quinquagenos.
Et acceptis quinque panibus, et duobus piscibus,
intuens in coelum, benedixit, et fregit panes,
et dedit discipulis suis: ut ponerent ante eos: et
duos pisces divisit omnibus. Et manducaverunt omnes,
et saturati sunt. Et sustulerunt reliquias fragmentorum
duodecim cophinos plenos, et de piscibus.
Erant autem qui manducaverunt quique millia
virorum. [LXV, 6.] Et statim coegit discipulos
suos ascendere navim, ut praecederent eum trans fretum
ad Bethsaidam, dum ipse dimitteret populum.
[LXVI, 2.] Et cum dimisisset eos, abiit in montem
orare. [LXVII, 4.] Et cum sero esset, erat navis in
medio mari, et ipse solus in terra. Et videns eos laborantes
<pb n="0592B"/>
in remigando (erat enim ventus contrarius
eis), et circa quartam vigiliam noctis venit ad eos
ambulans supra mare: et volebat praeterire eos. At
illi ut viderunt ambulantem supra mare, putaverunt
phantasma esse, et exclamaverunt. Omnes enim viderunt
eum, et conturbati sunt. Et statim locutus
est cum eis, et dixit eis: Confidite, ego sum, nolite
timere. [LXVIII, 6.] Et ascendit ad illos in navim,
et cessavit ventus. Et plus magis intra se stupebant:
non enim intellexerunt de panibus, erat enim cor
eorum obcaecatum. [LXIX, 2.] Et cum transfretassent,
venerunt in terram Genesareth, et applicuerunt.
Cumque egressi essent de navi, continuo cognoverunt
eum: et percurrentes universam regionem illam,
coeperunt in grabatis eos, qui se male habebant,
<pb n="0592C"/>
circumferre, ubi audiebant eum esse. Et quocumque
introibat, in vicos vel in villas, aut civitates, in
plateis ponebant infirmos, et deprecabantur eum,
ut vel fimbriam vestimenti ejus tangerent: et quotquot
tangebant eum, salvi fiebant.</p>
<p>[ <hi>Cap.</hi> VII. LXX, 10.] Et conveniunt ad eum pharisaei,
et quidam de scribis venientes ab Jerosolymis.
Et cum vidisset quosdam ex discipulis ejus, communibus
manibus, id est non lotis, manducare panes,
vituperaverunt. Pharisaei enim, et omnes Judaei, nisi
crebro laverint manus, non manducant, tenentes traditionem
seniorum: et a foro nisi baptizentur, non
comedunt: et alia multa sunt, quae tradita sunt illis
servare, baptismata calicum, et urceorum, et aeramentorum,
et lectorum: [LXXI, 6.] et interrogabant
<pb n="0592D"/>
eum pharisaei, et scribae: Quare discipuli tui non
ambulant juxta traditionem seniorum, sed communibus
manibus manducant panem? At ille respondens,
dixit eis: Bene prophetavit Isaias de vobis hypocritis,
sicut scriptum est: Populus hic labiis me honorat,
cor autem eorum longe est a me. In vanum autem
me colunt, docentes doctrinas et praecepta hominum.
Relinquentes enim mandatum Dei, tenetis traditionem
hominum, baptismata urceorum, et calicum:
et alia similia his facitis multa. Et dicebat illis: Bene
irritum facitis praeceptum Dei, ut traditionem vestram
servetis. Moyses enim dixit: Honora patrem
tuum, et matrem tuam. Et: Qui maledixerit patri,
vel matri, morte moriatur. Vos autem dicitis: Si
<pb n="0593A"/>
dixerit homo patri aut matri: Corban (quod est donum)
quodcumque ex me, tibi profuerit: et ultra non
dimittitis eum quidquam facere patri suo, aut matri,
rescindentes verbum Dei per traditionem vestram,
quam tradidistis: et similia hujusmodi multa facitis.
Et advocans iterum turbam, dicebat illis: Audite
me omnes, et intelligite: Nihil est extra hominem introiens
in eum, quod possit eum coinquinare, sed quae
de homine procedunt, illa sunt quae communicant
hominem. Si quis habet aures audiendi, audiat.
[LXXIII, 6.] Et cum introissent in domum a turba,
interrogabant eum discipuli ejus parabolam. Et ait
illis: Sic et vos imprudentes estis? Non intelligitis,
quia omne extrinsecus introiens in hominem, non
potest eum communicare: quia non intrat in cor
<pb n="0593B"/>
ejus, sed in ventrem vadit, et in secessum exit,
purgans omnes escas? Dicebat autem, quoniam quae
de homine exeunt, illa communicant hominem. Abintus
enim de corde hominum malae cogitationes procedunt,
adulteria, fornicationes, homicidia, furta,
avaritiae, nequitiae, dolus, impudicitiae, oculus malus,
blasphemia, superbia, stultitia. Omnia haec mala
abintus procedunt, et communicant hominem. Et
inde surgens abiit in fines Tyri et Sidonis: et ingressus
domum, neminem voluit scire, et non potuit
latere. Mulier enim statim ut audivit de eo, cujus
filia habebat spiritum immundum, intravit et procidit
ad pedes ejus. Erat enim mulier gentilis, Syrophoenissa
genere. [LXXIII, 6.] Et rogabat eum, ut daemonium
ejiceret de filia ejus. Qui dixit illi: Sine
<pb n="0593C"/>
prius saturari filios: non est enim bonum sumere
panem filiorum, et mittere canibus. At illa respondit,
et dixit illi: Utique, Domine, nam et catelli comedunt
sub mensa de micis puerorum. Et ait illi:
Propter hunc sermonem vade, exiit daemonium a filia
tua. Et cum abiisset domum suam, invenit puellam
jacentem supra lectum; et daemonium exisse. [LXXIV,
10.] Et iterum exiens de finibus Tyri, venit per Sidonem
ad mare Galilaeae inter medios fines Decapoleos.
Et adducunt ei surdum et mutum, et deprecabantur
eum, ut imponat illi manum. Et apprehendens
eum de turba seorsum, misit digitos suos in
auriculas ejus: et exspuens, tetigit linguam ejus.
Et suspiciens in coelum, ingemuit, et ait illi: Ephpheta,
quod est, adaperire. Et statim apertae sunt
<pb n="0593D"/>
aures ejus, et solutum est vinculum linguae ejus, et
loquebatur recte. Et praecepit illis, ne cui dicerent.
[LXXV, 8.] Quanto autem eis praecipiebat, tanto magis
plus praedicabant: et eo amplius admirabantur,
dicentes: [LXXVI, 6.] Bene omnia fecit: et surdos fecit
audire, et mutos loqui.</p>
<p>[ <hi>Cap.</hi> VIII.] In diebus illis iterum cum turba
multa esset, nec haberent, quod manducarent, convocatis
discipulis, ait illis: Misereor super turbam:
quia ecce jam triduo sustinent me, nec habent quod
manducent: et si dimisero eos jejunos in domum
<pb n="0594A"/>
suam, deficient in via: quidam enim ex eis de longe
venerunt. Et responderunt ei discipuli sui: Unde
illos quis poterit hic saturare panibus in solitudine?
Et interrogavit eos: Quot panes habetis? Qui dixerunt:
Septem. Et praecepit turbae discumbere super
terram. Et accipiens septem panes, gratias agens
fregit, et dabat discipulis suis, ut apponerent, et apposuerunt
turbae. Et habebant pisciculos paucos: et
ipsos benedixit, et jussit apponi. Et manducaverunt,
et saturati sunt, et sustulerunt quod superaverat de
fragmentis, septem sportas. Erant autem qui manducaverant,
quasi quatuor millia: et dimisit eos.
Et statim ascendens navim cum discipulis suis, venit
in partes Dalmanutha. [LXXVII, 4.] Et exierunt pharisaei,
et coeperunt conquierere cum eo, quaerentes
<pb n="0594B"/>
ab illo signum de coelo, tentantes eum. [LXXVIII, 6.]
Et ingemiscens spiritu, ait: Quid generatio ista signum
quaerit? Amen dico vobis, si dabitur generationi
isti signum. Et dimittens eos ascendit iterum
navim, et abiit trans fretum. Et obliti sunt panes
sumere: et nisi unum panem non habebant secum
in navi. [LXXIX, 2.] Et praecipiebat eis, dicens: Videte,
et cavete a fermento Pharisaeorum, et fermento
Herodis. [LXXX, 6]. Et cogitabant ad alterutrum, dicentes:
Quia panes non habemus. Quo cognito, ait
illis Jesus: Quid cogitatis, quia panes non habetis?
nondum cognoscetis nec intelligitis? adhuc caecatum
habetis cor vestrum? oculos habentes non videtis?
et aures habentes non auditis? Nec recordamini,
quando quinque panes fregi in quinque millia: quot
<pb n="0594C"/>
cophinos fragmentorum plenos sustulistis? Dicunt
ei: Duodecim. Quando et septem panes in quatuor
millia; quot sportas fragmentorum tulistis? Et dicunt
ei: Septem. Et dicebat eis: Quomodo nondum
intelligitis? [LXXXI, 10.] Et veniunt Bethsaidam, et
adducunt ei caecum, et rogabant eum, ut illum tangeret.
Et apprehensa manu caeci, eduxit eum extra
vicum: et exspuens in oculos ejus, impositis manibus
suis, interrogavit eum si quid videret. Et aspiciens,
ait: Video homines velut arbores ambulantes.
Deinde iterum imposuit manus super oculos ejus:
et coepit videre, et restitutus est ita, ut clare videret
omnia. Et misit illum in domum suam, dicens: Vade
in domum tuam: et si in vicum introieris, nemini
dixeris. [LXXXII, 1.] Et egressus est Jesus, et discipuli
<pb n="0594D"/>
ejus, in castella Caesareae Philippi: et in via interrogabat
discipulos suos, dicens eis: Quem me dicunt
esse homines? Qui responderunt illi, dicentes:
Joannem Baptistam, alii Eliam, alii vero quasi unum
de Prophetis. Tunc dicit illis: Vos vero quem me
esse dicitis? Respondens Petrus, ait ei: Tu es
Christus. [LXXXIII, 2.] Et comminatus est eis, ne cui
dicerent de illo. Et coepit docere eos, quoniam oportet
Filium hominis pati multa, et reprobari a senioribus,
et a summis sacerdotibus, et scribis, et occidi,
et post tres dies resurgere. Et palam verbum loquebatur.
<pb n="0595A"/>
[LXXXIV, 6.] Et apprehendens eum Petrus, coepit
increpare eum. Qui conversus, et videns discipulos
suos, comminatus est Petro, dicens: Vade retro me,
Satana, quoniam non sapis quae Dei sunt, sed quae
sunt hominum [LXXXV, 2]. Et convocata turba cum
discipulis suis, dixit eis: Si quis vult me sequi, deneget
semetipsum: et tollat crucem suam, et sequatur
me. Qui enim voluerit animam suam salvam facere,
perdet eam: qui autem perdiderit animam
suam propter me et Evangelium, salvam faciet eam.
Quid enim proderit homini, si lucretur mundum totum,
et detrimentum animae suae faciat? Aut quid
dabit homo commutationis pro anima sua? [LXXXVI,
2.] Qui enim me confusus fuerit, et verba mea, in
generatione ista adultera et peccatrice: et filius hominis
<pb n="0595B"/>
confundetur eum, cum venerit in gloria Patris
sui cum angelis sanctis. [LXXXVII, 2.] Et dicebat
illis: Amen dico vobis, quia sunt quidam de hic
stantibus, qui non gustabunt mortem, donec videant
regnum Dei veniens in virtute.</p>
<p>[ <hi>Cap.</hi> IX.] Et post dies sex assumit Jesus Petrum,
et Jacobum, et Joannem: et ducit illos in
montem excelsum seorsum solos, et transfiguratus
est coram ipsis. Et vestimenta ejus facta sunt splendentia,
et candida nimis velut nix, qualia fullo non
potest super terram candida facere. Et apparuit illis
Elias cum Moyse: et erant loquentes cum Jesu. Et
respondens Petrus, ait Jesu: Rabbi, bonum est nos
hic esse: et faciamus tria tabernacula, tibi unum, et
Moysi unum, et Eliae unum. Non enim sciebat quid diceret:
<pb n="0595C"/>
erant enim timore exterriti. Et facta est nubes
obumbrans eos: et venit vox de nube, dicens: Hic
est Filius meus charissimus; audite illum. Et statim
circumspicientes, neminem amplius viderunt, nisi Jesum
tantum secum. Et descendentibus illis de monte,
praecepit illis ne cuiquam quae vidissent, narrarent:
nisi cum Filius hominis a mortuis resurrexerit.
[LXXXVIII, 10.] Et verbum continuerunt apud se, conquirentes
quid esset: Cum a mortuis resurrexerit.
[LXXXIX, 6.] Et interrogabant eum, dicentes, quid ergo
dicunt pharisaei et scribae; quia Eliam oportet venire
primum? Qui respondens, ait illis: Elias, cum venerit
primo, restituet omnia: et quomodo scriptum
est in Filium hominis, ut multa patiatur, et contemnatur.
Sed dico vobis quia et Elias venit (et fecerunt
<pb n="0595D"/>
illi quaecumque voluerunt), sicut scriptum est
de eo. [XC, 10.] Et veniens ad discipulos suos, vidit
turbam magnam circa eos, et scribas conquirentes
cum illis. Et confestim omnis populus videns Jesum,
stupefactus est, et expaverunt, et accurrentes salutabant
eum. Et interrogavit eos: Quid inter vos conquiritis?
[XCI, 2.] Et respondens unus de turba, dixit:
Magister, attuli filium meum ad te habentem spiritum
mutum: qui ubicumque eum apprehenderit,
allidit illum, et spumat, et stridet dentibus, et arescit:
et dixi discipulis tuis, ut ejicerent illum, et
non potuerunt. Qui respondens eis, dixit: O generatio
<pb n="0596A"/>
incredula, quamdiu apud vos ero? quamdiu vos
patiar? afferte illum ad me. Et attulerunt eum. Et
cum vidisset eum, statim spiritus conturbavit illum:
et elisus in terram, volutabatur spumans. Et interrogavit
patrem ejus: Quantum temporis est, ex quo ei
hoc accidit? At ille ait: Ab infantia: et frequenter
eum in ignem, et in aquas misit, ut eum perderet. Sed
si quid potes, adjuva nos misertus nostri. Jesus autem
ait illi: Si potes credere, omnia possibilia sunt
credenti. Et continuo exclamans pater pueri, cum
lacrymis aiebat: Credo, Domine, adjuva incredulitatem
meam. Et cum videret Jesus concurrentem
turbam, comminatus est spiritui immundo, dicens
illi; Surde et mute spiritus, ego praecipio tibi, exi ab
eo: et amplius ne introeas in eum. Et exclamans,
<pb n="0596B"/>
et multum discerpens eum, exiit ab eo, et factus est
sicut mortuus, ita ut multi dicerent: Quia mortuus
est. Jesus autem tenens manum ejus, elevavit eum,
et surrexit. [XCII, 10.] Et cum introisset in domum,
discipuli ejus secreto interrogabant eum: Quare nos
non potuimus ejicere eum? Et dixit illis: Hoc genus
in nullo potest exire, nisi in oratione, et jejunio.
[XCIII, 2.] Et inde profecti praetergrediebantur Galilaeam:
nec volebat quemquam scire. Docebat autem
discipulos suos, et dicebat illis: Quoniam Filius hominis
tradetur in manus hominum, et occident eum,
et occisus tertia die resurget. At illi ignorabant verbum:
et timebant interrogare eum. [XCIV, 10.] Et
venerunt Capharnaum. Qui cum domi essent, interrogabat
eos: Quid in via tractabatis? [XCV, 2.] At illi
<pb n="0596C"/>
tacebant, siquidem in via inter se disputaverant, quis
eorum major esset. Et residens vocavit duodecim;
et ait illis: Si quis vult primus esse, erit omnium novissimus,
et omnium minister. Et accipiens puerum,
statuit eum in medio eorum: quem cum complexus
esset, ait illis: Quisque unum ex hujusmodi
pueris receperit in nomine meo, me recepit: [XCVI,
1.] Et quicumque me susceperit, non me suscipit,
sed eum, qui misit me. [XCVII, 8.] Respondit illi
Joannes, dicens: Magister, vidimus quemdam, in
nomine tuo ejicientem daemonia, qui non sequitur
nos, et prohibuimus eum. Jesus autem ait: Nolite
prohibere eum. Nemo est enim qui faciat virtutem
in nomine meo, et possit cito male loqui de me.
Qui enim non est adversum vos, pro vobis est.
<pb n="0596D"/>
[XCVIII, 6.] Quisquis enim potum dederit vobis calicem
aquae in nomine meo, quia Christi estis: Amen
dico vobis, non perdet mercedem suam. [XCIX, 2.]
Et quisquis scandalizaverit unum ex his pusillis
credentibus in me: bonum est ei magis si circumdaretur
mola asinaria collo ejus, et in mare mitteretur.
[C, 6.] Et si scandalizaverit te manus tua, abscinde
illam: bonum est tibi debilem introire in vitam,
quam duas manus habentem ire in gehennam, in
ignem inexstinguibilem. [CI, 10.] Ubi vermis eorum
non moritur, et ignis non exstinguitur. Et si
pes tuus te scandalizat, amputa illum: bonum est
<pb n="0597A"/>
tibi claudum introire in vitam aeternam, quam duos
pedes habentem mitti in gehennam ignis inexstinguibilis:
ubi vermis eorum non moritur, et ignis
non exstinguitur. Quod si oculus tuus scandalizat
te, ejice eum: bonum est tibi luscum introire in
regnum Dei, quam duos oculos habentem mitti in
gehennam ignis: ubi vermis eorum non moritur, et
ignis non exstinguitur. Omnis enim igne salietur, et
omnis victima sale salietur. [CII, 2.] Bonum est
sal; quod si sal insulsum fuerit, in quo illud condietis?
Habete in vobis sal, et pacem habete inter
vos.</p>
<p>[ <hi>Cap.</hi> X. CIII, 6.] Et inde exsurgens venit in fines
Judaeae ultra Jordanem: et conveniunt iterum turbae
ad eum: et sicut consueverat, iterum docebat
<pb n="0597B"/>
illos. Et accedentes pharisaei interrogabant: Si licet
viro uxorem dimittere: tentantes eum. At ille
respondens, dixit eis: Quid vobis praecepit Moyses?
Qui dixerunt: Moyses permisit libellum repudii scribere
et dimittere. Quibus respondens Jesus, alt:
Ad duritiam cordis vestri scripsit vobis praeceptum
istud. Ab initio autem creaturae, masculum et femimam
fecit eos Deus. Propter hoc relinquet homo patrem
suum et matrem, et adhaerebit ad uxorem
suam: et erunt duo in carne una. Itaque jam non
sunt duo, sed una caro. Quod ergo Deus conjunxit,
homo non separet. [CIV, 10.] Et in domo iterum discipuli
ejus de eodem interrogaverunt eum. [CV, 2.]
Et ait illis: Quicumque dimiserit uxorem suam, et
aliam duxerit, adulterium committit super eam. Et
<pb n="0597C"/>
si uxor dimiserit virum suum, et alii nupserit, moechatur.
[CVI, 2.] Et offerebant illi parvulos, ut tangeret
illos. Discipuli autem comminabantur offerentibus.
Quos cum videret Jesus, indigne tulit, et ait
illis: Sinite parvulos venire ad me, et ne prohibueritis
eos: talium enim est regnum Dei. Amen dico
vobis: Quisquis non receperit regnum Dei velut
parvulus, non intrabit in illud. Et complexans eos,
et imponens manus super illos, benedicebat eos.
[CVII, 2.] Et cum egressus esset in viam, procurrens
quidam genu flexo ante eum, rogabat eum: Magister
bone, quid faciam, ut vitam aeternam percipiam?
Jesus autem dixit ei: Quid me dicis bonum? Nemo
bonus, nisi unus Deus. Praecepta nosti: Ne adulteres,
Ne occidas, Ne fureris, Ne falsum testimonium
<pb n="0597D"/>
dixeris, Ne fraudem feceris, Honora patrem tuum et
matrem. At ille respondens, ait illi: Magister, haec
omnia observavi a juventute mea. [CVIII, 2.] Jesus
autem intuitus eum, dilexit eum, et dixit ei: Unum
tibi deest: vade, quaecumque habes, vende, et da
pauperibus, et habebis thesaurum in coelo: et veni,
sequere me. [CIX, 2.] Qui contristatus in verbo, abiit
moerens: erat enim habens multas possessiones. Et
circumspiciens Jesus, ait discipulis suis: Quam difficile
qui pecunias habent, in regnum Dei introibunt!
Discipuli autem obstupescebant in verbis ejus. At
<pb n="0598A"/>
Jesus rursus respondens ait illis: Filioli, quam difficile
est, confidentes in pecuniis, in regnum Dei introire!
Facilius est camelum per foramen acus transire,
quam divitem intrare in regnum Dei. Qui magis
admirabantur, dicentes ad semetipsos: Et quis
potest salvus fieri? Et intuens illos Jesus, ait: Apud
homines impossibile est, sed non apud Deum: omnia
enim possibilia sunt apud Deum. Et coepit ei Petrus
dicere: Ecce nos dimisimus omnia, et secuti sumus
te. [CX, 2.] Respondens Jesus, ait: Amen dico vobis:
Nemo est, qui reliquerit domum, aut fratres,
aut sorores, aut patrem, aut matrem, aut filios, aut
agros, propter me, et propter Evangelium, qui non
accipiat centies tantum nunc in tempore hoc, domos,
et fratres, et sorores, et matres, et filios, et
<pb n="0598B"/>
agros, cum persecutionibus, et in saeculo futuro vitam
aeternam. [CXI, 2.] Multi autem erunt primi novissimi,
et novissimi primi. [CXII, 2.] Erant autem
in via ascendentes Jerosolymam: et praecedebat illos
Jesus, et stupebant: et sequentes timebant. Et
assumens iterum duodecim, coepit illis dicere quae
essent ei eventura: Quia ecce ascendimus Jerosolymam,
et Filius hominis tradetur principibus sacerdotum,
et scribis, et senioribus, et damnabunt eum
morte, et tradent eum gentibus: et illudent ei, et
conspuent eum, et flagellabunt eum, et interficient
eum: et tertia die resurget. [CXIII, 6.] Et accedunt
ad eum Jacobus et Joannes filii Zebedaei, dicentes:
Magister, volumus, ut quodcumque petierimus, facias
nobis. At ille dixit eis: Quid vultis, ut faciam
<pb n="0598C"/>
vobis? Et dixerunt: Da nobis, ut unus ad dexteram
tuam, et alius ad sinistram tuam, sedeamus in gloria
tua. Jesus autem ait eis: Nescitis quid petatis:
potestis bibere calicem, quem ego bibo: aut baptismo,
quo ego baptizor, baptizari? At illi dixerunt
ei: Possumus. Jesus autem ait eis: Calicem quidem,
quem ego bibo, bibetis; et baptismo, quo ego baptizor,
baptizabimini: sedere autem ad dextram meam,
vel ad sinistram, non est meum dare vobis, sed quibus
paratum est. [CXIV, 2.] Et audientes decem, coeperunt
indignari de Jacobo et Joanne. Jesus autem
vocans eos, ait illis: Scitis quia hi, qui videntur
principari gentibus, dominantur eis: et principes
eorum potestatem habent ipsorum. Non ita est autem
in vobis, sed quicumque voluerit fieri major,
<pb n="0598D"/>
erit vester minister: et quicumque voluerit in vobis
primus esse, erit omnium servus. [CXV, 4.] Nam et
filius hominis non venit, ut ministraretur ei, sed ut
ministraret, et daret animam suam redemptionem
pro multis. [CXVI, 2.] Et veniunt Jericho, et proficiscens
eo de Jericho, et discipuli ejus, et plurima
multitudine, filius Timaei Bartimaeus caecus, sedebat
juxta viam mendicans. Qui cum audisset quia Jesus
Nazaraenus est, coepit clamare, et dicere: Jesu, fili
David, miserere mei. Et comminabantur ei multi, ut
taceret. At ille multo magis clamabat: Fili David,
<pb n="0599A"/>
miserere mei. Et stans Jesus praecepit illum vocari.
Et vocant caecum dicentes ei: Animaequior esto:
surge, vocat te. Qui projecto vestimento suo exsiliens,
venit ad eum. Et respondens Jesus dixit illi:
Quid tibi vis faciam? Caecus autem dixit ei: Rabboni,
ut videam. Jesus autem ait illi: Vade, fides tua
te salvum fecit. Et confestim vidit, et sequebatur
eum in via.</p>
<p>[ <hi>Cap.</hi> XI. CXVII, 2.] Et cum appropinquarent Jerosolymae
et Bethaniae ad montem Olivarum, mittit
duos ex discipulis suis, et ait illis: Ite in castellum,
quod contra vos est, et statim introeuntes illuc,
invenietis pullum ligatum, super quem nemo
adhuc hominum sedit: solvite illum, et adducite.
Et si quis vobis dixerit: Quid facitis? dicite, quia
<pb n="0599B"/>
Domino necessarius est: et continuo illum dimittet
huc. [CXVIII, 2.] Et abeuntes invenerunt pullum ligatum
ante januam foris in bivio: et solvunt eum.
Et quidam de illic stantibus dicebant illis: Quid facitis
solventes pullum? Qui dixerunt eis sicut praeceperat
illis Jesus, et dimiserunt eis. Et duxerunt pullum
ad Jesum: et imponunt illi vestimenta sua, et
sedit super eum. Multi autem vestimenta sua straverunt
in via: alii autem frondes caedebant de arboribus,
et sternebant in via. [CXIX, 1.] Et qui praeibant,
et qui sequebantur, clamabant, dicentes: Hosanna:
Benedictus qui venit in nomine Domini. Benedictum
quod venit regnum patris nostri David: Hosanna in
excelsis. [CXX, 6.] Et introivit Jerosolymam in templum:
et circumspectis omnibus, cum jam vespera
<pb n="0599C"/>
esset hora, exiit in Bethaniam cum duodecim. Et
alia die cum exirent a Bethania, esuriit. Cumque
vidisset a longe ficum habentem folia, venit si quid
forte inveniret in ea. Et cum venisset ad eam, nihil
invenit praeter folia: non enim erat tempus ficorum.
Et respondens dixit ei: Jam non amplius in aeternum
ex te fructum quisquam manducet. Et audiebant
discipuli ejus. [CXXI, 1.] Et venit Jerosolymam,
Et cum introisset in templum, coepit ejicere vendentes,
et ementes in templo: et mensas numulariorum
et cathedras vendentium columbas evertit.
Et non sinebat, ut quisquam transferret vas per templum:
et docebat, dicens eis: Nonne scriptum est:
Quia domus mea, domus orationis vocabitur omnibus
gentibus? Vos autem fecistis eam speluncam latronum.
<pb n="0599D"/>
[CXXII, 1.] Quo audito, principes sacerdotum
et scribae quaerebant quomodo eum perderent:
timebant enim eum, quoniam universa turba admirabatur
super doctrina ejus. [CXXIII, 10.] Et cum
vespera facta esset, egrediebatur de civitate. Et cum
mane transirent, viderunt ficum aridam factam a radicibus.
[CXXIV, 6.] Et recordatus Petrus, dixit ei:
Rabbi, ecce ficus, cui maledixisti, aruit. Et respondens
Jesus ait illis: Habete fidem Dei. Amen dico
vobis, quia quicumque dixerit huic monti: Tollere,
et mittere in mare; et non haesitaverit in corde suo,
sed crediderit quia quodcumque dixerit, fiat; fiet ei.
<pb n="0600A"/>
[CXXV, 4.] Propterea dico vobis, omnia quaecumque
orantes petitis, credite quia accipietis, et evenient
vobis. [CXXVI, 6.] Et cum stabitis ad orandum, dimittite
si quid habetis adversus aliquem: ut et Pater
vester qui in coelis est, dimittat vobis peccata
vestra. Quod si vos non dimiseritis: nec Pater vester,
qui in coelis est, dimittet vobis peccata vestra.
[CXXVII, 2.] Et veniunt rursus Jerosolymam. Et cum
ambularet in templo, accedunt ad eum summi sacerdotes,
et scribae, et seniores: et dicunt ei: in qua
potestate haec facis? et quis dedit tibi hanc potestatem,
ut ista facias? Jesus autem respondens, ait illis:
Interrogabo vos et ego unum verbum, et respondete
mihi: et dicam vobis in qua potestate haec
faciam. Baptismus Joannis, de coelo erat, an ex hominibus?
<pb n="0600B"/>
Respondete mihi. At illi cogitabant secum,
dicentes: Si dixerimus, de coelo, dicet: Quare ergo
non credidistis ei? Si dixerimus, ex hominibus, timemus
populum. Omnes enim habebant Joannem
quia vere propheta esset. Et respondentes dicunt
Jesu: Nescimus. Et respondens Jesus ait illis: Neque
ego dico vobis in qua potestate haec faciam.</p>
<p>[ <hi>Cap.</hi> XII. CXXVIII, 5.] Et coepit illis in parabolis
loqui: Vineam pastinavit homo, et circumdedit sepem,
et fodit lacum, et aedificavit turrim, et locavit
eam agricolis, et peregre profectus est. Et misit ad
agricolas in tempore servum, ut ab agricolis acciperet
de fructu vineae. Qui apprehensum eum ceciderunt,
et dimiserunt vacuum. Et iterum misit ad
illos alium servum: et illum in capite vulneraverunt,
<pb n="0600C"/>
et contumeliis affecerunt. Et rursum alium
misit, et illum occiderunt: et plures alios: quosdam
caedentes, alios vero occidentes. Adhuc ergo
unum habens filium charissimum: et illum misit ad
eos novissimum, dicens: quia reverebuntur filium
meum. Coloni autem dixerunt ad invicem: Hic est
haeres: venite, occidamus eum: et nostra erit haereditas.
Et apprehendentes eum, occiderunt: et ejecerunt
extra vineam. Quid ergo faciet dominus vineae?
Veniet, et perdet colonos: et dabit vineam
aliis. Nec scripturam hanc legistis: Lapidem quem
reprobaverunt aedificantes, hic factus est in caput
anguli: A Domino factum est istud, et est mirabile
in oculis nostris? [CXXIX, 1.] Et quaerebant eum
tenere: et timuerunt turbam. Cognoverunt enim
<pb n="0600D"/>
quoniam ad eos parabolam hanc dixerit. Et relicto
eo, abierunt. [CXXX, 2.] Et mittunt ad eum quosdam
ex Pharisaeis, et Herodianis, ut eum caperent
in verbo. Qui venientes dicunt ei: Magister, scimus
quia verax es, et non curas quemquam: nec enim
vides in faciem hominum, sed in veritate viam Dei
doces. Licet dari tributum Caesari, an non dabimus?
Qui sciens versutiam illorum, ait illis: Quid me
tentatis? afferte mihi denarium, ut videam. At illi
attulerunt ei. Et ait illis: Cujus est imago haec, et
inscriptio? Dicunt ei: Caesaris. Respondens autem
Jesus, dixit illis: Reddite igitur quae sunt Caesaris,
<pb n="0601A"/>
Caesari: et quae sunt Dei, Deo. Et mirabantur super
eo. Et venerunt ad eum Sadducaei, qui dicunt resurrectionem
non esse: et interrogabant eum dicentes:
Magister, Moyses nobis scripsit, ut si cujus frater
mortuus fuerit, et dimiserit uxorem, et filios non
reliquerit, accipiet frater ejus uxorem ipsius, et resuscitet
semen fratri suo. Septem ergo fratres erant:
et primus accepit uxorem, et mortuus est, non relicto
semine. Et secundus accepit eam, et mortuus
est: et nec iste reliquit semen. Et tertius similiter.
Et acceperunt eam similiter septem: et non reliquerunt
semen. Novissima omnium defuncta est et mulier.
In resurrectione ergo cum resurrexerint, cujus
de his erit uxor? septem enim habuerunt eam uxorem.
Et respondens Jesus, ait illis: Nonne ideo erratis,
<pb n="0601B"/>
non scientes Scripturas, neque virtutem Dei?
Cum enim a mortuis resurrexerint, neque nubent,
neque nubentur, sed sunt sicut angeli in coelis. De
mortuis autem quod resurgant, non legistis in libro
Moysi, super rubum quomodo dixerit illi Deus, inquiens:
Ego sum Deus Abraham, et Deus Isaac, et
Deus Jacob? Non est Deus mortuorum, sed vivorum.
Vos ergo multum erratis. [CXXXI, 6.] Et accessit
unus de scribis, qui audierat illos conquirentes, et
 videns quoniam bene illis responderit, interrogavit
eum quod esset primum omnium mandatum. Jesus
autem respondit ei: Quia primum omnium mandatum
est: Audi, Israel, Dominus Deus tuus, Deus
unus est: et diliges Dominum Deum tuum ex toto
corde tuo, et ex tota anima tua, et ex tota mente tua,
<pb n="0601C"/>
et ex tota virtute tua. Hoc est primum mandatum.
Secundum autem simile est illi: Diliges proximum
tuum tamquam teipsum. Majus horum aliud mandatum
non est. [CXXXII, 10.] Et ait illi scriba: Bene,
Magister, in veritate dixisti, quia unus est Deus, et
non est alius praeter eum. Et ut diligatur ex toto corde,
et ex toto intellectu, et ex tota anima, et ex tota fortitudine:
et diligere proximum tamquam seipsum, majus
est omnibus holocautomatibus et sacrificiis. Jesus
autem videns quod sapienter respondisset, dixit
illi: Non es longe a regno Dei. [CXXXIII, 2.] Et
nemo jam audebat eum interrogare. [CXX IV, 2.] Et
respondens Jesus, dicebat, docens in templo: Quomodo
dicunt scribae, Christum filium esse David? ipse
enim David dicit in Spiritu sancto: Dixit Dominus
<pb n="0601D"/>
Domino meo, sede a dextris meis, donec ponam inimicos
tuos scabellum pedum tuorum. Ipse ergo David
dicit eum Dominum, et unde est filius ejus? Et multa
turba eum libenter audivit. [CXXXV, 2.] Et dicebat
eis in doctrina sua: Cavete a scribis, qui volunt in
stolis ambulare, et salutari in foro, et in primis cathedris
sedere in synagogis, et primos discubitus in
coenis: [CXXXVI, 8.] qui devorant domos viduarum
<pb n="0602A"/>
sub obtentu prolixae orationis: hi accipient prolixius
judicium. Et sedens Jesus contra gazophylacium,
aspiciebat quomodo turba jactaret aes in gazophylacium:
et multi divites jactabant multa. Cum venisset
autem vidua una pauper, misit duo minuta,
quod est quadrans; et convocans discipulos suos,
ait illis: Amen dico vobis, quoniam vidua haec pauper
plus omnibus misit, qui miserunt in gazophylacium.
Omnes enim ex eo, quod abundabat illis, miserunt:
haec vero de penuria sua omnia quae habuit,
misit totum victum suum.</p>
<p>[ <hi>Cap.</hi> XIII. CXXXVII, 2.] Et cum egrederetur de
templo, ait illi unus ex discipulis suis: Magister,
aspice quales lapides, et quales structurae. Et respondens
Jesus, ait illi: Vides has omnes magnas
<pb n="0602B"/>
aedificationes? Non relinquetur lapis super lapidem,
qui non destruatur. [CXXXVIII, 2.] Et cum sederet
in monte Olivarum contra templum, interrogabant
eum separatim Petrus, et Jacobus, et Joannes, et
Andreas: Dic nobis, quando ista fient? et quod signum
erit, quando haec omnia incipient consummari?
Et respondens Jesus coepit dicere illis: Videte ne
quis vos seducat: multi enim venient in nomine
meo dicentes, quia ego sum: et multos seducent.
Cum audieritis autem bella, et opiniones bellorum,
ne timueritis: oportet enim haec fieri: sed nondum
finis. Exsurget enim gens contra gentem, et regnum
super regnum, et erunt terrae motus per loca, et fames.
Initium dolorum haec. [CXXXIX, 1.] Videte
autem vosmetipsos. Tradent enim vos in conciliis,
<pb n="0602C"/>
et in synagogis vapulabitis, et ante praesides et reges
stabitis propter me, in testimonium illis. [CXL, 6.]
Et in omnes gentes primum oportet praedicari Evangelium.
[CXLI, 2.] Et cum duxerint vos tradentes,
nolite praecogitare quid loquamini: sed quod datum
vobis fuerit in illa hora, id loquimini. Non enim vos
estis loquentes, sed Spiritus sanctus. Tradet autem
frater fratrem in mortem, et pater filiam: et consurgent
filii in parentes, et morte afficient eos. Et
eritis odio omnibus propter nomen meum. Qui autem
sustinuerit in finem, hic salvus erit. [CXLII, 6.]
Cum autem videritis abominationem desolationis,
stantem ubi non debet: qui legit, intelligat: [CXLIII,
2.] tunc qui in Judaea sunt, fugiant in montes: et
qui super tectum, ne descendat in domum, nec introeat,
<pb n="0602D"/>
ut tollat quid de domo sua: et qui in agro
erit, non revertatur retro tollere vestimentum suum.
[CXLIV, 2.] Vae autem praegnantibus et nutrientibus
in illis diebus. [CXLV, 6.] Orate vero, ut hyeme non
fiant. [CXLVI, 2.] Erunt enim dies illi tribulationes
tales, quales non fuerunt ab initio creaturae, quam
condidit Deus, usque nunc, neque fient. [CXLVII, 6.] Et
nisi breviasset Dominus dies, non fuisset salva omnis
<pb n="0603A"/>
caro: sed propter electos, quos elegit, breviavit dies.
[CXLVIII, 2.] Et tunc si quis vobis dixerit: Ecce
hic est Christus, ecce illic, ne credideritis. [CXLIX,
6.] Exsurgent enim pseudochristi, et pseudoprophetae,
et dabunt signa et portenta ad seducendos,
si fieri potest, etiam electos. Vos ergo videte: ecce
praedixi vobis omnia. [CL, 2.] Sed in illis diebus,
post tribulationem illam, sol contenebrabitur, et
luna non dabit splendorem suum: et stellae coeli
erunt decidentes, et virtutes, quae in coelis sunt,
movebuntur. [CLI, 2.] Et tunc videbunt Filium hominis
venientem in nubibus cum virtute multa, et
gloria. Et tunc mittet angelos suos, et congregabit
electos suos a quatuor ventis, a summo terrae, usque
ad summum coeli. A ficu autem discite parabolam.
<pb n="0603B"/>
Cum jam ramus ejus tener fuerit, et nata fuerint folia,
cognoscitis quia in proximo sit aestas: sic et vos,
cum videritis haec fieri, scitote quod in proximo sit
in ostiis. Amen dico vobis, quoniam non transibit
generatio haec, donec omnia ista fiant. Coelum et
terra transibunt, verba autem mea non transibunt.
[CLII, 6.] De die autem illo vel hora nemo scit, neque
angeli in coelo, neque Filius, nisi Pater. [CLIII, 6.]
Videte, vigilate, et orate: nescitis enim quando
tempus sit. [CLIV, 2.] Sicut homo, qui peregre profectus
reliquit domum suam, et dedit servis suis
potestatem cujusque operis, et janitori praecepit, ut
vigilet. [CLV, 2.] Vigilate ergo (nescitis enim quando
dominus domus veniat: sero, an media nocte, an
galli cantu, an mane), ne cum venerit repente, inveniat
<pb n="0603C"/>
vos dormientes. Quod autem vobis dico, omnibus
dico: Vigilate.</p>
<p>[ <hi>Cap.</hi> XIV, CLVI, 1.] Erat autem Pascha et Azyma
post biduum, [CLVII, 6.] et quaerebant summi sacerdotes,
et scribae, quomodo eum dolo tenerent, et
occiderent. Dicebant autem: Non in die festo, ne
forte tumultus fieret in populo. [CLVIII, 1.] Et cum
esset Bethaniae in domo Simonis leprosi, et recumberet:
venit mulier habens alabastrum unguenti nardi
spicati pretiosi, et fracto alabastro, effudit super
caput ejus. Erant autem quidam indigne ferentes intra
semetipsos, et dicentes: Ut quid perditio ista
unguenti facta est? Poterat enim unguentum istud
venumdari plus quam trecentis denariis, et dari
pauperibus. Et fremebant in eam. Jesus autem dixit:
<pb n="0603D"/>
Sinite eam, quid illi molesti estis? Bonum opus operata
est in me. Semper enim pauperes habetis vobiscum;
et cum volueritis, potestis illis benefacere:
me autem non semper habetis. [CLIX, 4.] Quod habuit
haec, fecit: praevenit ungere corpus meum in
sepulturam. Amen dico vobis: Ubicumque praedicatum
fuerit Evangelium istud in universo mundo,
et quod fecit haec, narrabitur in memoriam ejus.
[CLX, 2.] Et Judas Iscariotes [ <hi>Al.</hi> Scariothes] unus
de duodecim, abiit ad summos sacerdotes, ut proderet
eum illis. Qui audientes gavisi sunt: et promiserunt
<pb n="0604A"/>
ei pecuniam se daturos. Et quaerebat quomodo
illum opportune traderet. Et primo die Azymorum
quando Pascha immolabant, dicunt ei discipuli:
Quo vis eamus, et paremus tibi, ut manduces
Pascha? Et mittit duos ex discipulis suis, et dicit
eis: Ite in civitatem: et occurret vobis homo lagenam
aquae bajulans, sequimini eum: et quocumque
introierit, dicite domino domus, quia magister dicit:
ubi est refectio mea, ubi Pascha cum discipulis
meis manducem? Et ipse vobis demonstrabit coenaculum
grande, stratum: et illic parate nobis. Et
abierunt discipuli ejus, et venerunt in civitatem: et
invenerunt sicut dixerat illis, et paraverunt Pascha.
[CLXI, 4.] Vespere autem facto, venit cum duodecim.
Et discumbentibus eis, et manducantibus, ait Jesus:
<pb n="0604B"/>
Amen dico vobis, quia unus ex vobis tradet me, qui
manducat mecum. [CLXII, 1.] At illi coeperunt contristari,
et dicere ei singulatim: Numquid ego?
[CLXIII, 2.] Qui ait illis: Unus ex duodecim, qui intingit
mecum manum in catino. Et Filius quidem hominis
vadit, sicut scriptum est de eo: vae autem homini
illi, per quem Filius hominis tradetur. [CLXIV,
6.] Bonum erat ei, si non esset natus homo ille.
[CLXV, 1.] Et manducantibus illis, accepit Jesus panem:
et benedicens fregit, et dedit eis, et ait: Sumite,
hoc est corpus meum. [CLXVI, 2.] Et accepto
calice, gratias agens dedit eis: et biberunt ex illo
omnes. Et ait illis: Hic est sanguis meus novi testamenti,
qui pro multis effundetur. Amen dico vobis,
quia jam non bibam de hoc genimine vitis, usque
<pb n="0604C"/>
in diem illum, cum illud bibam novum in regno Dei.
[CLXVII, 6.] Et hymno dicto, exierunt in montem Olivarum.
[CLXVIII, 4.] Et ait eis Jesus: Omnes scandalizabimini
in me nocte ista: [CLXIX, 6.] quia scriptum
est: Percutiam pastorem, et dispergentur
oves. Sed postquam resurrexero, praecedam vos in
Galilaeam. [CLXX, 1.] Petrus autem ait illi: Et si omnes
scandalizati fuerint in te, sed non ego. Et ait
illi Jesus: Amen dico tibi, quia tu hodie in nocte
hac, priusquam gallus vocem bis dederit, ter me es
negaturus. [CLXXI, 6.] At ille amplius loquebatur:
Et si oportuerit me simul commori tibi, non te negabo.
Similiter autem et omnes dicebant. [CLXXII, 1.]
Et veniunt in praedium, cui nomen Gethsemani.
[CLXXIII, 6.] Et ait discipulis suis: sedete hic donec
<pb n="0604D"/>
orem. Et assumit Petrum, et Jacobum, et Joannem
secum: et coepit pavere, et taedere. [CLXXIV, 4.] Et
ait illis: Tristis est anima mea usque ad mortem: sustinete
hic, et vigilate. [CLXXV, 1.] Et cum processisset
paululum, procidit super terram: et orabat, ut si
fieri posset, transiret ab eo hora. Et dixit: Abba, pater,
omnia tibi possibilia sunt, transfer calicem hunc
a me, [CLXXVI, 1.] sed non quod ego volo, sed quod
tu. Et venit, et invenit eos dormientes. [CLXXVII, 2.]
Et ait Petro: Simon, dormis? non potuisti una hora
vigilare? Vigilate, et orate, ut non intretis in tentationem.
<pb n="0605A"/>
[CLXXVIII, 4.] Spiritus quidem promptus est,
caro vero infirma. [CLXXIX, 6.] Et iterum abiens
oravit, eumdem sermonem dicens. Et reversus, denuo
invenit eos dormientes, erant enim oculi eorum
gravati, et ignorabant quid responderent ei. Et venit
tertio, et ait illis: Dormite jam, et requiescite. Sufficit:
[CLXXX, 4.] venit hora: ecce Filius hominis
tradetur in manus peccatorum. Surgite, eamus. Ecce
qui me tradet, prope est. [CLXXXI, 1.] Et adhuc eo
loquente, venit Judas Iscariotes [ <hi>Al.</hi> Scarioth] unus
de duodecim, et cum eo turba multa, cum gladiis et
lignis, a summis sacerdotibus et scribis, et senioribus.
[CLXXXII, 2.] Dederat autem traditor ejus signum
eis, dicens: Quemcumque osculatus fuero, ipse est,
tenete eum, et ducite caute. Et cum venisset, statim
<pb n="0605B"/>
accedens ad eum, ait: Ave, Rabbi: et osculatus
est eum. At illi manus injecerunt in eum, et tenuerunt
eum. [CLXXXIII, 1.] Unus autem quidam de circumstantibus
educens gladium, percussit servum
summi sacerdotis: et amputavit illi auriculam.
[CLXXXIV, 1.] Et respondens Jesus, ait illis: Tamquam
ad latronem existis cum gladiis et lignis comprehendere
me? quotidie eram apud vos in templo
docens, et non me tenuistis. [CLXXXV, 6.] Sed ut impleantur
Scripturae. Tunc discipuli ejus relinquentes
eum, omnes fugerunt. [CLXXXVI, 10.] Adolescens
autem quidam sequebatur eum amictus sindone super
nudo: et tenuerunt eum. At ille, rejecta sindone,
nudus profugit ab eis. [CLXXXVII, 1.] Et adduxerunt
Jesum ad summum sacerdotem: et convenerunt
<pb n="0605C"/>
omnes sacerdotes, et scribae, et seniores.
[CLXXXVIII, 4.] Petrus autem a longe secutus est eum
usque intro in atrium summi sacerdotis: et sedebat
cum ministris ad ignem, et calefaciebat se.
[CLXXXVIX, 2.] Summi sacerdotes et omne concilium
quaerebant adversus Jesum testimonium, ut eum
morti traderent, nec inveniebant. Multi enim testimonium
falsum dicebant adversus eum: et convenientia
testimonia non erant. [CXC, 6.] Et quidam
surgentes falsum testimonium ferebant adversus
eum, dicentes. Quoniam nos audivimus eum, dicentem:
Ego dissolvam templum hoc manu factum,
et per triduum aliud non manu factum aedificabo.
Et non erat conveniens testimonium illorum. Et exsurgens
summus sacerdos in medium, interrogavit
<pb n="0605D"/>
Jesum, dicens: Non respondes quidquam ad ea,
quae tibi objiciuntur ab his? Ille autem tacebat, et
nihil respondit. Rursum summus sacerdos interrogabat
eum, et dixit ei: Tu es Christus Filius Dei benedicti?
Jesus autem dixit illi: Ego sum: [CXCI, 1.]
et videbitis Filium hominis sedentem a dextris virtutis
 Dei, et venientem cum nubibus coeli. [CXCII,
6.] Summus autem sacerdos scindens vestimenta
sua, ait: [CXCIII, 2.] quid adhuc desideramus testes?
Audistis blasphemiam: quid vobis videtur? Qui
omnes condemnaverunt eum esse reum mortis.
[CXCIV, 1.] Et coeperunt quidam conspuere eum, et
<pb n="0606A"/>
velare faciem ejus, et colaphis eum caedere, et dicere
ei: Prophetiza: et ministri alapis eum caedebant.
[CXCV, 1.] Et cum esset Petrus in atrio deorsum,
venit una ex ancillis summi sacerdotis: et cum
vidisset Petrum calefacientem se, aspiciens illum,
ait: Et tu cum Jesu Nazaraeno eras. At ille negavit,
dicens: Neque scio, neque novi quid dicas. [CXCVI,
1.] Et exiit foras ante atrium, et gallus cantavit.
Rursus autem cum vidisset illum ancilla, coepit dicere
circumstantibus: Quia hic ex illis est. At ille
iterum negavit. Et post pusillum rursus qui astabant,
dicebant Petro: Vere ex illis es: nam et Galilaeus
es. Ille autem coepit anathematizare, et jurare:
Quia nescio hominem istum quem dicitis. Et statim
gallus iterum cantavit. [CXCVII, 2.] Et recordatus est
<pb n="0606B"/>
Petrus verbi, quod dixerat ei Jesus: Prius quam
gallus cantet bis, ter me negabis. Et coepit flere.</p>
<p>[ <hi>Cap.</hi> XV. CXCVIII, 2.] Et confestim mane consilium
facientes summi sacerdotes, cum senioribus, et
scribis, et universo concilio, [CXCIX, 1.] vincientes
Jesum, duxerunt, et tradiderunt Pilato. [CC, 1.]
Et interrogavit eum Pilatus: Tu es rex Judaeorum?
At ille respondens, ait illi, Tu dicis. [CCI, 4.] Et
accusabant eum summi sacerdotes in multis. Pilatus
autem rursum interrogavit eum dicens: Non respondes
quidquam? vide in quantis te accusant!
Jesus autem amplius nihil respondit, ita ut miraretur
Pilatus. [CCII, 2.] Per diem autem festum
solebat dimittere illis unum ex vinctis, quemcumque
petiissent. [CCIII, 4.] Erat autem qui dicebatur Barabbas,
<pb n="0606C"/>
qui cum seditiosis erat vinctus, qui in seditione
fecerat homicidium. Et cum ascendisset turba,
coepit rogare, sicut semper faciebat illis. Pilatus autem
respondit eis, et dixit: Vultis dimittam vobis
regem Judaeorum? Sciebat enim quod per invidiam
tradidissent eum summi sacerdotes. [CCIV, 1.]
Pontifices autem concitaverunt turbam, ut magis
Barabbam dimitteret eis. [CCV, 1.] Pilatus autem
iterum respondens, ait illis: Quid ergo vultis
faciam regi Judaeorum? At illi iterum clamaverunt:
Crucifige eum. Pilatus vero dicebat illis: Quid enim
mali fecit? At illi magis clamabant: Crucifige eum.
[CCVI, 1.] Pilatus autem volens populo satisfacere
dimisit illis Barabbam, et tradidit Jesum flagellis
caesum, ut crucifigeretur. [CCVII, 4.] Milites autem
<pb n="0606D"/>
duxerunt eum in atrium praetorii, et convocant totam
cohortem, et induunt eum purpura, et imponunt
ei plectentes spineam coronam. Et coeperunt salutare
eum: Ave, rex Judaeorum. [CCVIII, 6.] Et percutiebant
caput ejus arundine: et conspuebant eum,
et ponentes genua, adorabant eum. Et postquam
illuserunt ei, exuerunt illum purpura, et induerunt
eum vestimentis suis: et educunt illum, ut crucifigerent
eum. [CCVIX, 1.] Et angariaverunt praetereuntem
quempiam, Simonem Cyrenaeum, venientem
de villa, patrem Alexandri et Rufi, ut tolleret crucem
ejus. [CCX, 1.] Et perducunt illum in Golgotha
<pb n="0607A"/>
locum: quod est interpretatum Calvariae locus.
[CCXI, 4.] Et dabant ei bibere myrrhatum vinum:
et non accepit. [CCXII, 1.] Et crucifigentes eum,
diviserunt vestimenta ejus, mittentes sortem super
eis, quis quid tolleret. [CCXIII, 10.] Erat autem hora
tertia: et crucifixerunt eum. [CCXV, 1.] Et erat
titulus causae ejus inscriptus: Rex Judaeorum. [CCXV,
1.] Et cum eo crucifigunt duos latrones; unum a
dextris, et alium a sinistris ejus. [CCXVI, 8.] Et
impleta est scriptura, quae dicit: Et cum iniquis
reputatus est. [CCXVII, 6.] Et praetereuntes blasphemabant
eum, moventes capita sua, et dicentes: Vah!
 qui destruis templum Dei, et in tribus diebus reaedificas:
salvum fac temetipsum descendens de cruce.
[CCXVIII, 2.] Similiter et summi sacerdotes illudentes,
<pb n="0607B"/>
ad alterutrum cum scribis dicebant: Alios
salvos fecit, seipsum non potest salvum facere.
Christus rex Israel descendat nunc de cruce, ut
videamus, et credamus. [CCXIX, 2.] Et qui cum
eo crucifixi erant, conviciabantur ei. [CCXX, 2.]
Et facta hora sexta, tenebrae factae sunt per totam
terram usque in horam nonam. [CCXXI, 6.] Et hora
nona exclamavit Jesus voce magna, dicens: Eloi,
Eloi, lamma sabacthani? quod est interpretatum:
Deus meus, Deus meus, utquid dereliquisti me?
Et quidam de circumstantibus audientes, dicebant:
Ecce Eliam vocat. [CCXXII, 2.] Currens autem unus,
et implens spongiam aceto, circumponensque calamo,
potum dabat ei, dicens: Sinite, videamus si
veniat Elias ad deponendum eum. [CCXXIII, 1.]
<pb n="0607C"/>
Jesus autem, emissa voce magna, exspiravit.
[CCXXIV, 2.] Et velum templi scissum est in duo, a
summo [ <hi>Al.</hi> sursum] usque deorsum. [CCXXV, 2.]
Videns autem Centurio, qui ex adverso stabat, quia
sic clamans exspirasset, ait: Vere hic homo Filius
Dei erat. [CCXXVI, 6.] Erant autem et mulieres de
longe aspicientes: inter quas erat Maria Magdalene,
et Maria Jacobi minoris et Joseph [ <hi>Al.</hi> Josue] mater,
et Salome: et cum esset in Galilaea, sequebantur
eum, et ministrabant ei, et aliae multae, quae simul
cum eo ascenderant Jerosolymam. [CCXXVII, 1.]
Et cum jam sero esset factum (quia erat parasceve,
quod est ante sabbatum), venit Joseph ab Arimathaea
nobilis decurio, qui et ipse erat exspectans
regnum Dei, et audacter introivit ad Pilatum, et
<pb n="0607D"/>
petiit corpus Jesu. Pilatus autem mirabatur si jam
obiisset. Et accersito Centurione, interrogavit eum
si jam mortuus esset. Et cum cognovisset a Centurione,
<pb n="0608A"/>
donavit corpus Joseph. [CCXXVIII, 1.] Joseph
autem mercatus sindonem, et deponens eum involvit
sindone, et posuit eum in monumento, quod
erat excisum de petra, et advolvit lapidem ad
ostium monumenti. [CCXXIX, 6.] Maria autem
Magdalene, et Maria Joseph [ <hi>Al.</hi> Josue], aspiciebant
ubi poneretur.</p>
<p>[ <hi>Cap.</hi> XVI. CCXXX, 8.] Et cum transisset sabbatum,
Maria Magdalene, et Maria Jacobi, et Salome
emerunt aromata, ut venientes ungerent Jesum.
[CCXXXI, 1.] Et valde mane una sabbatorum,
veniunt ad monumentum, orto jam sole. Et dicebant
ad invicem: quis revolvet nobis lapidem ab ostio
monumenti? Et respicientes viderunt revolutum lapidem.
Erat quippe magnus valde. Et introeuntes in
<pb n="0608B"/>
monumentum viderunt juvenem sedentem in dextris,
coopertum stola candida, et obstupuerunt.
[CCXXXII, 2.] Qui dicit illis: Nolite expavescere:
Jesum quaeritis Nazaraenum, crucifixum: surrexit,
non est hic, ecce locus ubi posuerunt eum. Sed ite,
dicite discipulis ejus et Petro, quia praecedit vos in
Galilaeam: ibi eum videbitis, sicut dixit vobis.
[CCXXXIII, 2.] At illae exeuntes, fugerunt de monumento:
invaserat enim eas tremor et pavor: et nemini
quidquam dixerunt: timebant enim. Surgens
autem mane, prima sabbati, apparuit primo Mariae
Magdalene, de qua ejecerat septem daemonia. Illa
vadens nuntiavit his, qui cum eo fuerant, lugentibus
et flentibus. Et illi audientes quia viveret, et visus esset
ab ea, non crediderunt. [CCXXXIV, 8.] Post haec autem
<pb n="0608C"/>
duobus ex his ambulantibus ostensus est in alia
effigie euntibus in villam: et illi euntes nuntiaverunt
caeteris: nec illis crediderunt. [CCXXXV, 10.] Novissime
recumbentibus illis undecim apparuit: et exprobravit
incredulitatem eorum et duritiam cordis, quia iis, qui
viderant eum resurrexisse, non crediderunt. Et dixit
eis: Euntes in mundum universum, praedicate Evangelium
omni creaturae. Qui crediderit, et baptizatus
fuerit, salvus erit: qui vero non crediderit, condemnabitur.
Signa autem eos qui crediderint, haec
sequentur: In nomine meo daemonia ejicient: linguis
loquentur novis: serpentes tollent: et si mortiferum
quid biberint, non eis nocebit: super aegros
manus imponent, et bene habebunt. Et Dominus
quidem Jesus postquam locutus est eis, assumptus
<pb n="0608D"/>
est in coelum, et sedet a dextris Dei. Illi autem
profecti praedicaverunt ubique, Domino cooperante,
et sermonem confirmante, sequentibus signis.</p>
<p>
          <emph>
            <pb n="0607"/> <hi>Explicit Evangelium secundum Marcum.</hi> </emph>
</p>
</div1>
</body>
  </text>
</TEI>