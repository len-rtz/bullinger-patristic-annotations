<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Vita S. Pauli primi eremitae</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 23</title>
           <idno>HieStr.ViSPaPr</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Vita S. Pauli primi eremitae</head>

<pb n="0017"/>
<p> S. Pauli, a quo primum eremus habitari coepta, vitam, dejecto nonnihil stylo propter simpliciores, enarrat: ostenditque
illum 16 circiter annos natum, eremum petiisse sub Decio et Valeriano, ut saevientem in Christianos persecutionem
declinaret, in eaque annis degisse XCVIII mira abstinentia ac sanctitate, usquequo a magno Antonio divinitus admonito,
visitatus, diem ultimum oppetiit. Historiam cognomini Paulo seni Concordiensi inscribit.</p>
</div1>

<div1>
        <head> <emph>1</emph> PROLOGUS.</head>

<pb n="0017A"/>
<div3>
          <head>1.</head>
          <p>
 Inter multos saepe dubitatum est, a quo potissimum
Monachorum eremus habitari coepta sit. Quidam
enim altius repetentes, a beato Elia et Joanne
sumpsere principium: quorum et Elias plus nobis
videtur fuisse, quam Monachus: et Joannes <emph>2</emph> ante
prophetare coepisse, quam natus sit. Alii autem, in
 quam opinionem vulgus omne consentit. asserunt
Antonium hujus propositi caput, quod ex parte verum
est: non enim tam ipse ante omnes fuit, quam ab eo
omnium incitata sunt studia. Amathas vero et Macarius,
discipuli Antonii, e quibus superior magistri
corpus sepelivit, etiam nunc affirmant, Paulum quemdam
<pb n="0018A"/>
Thebaeum principem istius rei fuisse, non <emph>3</emph> 
nominis; quam opinionem nos quoque probamus.
Nonnulli haec et alia prout voluntas tulit, jactitant:
subterraneo specu crinitum calcaneo tenus hominem
 fuisse, et multa quae persequi otiosum est incredibilia
fingentes. Quorum quia impudens mendacium
fuit, ne refellenda quidem sententia videtur. Igitur
quia de Antonio tam Graeco quam Romano stylo diligenter
memoriae traditum est, pauca de Pauli principio
et fine scribere disposui: magis quia res omissa
erat, quam fretus ingenio. Quomodo autem in media
aetate vixerit, et quas Satanae pertulerit insidias,
nulli hominum compertum habetur.
</p>
        </div3>
      </div1>

<div1>
        <head>INCIPIT VITA.</head>

<pb n="0019A"/>
<div3>
          <head>2.</head>
          <p>
 <hi>Decius et Valerianus Christianorum persecutores.</hi> 
-- Sub Decio et Valeriano persecutoribus, quo
tempore Cornelius Romae, Cyprianus Carthagine,
felici cruore martyrium pertulerunt, multas apud
Aegyptum et Thebaidem Ecclesias, tempestas saeva
populata est. Voti tunc Christianis erat, pro [ <hi>Veron.</hi> 
eo] Christi nomine gladio percuti [ <hi>Veron.</hi> perpeti].
Verum hostis callidus tarda ad mortem supplicia
conquirens animas cupiebat jugulare, non corpora.
Et ut ipse, qui ab ipso passus est, Cyprianus ait:
 Volentibus mori, non permittebatur occidi. Cujus
ut crudelitas notior fiat, duo memoriae causa exempla
 subjicimus.</p>
        </div3>
<div3>
          <head>3.</head>
          <p>
 <hi>Duo Martyres insignes.</hi> --Perseverantem in fide
<pb n="0019B"/>
Martyrem, et inter eculeos laminasque victorem,
jussit melle perungi, et sub ardentissimo sole, religatis
manibus post tergum reponi, scilicet ut muscarum
aculeis cederet, qui ignitas sartagines ante
superasset. Alium juvenili aetate florentem, in amoenissimos
hortulos praecepit [ <hi>Al.</hi> adduci] abduci. <emph>4</emph> 
Ibique inter lilia candentia et rubentes rosas, cum
leni juxta murmure aquarum serperet rivus, et molli
sibilo arborum folia ventus praestringeret [ <hi>Al.</hi> stringeret],
 super exstructum plumis lectum resupinari,
et ne se inde posset excutere, blandis sertorum
nexibus irretitum relinqui. Quo cum, recedentibus
cunctis, meretrix speciosa venisset, coepit delicatis
stringere colla [ <hi>Al.</hi> collum] complexibus: et, quod
<pb n="0020A"/>
dictu quoque scelus est, manibus attrectare [ <hi>Al.</hi> 
obtrectare] virilia: ut corpore in libidinem concitato,
se victrix impudica superjaceret. Quid ageret
miles Christi, et quo se verteret, nesciebat. Quem
tormenta non vicerant, superabat voluptas. Tandem
coelitus inspiratus, praecisam mordicus linguam in
osculantis se faciem exspuit; ac sic libidinis sensum
succedens doloris magnitudo superavit [ <hi>Al.</hi> occupavit <hi>et</hi> 
 praeripuit. <hi>Ms. Veron.</hi> calcavit].</p>
        </div3>
<div3>
          <head>4.</head>
          <p>
 <hi>Pauli dotes et eruditio.</hi> --Per idem ergo tempus
quo talia gerebantur apud inferiorem Thebaidam,
cum sorore jam viro tradita, post mortem [ <hi>Al.</hi> morte]
amborum parentum in haereditate locupleti, Paulus
relictus est annorum circiter sexdecim, litteris tam
Graecis quam Aegyptiacis apprime [ <hi>Ms. Ver.</hi> adplene]
<pb n="0020B"/>
eruditus, mansueti animi, Deum valde amans. Et
cum persecutionis procella detonaret, in villam
remotiorem et secretiorem secessit. Verum quid
pectora humana non cogit [ <hi>Ms. Ver.</hi> cogis] <hi>Auri sacra
fames <note>(Virgil. Aeneid. II)</note>
          </hi>? sororis maritus
cepit prodere velle, quem celare debuerat. Non illum
uxoris lacrymae, ut assolet: non communio
sanguinis, non spectans cuncta ex alto Deus, ab
scelere revocavit [ <hi>Ms. Ver.</hi> revocaverunt]. Aderat,
instabat, crudelitate quasi pietate utebatur. <emph>5</emph>
</p>
        </div3>
<div3>
          <head>5.</head>
          <p>
 <hi>Furtiva monetae officina.</hi> --Quod ubi prudentissimus
adolescens intellexit, ad montium deserta
confugiens, dum persecutionis finem praestolaretur
[ <hi>Al.</hi> praestolatur]. necessitatem in voluntatem
<pb n="0021A"/>
vertit, ac paulatim progrediens, rursusque subsistens,
atque hoc idem saepius faciens, tamdem reperit
 saxeum montem, ad cujus radices haud grandis
spelunca, lapide claudebatur. Quo remoto (ut est
cupiditas hominum occulta cognoscere), avidius explorans,
animadvertit intus grande vestibulum,
quod aperto desuper coelo, patulis diffusa ramis vetus
palma contexerat, fontem lucidissimum ostendens:
cujus rivum tantummodo foras erumpentem,
statim modico foramine, eadem quae genuerat, aquas
terra sorbebat. Erant praeterea per exesum [ <hi>Al.</hi> 
saxeum] montem haud pauca habitacula, in quibus
scabrae jam incudes et mallei, quibus pecunia signatur,
visebantur. Hunc locum Aegyptiorum litterae ferunt,
furtivam monetae officinam fuisse, ea tempestate
<pb n="0021B"/>
qua Cleopatrae junctus est Antonius.</p>
        </div3>
<div3>
          <head>6.</head>
          <p>
 Igitur adamato (quasi quod a Deo sibi offerretur)
habitaculo, omnem ibidem in orationibus, et
solitudine duxit aetatem. Cibum et vestimentum ei
palma praebebat. Quod ne cui impossibile videatur,
Jesum testor et sanctos angelos ejus in ea eremi
parte, quae juxta Syriam Saracenis jungitur, et vidisse
me monachos, et videre, e quibus unus per triginta
annos clausus, hordeaceo pane et lutulenta
aqua vixit, alter in cisterna <emph>6</emph> veteri (quam gentili
sermone Syri GUBBAM vocant) quinque caricis per
singulos dies sustentabatur. Haec igitur incredibilia
<pb n="0022A"/>
videbuntur his, qui non credunt omnia possibilia
esse credentibus [ <hi>Ms. Ver.</hi> credenti].</p>
        </div3>
<div3>
          <head>7.</head>
          <p>
 <hi>Aetas Pauli et Antonii.</hi> --Sed ut ad id redeam
unde digressus sum, cum jam centum tredecim annos
beatus Paulus vitam coelestem ageret in terris,
et nonagenarius in alia solitudine Antonius moraretur
(ut ipse asserere solebat), haec in mentem ejus cogitatio
incidit, nullum ultra se perfectum monachum
[ <hi>Al.</hi> monachorum] in eremo consedisse. At illi
per noctem quiescenti revelatum est esse alium interius
[ <hi>Al.</hi> ulterius <hi>et</hi> in terris] multo se meliorem ad
quem visendum deberet proficisci. Illico erumpente
luce, venerabilis senex infirmos artus baculo regente
sustentans, cepit ire velle quo nesciebat. Et jam
media dies coquente desuper sole fervebat, nec tamen
<pb n="0022B"/>
a coepto itinere abducebatur [ <hi>Ver. ms.</hi> deducebatur]
dicens: Credo in Deum meum, quod olim
conservum, quem mihi promisit, ostendet. Nec plura
his, conspicit [ <hi>Al.</hi> conspicatur. <hi>Ver. ms.,</hi> centauro]
hominem equo mixtum, cui opinio poetarum
 Hippocentauro vocabulum indidit. Quo viso, salutaris
impressione signi armat frontem: Et heus tu,
inquit, quanam in parte hic servus Dei habitat? At
ille barbarum nescio quid infrendens, et frangens
potius verba quam proloquens, inter horrentia ora
 setis, blandum quaesivit alloquium. Et dexterae protensione
manus cupitum indicat iter, et sic patentes <emph>7</emph> 
 campos volucri transmittens fuga, ex oculis
<pb n="0023A"/>
mirantis evanuit. Verum haec utrum diabolus ad
terrendum eum simulaverit, an (ut solet) cremus
monstruosorum animalium ferax, istam quoque
gignat bestiam, incertum habemus.</p>
        </div3>
<div3>
          <head>8.</head>
          <p>
 <hi>Fauni et Satyri. Satyrus allatus vivus Alexandriam.</hi> 
--Stupens itaque Antonius, et de eo quod
viderat secum volvens, ulterius progreditur [ <hi>Ver.
ms.</hi> regrediebatur]. Nec mora, inter saxosam convallem
haud grandem homunculum videt, aduncis
naribus, fronte cornibus asperata, cujus extrema
pars corporis in caprarum pedes desinebat. Ad
hoc Antonius spectaculum, scutum fidei et loricam
spei, ut bonus praeliator arripuit: nihilominus memoratum
animal, palmarum fructus eidem ad viaticum,
quasi pacis obsides, offerebat [ <hi>Al.</hi> afferebat].
<pb n="0023B"/>
Quo cognito, gradum pressit Antonius, et quisnam
esset interrogans, hoc ab eo responsum accepit:
 «  Mortalis ego sum, et unus ex accolis eremi, quos
vario delusa errore Gentilitas, Faunos, Satyrosque,
et Incubos vocans colit. Legatione fungor gregis
mei. Precamur ut pro nobis communem Dominum
depreceris, quem in [ <hi>Ver. tacet</hi> quem in] salutem
mundi olim venisse cognovimus; et in universam
terram exiit sonus ejus. »  Talia eo loquente, longaevus
viator ubertim faciem lacrymis rigabat, quas magnitudo
laetitiae indices cordis effuderat. Gaudebat
quippe de Christi gloria, et de interitu Satanae: simulque
admirans, quod ejus posset intelligere sermonem,
et baculo humum percutiens, aiebat:  « Vae
tibi, Alexandria, quae pro Deo portenta veneraris.
<pb n="0023C"/>
Vae tibi, <emph>8</emph> civitas meretrix in quam totius orbis daemonia
<pb n="0024A"/>
confluxere. Quid nunc dictura es? »  Bestiae
Christum loquuntur, et tu pro Deo portenta veneraris.
Necdum verba compleverat, et quasi pennigero
volatu petulcum animal aufugit. Hoc ne cuiquam
ad incredulitatem scrupulum moveat, sub rege
 Constantio, universo mundo teste, defenditur. Nam
Alexandriam istiusmodi homo vivus perductus, magnum
populo spectaculum praebuit: et postea cadaver
exanime, ne calore aestatis dissiparetur, sale infuso
[ <hi>Ver. ms.</hi> infusam et], Antiochiam ut ab Imperatore
videretur, allatum est.</p>
        </div3>
<div3>
          <head>9.</head>
          <p>
 Sed ut propositum persequar, Antonius coeptam
regionem pergebat, ferarum tantum vestigia
intuens, et eremi latam vastitatem. Quid ageret, quo
verteret gradum, nesciebat. Jam altera effluxerat
<pb n="0024B"/>
dies. Restabat unum, ut deseri se a Christo non
posse confideret. Pernox secundas in oratione exegit
tenebras: et dubia adhuc luce, haud procul intuetur
lupam sitis ardoribus anhelantem, ad radicem
montis irrepere. Quam secutus oculis, et juxta speluncam,
cum fera abiisset, accedens, intro coepit
aspicere [ <hi>Ver. ms.</hi> coepit introspicere]: nihil curiositate
proficiente, tenebris arcentibus visum. Verum
ut Scriptura ait, <hi>perfecta dilectio foras mittit timorem <note>(I Joan. IV, 18)</note>
          </hi>,
suspenso gradu et anhelitu temperato,
 callidus explorator ingressus, ac paulatim
progrediens, saepiusque subsistens sonum aure captabat.
Tandem per caecae noctis horrorem procul lumen
intuitus, dum avidius properat, <emph>9</emph> offenso in
lapidem pede, strepitum concitavit: post cujus sonitum
<pb n="0024C"/>
beatus Paulus ostium quod patebat occludens
<pb n="0025A"/>
[ <hi>Ver.</hi> recludens], sera obfirmavit. Tunc vero Antonius
pro [ <hi>Al.</hi> prae] foribus corruens, usque ad sextam,
et eo amplius horam, aditum precabatur dicens:
Qui sim, unde, cur venerim, nosti. Scio me non
mereri conspectum tuum: tamen nisi videro, non
recedam. Qui bestias recipis [ <hi>Al.</hi> suscipis], hominem
cur repellis? Quaesivi, et inveni: pulso ut aperiatur.
Quod si non impetro, hic [ <hi>Ver.</hi> hic, hic] moriar
ante postes tuos: certe sepelies vel cadaver.
</p>
          <l>Talia perstabat memorans, fixusque manebat.</l> 
<l>Ad quem responsum paucis ita reddidit heros.</l>
          <p>  <note>(Virgil., Aeneid., lib. II et VI.)</note> 
</p>
          <p>Nemo sic petit, ut minetur: nemo cum lacrymis
calumniam facit. Et miraris si non recipiam, cum
moriturus adveneris? Sic arridens Paulus patefecit
<pb n="0025B"/>
ingressum. Quo aperto, dum in mutuos miscentur
amplexus, propriis se salutavere nominibus: gratiae
Domino in commune referuntur.</p>
        </div3>
<div3>
          <head>10.</head>
          <p>
 Et post sanctum osculum residens Paulus,
cum Antonio ita exorsus est: En quem tanto labore
quaesisti, putridis senectute membris operit inculta
canities. En vides hominem, pulverem mox futurum.
Verum quia charitas omnia sustentat [ <hi>Ver.</hi> 
sustinet], narra mihi, quaeso, quomodo [ <hi>Ver.</hi> ut] se
habeat humanum genus. An in antiquis urbibus nova
tecta consurgant: quo mundus regatur imperio: an
supersint aliqui, qui daemonum errore rapiantur
[ <hi>Al.</hi> capiantur]. Inter has sermocinationes suspiciunt
alitem corvum in ramo arboris consedisse, qui inde
leniter subvolabat, et integrum panem ante ora
<pb n="0025C"/>
mirantium deposuit; post cujus abscessum: Eia, inquit
Paulus, Dominus nobis prandium misit, vere
pius, vere misericors. Sexaginta jam anni sunt quod
[ <hi>Al.</hi> ex quo] dimidii semper panis fragmentum [ <hi>Ver.</hi> 
fragmen] accipio: verum ad adventum tuum, militibus
suis Christus duplicavit annonam.</p>
        </div3>
<div3>
          <head>11.</head>
          <p>
 Igitur Domino gratiarum actione celebrata,
super vitrei marginem fontis uterque consedit [ <hi>Ver.</hi> 
subsedit]. Hic vero quis frangeret panem oborta contentio,
pene diem <emph>10</emph> duxit in vesperum. Paulus more
cogebat hospitii, Antonius jure refellebat aetatis.
Tandem consilium fuit, ut apprehenso e regione
pane, dum ad se quisque nititur, pars sua remaneret
in manibus. Dehinc paululum aquae in fonte prono
ore [ <hi>Al.</hi> prono in fronte ore] libaverunt: et immolantes
<pb n="0025D"/>
Deo sacrificium laudis, noctem transegere
vigiliis. Cumque jam esset terrae [ <hi>Al.</hi> terris] redditus
dies, beatus Paulus ad Antonium sic locutus
est: Olim te, frater, in istis regionibus habitare sciebam:
<pb n="0026A"/>
olim te conservum meum mihi promiserat
Deus; sed quia jam dormitionis meae tempus advenit,
et quod semper cupiebam [ <hi>Ver.</hi> cupieram] dissolvi,
et esse cum Christo, peracto cursu superest mihi
corona justitiae: tu missus es a Domino, qui humo
corpusculum meum tegas, immo terrae terram reddas.</p>
        </div3>
<div3>
          <head>12.</head>
          <p>
 <hi>Athanasius pallium dedit Antonio. Monasterium
Antonii a Saracenis occupatum.</hi> --His Antonius
auditis, flens et gemens, ne se desereret, atque
ut comitem talis itineris acciperet, precabatur. Et
[ <hi>Al.</hi> At] ille: Non debes, inquit, quaerere quae tua
sunt, sed quae aliena. Expedit tibi, sarcina carnis
abjecta, Agnum sequi. Sed et caeteris expedit fratribus,
ut tuo adhuc instituantur exemplo. Quamobrem,
quaeso, perge, nisi molestum est: et pallium
<pb n="0026B"/>
quod tibi Athanasius episcopus dedit, ad obvolvendum
corpusculum meum, defer. Hoc autem beatus
Paulus rogavit, non quod magnopere curaret, utrum
tectum putresceret cadaver, an nudum (quippe qui
tanto temporis spatio, contextis palmarum foliis vestiebatur),
sed ut a se recedenti moeror suae mortis
levaretur. Stupefactus ergo Antonius, quod de Athanasio
et pallio ejus audierat, quasi Christum in
Paulo videns, et in pectore ejus Deum venerans,
ultra respondere nihil ausus est: sed cum silentio
lacrymans, exosculatis ejus oculis manibusque, ad
monasterium quod postea a Saracenis occupatum
est, regrediebatur. Neque vero gressus sequebantur
animum. Sed quamvis corpus inane jejuniis, seniles
etiam anni fregerant, tamen animo vincebat
<pb n="0026C"/>
aetatem.</p>
        </div3>
<div3>
          <head>13.</head>
          <p>
 <hi>Antonii humilitas.</hi> --Tandem fatigatus [ <hi>Ver.</hi> 
defatigatus] et anhelus ad habitaculum suum confecto
itinere pervenit. Cui cum duo discipuli, qui
ei jam longaevo ministrare coeperant, occurrissent <emph>11</emph> 
 dicentes: Ubi tamdiu moratus es, pater? Respondit:
Vae mihi peccatori, qui falsum Monachi nomen
fero. Vidi Eliam, vidi Joannem in deserto, et
vere vidi Paulum in paradiso. Et sic ore compresso,
et manu verberans pectus, ex cellula pallium protulit.
Rogantibusque discipulis, ut plenius quidnam
rei esset, exponeret, ait: <hi>Tempus tacendi, et tempus
loquendi <note>(Eccles. III, 7)</note>
          </hi>.</p>
        </div3>
<div3>
          <head>14.</head>
          <p>
 <hi>Pauli anima inter angelorum choros.</hi> --Tunc
egressus foras, et ne modicum quidem cibi sumens,
<pb n="0026D"/>
per viam qua venerat, regressus est [ <hi>Ver.</hi> regrediebatur],
illum sitiens, illum videre desiderans, illum
oculis ac tota mente complectens. Timebat enim, quod
et evenit, ne se absente, Christo debitum spiritum
<pb n="0027A"/>
redderet. Cumque jam dies alia illuxisset, et trium
horarum spatio iter remaneret, vidit inter angelorum
catervas, inter prophetarum et apostolorum
choros, niveo candore Paulum fulgentem in sublime
conscendere. Et statim in faciem suam procidens,
sabulum capiti superjaciebat, ploransque et ejulans,
aiebat [ <hi>Ver. tacet</hi> ]: Cur me, Paule, dimittis? cur insalutatus
abis? Tam tarde notus, tam cito recedis?</p>
        </div3>
<div3>
          <head>15.</head>
          <p>
 Referebat postea beatus Antonius tanta se velocitate,
quod reliquum erat viae cucurrisse, ut ad
instar avis pervolaret: nec immerito; nam introgressus
speluncam, vidit [ <hi>Ver.</hi> videt] genubus complicatis,
erecta cervice, extensisque in altum manibus,
corpus exanime. Ac primum et ipse vivere eum
credens, pariter orabat. Postquam vero nulla, ut
<pb n="0027B"/>
solebat, suspiria precantis audivit, in flebile osculum
ruens, intellexit quod etiam cadaver sancti Deum,
cui omnia vivunt, officio gestus precaretur.</p>
        </div3>
<div3>
          <head>16.</head>
          <p>
 <hi>Christiana traditio.</hi> --Igitur obvoluto et
prolato foras corpore, hymnos quoque et psalmos
de Christiana traditione decantans, contristabatur
Antonius, quod sarculum, quo terram foderet, non
 haberet. Fluctuans itaque vario mentis aestu, et
secum multa reputans, dicebat: Si ad monasterium
revertar, quatridui [ <hi>Al.</hi> tridui] iter est: si hic maneam,
nihil ultra proficiam. <emph>12</emph> Moriar ergo, ut
dignum est, juxta bellatorem tuum, Christe, et ruens,
extremum halitum fundam. Talia eo animo volvente,
ecce duo leones ex interioris eremi parte currentes,
volantibus per colla jubis, ferebantur: quibus aspectis
<pb n="0027C"/>
primo exhorruit. Rursusque ad Deum referens
mentem, quasi columbas videret, mansit intrepidus.
Et illi quidem directo cursu, ad cadaver beati senis
substiterunt: adulantibusque caudis circa ejus pedes
accubuere: fremitu ingenti rugientes, prorsus ut intelligeres
[ <hi>Al.</hi> intelligeret] eos plangere, quo modo
poterant. Deinde haud procul coeperunt humum pedibus
 scalpere; arenamque certatim egerentes,
unius hominis capacem locum foderunt [ <hi>Ver.</hi> effoderunt.
Et]. Ac statim quasi mercedem pro opere postulantes,
cum motu aurium cervice dejecta, ad Antonium
<pb n="0028A"/>
perrexerunt, manus ejus pedesque lingentes.
 At ille animadvertit benedictionem eos a se precari.
Nec mora, in laudationem Christi effusus, quod
muta quoque animalia Deum esse sentirent, ait:
Domine, sine cujus nutu nec folium arboris defluit,
nec unus passerum ad terram cadit, da illis sicut
tu scis. Et manu annuens [ <hi>Al.</hi> innuens] eis, ut abirent,
imperavit. Cumque illi recessissent, sancti
corporis oneri [ <hi>Al.</hi> onere] seniles curvavit humeros;
et deposito eo effossam, desuper humum congregans,
tumulum ex more posuit [ <hi>Al.</hi> composuit]. Postquam
autem alia dies illuxit, ne quid pius haeres ex
intestati bonis non possideret, tunicam ejus sibi vindicavit,
quam in sportarum modum de palmae [ <hi>Al.</hi> 
palmarum] foliis ipse sibi contexuerat. Ac sic ad
<pb n="0028B"/>
monasterium reversus, discipulis cuncta ex ordine
replicavit; diebusque solemnibus Paschae et Pentecostes
semper Pauli tunica vestitus est.</p>
        </div3>
<div3>
          <head>17.</head>
          <p>
 <hi>Comparatio Pauli et divitum saeculi.</hi> --Libet
in fine opusculi eos interrogare, qui sua patrimonia
ignorant, qui domos marmoribus vestiunt, qui uno
 filo villarum insuunt praedia: huic seni nudo [ <hi>Al.</hi> 
seminudo] quid umquam defuit? Vos gemma bibitis,
ille naturae concavis manibus satisfecit. Vos in tunicis
aurum texitis, ille ne vilissimi quidem indumentum <emph>13</emph> 
 habuit mancipii vestri. Sed e contrario
illi pauperculo paradisus patet, vos auratos gehenna
suscipiet. Ille vestem Christi, nudus licet, tamen
servavit: vos vestiti sericis, indumentum Christi
perdidistis. Paulus vilissimo pulvere coopertus jacet
<pb n="0028C"/>
resurrecturus in gloriam: vos operosa saxis sepulcra
premunt cum vestris opibus arsuros. Parcite,
quaeso, vos [ <hi>Al.</hi> vobis]: parcite saltem divitiis quas
amatis. <emph>14</emph> Cur et mortuos vestros auratis obvolvitis
vestibus? cur ambitio inter luctus lacrymasque
non cessat? An cadavera divitum nisi in serico putrescere
nesciunt?</p>
        </div3>
<div3>
          <head>18.</head>
          <p>
 Obsecro, quicumque haec legis, ut Hieronymi
peccatoris memineris: cui si Dominus optionem
daret, multo magis eligeret tunicam Pauli cum meritis
ejus, quam regum purpuras cum poenis suis.

</p>
        </div3>
      </div1>
</body>
  </text>
</TEI>