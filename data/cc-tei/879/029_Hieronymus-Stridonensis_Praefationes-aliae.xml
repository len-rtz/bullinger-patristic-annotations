<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Praefationes aliae</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1846</date>
              </publicationStmt>
          <seriesStmt>
           <title>Patrologia Latina, vol. 29</title>
           <idno>HieStr.PraAli</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<note>
        <div1>
          <head>ADMONITIO J. MARTIANAEI IN DUAS SEQUENTES PRAEFATIONES S. HIERONYMI.</head>
<p> <hi>Praeter volumina Jobi ac Davidis a nobis jam edita, periere caeteri libri sacri, quos Hieronymus de Graeco
diligentissime emendatos, additis insuper</hi> obelis <hi>et</hi> asteriscis, <hi>linguae suae studiosis hominibus, id est, Latinis
tribuerat. Supersunt tantum duae Praefatiunculae, quae libris Paralipomenon ac Salomonis erant affixae ad declarationem
ejus, quod Hieronymus praestiterat in hujusmodi translationibus ex Graeco Latinis. Faxit Deus, ut
aequalem habeant illi libri sortem cum Jobi volumine, quod excepta ejusdem praefatione ineditum ad nos usque
jacebat in tenebris, nunc autem integrum ac immaculatum in lucem prodiisse gaudemus. Id ipsum equidem de
Paralipomenis et operibus Salomonis sperare nobis liceret, si plures essent ac diligentes Scripturarum indagatores,
qui labore improbo vetera sacrorum Bibliorum evolverent monumenta in antiquis Ecclesiarum archivis ac
Bibliothecis. Hortamur itaque etiam atque etiam studiosos omnes, ut si qui sint penes ipsos manuscripti codices
sacri, diligenter cum editis eos conferre non graventur. Ex hac enim contentione facile deprehenditur, supersint
etiamnum, necne Hieronymi versiones Latinae juxta</hi> LXX, <hi>maxime si intra sacrum contextum signa obelorum
et asteriscorum legentibus occurrerint. O felicem aetatem nostram, si post editum Canonem Hebraicae veritatis,
translationes quoque universae ab Hieronymo concinnatae ad Graecos in integrum restituerentur! Quaeramus
igitur quicumque utilitatis publicae curiosi sumus, aperiet forsan thesauros adhuc reconditos ille, qui dixit:</hi> 
Quaerite, et invenietis.</p>
<p> <hi>Caeterum in superstite praefatione ad Paralipomena, in primis notandum venit, Hieronymum non ex Graecis
exemplaribus, sed ex Hebraeo emendasse hunc librum. Assumpto namque legis doctore apud Judaeos inclyto,
totum volumen Paralipomenon cum eo contulit a vertice usque ad extremum unguem, quod liber ille Nominum
in Graecis et Latinis codicibus ita scriptorum vitio fuisset depravatus, ut non tam Hebraea quam Barbara quaedam
ac Sarmatica nomina haberet conjecta. Hinc necesse erat adhaesisse Hebraeorum fontibus, ubi nomina isthaec
distinctis intervallis posita, suisque syllabis apposite descripta leguntur. Deinde etiam illud attendendum, quod
cum Hieronymus undiqueversum ex suis praefatiunculis testimonia collegerit ad retundendam Rufini reprehensionem,
qua S. Doctorem invidiae erga Septuaginta Interpretes calumniator insimulabat, nihil tamen hujus prologi
replicat in suae Apologiae posteriori libro, ad cujus finem citatae reperiuntur omnes praefationes veteris Instrumenti.
Cur hoc acciderit, necdum bene novimus: nisi conjectare utcumque liceat cum Erasmo, Hieronymum
non ex sua sententia dixisse,</hi> Septuaginta Interpretes plenos fuisse Spiritu sancto, <hi>et in libris sacris multa
addidisse</hi> ob auctoritatem Spiritus Sancti: <hi>sed id tribuisse animo Domnionis et Rogatiani familiarium suorum,
apud quos tantum pondus habebant forte exemplaria</hi> LXX <hi>Interpretum. Quidquid sit de hac Erasmi conjectura,
certum exstat, S. Hieronymum negare aliis sexcentis locis, Spiritu Sancto movente, editam fuisse Versionem
Graecam Septuaginta, quia</hi> aliud est, <hi>inquit prologo in Genesim,</hi> vatem, aliud est esse interpretem. Ibi spiritus
ventura praedicit, hic eruditio et verborum copia, ea, quae intelligit, transfert. <hi>Et iterum:</hi> Aut aliter de
eisdem libris per Septuaginta Interpretes, aliter per apostolos Spiritus sanctus testimonia texuit, ut quod
illi tacuerunt, hi scriptum esse mentiti sint. <hi>Haec adversus Rufinum afferens in suo Apologiae libro secundo,
non potuit ibidem verba subsequentis praefationis in Paralipomena replicare ad suam defensionem; quin illico
stultitiae argueretur in causa</hi> LXX <hi>Interpretum, de quibus tam contraria et invicem sibi pugnantia scripsisset.
Prudenter itaque reticet quod olim animo ac salivae Domnionis tribuerat, apud quem summa forte ea fuit auctoritas
editionis</hi> LXX, <hi>sed salvo semper honore Hebraei styli, ut et apud omnes alios hujus temporis ecclesiasticos
viros, qui utramque auctoritatem, Hebraeorum scilicet, Graecorumque librorum, divinam esse fatebantur.</hi> </p>
<p> <hi>Jam quod spectat prologum in libros Salomonis, illud ante nos monuit Leander de S. Martino, eam praefationem
impressam fuisse in omnibus editionibus Glossae ordinariae: ab Erasmo autem et a Reatino episcopo praetermissam
in collectione operum S. Hieronymi: quamvis genuinus sit fetus ejusdem Sancti Doctoris, uti ex
argumento praefatiunculae, sententiis, et modo scribendi prorsus Hieronymiano scire nobis licet. Verum pars ultima
hujus prologi manifestissime supposititia viro erudito nimium imposuit, cum suis annotationibus eam illustrans
S. Hieronymo ascribere conatur. Poterat utique fraudem agnoscere ex incongruo sensu, quem verba addititiae
partis efficiunt in hoc prologo: neque enim Hieronymo scribenti ullatenus conveniunt, ut infra planum fit
in scholiis nostris ad hunc locum praefationis jam dictae. Porro edendam in fine primae partis Divinae Bibliothecae
praefatiunculam spopondimus in notis, sed mutato deinceps consilio, in calce hujus secundae partis ejusdem
Bibliothecae Divinae eam collocare satius duximus.</hi> 
<pb n="0401"/>
          </p>
</div1>
      </note>

<div1>
        <head> PRAEFATIO HIERONYMI IN LIBRUM PARALIPOMENON JUXTA LXX INTERPRETES.</head>

<pb n="0401"/>
<p>
          <emph>Eusebius Hieronymus Domnioni et Rogatiano suis in Jesu salutem.</emph>
        </p>
<p>
          <pb n="0401A"/> Quomodo Graecorum historias magis intelligunt,
qui Athenas viderint, et tertium Virgilii librum, qui
a Troade per Leucaten, et Acroceraunia ad Siciliam,
et inde ad ostia Tiberis navigarint: ita sanctam
Scripturam lucidius intuebitur, qui Judaeam oculis
contemplatus est [ <hi>Al.</hi> sit], et antiquarum urbium memorias,
locorumque vel eadem vocabula, vel mutata
cognoverit [ <hi>Al.</hi> cognoverunt]. Unde et nobis
curae fuit, cum eruditissimis Hebraeorum hunc laborem
subire, ut circumiremus provinciam, quam universae
Christi Ecclesiae sonant. Fateor enim, mi
Domnion, et Rogatiane charissimi, numquam me in
divinis voluminibus, propriis viribus credidisse, nec
habuisse magistrum [ <hi>Al. tac.</hi> magistrum] opinionem
meam, sed ea etiam de quibus scire me arbitrabar,
<pb n="0401B"/>
interrogare me solitum: quanto magis de his
super quibus anceps eram? Denique cum a me nuper
litteris flagitassetis, ut vobis librum Paralipomenon
Latino sermone transferrem, de Tiberiade Legis
quondam doctorem, qui apud Hebraeos admirationi
habebatur, assumpsi: et contuli cum eo a vertice,
ut aiunt, usque ad extremum unguem: et sic confirmatus,
ausus sum facere quod jubebatis. Libere
<pb n="0402A"/>
enim vobis loquor, ita et in Graecis et Latinis codicibus
hic nominum liber vitiosus est, ut non tam
Hebraea quam Barbara quaedam, et Sarmatica nomina
congesta [ <hi>Al.</hi> conjecta] arbitrandum sit. Nec
hoc Septuaginta Interpretibus, qui Spiritu sancto
 pleni, ea quae vera fuerant, transtulerunt, sed
scriptorum culpae ascribendum, dum de inemendatis
[ <hi>Al.</hi> emendatis] inemendata scriptitant: et saepe tria
nomina, subtractis e medio syllabis, in unum vocabulum
cogunt, vel e regione unum nomen, propter
latitudinem suam, in duo, vel tria vocabula dividunt.
Sed et ipsae appellationes, non homines, ut plerique
aestimant [ <hi>Al.</hi> existimant], sed urbes, et regiones, et
saltus, et provincias sonant, et oblique sub interpretatione
 et figura eorum, quaedam narrantur historiae:
<pb n="0402B"/>
de quibus in Regnorum libro dicitur, <hi>Nonne
ecce haec scripta sunt in libro Verborum Dierum regum
Juda?</hi> Quae utique in nostris codicibus non habentur.
Hoc primum sciendum, quod apud Hebraeos,
Paralipomenon liber unus sit: et apud illos, vocetur
[ <hi>Al.</hi> vocatus] DABRE JAMIM, id est, <hi>Verba Dierum:</hi> 
qui propter magnitudinem, apud nos divisus
est, quod nonnulli etiam in Bruto, Ciceronis dialogo,
<pb n="0403A"/>
faciunt, ut eum in tres partes secent, cum
 unus a suo auctore sit editus. Deinde etiam illud
attendendum, quod frequenter nomina, non vocabula
hominum, sed rerum, ut dixi, significantias sonent
[ <hi>Al.</hi> sonant]. Ad extremum, quod omnis eruditio
Scripturarum in hoc libro [ <hi>Al. tac.</hi> libro] continetur:
et historiae vel quae [ <hi>Al.</hi> quae vel] praetermissae
sunt in suis locis, vel perstrictae leviter, hic
per quaedam verborum compendia explicentur. Orationum
itaque vestrarum adjutus auxilio, misi librum
benevolis placiturum: tamen invidis displiciturum
esse non ambigo. Optima enim quaeque, ut ait Plinius,
malunt contemnere et invidere plerique, quam
<pb n="0404A"/>
discere. Si quis in hac interpretatione voluerit aliquid
reprehendere, interroget Hebraeos, suam conscientiam
recolat, videat ordinem textumque sermonis,
et tunc nostro labori, si potuerit, detrahat.
Ubicumque ergo asteriscos, id est, stellas + radiare
in hoc volumine videritis, ibi sciatis de Hebraeo
additum quod in Latinis codicibus non habetur.
Ubi vero obelus, transversa scilicet virga รท,
praeposita est, illic signatur quid Septuaginta Interpretes
addiderint, vel ob decoris gratiam, vel ob
Spiritus sancti auctoritatem, licet in Hebraeis voluminibus
non legatur.
<pb n="0403"/>
</p>
      </div1>

<div1>
        <head> PRAEFATIO HIERONYMI IN LIBROS SALOMONIS JUXTA LXX INTERPRETES.</head>
<p>
          <pb n="0403C"/>Tres libros Salomonis, id est, Proverbia, Ecclesiasten,
Canticum Canticorum, veteri Septuaginta
Interpretum auctoritati reddidi, vel antepositis lineis,
รท superflua quaeque designans, vel stellis + titulo
praenotatis, ea quae minus habebantur, interserens:
quo plenius, o Paula et Eustochium, cognoscatis
quid in libris nostris minus sit, quid redundet. Nec
non etiam illa, quae imperiti Translatores male in
linguam nostram de Graeco sermone verterant,
<pb n="0404C"/>
oblitterans et antiquans, curiosissima veritate correxi.
Et ubi praepostero ordine atque perverso, sententiarum
fuerat lumen ereptum, suis locis restituens,
feci intelligi quod latebat. Porro in eo libro,
qui a plerisque Sapientia Salomonis inscribitur, et
in Ecclesiastico, quem esse Jesu filii Sirach, nullus
ignorat, calamo temperavi: tantummodo Canonicas
Scripturas vobis emendare desiderans, et studium
meum certis, magis quam dubiis commendare.
</p>
</div1>
</body>
  </text>
</TEI>