<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Dialogus contra Luciferianos</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 23</title>
           <idno>HieStr.DiCoLu</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>IN SEQUENTEM LIBRUM ADMONITIO.</head>
<p>
          <pb n="0153"/>Notum Luciferi Calaritani episcopi hanc fuisse mentem, ut qui in Ariminensi concilio Arianae perfidiae
subscripserant, amplius inire communionem cum Ecclesia, tametsi poenitentes, non possent: seque adeo
ab eorum quoque communione, qui lapsos post satisfactionem receperant, penitus abdicasse. <hi>Nam,</hi> inquit
Sulpicius Hist. lib. II, cap. 45, <hi>intantum eos qui Arimini fuerant, condemnavit, ut se etiam ab eorum communione
secreverit, qui eos sub satisfactione, vel poenitentia reciperent.</hi> Ex eo Luciferianorum manavit haeresis,
temere asserentium ab Arianis, et qui illis semel consenserant episcopis, non conferri Spiritum sanctum,
eosque ab episcopatu ac sacerdotii munere ita excidisse, ut sacramenta administrandi facultatem omnem
illis adimerent, atque ipsos etiam baptizatos ab eis nisi per manus impositionem, atque invocationem
Spiritus sancti, nollent suscipere.</p>
<p>Hac de re disputatum est aliquando Luciferianum inter atque Orthodoxum, sed conviciis, ut ferme usuvenit,
magis quam argumentis uterque altercatus, adversarium fregerat potius quam superaverat. Condictum
est itaque, ut altera die convenirent, iisque contendentibus, quae pro sua quisque causa diceret, a
Notariis excepta sunt. Atque in hoc quidem libro per Dialogum abs Hieronymo exponuntur, quasi ab altercantium
ore proficiscantur; sed nihil dubium est a S. Doctore studiose contextum opus atque expolitum
fuisse ad catholicae veritatis tuendam fidem. Nam et gesta Ariminensis concilii magnam partem adducit,
deque ejus historia, Arianorumque in eo artibus ac dolis loquitur, eoque in primis quod <hi>usiae</hi> 
vocabulum ad sarciendam pacem rejici ab Orthodoxis haeretici obtinuerunt, quando in caeteris se fingerent
consentire; sed postquam episcopos nefaria subscriptione illa devinxerant, fraudem aperuerint, et pro se
victoriam inclamarint. De baptismo etiam haereticorum copiose disserit, tamque ad rectum sensum, ut
eorum minime probam opinionem, qui dicunt quaedam in hoc libro super haereticorum baptismo 3. Doctori
<pb n="0155"/>
excidisse, quae ingenio per aetatem magis subacto postmodum revocaverit. Tale illud etiam est, quod
Victorius confutat, nempe S. Hieronymum putasse necessariam esse in sacerdotibus rectam vitam, ut
vel absolvant, vel eucharistiam conficiant. Contra enim num. praesertim 5 luculenter constituit, ut si alibi
contrarium videatur asserere, ideo faciat, ne dum de sola sibi sacerdotes potestate oblandiuntur, rectam
vivendi deserant normam, et quod potestate construunt, exemplo destruant.</p>
<p>De anno quo opus istud elucubrarit, non satis convenit inter eruditos. Illud nempe aliquos movet, quod
in Chronico Luciferum multa cum laude memoret, neque sit vero simile ejus celebrari constantiam ac
fidem, cujus sententiam, immo errorem edito libro impugnat, nisi si liber iste, in quo male audit, illo in
quo bene, posterior sit. Quamobrem cum anno 380 Chronicon fuisse conscriptum constet, Dialogum hunc
post eam temporis notationem differri volunt. Sed nihil esse hujusmodi argumentum videas, si illa ipsa
recte expenderis testimonia, et multa esse scias, quae in Lucifero Hieronymus suspiciebat: nec proprie
ipsum episcopum, sed ejus asseclas, qui ejus nomine ad erroris patrocinium abutebantur, impugnari. Nam
et hoc ipso in libro bene audit Lucifer, ut illis verbis, <hi>Cogor de Beato Lucifero secus quidquam, quam et
illius meritum, et mea humanitas poscit, existimare.</hi> Ex serie autem et loco, quo in Catalogo ab ipso Hieronymo
censetur hic liber, et Chronico proxime praecedere eum liquet, sive annum 380 antevertere, et relictae
solitudinis epocham, sive ann. 379, ut in Chronologicis Epistolarum argumentis notatum est, superare.
Facile igitur ipso anno 379, quo e Chalcidis eremo fugiens, Antiochiae substitit, librum exaravit, nam
et Antiochiae Luciferianus atque Orthodoxus altercati sunt, et proxime ab illa altercatione scribere se Hieronymus
profitetur.</p>
</div1>

<div1>
        <head>S. EUSEBII HIERONYMI STRIDONENSIS PRESBYTERI DIALOGUS CONTRA LUCIFERIANOS.</head>

<pb n="0155"/>
<div3>
          <head>1. </head>
<p>
            <pb n="0155A"/> <emph>171</emph> Proxime accidit, ut [ <hi>Al.</hi> quod] quidam
Luciferi sectator, cum alio Ecclesiae alumno odiosa
loquacitate contendens, caninam facundiam exercuerit
[ <hi>Mss.</hi> exercuit]. Asserebat quippe universum
mundum esse diaboli, et ut jam familiare est eis
dicere, factum de Ecclesia lupanar. At ille e contrario,
rationabiliter quidem, sed importuno et loco
et tempore, defendebat, non sine causa Christum
mortuum fuisse, nec ob Sardorum tantum mastrucam
Dei Filium descendisse. Quid plura? dum audientiam
et circulum lumina jam in plateis accensa
solverent, et inconditam disputationem nox interumperet,
consputa pene invicem facie, recesserunt.
Hoc tamen his qui affuerunt statuentibus, ut in secretam
porticum primo mane conveniretur: quo
<pb n="0155B"/>
cum juxta placitum omnes convenissent, visum
est utriusque sermonem a notariis excipi.</p>
        </div3>
<div3>
          <head>2.</head>
          <p>
 <hi>De haeretico loquendum ut de gentili.</hi> --Atque
<pb n="0156A"/>
ita cunctis residentibus, HELLADIUS LUCIFERIANUS
dixit: Hoc primum mihi responderi volo, utrum
Ariani Christiani sint, an non? ORTHODOXUS. Ego
plus, inquit, interrogo, utrumne omnes haeretici
Christiani sint? <hi>L.</hi> dixit, Quem haereticum dixeris,
Christianum negasti. <hi>O.</hi> dixit, Omnes ergo haeretici
Christiani non sunt? <hi>L.</hi> Jam superius audisti. <hi>O.</hi> 
Si Christi non sunt, diaboli sunt. <hi>L.</hi> Nemo dubitat. <hi>O.</hi> 
 Si autem diaboli sunt, <emph>172</emph> nihil refert haeretici
sint, an gentiles. <hi>L.</hi> Non refello. <hi>O.</hi> Igitur fixum inter
nos habemus, de haeretico sic loquendum, sicut de
gentili. <hi>L.</hi> Plane fixum. <hi>O.</hi> Quaere nunc ut libet,
quoniam inter nos constat, haereticos gentiles esse. <hi>L.</hi> 
 Quod interrogatio mea cogere volebat expressum
est, haereticos Christianos non esse. Nunc restat
<pb n="0156B"/>
conclusio. Si Ariani haeretici sunt, et haeretici omnes
gentiles sunt, et Ariani gentiles sunt. Si autem
Ariani gentiles sunt, et constat nullam societatem
<pb n="0157A"/>
Ecclesiae esse cum Arianis, id est, cum gentilibus,
manifestum est vestram Ecclesiam quae ab Arianis,
id est, a gentilibus, episcopos suscipit, non tam
episcopos recipere, quam de Capitolio sacerdotes:
ac per hoc Antichristi magis synagoga, quam Christi
Ecclesia debeat nuncupari.</p>
        </div3>
<div3>
          <head>3.</head>
          <p>
 <hi>Eucharistia.--O.</hi> Ecce impleta est prophetia:
Paravit mihi foveam, et ipse incidit in eam. <hi>L.</hi> 
Quonam modo? <hi>O.</hi> Si Ariani, ut dicis, gentiles sunt,
et Arianorum conventicula castra sunt diaboli, quomodo
in castris diaboli baptizatum recipis? <hi>L.</hi> Recipio,
sed poenitentem. <hi>O.</hi> Prorsus quid dicas, non
intelligis. Quisquamne gentilem recipit poenitentem? <hi>L.</hi> 
 Ego simpliciter in exordio sermonis omnes haereticos
gentiles esse respondi. Verum quia captiosa
<pb n="0157B"/>
interrogatio fuit, primae quaestionis tibi palmam tradens, <emph>173</emph> 
 ad secundam veniam in qua aio laicum
ab Arianis venientem recipi debere poenitentem,
clericum vero non debere. <hi>O.</hi> Atqui in prima quaestione
quam obtinuisse me dicis, etiam secundam
obtinui. <hi>L.</hi> Doce quomodo obtinueris. <hi>O.</hi> Nescis et
laicos et clericos unum habere Christum, nec alium
neophytis, alium episcopis esse Deum? Cur ergo
non recipiat clericos, qui recipit laicos poenitentes? <hi>L.</hi> 
 Non est ipsum lacrymas fundere pro peccatis,
et corpus attrectare Domini. Non est ipsum ad fratrum
genua provolvi, et de sublimi loco eucharistiam
ministrare populo. Aliud est lugere quod fueris,
aliud neglecto peccato, in Ecclesia vivere gloriosum.
Tu qui hesterno die sacrilegus creaturam Dei Filium
<pb n="0157C"/>
praedicabas; qui quotidie pejor Judaeis, blasphemiarum
lapides in Christum jaciebas, cujus
manus sanguine plenae sunt, cujus stylus lancea militis
fuit, ad unius horae conversionem virginem
Ecclesiam adulter ingredieris? Si peccasse te poenitet,
officium depone sacerdotis: si te peccasse
confidis, permane quod fuisti.</p>
        </div3>
<div3>
          <head>4.</head>
          <p>
 <hi>O.</hi> Rhetoricaris; et a disputationum spinetis,
ad campos liberae declamationis excurris. Verum
desine, quaeso, a communibus locis, et in gradum
rursum ac lineas regredere: postea si placuerit, latius
disseremus. <hi>L.</hi> Nulla declamatio hic est. Dolor
patientiam superat; propone ut libet, argumentare
ut libet, numquam persuadebis id esse episcopum,
quod laicum poenitentem. <hi>O.</hi> Quoniam obstinate tenes,
<pb n="0157D"/>
aliam esse rationem episcopi, aliam laici, ad
<pb n="0158A"/>
compendium concertationis, tribuo quod postulas:
nec me pigebit locum te faciente, manum tecum
conserere. Expone mihi, quare laicum venientem ab
Arianis recipias, episcopum non recipias? <hi>L.</hi> Recipio
laicum, qui errasse se confitetur; et Dominus
mavult poenitentiam peccatoris, quam mortem. <hi>O.</hi> 
 Recipe ergo et episcopum, qui et errasse se confitetur,
et Dominus mavult poenitentiam peccatoris,
quam mortem. <hi>L.</hi> Si errasse se confitetur, <emph>174</emph> cur
episcopus perseverat? deponat sacerdotium, concedo
veniam poenitenti. <hi>O.</hi> Respondebo tibi et ego
sermonibus tuis. Si laicus errasse se confitetur, quomodo
laicus perseverat? deponat sacerdotium laici,
id est, baptisma, et ego do veniam poenitenti.
Scriptum est enim: <hi>Regnum quoque nos et sacerdotes</hi> 
<pb n="0158B"/>
 <hi>Deo Patri suo fecit <note>(Apoc. I, 6)</note>
          </hi>. Et iterum, <hi>Gentem
sanctam, regale sacerdotium, populum acquisitum <note>(I Pet. II, 9)</note>
          </hi>.
Omne quod non licet Christiano,
commune est tam episcopo quam laico. Qui poenitentiam
agit, priora condemnat [ <hi>Al.</hi> contemnat]. Si non
licet episcopo poenitenti perseverare quod fuerat,
non licet et laico poenitenti permanere in eo propter
quod poenitentiam confitetur. <hi>L.</hi> Recipimus
laicos, quoniam nemo convertetur, si se scierit rebaptizandum:
et ita fiet, ut nos simus causa perditionis
eorum si repudientur. <hi>O.</hi> Tu in eo quod recipis
laicum, unam animam recipiendo salvas; et ego
in recipiendo episcopum, non dicam unius civitatis
populos, sed universam, cui praeest, provinciam
Ecclesiae socio; quem si repellam, multos secum in
<pb n="0158C"/>
ruinam trahet. Quamobrem quaeso vos ut eam rationem,
quam in paucis recipiendis habere vos existimatis,
etiam ad totius orbis salutem concedatis.
Quod si displicet, et tam duri estis, immo tam irrationabiliter
inclementes, ut eum qui dederit baptisma
hostem Christi, eum qui acceperit filium putetis;
nos nobis adversa non facimus: aut episcopum
cum populo recipimus, quem facit Christianum; aut
si episcopum non recipimus, scimus etiam nobis populum
rejiciendum.</p>
        </div3>
<div3>
          <head>5.</head>
          <p>
 <hi>Episcopus condimentum suae Ecclesiae. Fletus
Ecclesiae pro poenitentibus. Liber duodecim Prophetarum.
Oculus Ecclesiae episcopus.--L.</hi> Oro te, nonne
legisti de episcopis dictum: <hi>Vos estis sal terrae. Si
autem sal infatuatum fuerit, in quo salietur? ad nihilum
<pb n="0158D"/>
est utile, nisi ut projiciatur foras, et conculcetur
<pb n="0159A"/>
ab hominibus <note>(Matth. V, 13)</note>
          </hi>. Sed et illud, quod pro
populo peccatore sacerdos Deum exoret, ac pro
sacerdote nullus sit alius, qui deprecetur <note>(I Reg. III)</note>.
Quae quidem duo Scripturarum capitula in sententiam
concurrunt unam. Nam ut sal omnem cibum
condit, nec est aliquid per se tam suave, quod absque <emph>175</emph> 
 eo gustum demulceat: ita mundi totius
et propriae Ecclesiae condimentum episcopus est, qui
si infatuatus fuerit, sive per negationem, sive per
haeresim, sive per libidinem, et ut semel dicam,
per universa peccata, a quo alio poterit condiri,
cum ipse fuerit omnium condimentum? Sacerdos
quippe pro laico offert oblationem suam, imponit
manum subjecto, reditum sancti Spiritus invocat,
atque ita eum, qui traditus fuerat Satanae in interitum
<pb n="0159B"/>
carnis, ut spiritus salvus fieret, indicta in populum
oratione, altario reconciliat, nec prius unum
membrum restituit sanitati, quam omnia simul membra
 confleverint. Facile quippe ignoscit filio pater,
cum mater pro visceribus suis deprecatur. Si ergo
hoc quem diximus gradu laicus poenitens restituitur
Ecclesiae, ibique sequitur venia, ubi luctus praecesserat:
manifestum est, sacerdotem de gradu suo
motum, in eumdem locum non posse restitui, quia
aut poenitens sacerdotio carebit, aut in honore persistens,
reduci in Ecclesiam non poterit per ordinem
poenitentis. Tu mihi nunc infatuato sale, Ecclesiae
saporem contaminas; tu eum qui projectus
foras, jacere deberet in stercore, a cunctis hominibus
conculcandus, super altarium reponis! Et ubi
<pb n="0159C"/>
erit illud Apostoli praeceptum: <hi>Oportet episcopum
esse sine crimine, quasi dispensatorem Dei <note>(Tit. I, 7)</note>
          </hi>.
Et iterum: <hi>Probet autem se unusquisque et sic accedat <note>(I Cor. XI, 28)</note>
          </hi>?
Ubi Dominica denuntiatio est: <hi>Ne miseritis margaritas vestras [Al.</hi> 
 miserimus <hi>et</hi> nostras] <hi>ante porcos 
 <note>(Matth. VII, 6)</note>
          </hi>? Quod si de omnibus
generaliter dictum intelligis, quanto magis de
sacerdotibus praecavendum est, cum etiam de laicis
sic cavetur <note>( <hi>Al.</hi> habeatur)</note>! <hi>Separamini,</hi> inquit Dominus
per Moysen, <hi>a tabernaculis istorum hominum
durissimorum, et nolite tangi ab omnibus quae sunt
eorum, ne simul pereatis in peccato eorum <note>(Num. XVI,
26)</note>
          </hi>. Et rursum in duodecim Prophetis: <hi>Sacrificia
eorum tamquam panis luctus; omnes qui manducant
ea, contaminabuntur <note>(Ose. IX, 4)</note>
          </hi>. Et in Evangelio
<pb n="0159D"/>
Dominus: <hi>Lucerna,</hi> inquit, <hi>corporis est oculus,</hi> id
est, Ecclesiae lumen est episcopus. <hi>Si autem oculus
tuus simplex est, totum corpus tuum lucidum erit <note>(Matth. VI, 22)</note>
          </hi>.
Sacerdote enim fidem veram praedicante,
ex omnium corde tenebrae discutiuntur. <emph>176</emph> 
Et causam reddit: <hi>Neque enim lucerna accenditur et
ponitur subter modium, sed super candelabrum, ut
luceat omnibus qui in domo sunt <note>(Matth. V, 15)</note>
          </hi>.
<pb n="0160A"/>
 Hoc est, ideo Deus scientiae suae igniculum in episcopo
succendit, ut non sibi tantum luceat, sed omnibus
prosit. Et in consequenti: <hi>Si,</hi> inquit, <hi>oculus
tuus nequam fuerit, omne corpus tenebrosum est. Si
autem lumen quod in te est, tenebrae sunt; ipse tenebrae
quantae erunt <note>(Matth. VI, 23)</note>
          </hi>! Et recte. Nam
cum ideo episcopus in Ecclesia constituatur, ut populum
coerceat ab errore, quantus erit error in populo,
cum errat ipse qui docet [ <hi>Al.</hi> doceat]! Quomodo
potest peccata dimittere, qui ipse peccator est?
quomodo sanctum sacrilegus faciet? unde ad me lumen
introiet, cum oculus meus caecus sit? Proh
dolor! Antichristi discipulus Ecclesiam Christi gubernat.
Et ubi est illud: <hi>Non potestis duobus dominis
servire <note>(Ibid., 24)</note>
          </hi>? Sed et illud, <hi>Quae communicatio
<pb n="0160B"/>
luci ad tenebras? qui consensus Christo ad Belial <note>(II Cor. VI, 14, 15)</note>
          </hi>?
Legimus in veteri Testamento <note>(Levit. XXI, 17, et XXI, 3)</note>:
 <hi>Homo in quo fuerit macula
et vitium, non accedat offerre dona Domino.</hi> Et
rursum: <hi>Sacerdotes qui accedunt ad Dominum Deum,
ut sacrificent, mundi sint, ne forte derelinquat eos Dominus.</hi> 
Et in eodem: <hi>Et cum accedunt ministrare sancta,
non adducant in se delictum; ne moriantur.</hi> Et
multa alia, quae persequi infinitum est, studio [ <hi>Al.</hi> 
sed studio] brevitatis omitto. Neque enim numerus
testimoniorum, sed auctoritas valet. Ex quibus ostenditur,
vos per modicum fermentum totam Ecclesiae
massam corrupisse, et de ejus manu hodie Eucharistiam
accipere, quem heri quasi idolum despuebatis.
<pb n="0160C"/>
</p>
        </div3>
<div3>
          <head>6. </head>
          <p>
 <hi>Sacrificium in Ecclesia. Christus lavacro suo mundavit
aquas.--O.</hi> Multa quidem de sacris Voluminibus
memoriter copioseque dixisti: sed cum totum
circumieris saltum, meis cassibus concluderis [ <hi>Mss.</hi> 
cluderis <hi>vel</hi> clauderis]. Sit quippe, ut vis, Arianorum
episcopus hostis Christi, sit infatuatum sal, sit lucerna
sine igniculo, sit oculus sine pupilla: nempe
eo pervenies, ut salire non possit, qui sal ipse non
habeat; non illuminet caecus, non accendat exstinctus.
Tu autem cum conditum ab eo cibum
devores, cur insulsum arguis conditorem? De igniculo
ejus Ecclesia tua lucet, et lucernam ejus <emph>177</emph> 
 criminaris exstinctam? Oculos tibi praebet, et
caecus est? Quamobrem oro te, ut aut sacrificandi
ei licentiam tribuas, cujus baptisma probas: aut
<pb n="0160D"/>
reprobes ejus baptisma, quem non existimas sacerdotem.
Neque enim fieri potest, ut qui in baptismate
sanctus est, sit apud altare peccator. <hi>L.</hi> Sed
ego recipio laicum poenitentem per manus impositionem,
et invocationem Spiritus sancti, sciens ab
haereticis Spiritum sanctum non posse conferri. <hi>O.</hi> 
Omnes propositionum vestrarum calles ad unum
compitum confluunt, et pavidorum more cervorum,
<pb n="0161A"/>
dum vanos pennarum evitatis volatus, fortissimis
retibus implicamini. Nam cum in Patre et Filio et
Spiritu sancto baptizatus homo, templum Domini
fiat, cum, veteri aede destructa, novum Trinitatis
delubrum aedificetur, quomodo dicis, sine adventu
Spiritus sancti apud Arianos peccata posse dimitti?
Quomodo antiquis sordibus anima purgatur, quae
sanctum non habet Spiritum? Neque enim aqua lavat
animam, sed prius ipsa lavatur a Spiritu, ut alios
lavare spiritualiter possit. <hi>Spiritus,</hi> inquit Moyses, <hi>Domini ferebatur super aquas 
 <note>(Gen. I, 2)</note>
          </hi>. Ex quo
apparet baptisma non esse sine Spiritu sancto.
 Bethesda lacus Judaeae, nisi per adventum Angeli,
debilitata corporaliter membra sanare non poterat:
et tu mihi aqua simplici, quasi de balneo animam
<pb n="0161B"/>
lotam producis? Ipse Dominus noster Jesus Christus,
qui non tam mundatus est lavacro, quam in
lavacro suo universas aquas mundavit, statim ut
caput extulit de fluento, Spiritum sanctum accepit,
non quod umquam sine Spiritu sancto fuerit, quippe
qui de Spiritu sancto in carne natus est: sed ut illud
nobis monstraretur verum esse baptisma, quo
Spiritus sanctus adveniat. Igitur si Arianus Spiritum
sanctum non potest dare, ne baptizare quidem
potest, quia Ecclesiae baptisma sine Spiritu sancto
nullum est. <emph>178</emph> Tu vero cum baptizatum ab eo
recipias, et postea invoces Spiritum sanctum, aut
baptizare eum debes, quia sine Spiritu sancto non
potuit baptizari: aut si est baptizatus in Spiritu,
desine ei invocare Spiritum, quem tunc cum baptizaretur,
<pb n="0161C"/>
accepit.</p>
        </div3>
<div3>
          <head>7.</head>
          <p>
 <hi>Quid ad verum baptisma necessarium? Joannis
baptisma quid? Sine Spiritu sancto nullum baptisma.
Verum et legitimum Ecclesiae baptisma.--L.</hi> Obsecro
te, nonne legisti in Actibus Apostolorum, eos qui
jam a Joanne baptizati fuerant, cum ad interrogationem
Apostoli respondissent, se nec auditu quidem
comperisse quid esset Spiritus sanctus, postea fuisse
Spiritum sanctum consecutos? Unde manifestum est
posse aliquem baptizari, et tamen non habere Spiritum
sanctum. <hi>O.</hi> Non tam imperitos divinorum
Voluminum eos qui audiunt puto, ut ad hanc quaestiunculam
dissolvendam longo sermone opus sit.
Verum prius quam quid in eam sententiam loquar,
ausculta, juxta sensum tuum, quanta Scripturarum
<pb n="0161D"/>
turbatio oriatur. Quid est hoc, quod Joannes in
baptismate suo aliis Spiritum sanctum dare non potuit,
qui Christo dedit? Et quis est iste Joannes? <hi>Vox
<pb n="0162A"/>
clamantis in deserto, parate viam Domini: rectas facite
semitas Dei nostri <note>(Isai. XL, 3; Matth. III, 3)</note>
          </hi>. Ille
qui dicebat: <hi>Ecce Agnus Dei, ecce qui tollit peccatum
mundi <note>(Joan. I, 29)</note>
          </hi>. Minus dico, ille qui ex matris
utero clamabat: <hi>Et unde hoc mihi, ut mater Domini
mei veniat ad me <note>(Luc. I, 43)</note>
          </hi>? Spiritum sanctum non
dedit, quem Philippus diaconus eunucho dedit <note>(Act. VIII)</note>?
quem Ananias Paulo dedit <note>(Act. IX)</note>? Audacter
forsitan videar Joannem praeferre cunctis. Audi
Dominum loquentem: <hi>Non est in natis mulierum
major Joanne Baptista <note>(Matth. XI, 11)</note>
          </hi>. Nulli enim contigit
prophetarum, et annuntiare Christum, et digito
demonstrare. Et quid mihi necesse est in talis viri
laudibus immorari, cum a Deo Patre etiam Angelus
nuncupetur? <hi>Ecce,</hi> inquit, <hi>mitto Angelum meum ante
<pb n="0162B"/>
faciem tuam, qui praeparabit viam tuam ante te <note>(Ibid. 10)</note>
          </hi>.
Plane Angelum, qui post materni ventris
hospitium eremi deserta sectatus, parvulus de serpentibus
lusit; qui oculis <emph>179</emph> spectantibus Christum,
nihil aliud est dignatus aspicere; qui eloquiis
Domini, quae melle et favo dulciora sunt, dignam Deo
vocem erudivit. Et ne quaestionem morer, sic decebat
crescere Praecursorem Domini. Iste ergo talis tantusque
Spiritum sanctum non dedit, quem Cornelius
centurio antequam baptizaretur, accepit? Responde,
quaeso, cur non dederit? ignoras? Audi quid Scripturae
doceant: Joannis baptisma non tam peccata
dimisit, quam poenitentiae baptisma fuit in peccatorum
remissionem, id est, in futuram remissionem;
quae esset postea per sanctificationem Christi subsecutura.
<pb n="0162C"/>
Scriptum est enim: <hi>Fuit Joannes in deserto
baptizans, et praedicans Evangelium poenitentiae in remissionem
peccatorum.</hi> Et post modicum: <hi>Et baptizabantur
ab eo in Jordane confitentes peccata sua.</hi> Ut
enim ipse ante Praecursor Domini: sic et baptisma
ejus praevium Dominici baptismatis fuit. <hi>Qui de terra
est,</hi> aiebat, <hi>terrena loquitur; qui de supernis venit,
super omnes est <note>(Joan. III, 31)</note>
          </hi>. Et iterum: <hi>Ego baptizo
vos in aqua, ille baptizabit in spiritu <note>(Matth. III,
11)</note>
          </hi>. Si autem Joannes, ut confessus est ipse, non
baptizavit in spiritu, consequenter neque peccata
dimisit, quia nulli hominum sine Spiritu sancto peccata
dimittuntur. Aut si contentiose argumentaris,
ideo Joannis baptisma dimisisse peccata, quia de coelis
fuit, edoce quid amplius in Christi baptismate
<pb n="0162D"/>
consequamur. Quod peccata dimittit, liberat a gehenna.
Quod a gehenna liberat, perfectum est. Perfectum
autem baptisma, nisi quod in cruce et in
<pb n="0163A"/>
resurrectione Christi est, non potest dici. Ita tu in
 perversum religiosus, dicente ipso Joanne: <hi>Illum
oportet crescere, me autem minui;</hi> dum servi baptismo
plus quam habuit tribuis, Dominicum destruis, cui
amplius nihil relinquis. Quorsum ista tendit assertio?
Videlicet, ut non tibi mirum videatur, si hi qui a
Joanne fuerant baptizati, postea per impositionem
manus Apostolorum, sint Spiritum sanctum consecuti;
cum constet, eos ne peccatorum quidem sine
subsecutura fide remissionem consecutos. Tu vero
qui ab Arianis recipis baptizatum, et ei tribuis baptisma,
quod perfectum est, quo pacto quasi modicum
quid ei defuerit, sanctum advocas Spiritum, cum
baptisma Christi sine Spiritu sancto <emph>180</emph> nullum
sit? Verum longius excessi, et cum aequa fronte adversarii
potuerim impetum submovere, leviora eminus
<pb n="0163B"/>
[ <hi>Mss.</hi> minus] tela direxi. Joannis enim baptisma
intantum imperfectum fuit, ut constet postea Christi
baptismate baptizatos, qui ab eo fuerant baptizati.
Ita enim historia refert: <hi>Factum est autem, cum
Apollo esset Corinthi, et cum Paulus pertransiret superiores
partes Asiae, devenit Ephesum, et cum invenisset
quosdam discentes, dixit ad eos: Si Spiritum sanctum
accepistis, cum credidistis? At illi responderunt: Sed
nec si Spiritus sanctus sit, audivimus. Dixit autem ad
eos: In quo ergo baptizati estis? Responderunt in
Joannis baptismate. Dixit autem Paulus: Joannes quidem
baptizavit baptismo poenitentiae plebem, dicens in
advenientem post eum, ut crederent, hoc est in Jesum,
in remissionem peccatorum. His auditis, baptizati sunt
in nomine Domini nostri Jesu Christi. Et cum imposuisset
<pb n="0163C"/>
illis manus Paulus, continuo cecidit Spiritus
sanctus super eos <note>(Act. XIX, 1 et seq.)</note>
          </hi>. Si ergo baptizati
sunt vero et legitimo Ecclesiae baptismate, et ita
postea Spiritum sanctum consecuti sunt: et tu Apostolorum
sequere auctoritatem, et baptiza eos, qui
Christi non habent baptisma, et poteris invocare Spiritum
sanctum.</p>
        </div3>
<div3>
          <head>8.</head>
          <p>
 <hi>Mos Ecclesiarum in manuum impositione. Traditionis
auctoritas.--L.</hi> Qui dormientes sitiunt, avide
fauces fluminibus ingurgitant. Et quanto plus hauserint,
tanto plus sitiunt. Ita mihi et tu videris adversus
quaestiunculam quam proposui, hinc atque illinc argumenta
quaesisse, et nihilominus in eadem quaestionum
siti perseverare. An nescis etiam Ecclesiarum
<pb n="0164A"/>
hunc esse morem, ut baptizatis postea manus imponantur,
et ita invocetur Spiritus sanctus? Exigis ubi
scriptum sit? In actibus Apostolorum. Etiam si Scripturae
auctoritas non subesset, totius orbis in hanc
partem consensus instar praecepti obtineret. Nam et
multa alia quae per traditionem in Ecclesiis observantur,
auctoritatem sibi scriptae legis usurpaverunt,
velut in lavacro ter caput mergitare, deinde egressos,
lactis et mellis praegustare concordiam ad infantiae
significationem, die Dominico, et omni Pentecoste;
nec de geniculis adorare, et jejunium solvere, multaque
alia scripta non sunt, quae rationabilis sibi observatio
vindicavit. <emph>181</emph> Ex quo animadvertis nos
Ecclesiae consuetudinem sequi, licet ante advocationem
Spiritus constet aliquem baptizatum.
<pb n="0164B"/>
</p>
        </div3>
<div3>
          <head>9. </head>
          <p>
 <hi>Episcopus ad impositionem manus accurrit. Arianorum
blasphemiae. Impositio manuum, quare episcopo
reservata? Jus baptizandi ab episcopo.--O.</hi> Non quidem
abnuo hanc esse Ecclesiarum consuetudinem,
ut ad eos qui longe a majoribus urbibus per
presbyteros et diaconos baptizati sunt, episcopus ad
invocationem sancti Spiritus manum impositurus
excurrat. Sed quale est, ut leges Ecclesiae ad haeresim
transferas, et virginis tuae integritatem, per
meretricum lupanaria patiaris? Episcopus si
imponit manum, his imponit qui in recta fide
baptizati sunt, qui in Patre et Filio et Spiritu
sancto tres personas, unam substantiam crediderunt.
Arianus vero cum aliud nihil crediderit
(claudite, quaeso, aures qui audituri estis, ne tantae
<pb n="0164C"/>
impietatis vocibus polluamini) nisi in Patre solo
vero Deo, et in Jesu Christo Salvatore creatura, et
in Spiritu sancto utriusque servo, quomodo Spiritum
sanctum ab Ecclesia recipiet, qui necdum remissionem
peccatorum consecutus est? Spiritus
quippe sanctus, nisi mundam sedem non incolit:
nec habitator ejus templi efficitur, quod antistitem
non habet, veram fidem. Quod si hoc loco quaeris,
quare in Ecclesia baptizatus, nisi per manus episcopi,
non accipiat Spiritum sanctum, quem nos asserimus
in vero baptismate tribui, disce hanc observationem
ex ea auctoritate descendere, quod post
ascensum Domini Spiritus sanctus ad apostolos
descendit. Et multis in locis idem factitatum reperimus,
 ad honorem potius sacerdotii quam ad legem
<pb n="0165A"/>
necessitatis. Alioqui si ad episcopi tantum imprecationem
Spiritus sanctus defluit, lugendi sunt, qui
in villulis, aut in castellis, aut in remotioribus
locis per presbyteros et diaconos baptizati ante dormierunt,
quam ab episcopis inviserentur. <emph>182</emph> Ecclesiae
salus in summi Sacerdotis dignitate pendet:
 cui si non exsors quaedam et ab omnibus eminens
detur potestas, tot in Ecclesiis efficientur schismata
quot sacerdotes. Inde venit, ut sine chrismate et
episcopi jussione, neque presbyter, neque diaconus
jus habeant baptizandi. Quod frequenter, si tamen
necessitas cogit, scimus etiam licere laicis. Ut enim
accipit quis, ita et dare potest; nisi forte eunuchus
a Philippo diacono baptizatus, sine Spiritu sancto
fuisse credendus est, de quo Scriptura ita loquitur:
<pb n="0165B"/> <hi>Et descenderunt ambo in aquam; et baptizavit eum
Philippus 
 <note>(Act. VIII, 38)</note>
          </hi>. Et cum abscederent ab
aqua, <hi>Spiritus sanctus venit in eunuchum.</hi> Si autem
illud objiciendum putas, quia, <hi>Cum audissent apostoli
qui erant Jerosolymis, quia recepit Samaria verbum
Dei, miserunt ad eos Petrum et Joannem, qui cum
venissent ad eos, oraverunt pro eis, ut acciperent Spiritum
sanctum, nondum enim ceciderat super ullum
illorum <note>(Ibid.)</note>
          </hi>. Cur ita factum sit, in consequentibus
disce. Ipse enim ait: <hi>Sed solum baptizati erant
in nomine Domini Jesu. Tunc imponebant illis manus,
et accipiebant Spiritum sanctum.</hi> Hoc loco si et tu
similiter te facere dicis, quia haeretici non baptizaverunt
in Spiritu sancto, scias Philippum ab apostolis
non fuisse divisum, eamdem habuisse Ecclesiam,
<pb n="0165C"/>
eumdem Dominum Jesum Christum praedicasse;
diaconum certe fuisse eorum, qui postea manus imposuerunt.
Tu vero cum apud Arianos non Ecclesiam
dicas esse, sed synagogam; nec clericos Dei,
sed creaturae et idolorum cultores, quomodo in dispari
causa eamdem asseris rationem te tenere?</p>
        </div3>
<div3>
          <head>10.</head>
          <p>
 <hi>L.</hi> Valenter quidem et fixo gradu me tibi in
faciem dimicantem repellis; sed post tergum caederis,
et nuda a spiculis dorsa non protegis. Esto quippe
apud Arianos ne baptisma <emph>183</emph> quidem esse, et
ideo Spiritum sanctum ab eis non posse dari, quia
necdum remissionem peccatorum acceperint; totum
hoc victoriae meae proficit, et argumentorum tuorum
palaestra, mihi palmam victoriae sudat. Arianus baptisma
non habet, et quomodo sacerdotium habet?
<pb n="0165D"/>
Laicus apud eos non est, et quomodo episcopus esse
potest? Mihi recipere mendicum non licet, tu recipis
regem? Vos hosti castra traditis; et a nobis perfuga
[ <hi>Al.</hi> profuga] rejiciendus est?</p>
        </div3>
<div3>
          <head>11.</head>
          <p>
 <hi>O.</hi> Si priorum meminisses, jam scires tibi
fuisse responsum; sed dum amorem contradicendi
<pb n="0166A"/>
sequeris, a quaestionum lineis excidisti: more quorumdam
loquacium potius quam facundorum, qui
cum disputare nesciant, tamen litigare non desinunt.
Ego enim non tam in praesenti Arianos vel
improbo, vel defendo, quam illam cursus mei metam
circumeo, eadem ratione a nobis episcopum recipi,
qua laicus a vobis recipitur. Si erranti concedis veniam,
et ego ignosco poenitenti. Si in fide sua baptizato
[ <hi>Al.</hi> baptizatum] baptizans nocere non potuit, et
in fide sua sacerdotem constitutum constituens non
inquinavit. Subtilis est haeresis, et ideo simplices
animae facile decipiuntur. Deceptio tam laici quam
episcopi communis est. At episcopus errare non
potuit. Revera de Platonis et Aristophanis sinu in
episcopatum alleguntur [ <hi>Al.</hi> eliguntur]. Quotus enim
<pb n="0166B"/>
quisque est, qui non apprime in his eruditus sit?
Denique ex litteratis quicumque hodie ordinantur,
id habent curae, non quomodo Scripturarum medullas
ebibant, sed quomodo aures populi declamatorum
flosculis mulceant. Accedit ad hoc, quod
Ariana haeresis magis cum sapientia saeculi facit, et
argumentationum rivos de Aristotelis fontibus mutuatur.
Igitur parvulorum inter se certantium ritu,
quidquid dixeris, dicam: affirmabis, affirmabo: negabis,
negabo. Arianus baptizat, ergo episcopus
est: non baptizat, tu refuta laicum, et ego non recipio
sacerdotem. Sequar te quocumque ieris, aut pariter
in luto haesitabimus, aut pariter expediemur.</p>
        </div3>
<div3>
          <head>12.</head>
          <p>
 <hi>Solemnis iuterrogatio in Baptismo.--L.</hi> Sed
laico ideo ignoscendum est, <emph>184</emph> quia Ecclesiam
<pb n="0166C"/>
Dei putans, simpliciter accessit, et juxta fidem suam
credens baptizatus est. <hi>O.</hi> Novam rem asseris, ut
Christianus quisquam factus sit ab eo, qui non fuit
Christianus. Accedens ad Arianos, in qua fide baptizatus
est? Nempe in ea quam habebant Ariani. Aut
si jam ipse bene credebat, et sciens ab haereticis
baptizatus est, erroris veniam non meretur. Verum hoc
penitus absurdum est, ut discipulus ad magistrum vadens
ante sit artifex quam doceatur; ut modo ab idolorum
veneratione conversus, noverit Christum melius
quam ille qui doceat. At dicis: Simpliciter in Patre
et Filio et Spiritu sancto credidit, et ideo baptisma
consecutus est. Quae est ista, quaeso, simplicitas,
nescire quod credas? Simpliciter credidit. Quid credidit?
certe aut tria nomina audiens, tres Deos credidit,
<pb n="0166D"/>
et idololatra effectus est; aut in tribus vocabulis
trinominem credens Deum, in Sabellii haeresim
incurrit. Aut edoctus ab Arianis, unum esse verum
Deum Patrem, Filium et Spiritum sanctum credidit
creaturas. Aut extra haec quid credere potuerit,
nescio: nisi forte homo jam edoctus in capitolio, homousion
<pb n="0167A"/>
didicerat Trinitatem. Sciebat Patrem, Filium
et Spiritum sanctum, non natura, sed personis esse
divisos. Sciebat et Filii nomen in Patre, et Patris
nomen in Filio. Ridicula penitus assertio, ante de
fide quempiam disputare, quam credere; ante mysterium
scire, quam initiatus sit; aliter de Deo sentire
baptizantem, et aliter baptizatum. Praeterea cum
solemne sit in lavacro post Trinitatis confessionem
interrogare, Credis sanctam Ecclesiam? credis remissionem
peccatorum? Quam Ecclesiam credidisse
eum dicis? Arianorum? sed non habent. Nostram?
sed extra hanc baptizatus non potuit eam credere,
quam nescivit.</p>
        </div3>
<div3>
          <head>13.</head>
          <p>
 <hi>L.</hi> Quoniam ad omnia argutaris, et emissa a
nobis spicula scuto orationis eludis, unam hastam
<pb n="0167B"/>
jaciam, quae umbonem tegminis tui, et verba crepitantia,
vi sua penetret, nec diutius patiar, fortitudinem
arte superari. <emph>185</emph> Laicus etiam extra Ecclesiam
fide baptizatus, poenitens recipitur: episcopus
vero aut poenitentiam non agit, et sacerdos est, aut
si poenitentiam egerit, esse episcopus desinit. Quamobrem
recte nos laicum et suscipimus poenitentem;
et episcopum, si in sacerdotio perseverare vult, repudiamus. <hi>O.</hi> 
 Sagitta quae contento nervo dirigitur,
difficile vitatur. Ante enim ad eum, ad quem jacta
est pervenit, quam obice clypei frustretur. E contrario
tuae propositiones, quia sine ferri acumine
mittuntur, hostem non valent perforare. Hanc igitur
hastam quam totis viribus misisti, de qua nobis minitaris,
uno, ut aiunt, digitulo repellam. Neque enim
<pb n="0167C"/>
hoc modo quaeritur, an episcopus poenitens esse non
possit, et laicus possit? sed an haereticus baptisma
habeat? qui si, ut constat, baptisma non habet, quomodo
potest esse poenitens, antequam Christianus?
Proba mihi ab Arianis venientem laicum habere
baptismum, et tunc ei poenitentiam non negabo. Si
vero Christianus non est, si non habuerit sacerdotem
qui eum faceret Christianum, quomodo aget
poenitentiam homo, qui necdum credit?</p>
        </div3>
<div3>
          <head>14.</head>
          <p>
 <hi>L.</hi> Oro te ut, philosophorum argumentatione
deposita, Christiana mecum simplicitate loquaris, si
tamen non dialecticos sequaris [ <hi>Al.</hi> sequeris], sed
piscatores. Aequumne tibi videtur, ut Arianus episcopus
sit? <hi>O.</hi> Tu eum episcopum probas, quia ab
eo recipis baptizatum, et in hoc reprehendendus es,
<pb n="0168A"/>
quare a nobis parietibus separaris, cum in fide et
in Arianorum nobiscum receptione consentias? <hi>L.</hi> 
Jam et superius rogavi, ut non philosophice, sed
Christiane mecum loquaris. <hi>O.</hi> Discere vis, an contendis? <hi>L.</hi> 
 Utique contendo, quia facti tui a te quaero
rationem. <hi>O.</hi> Si contendis, jam tibi responsum est.
Eadem enim ratione episcopum ab Arianis recipio,
qua tu recipis baptizatum. Si discere cupis, in meam
aciem transgredere. Adversarius enim vincitur, discipulus
docetur. <emph>186</emph> <hi>L.</hi> Non possum ante esse discipulus,
quam magistrum audiam praedicantem. <hi>O.</hi> 
Quoniam tergiversaris, et sic vis a me doceri, ut adversarium
in integro habeas, tuo animo te docebo.
Consentimus in fide, consentimus in haereticis recipiendis,
consentiamus etiam in conventu. <hi>L.</hi> Hoc
<pb n="0168B"/>
non est docere, sed argumentari. <hi>O.</hi> Quia tu pacem
cum scuto petis, et nos olivae ramum gladio inserimus. <hi>L.</hi> 
 En tollo manus, cedo, vicisti. Verum cum
arma deponam, sacramenti, in quod me jurare
compellis, quaero rationem. <hi>O.</hi> Gratulor interim tibi,
et Christo Deo meo gratias ago, quia animo bono
 a falsitate Sardorum ad totius orbis te saporem contulisti,
nec dicis more quorumdam: <hi>Salvum me fac,
Domine, quoniam defecit sanctus <note>(Psal. XI, 1)</note>
          </hi>: quorum
vox impia, crucem Christi evacuat, Dei Filium
subjugat diabolo, et illam complorationem, quae a
Domino de peccatoribus prolata est, nunc de universis
hominibus dictam intelligit: <hi>Quae utilitas in
sanguine meo, dum descendo in corruptionem <note>(Psal.
XXIX, 10)</note>
          </hi>? Sed absit, ut frustra Deus mortuus sit.
<pb n="0168C"/>
Alligatus est fortis, et vasa ejus direpta sunt <note>(Marc.
III, 27)</note>. Allocutio Patris impleta est: <hi>Postula a me, et
dabo tibi gentes haereditatem tuam, et possessionem
tuam terminos terrae <note>(Psal. II, 8)</note>
          </hi>. <hi>Apparuerunt fontes
aquarum, et revelata sunt fundamenta orbis terrarum <note>(Psal. XVII, 16)</note>
          </hi>.
 <hi>In sole posuit tabernaculum suum,
nec est qui se abscondat a calore ejus <note>(Psal. XVIII, 6)</note>
          </hi>.
Deo plenus Psalmista canit: <hi>Inimici defecerunt frameae
in finem, et civitates eorum destruxisti <note>(Ps. IX, 7)</note>
          </hi>.</p>
        </div3>
<div3>
          <head>15.</head>
          <p>
 Et ubi, quaeso, isti sunt nimium religiosi, immo
nimium profani, qui plures synagogas asserunt esse,
quam Ecclesias? Quomodo destructae sunt diaboli
civitates; et in fine, hoc est in saeculorum consummatione,
idola corruerunt? Si Ecclesiam non habet
Christus, aut si in Sardinia tantum habet, nimium
<pb n="0169A"/>
pauper factus est. Et si Britannias, Gallias, Orientem,
Indorum populos, barbaras Nationes, et totum
semel mundum possidet Satanas: quomodo ad angulum
universae terrae Crucis <emph>187</emph> tropaea collata
sunt? Nimirum adversarius potens concessit Christo
 Iberam excetram: luridos homines, et inopem provinciam
dedignatus est possidere. Quod si de illa quae
in Evangelio scripta est, sibi sententia blandiuntur: <hi>Putasne cum venerit filius hominis, inveniet fidem super
terram 
 <note>(Luc. XVIII, 8)</note>
          </hi>? sciant illam fidem nominari,
de qua ipse Dominus, aiebat: <hi>Fides tua te salvam fecit <note>(Matth. IX, 22)</note>
          </hi>.
Et alibi de Centurione: <hi>Non inveni
tantam fidem in Israel <note>(Matth. VIII, 16)</note>
          </hi>. Et rursus
ad Apostolos: <hi>Quid timidi estis, modicae fidei <note>(Luc. VII, 9)</note>
          </hi>?
Necnon et in alio loco: <hi>Si habueritis
<pb n="0169B"/>
fidem sicut granum sinapis, dicetis huic monti, transmigra,
et transmigrabit <note>(Matt. XIV, 31)</note>
          </hi>. Neque enim
Centurio aut illa muliercula, quae per duodecim annos
fluxu sanguinis tabescebat, in Trinitatis sacramenta
crediderant, quae post resurrectionem Christi
Apostolis manifestata sunt; ut merito fides horum
quae in mysterio est, laudaretur: sed simplicitas
mentis et devota Deo suo anima approbata est: <hi>Dicebat
enim in corde suo, si tetigero vestimentum ejus
tantum, salva fiam <note>(Matth. IX, 21)</note>
          </hi>. Haec est fides,
quam raro inveniri, Deus pronunciavit. Haec est
fides, quae etiam apud eos qui bene credunt, difficile
perfecta invenitur. <hi>Fiat tibi,</hi> inquit Deus, <hi>secundum
fidem tuam.</hi> Hanc ego vocem audire nolo. Si
enim secundum fidem meam fiat mihi, peribo. Et
<pb n="0169C"/>
certe credo in Deum Patrem, credo in Deum Filium,
et credo in Deum Spiritum sanctum. Credo in unum
Deum, et tamen secundum meam fidem nolo mihi
fieri. Saepe quippe venit inimicus homo, et inter Dominicam
messem zizania interserit. Neque hoc dico,
quod majus quidquam sit, quam sacramenti fides,
quam puritas animae: sed indubitata ad Deum fides,
ardue reperitur. Verbi gratia dictum sit, ut quod
volumus perspicuum fiat: ad orationem assisto; non
orarem, si non crederem: sed si vere crederem, illud
cor quo Deus videtur, mundarem, manibus tunderem
pectus, genas lacrymis rigarem, corpore inhorrescerem,
ore pallerem, <emph>188</emph> jacerem ad Domini mei
<pb n="0170A"/>
pedes, eosque fletu perfunderem, crine tergerem,
haererem certe trunco crucis, nec prius amitterem,
quam misericordiam impetrarem. Nunc vero creberrime
in oratione mea, aut per porticus deambulo,
aut de fenore computo, aut abductus turpi cogitatione,
etiam quae dictu erubescenda sunt, gero. Ubi
est fides? siccine putamus orasse Jonam? sic tres
pueros? sic Danielem inter leones? sic certe latronem
in cruce? Et haec ego exempli causa ad intelligentiam
sensus protuli. Caeterum conveniat unusquisque
cor suum, et in omni vita inveniet, quam rarum
sit fidelem animam inveniri, ut nihil ob gloriae cupiditatem,
nihil ob rumusculos hominum faciat. Neque
enim statim qui jejunat, Deo jejunat, aut extendens
pauperi manum, Deo fenerat. Vicina sunt vitia virtutibus.
<pb n="0170B"/>
Difficile est Deo tantum judice esse contentum.</p>
        </div3>
<div3>
          <head>16.</head>
          <p>
 <hi>L.</hi> Praevenisti interrogationem meam: hanc
enim Scripturam mihi in ultimo reservabam. Et ferre
omnes nostri, immo jam non mei, hoc quasi ariete in
disceptationibus utuntur, quem confractum ac comminutum
vehementer gaudeo. Sed quaeso te, ut mihi
omnem causam, quare ab Arianis venientes Ecclesia
recipiat, non quasi adversario, sed quasi discipulo
explices. Nam quum tibi verbo respondere non possim,
animo tamen necdum assentior.</p>
        </div3>
<div3>
          <head>17.</head>
          <p>
 <hi>O.</hi> Sub rege Constantio, Eusebio et Hypatio
consulibus, nomine unitatis et fidei infidelitas scripta
est, ut nunc agnoscitur. Nam illo tempore, nihil
tam pium, nihil tam conveniens servo Dei videbatur,
quam unitatem sequi, et a totius mundi communione
<pb n="0170C"/>
non scindi. Praesertim quum superficies expositionis,
nihil jam sacrilegum praeferret: <hi>Credimus,</hi> 
aiebant, <hi>in unum verum Deum, Patrem omnipotentem.</hi> 
Hoc etiam nos confitemur. <hi>Credimus in Unigenitum
Dei Filium, qui ante omnia saecula, et ante
omne principium natus est</hi> <emph>189</emph> <hi>ex Deo. Natum autem
Unigenitum solum ex solo Patre, Deum ex Deo,
similem genitori suo Patri secundum Scripturas; cujus
nativitatem nullus novit, nisi qui solus eum genuit,
Pater.</hi> Numquid hic insertum est: <hi>Erat tempus,
quando non erat?</hi> vel, <hi>de nullis exstantibus, creatura
est Filius Dei?</hi> Perfecta fides est, Deum de Deo credere.
Et natum aiebant Unigenitum solum, ex solo
<pb n="0171A"/>
Patre. Quid est natum? Certe non factum. Nativitas
suspicionem auferebat creaturae. Addebant praeterea, <hi>Qui de coelo descendit, conceptus est de Spiritu Sancto,
natus ex Maria Virgine, crucifixus a Pontio Pilato,
tertia die resurrexit 
 a mortuis, ascendit in coelum,
sedet ad dexteram Dei Patris, venturus judicare vivos
et mortuos.</hi> Sonabant verba pietatem, et inter tanti
mella praeconii, nemo venenum insertum putabat.</p>
        </div3>
<div3>
          <head>18.</head>
          <p>
 <hi>Usiae nomen quare ablatum. Valens Mursensis
Episcopus. Scrinia publica Ecclesiarum. Acta Ariminensis
synodi.</hi> --De Usiae vero nomine abjiciendo,
verisimilis ratio praebebatur. <hi>Quia in Scripturis,</hi> 
aiebant, <hi>non invenitur, et multos simpliciores novitate
sua scandalizat, placuit auferri.</hi> Non erat curae Episcopis
de vocabulo, quum sensus esset in tuto. Denique
<pb n="0171B"/>
ipso in tempore, quum fraudem fuisse in expositione
rumor populi ventilaret, Valens Mursensis
Episcopus, qui eam conscripserat, praesente
Tauro praetorii praefecto, qui ex jussu regis synodo
aderat, professus est se Arianum non esse, et penitus
ab eorum blasphemiis abhorrere. Res secrete
gesta, opinionem vulgi non exstinxerat. Itaque alia
die in Ecclesia, quae est apud Ariminum, et episcoporum
simul et laicorum turbis concurrentibus, Muzonius
episcopus provinciae Byzacenae, cui propter
aetatem primae ab omnibus deferebantur, ita locutus
est: <hi>Ea quae sunt jactata in publicum, et ad nos usque
perlata, aliquem e nobis sanctitati vestrae legere
praecipimus, ut quae sunt mala, et ab auribus et a corde
nostro abhorrere</hi> <emph>190</emph> <hi>debent, omnium una voce damnentur.</hi> 
<pb n="0171C"/>
Responsum est ab universis episcopis, placet.
Itaque cum Claudius episcopus provinciae Piceni
ex praecepto omnium, blasphemias, quae Valentis ferebantur,
legere coepisset: Valens suas esse negans,
exclamavit, et dixit: <hi>Si quis negat Christum Dominum,
Dei Filium, ante saecula ex Patre genitum,
anathema sit.</hi> Ab universis consonatum est, <hi>anathema
sit. Si quis negat Filium similem Patri secundum Scripturas,
anathema sit.</hi> Omnes responderunt, <hi>anathema
sit. Si quis Filium Dei non dixerit aeternum cum Patre,
anathema sit.</hi> Ab universis conclamatum est, <hi>anathema
sit. Si quis dixerit creaturam Filium Dei, ut sunt caeterae
creaturae, anathema sit.</hi> Similiter dictum est, <hi>anathema
sit. Si quis dixerit de nullis exstantibus Filium, et non
<pb n="0172A"/>
de Deo Patre, anathema sit.</hi> Omnes conclamaverunt, <hi>anathema sit. Si quis dixerit, erat tempus, quando non
erat Filius, anathema sit.</hi> 
 In hoc vero cuncti episcopi,
et tota simul Ecclesia plausu quodam et tripudio
Valentis vocem exceperunt. Quod si quis a
nobis fictum putat, scrinia publica scrutetur. Plenae
sunt certe Ecclesiarum arcae, et recens adhuc rei
memoria est. Supersunt homines, qui illi synodo interfuerunt;
et quod veritatem firmet, ipsi Ariani
haec ita, ut diximus, gesta non denegant. Quum ergo
cuncti Valentem ad coelum laudibus tollerent, et
suam in eum suspicionem cum poenitentia damnarent;
idem Claudius qui supra legere coeperat, ait: <hi>Adhuc sunt aliqua, quae subterfugerunt dominum et
fratrem meum Valentem, quae si vobis videtur, ne quis
<pb n="0172B"/>
scrupulus remaneat, in commune damnemus. Si quis
dixerit Filium Dei esse quidem ante omnia saecula; sed
non ante omne omnino tempus, ut ei aliquid anteferat,
anathema sit.</hi> 
 Dixerunt cuncti, <hi>anathema sit.</hi> Multaque
alia quae suspiciosa videbantur, ad <emph>191</emph> pronunciationem
Claudii, Valens condemnavit. Quae si quis
plenius discere cupit, in Ariminensis synodi actis
reperiet, unde et nos ista libavimus.</p>
        </div3>
<div3>
          <head>19.</head>
          <p>
 <hi>Valens et Ursacius. Corpus Domini in Ecclesia.
Nicaena synodus propter quid congregata.</hi> --His ita
gestis, concilium solvitur. Laeti omnes ad provincias
revertuntur. Idem enim Regi et bonis omnibus curae
fuerat, ut Oriens atque Occidens communionis sibi
vinculo necterentur. SED DIU SCELERA non latent, et
cicatrix male obducta, incocto pure, dirumpitur.
<pb n="0172C"/>
Coeperunt postea Valens et Ursacius, caeterique nequitiae
eorum socii, egregii videlicet Christi sacerdotes,
palmas suas jactitare, dicentes se Filium non
creaturam negasse, sed similem caeteris creaturis.
Tunc <hi>usiae</hi> nomen abolitum est: tunc Nicaenae fidei
damnatio conclamata est. Ingemuit totus orbis, et
Arianum se esse miratus est. Igitur alii intra suam
communionem remanere, alii ad eos confessores
qui sub nomine Athanasii exsulabant, coeperunt litteras
mittere: nonnulli initam societatem meliorem
desperatione planxerunt. Pauci vero (ut se natura
hominum habet) errorem pro consilio defensavere.
Periclitabatur navicula Apostolorum, urgebant venti,
fluctibus latera tundebantur: nihil jam supererat
<pb n="0173A"/>
spei: Dominus excitatur, imperat tempestati, bestia
[ <hi>Scil.</hi> Constantius] moritur, tranquillitas rediit. Manifestius
dicam. Omnes episcopi, qui de propriis
sedibus fuerant exterminati, per indulgentiam novi
principis [ <hi>Scil.</hi> Juliani] ad Ecclesias redeunt. Tunc
triumphatorem suum Athanasium Aegyptus excepit;
tunc Hilarium de praelio revertentem, Galliarum
Ecclesia complexa est; tunc ad reditum Eusebii
[ <hi>Scil.</hi> Vercellensis] lugubres vestes Italia mutavit.
Concurrebant episcopi, qui Ariminensibus dolis irretiti,
sine conscientia haeretici ferebantur, contestantes
Corpus Domini, et quidquid in Ecclesia
sanctum est, se nihil mali in <emph>192</emph> sua fide suspicatos.
Putavimus, aiebant, sensum congruere cum
verbis; nec in Ecclesia Dei, ubi simplicitas, ubi pura
confessio est, aliud in corde clausum esse, aliud in
<pb n="0173B"/>
labiis proferri timuimus. Decepit nos bona de malis
existimatio. Non sumus arbitrati sacerdotes Christi
adversus Christum pugnare. Multaque alia, quae
brevitatis studio praetereo, flentes asserebant: parati
et subscriptionem pristinam, et omnes Arianorum
blasphemias condemnare. Hoc loco interrogo
istos nimium religiosos, quid de confessoribus agendum
putaverint? Depositis, inquient, veteribus
episcopis, novos ordinassent [ <hi>Al.</hi> ordinare]. Tentatum
est. Sed quotus quisque bene sibi conscius
patitur se deponi? Praesertim cum omnes populi,
sacerdotes suos diligentes, pene ad lapides et ad interemptionem
deponentium eos convolaverint? Mansissent,
aiunt, intra suam communionem. Hoc est
dicere, irrationabili crudelitate orbem totum diabolo
<pb n="0173C"/>
condonassent [ <hi>Al.</hi> condemnassent]. Cur damnassent
eos qui Ariani non erant? Cur Ecclesiam
scinderent in concordia fidei permanentem? Cur
denique credentes bene, obstinatione sua facerent
Arianos? Nam cum in synodo Nicaena, quae propter
Arianam perfidiam congregata est, octo episcopos
Arianos susceptos sciamus; et episcopus jam in
<pb n="0174A"/>
mundo nullus sit, nisi quos synodus illa ordinavit:
quomodo potuerunt adversum eam facere, propter
quam exsilium sustinuerunt?</p>
        </div3>
<div3>
          <head>20.</head>
          <p>
 <hi>Auctores haereseos Arianae. Supererant homines
qui synodo Nicaenae interfuerant. Quid constitutum in
synodo Alexandrina. Lucifer quid fecerit.--L.</hi> An
tandem et tunc recepti sunt Ariani? quinam quaeso? <hi>O.</hi> 
 Eusebius episcopus Nicomediensis, Theognius
[ <hi>Al.</hi> Theogonius] episcopus Nicaenus. Saras tunc
presbyter Libyae. Eusebius episcopus Caesareae Palaestinae,
et reliqui, quos enumerare longum est. Ipse
quoque caput horum et causa malorum, Arius
Presbyter, et Ezoius diaconus, qui post Eudoxium
Antiochenus <emph>193</emph> episcopus fuit; et Achillas lector.
Hi quippe tres Alexandrinae Ecclesiae clerici, auctores
<pb n="0174B"/>
hujus haereseos exstiterunt. <hi>L.</hi> Si quispiam eos
neget fuisse susceptos, quomodo revincetur? <hi>O.</hi> Supersunt
adhuc homines qui illi synodo interfuerunt.
Et si hoc parum est, quia propter temporis antiquitatem
rari admodum sunt, et in omni loco testes
adesse non possunt, legamus acta et nomina episcoporum
synodi Nicaenae; et hos quos supra diximus
fuisse susceptos, subscripsisse <hi>homusion,</hi> inter caeteros
reperiemus. <hi>L.</hi> Si potes, ostende post synodum
Nicaenam illos in perfidiam declinasse. <hi>O.</hi> Recte
proposuisti. Solent enim oculis clausis denegare,
qui non credunt factum esse quod nolunt. Sed quomodo
postea non declinarunt, propter quos synodus
congregata est? Et quorum epistolae et libri impietatis
ante synodum editi, usque ad praesentem diem
durant? Igitur cum illo tempore trecenti et eo amplius
<pb n="0174C"/>
episcopi, paucos homines, quos sine damno Ecclesiae
abjicere poterant, susceperint: miror quosdam,
et certe Nicaenae fidei sectatores, tantae duritiae existere,
ut tres confessores de exsilio revertentes, non putent,
id ob totius orbis salutem necessitate facere debuisse,
quod tot et tales viri voluntate fecerunt. Sed, ut
dicere coeperamus, post reditum confessorum, in
<pb n="0175A"/>
Alexandrina postea synodo constitutum est, ut, exceptis
auctoribus haereseos, quos error excusare
non poterat, poenitentes Ecclesiae sociarentur: non
quod episcopi possint esse qui haeretici fuerant; sed
quod constaret eos qui reciperentur, haereticos non
fuisse. Assensus est huic sententiae Occidens: et
per tam necessarium concilium [ <hi>Fort.</hi> consilium],
Satanae faucibus mundus ereptus est. Ventum est ad
asperrimum locum, in quo adversum voluntatem et
propositum meum, cogor de beato Lucifero, secus
quidquam quam et illius meritum, et mea humanitas
poscit, existimare. Sed quid faciam? veritas os
reserat, et invitam linguam <emph>194</emph> conscium ad eloquendum
pectus impellit. In tali articulo Ecclesiae, in
tanta rabie luporum, segregatis paucis ovibus, reliquum
<pb n="0175B"/>
gregem deseruit. Bonus quidem ipse pastor,
sed multam praedam bestiis relinquens. Praetereo
illa, quae quidam ex maledicis, quasi satis firma
defendunt; hoc illum amore gloriae, et nominis in
posteros transmittendi fecisse: necnon et pro simultate,
quam adversus Eusebium [ <hi>Scil.</hi> Vercellensem]
propter Antiochenam dissensionem susceperat.
Nihil istorum de tali viro credo: unum est quod
etiam in praesenti constanter loquar, verbis eum
a nobis dissentire, non rebus: si quidem recipiat,
qui ab Arianis baptisma consecuti sunt.</p>
        </div3>
<div3>
          <head>21.</head>
          <p>
 <hi>Hilarius Romanae Ecclesiae diaconus. Ecclesia
non est quae non habet sacerdotem.--L.</hi> Quam longe
alia, et ut nunc intelligo, errori magis quam spei
proficientia, mihi antea afferebantur! Verum gratias
<pb n="0175C"/>
ago Christo Deo, qui in pectus meum veritatis lumen
infudit; ne adhuc ore sacrilego, virginem ejus
scortum diaboli clamarem. Restat unum, quod quaeso
te ut edisseras, quid adversum Hilarium dicendum
sit, qui ne baptizatos quidem recipiat ab Arianis. <hi>O.</hi> 
 Hilarius cum Diaconus de Ecclesia recesserit,
solusque ut putat, turba sit mundi, neque
eucharistiam conficere potest, episcopos et presbyteros
non habens: neque baptisma sine eucharistia
tradere. Et cum jam homo mortuus sit, cum homine
pariter interiit et secta, quia post se nullum Clericum
diaconus potuit ordinare. Ecclesia autem non
est, quae non habet sacerdotes. Sed omissis paucis
homunculis, qui ipsi et laici sunt et episcopi, ausculta
quid de omni Ecclesia sentiendum sit. <hi>L.</hi> Tribus,
<pb n="0175D"/>
ut aiunt, verbis tam grandem quaestionem dissolvisti,
et quidem dum loqueris, videor mihi tecum
facere. Si vero obticueris, nescio quid rursum
scrupuli nascitur: quare ab haereticis baptizati suscipiuntur. <hi>O.</hi> 
 Hoc est quod et ego dixi, ausculta quid
de omni Ecclesia sentiendum sit. Iste enim, ut ais,
scrupulus <emph>195</emph> multos titillat. Et longus fortasse
<pb n="0176A"/>
ero in enarrando: verum tanti est lucrum veritatis.</p>
        </div3>
<div3>
          <head>22.</head>
          <p>
 <hi>Arca Noe typus Ecclesiae. Octavus numerus in
Psalmis et in Evangelio. Gradus Ecclesiae. Nemo potest
ante judicii diem de hominibus judicare.</hi> --Arca
Noe Ecclesiae typus fuit, dicente Petro Apostolo: <hi>In
Arca Noe pauci, id est, octo animae salvae factae sunt
per aquam, quod et nos nunc similis [Al similiter] formae
baptisma salvos facit [Al. faciat] <note>(I Pet. III, 20)</note>
          </hi>.
Ut in illa omnium animalium genera: ita et in hac
universarum et gentium et morum homines sunt. Ut
ibi pardus et haedi, lupus et agni: ita et hic et justi
et peccatores, id est, vasa aurea et argentea, cum
ligneis et fictilibus commorantur. Habuit arca nidos
suos: habet Ecclesia plurimas mansiones. Octo animae
<pb n="0176B"/>
hominum in arca Noe servatae sunt. Et nobis
Ecclesiastes <note>(Cap. XI)</note> jubet dare partes septem, dare
partes octo, id est, credere utrique Testamento.
Ideo quidam psalmi <hi>pro octava</hi> inscribuntur, et per
octonos versus, qui singulis litteris subjecti sunt, in
centesimo decimo octavo psalmo justus eruditur.
Beatitudines quoque quas Dominus discipulis in
monte pronuncians, Ecclesiam delineavit, octo sunt.
Et Ezechiel in aedificationem Templi, octonarium
numerum assumit. Multaque alia in hunc modum per
Scripturas significata reperies. Emittitur itaque de
arca corvus, et non redit, et postea pacem terrae
columba nuntiat. Ita et in baptismate Ecclesiae, te
terrimo alite expulso, id est, diabolo, pacem terrae
nostrae columba Spiritus sancti nuntiat. A triginta
<pb n="0176C"/>
cubitis incipiens, et usque ad unum cubitum paulatim
decrescens, arca construitur. Similiter et Ecclesia
multis gradibus consistens, ad extremum diaconis,
presbyteris, episcopisque finitur. Periclitata est
arca in diluvio, periclitatur Ecclesia in mundo.
Egressus Noe vineam plantavit, et bibens de ea,
inebriatus est: natus quoque in carne Christus, Ecclesiam
plantavit, et passus est. Nudatum patrem
irrisit major filius, et minor texit, et Deum crucifixum
illuserunt Judaei, et honoraverunt Gentiles. Dies
me deficiet, si omnia arcae sacramenta cum Ecclesia
componens, edisseram. Qui sint inter nos aquilae,
qui columbae, qui leones, <emph>196</emph> qui cervi, qui vermiculi,
qui serpentes, quod ad praesens negotium pertinet,
breviter expediam. Non solum in Ecclesia morantur
<pb n="0176D"/>
oves, nec mundae tantum aves volitant; sed
frumentum in agro seritur, <hi>interque nitentia culta
Lappaeque et tribuli, et steriles dominantur avenae <note>(Ex Virg. I Georg. 151)</note>
          </hi>.
Quid faciat agricola?
Evellat lolium? Sed tota pariter messis evertitur.
Quotidie industria rusticana aves sonitu abigit,
imaginibus exterret: hinc flagello crepitat, hinc
<pb n="0177A"/>
formidines tendit. Attamen aut veloces capreae,
aut lascivus onager incurrit: hinc in effossa horrea
mures frumenta comportant, hinc ferventi
agmine segetem formica populatur. Ita res se habet.
Nemo securus agrum possidet. Dormiente patrefamilias,
inimicus homo zizaniam superseminavit, ad
quam eradicandam cum servi ire proponerent, Dominus
prohibuit, sibi servans palearum et frumenti
discretionem <note>(Matth. XIII)</note>. Haec sunt vasa irae et misericordiae,
quae in domo Dei ab Apostolo praedicantur <note>(Rom. IX et II Tim. II)</note>.
Veniet ergo dies quando,
thesauro Ecclesiae aperto, proferet Dominus vasa irae
suae, quibus exeuntibus sancti dicent: <hi>Ex nobis exierunt;
sed non erant ex nobis. Si enim fuissent ex nobis,
mansissent utique nobiscum <note>(I Joan. II, 19)</note>
          </hi>. Nemo
potest Christi palmam sibi assumere, nemo ante
<pb n="0177B"/>
diem judicii de hominibus judicare. Si jam mundata
est Ecclesia, quid Domino reservamus? <hi>Est via quae
videtur esse apud homines recta, novissima autem ejus
veniunt in profundum inferni <note>(Prov. XIV, 12)</note>
          </hi>. IN HOC
ERRORE judicii, quae potest esse certa sententia?</p>
        </div3>
<div3>
          <head>23.</head>
          <p>
 <hi>Traditio Ecclesiastica. Haeretici primitivae Ecclesiae.
Haeretici Judaeorum. Haeretici in Evangelia,</hi> --Conatus
est beatus Cyprianus contritos lacus fugere,
nec bibere de aqua aliena: et idcirco haereticorum
baptisma reprobans, ad Stephanum tunc Romanae
urbis episcopum, qui a beato Petro vicesimus
secundus fuit, super hac re Africanam synodum
direxit, sed conatus ejus frustra fuit. Denique illi
<pb n="0178A"/>
ipsi episcopi, qui rebaptizandos haereticos cum eo
statuerant, ad antiquam consuetudinem revoluti,
 novum emisere Decretum. Quid facimus [ <hi>Al.</hi> faciamus]?
ita et nobis majores nostri, et illis sui tradidere
majores. Sed quid de posterioribus loquar?
Apostolis <emph>197</emph> adhuc apud Judaeam Christi sanguine
recenti, phantasma Domini corpus asserebatur;
Galatas ad observationem Legis traductos, Apostolus
iterum parturit; Corinthios resurrectionem carnis
non credentes, pluribus argumentis ad verum
iter trahere conatur. Tunc Simon Magus, et Menander
discipulus ejus, Dei se asseruere virtutes: tunc
 Basilides summum Deum <hi>Abraxas,</hi> cum trecentis
sexaginta quinque editionibus commentatus est:
tunc Nicolaus, qui unus de septem diaconis fuit, die
noctuque nuptias faciens, obscoenos et auditu quoque
<pb n="0178B"/>
erubescendos coitus somniavit. Taceo de Judaism
haereticis, qui ante adventum Christi, legem traditam
dissiparunt: quod Dosithaeus Samaritanorum
princeps Prophetas repudiavit: quod Sadducaei ex
illius radice nascentes, etiam resurrectionem carnis
negaverunt: quod Pharisaei a Judaeis divisi, propter
quasdam observationes superfluas, nomen quoque a
dissidio susceperunt; quod Herodiani Herodem
regem suscepere pro Christo. Ad eos venio haereticos,
qui Evangelia laniaverunt. Saturninum quemdam,
et Ophitas, et Cainaeos, et Setthoitas, et Carpocratem,
et Cerinthum, et hujus successorem
 Ebionem, et caeteras pestes, quorum plurimi vivente
<pb n="0179A"/> <emph>198</emph> 
 adhuc Joanne apostolo eruperunt, et tamen
nullum eorum legimus rebaptizatum.</p>
        </div3>
<div3>
          <head>24.</head>
          <p>
 <hi>Haereticis concedenda poenitentia sine baptismo.</hi> --Quoniam
autem talis viri fecimus mentionem, de
Apocalypsi quoque ejus approbemus, haereticis sine
baptismate debere poenitentiam concedi. Angelo
Ephesi deserta charitas imputatur. In Angelo Pergamenae
Ecclesiae, idolothytorum esus, et Nicolaitarum
doctrina reprehenditur. Item apud Angelum
Thiatyrorum, Jezabel prophetissa, et simulacrorum
escae, et fornicationes increpantur. Et tamen omnes
hos ad poenitentiam Dominus hortatur: sub comminatione
quoque futurae poenae, nisi convertantur. Non
autem cogeret poenitere, si non esset poenitentibus
veniam concessurus. Numquid dixit, rebaptizentur
<pb n="0179B"/>
qui in Nicolaitarum fide baptizati sunt? vel imponantur
eis manus, qui eo tempore apud Pergamenos
crediderunt, qui disciplinam tenebant Balaam?
Quin potius, <hi>Age,</hi> inquit, <hi>poenitentiam: sin autem,
ego veniam tibi cito, et pugnabo tecum in romphaea oris
mei <note>(Apoc. II, 2)</note>
          </hi>.</p>
        </div3>
<div3>
          <head>25.</head>
          <p>
 <hi>S. Cypriani epist. ad Stephanum. Ejusdem ep.
ad Jubaian.</hi> --Verum si voluerint hi qui ab Hilario
instituti sunt, et oves sine pastore esse coeperunt,
de Scripturis ea proferre, quae beatus Cyprianus ob
Haereticos rebaptizandos in epistolis suis reliquit,
sciant illum haec non cum anathemate <emph>199</emph> eorum
qui se sequi noluerant, edidisse. Siquidem in communione
eorum permansit, qui sententiae suae contraierant:
sed hortatum potius fuisse propter Novatum,
<pb n="0179C"/>
et alias tunc haereses multas enascentes, ne
quisquam ab eo sine damnatione erroris sui reciperetur.
Sermonem denique suum, quem super hac re
ad Stephanum Romanum pontificem habuit, tali fine
complevit:   Haec ad conscientiam tuam, frater
charissime, et pro honore communi, et simplici dilectione
protulimus, credentes etiam tibi pro religionis
tuae et fidei veritate placere, quae et religiosa
pariter et vera sunt. Caeterum scimus quosdam, quod
semel imbiberunt, nolle deponere, nec propositum
suum facile mutare; sed salvo inter collegas pacis
et concordiae vinculo, quaedam propria, quae apud se
semel sint usurpata, retinere. Qua in re non vim
cuiquam facimus, aut legem damus, quin habeat in
Ecclesiae administratione voluntatis suae arbitrium
<pb n="0179D"/>
liberum: unusquisque sit praepositus, rationem actus
<pb n="0180A"/>
sui Domino redditurus.   Ad Jubaianum quoque de
haereticis rebaptizandis scribens, in fine libelli sic
locutus est:   Haec tibi breviter pro nostra mediocritate
scripsimus, frater charissime, nemini praescribentes,
aut praejudicantes, quominus unusquisque
episcoporum quod putat, faciat, habens arbitrii sui
liberam potestatem. Nos, quantum in nobis est, propter
haereticos cum collegis et coepiscopis nostris
non contendimus, cum quibus divinam concordiam
et Dominicam pacem tenemus, maxime cum Apostolus
dicat: <hi>Si quis autem putaverit se contentiosum
esse, nos talem consuetudinem non habemus, nec Ecclesia
Dei.</hi> Servatur a nobis patienter et leniter charitas
animi, collegii honor, vinculum fidei, concordia
sacerdotii.  
<pb n="0180B"/>
</p>
        </div3>
<div3>
          <head>26. </head>
          <p>
 <hi>Contra Hilarium E.  R. Diaconum.</hi> --Est praeterea
aliud quod inferemus, adversum quod ne mutire
quidem audeat Hilarius, Deucalion orbis. Si
enim haeretici baptisma non habent, et ideo rebaptizandi
ab Ecclesia sunt, quia in Ecclesia non fuerunt,
ipse quoque Hilarius non est Christianus. In ea
quippe <emph>200</emph> Ecclesia baptizatus est, quae semper ab
haereticis baptismum recepit. Antequam Ariminensis
synodus fieret, antequam Lucifer exsularet, Hilarius
Romanae Ecclesiae diaconus ab haereticis venientes,
in eo quod prius acceperant baptismate suscipiebat.
Nisi forte tantum Ariani haeretici sunt, et ab
his solis baptizatum recipere non licet, ab aliis licet.
Diaconus eras, o Hilari, et a Manichaeis baptizatos
recipiebas. Diaconus eras, et Ebionis baptisma comprobabas.
<pb n="0180C"/>
Repente postquam exortus est Arius, totus
tibi displicere coepisti. Segregas te cum tuis vernulis,
et novum balneum aperis. Si te angelus aliquis,
aut apostolus rebaptizavit, non infringo quod sequeris.
Si vero in sinu meo natus, si uberum meorum
lacte nutritus, adversum me gladium levas, redde
quod dedi, et esto, si potes, aliter christianus. Meretrix
sum, sed tamen mater tua sum. Non servo
unius tori castitatem, talis eram quando conceptus
es: cum Ario adulteria committo, feci et antea cum
Praxea, cum Ebione, cum Cerintho, Novato: hos
amplexaris, hos in matris tuae domum jam adulteros
recipis. Nescio quid te unus adulter offendat.</p>
        </div3>
<div3>
          <head>27.</head>
          <p>
 <hi>Haereticos semper susceptos.</hi> --Quod si negandum
<pb n="0180D"/>
quispiam putaverit, haereticos a majoribus nostris
<pb n="0181A"/>
semper fuisse susceptos, legat beati Cypriani epistolas,
in quibus Stephanum Romanae urbis episcopum,
et inveteratae consuetudinis lacerat errorem.
Legat et ipsius Hilarii libellos, quos adversus
nos de haereticis rebaptizandis edidit, et ibi reperiet
ipsum Hilarium confiteri, a Julio, Marco, Sylvestro,
et caeteris veteribus episcopis similiter in poenitentiam
omnes haereticos susceptos: nec tamen
sibimet veritatis consuetudinem praejudicare debere,
Synodus quoque Nicaena, cujus paulo ante fecimus
mentionem, omnes haereticos suscepit, exceptis
Pauli Samosateni discipulis. Et quod his majus est,
episcopo Novatianorum, si conversus fuerit, presbyterii
gradum servat. Quae sententia et Luciferum
impugnat, et Hilarium: dum idem et clericus est, et
baptizatus.
</p>
          <p>
            <pb n="0181B"/> <emph>201</emph> 28. <hi>In qua Ecclesia permanendum. Conclusio
disputationis et fructus.</hi> --Poteram diem istiusmodi
eloquio ducere, et omnes propositionum rivulos uno
Ecclesiae sole siccare. Verum quia jam multum sermocinati
sumus, et prolixitas concertationis audientium
studia lassavit, brevem tibi apertamque animi
mei sententiam proferam, in illa esse Ecclesia permanendum,
<pb n="0182A"/>
quae ab Apostolis fundata; usque ad
diem hanc durat. Sicubi audieris eos qui dicuntur
Christi, non a Domino Jesu Christo, sed a quoquam
alio nuncupari: ut puta Marcionitas, Valentinianos,
 Montenses, sive Campitas: scito non Ecclesiam
Christi, sed Antichristi esse synagogam. Ex hoc
enim ipso quod postea instituti sunt, eos se esse
indicant, quos futuros Apostolus praenuntiavit. Nec
sibi blandiantur, <emph>202</emph> si de Scripturarum capitulis
videntur sibi affirmare quod dicunt, cum et diabolus
de Scripturis aliqua sit locutus, et Scripturae
non in legendo consistant, sed in intelligendo. Alioqui
si litteram sequimur, possumus et nos quoque
novum nobis dogma componere: ut asseramus in
Ecclesiam non recipiendos, qui calceati sint, et duas
<pb n="0182B"/>
tunicas habeant. <hi>L.</hi> Non solum te vicisse existimes,
vicimus utrique, uterque nostrum palmam refert:
tu mei, et ego erroris. Utinamque mihi sic semper
disputare contingat, ut ad meliora proficiens, deseram
quod male tenebam. Unum tamen tibi confiteor,
quia mores meorum apprime novi, facilius eos vinci
posse, quam persuaderi.
</p>
</div3>
      </div1>
</body>
  </text>
</TEI>