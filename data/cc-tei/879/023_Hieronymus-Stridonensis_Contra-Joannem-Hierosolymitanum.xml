<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Contra Joannem Hierosolymitanum</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 23</title>
           <idno>HieStr.CoJoHi</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>IN SEQ. LIB. CONTRA JOANNEM HIEROSOL. ADMONITIO.</head>
<div3>
          <head>1. </head>
<p>
            <pb n="0351"/> <hi>Joannes Hierosolymitanus, qui ante adeptum episcopatum monachus, Arianis et Macedonianis adhaeserat,
postquam ad pontificiam dignitatem evectus est, Origenistis, qui in ea provincia multi erant aures accomodavit.
Id aegre admodum ferebant boni omnes, atque in primis S. Epiphanius, qui eum Hierosolymae convenit, et praesens
praesentem hortatus est, ut se ab errore reciperet: ille e contrario ita excanduit, ut Epiphanium ipsum de
<pb n="0353"/>
Anthropomorphitarum haeresi publice incusare non dubitarit. Ad haec rixarum homo cupidus, causas quaerens
vindictae, in eo se laesum ab Epiphanio conquestus est, quod ille Paulinianum sancti Hieronymi fratrem in Palaestinae
monasterio agentem, extraditionem scilicet Salaminii episcopi presbyterum ordinaverit. Quod ille quamquam
satis bene excusaret: quod non in Parochia Joanni subjecta id fecisset, unamque esse dissidii causam
obtestaretur, violatam Origenianis dogmatibus rectam fidem, Joannes hanc unam ordinationem iracundiae suae
causam praetexebat. Quamobrem et Hieronymum quoque, ejusdem Pauliniani fratris, multo vero magis Origenismi
causa, odio habuit. Cum enim ab Epiphanii partibus staret S. Doctor, et non solum fratris sui ordinationem
absque alterius injuria, sed ex recepta inter Cypri episcopos consuetudine factam probe sciret, sed etiam
Origenis errores acribus qua verbis, qua scriptis jugularet, ita Joannis iracundiam movit, ut ab illo de Ecclesiae
communione fuerit ejectus: tametsi cum tota Hierosolymitana Ecclesia continenter communicarit.</hi> </p>
        </div3>
<div3>
          <head>2.</head>
          <p>
 <hi>Tantos animorum motus Archelaus comes compescere statim initio studuit, condictoque pacis ineundae loco,
quoniam violatae fidei suspicio discordias peperisset, e singulorum fidei professione inirent concordiam. Joannes
vero, semel atque iterum invitanti ad pasciscendum Archelao, modo unam, modo aliam, levissimas excusationes
praetendens, minime paruit. Sed ad Theophilum Alexandrinum, ut par est credere, litteras dedit, in quibus illum
de ingravescenti discordia certiorem fecit, forte etiam ut adversarios suos reprehenderet, deprecatus est. Theophilus
blande pro eo ac debuit ad Hieronymum scripsit, deque his quae abs Joanne acceperat, commonefecit, et ad pacem
invitavit. Ad quem noster epistolam 132 in nostra recensione rescribit, in qua pacem ultro se quaerere professus,
objecta singillatim diluit, causasque contentionum, et violatae fidei legerit in Joannem. Tum laboranti magis ac
magis Ecclesiae succurrere volens Theophilus, Isidorum presbyterum pietatis aliarumque virtutum fama notissimum,
sed quem Origeniana labes corripuerat, legatum mittit Hierosolymam cum litteris, quibus componere dissidentes
animos studet. Verum malus iste pacis sequester cum advenit Hierosolymam, legationem suam renuntiavit,
commissas tamen litteras reddere Hieronymo noluit, cui quaerenti,</hi> Si legatus es, redde legationis epistolas, si
epistolas non habes, quomodo legatum te probabis? <hi>respondit habere se quidem litteras, sed rogatum a Joanne
ne redderet: proindeque maluit re infecta discedere, quam favoris in Origenianas partes tolleret suspicionem.
Auctor tamen fuit Joanni, ut Apologiam ad Theophilum pro sua causa scriberet, ad eamque scribendam operam
suam commodavit,</hi> ut, <hi>inquit Hieron.</hi> idem esset et dictator et bajulus litterarum. <hi>Itaque Joannes Epiphanii
epistolae respondere dedignatus, Apologiam illam quaquaversus misit, sed potissimum in Occidentem, ut in sui
gratiam maxime Romanorum sacerdotum aures praeoccuparet. Revera Pammachius, multorum animos in diversa
distractos fuisse scribit ad Hieronymum, aliis Salaminii, aliis Hierosolymitani episcopi causam defendentibus:
quibus ipse excitatus, S. Doctorem rogat, ut quid rei sit, exponat. Jam vero hoc libro Hieronymus illi morem
gerit, ostenditque, adeo non Pauliniani fratris ordinationem causam esse dissidii, sed Origenismi errores Joanni
objectos, ut praeterquam quod in Eleutheropolitano territorio, non in Aeliensi ordinatus est Paulinianus, etiam
ante ejus consecrationem, jam Origenis causa Joannem inter atque Epiphanium fuerit illa altercatio. Origenismum
vero ad octo revocat capita, e quibus tria tantum Apologia illa sua Joannes purgaverit, 1º nec Filium videre
posse Patrem, nec Spiritum, Filium; 2º animas propter peccata e coelo dilapsas in corpus esse veluti in carcerem
conjectas; 3º futurum, ut diabolus resipiscat, et convertatur, et cum Sanctis regnet; 4º Adamum et Evam
antequam peccarent corpore caruisse, quae corpora tunicis pelliceis post peccatum indicantur; 5º carnem nequaquam
suscitatum iri, nosque sexu in resurrectione carituros; 6º paradisum terrestrem allegorice intelligendum;
7º Aquas quae super coelos in Scriptura dicuntur, esse Angelos, quae subter coelos sunt, daemones; 8º hominem
per peccatum Dei imaginem amisisse. Hos itaque errores iterum Joanni objicit, ejusque Apologiae strophas
exagitat, ipsum continuo alloquens Hierosolymitanum episcopum.</hi> </p>
        </div3>
<div3>
          <head>3.</head>
          <p>
 <hi>Sunt porro, quibus liber iste ab auctore non finitus videatur, quod ea factum de causa putant, quod eo ipso
tempore quo scribebatur, Theophili studio pax inita tandem sit. Verum neque improbabile sit opinari, temporum
injuria postremam ejus partem, eamque perexiguam, excidisse. Ut ut se res habeat, certe Rufinum latuit isthaec
elucubratio, in quam maxime velitari non destitisset in Invectivarum libris. Ex his mirum quantum eruditi viri
dissentiant in assignanda illi temporis epocha: qui citius anno 393, qui serius 406, affigunt, alii prout libitum
fuit, intermediis annis. Nos ut an. 399, vel 400 consignemus, duobus hisce argumentis persuademur, quae in notis
Chronologicis Epistolarum jam proposuimus. Primum est, quod Commentarios in Ecclesiastem, et explanationem
Epistolae ad Ephesios a se</hi> ante annos ferme decem <hi>concinnatam tradit; quos ut de Commentariis tantum dicamus,
circa annum 390 adornasse idem ipse testatur tum alibi, tum praecipue in eorumdem Praefatione ad Paulam
et Eustochium, ubi,</hi> post ferme quinquennium, <hi>ex quo Roma evasisset, istud se operis suscepisse, planissime
indicat. His porro si ferme decem adjunxeris, annus efficitur 399 aut 400. Alterum, quo idem tempus
colligitur, argumentum inde petimus, quod sub Opusculi finem se dicit</hi> ante annos tredecim Antiochiam
celeberrimam urbem deseruisse, ut in agris ac solitudine, adolescentiae deflens peccata, Christi in se misericordiam
deflecteret. <hi>Enimvero, non nisi ab exacto anno 386 hi tredecim supputari ullo modo possunt, siquidem
usque ad superioris 385 Augustum mensem Romae eum constitisse compertum est; quo tempore cum in
Orientem adnavigasset, aliis subinde regionibus peragratis, tum demum substitit Antiochiae: quam urbem ideo
se indicat deseruisse, quod in ejus Ecclesia, ad quam ob ordinationem pertinere videretur, cum splendide posset
munere sacerdotii defungi, maluit agros ac solitudinem appetere, ut adolescentiae peccata poenitentia deleret. Tredecim
<pb n="0355"/>
ergo annis illi 386 superadditis, exoritur 399, aut initium 400, cui magis placet hunc librum ascribere,
antequam Isidorus Alexandrinus presbyter a synodo ejus anni ac loci per Theophilum damnaretur</hi>.
</p>
        </div3>
      </div1>

<div1>
        <head>S. EUSEBII HIERONYMI STRIDONENSIS PRESBYTERI CONTRA JOANNEM HIEROSOLYMITANUM, AD PAMMACHIUM, LIBER UNUS.</head>

<pb n="0355"/>
<p>
          <pb n="0355A"/> <emph>407</emph> 1. <hi>Periculosum de alterius animo judicare.</hi> --Si
juxta Paulum apostolum, quod sentimus orare
non possumus <note>(Rom. VIII, 26)</note>, ac propriae mentis cogitationem
sermo non explicat; quanto magis periculosum
est de alterius animo judicare, et singulorum
dictorum atque verborum investigare atque
proferre rationem? Natura hominum prona est ad
clementiam, et in alieno peccato sui quisque miseretur.
Si ergo reum in sermone reprehenderis, simplicitatem
vocabit; si calliditatem argueris, imperitiam
confitebitur, ut suspicionem vitet malitiae. Atque
ita fiet ut tu qui arguis, calumniator: ille qui reprehenditur,
non haereticus, sed rusticus judicetur.
Nosti, Pammachi [ <hi>Al.</hi> Pammachium], nosti me ad
hoc opus non inimicitiis, non gloriae cupiditate descendere;
<pb n="0355B"/>
sed provocatum litteris tuis ex ardore
fidei; ac velle si fieri posset, omnes idipsum sapere,
nec impatientiae ac temeritatis posse reprehendi, si
[ <hi>Al.</hi> qui] post triennium loquor. Denique nisi ad
 Apologiam, de qua nunc scribere institui, multorum
animos diceres perturbatos, et in utramque partem
fluctuare sententiam, decreveram <emph>408</emph> in incepto
silentio permanere.</p>
<div3>
          <head>2.</head>
          <p>
 <hi>Novatus et Montanus. Qui pure credit, pure loqui
debet. In suspicione haereseos nemo sit patiens.</hi> --Facessat
itaque Novatus errantibus non manus porrigens,
Montanus cum insanis feminis prosternatur, jacentes
in barathrum praecipitans, ne leventur. Quotidie
peccamus omnes et in aliquo labimur. Qui ergo
<pb n="0355C"/>
in nos clementes sumus, rigorem contra alios non
<pb n="0356A"/>
tenemus: quin potius oramus, petimus, obsecramus,
ut aut simpliciter nostra fateatur, aut aperte defendat
aliena. Nolo verborum ambiguitates: nolo mihi
dici, quod et aliter possit intelligi. Revelata facie
gloriam Domini contemplemur <note>(II Cor. III, 18)</note>. Claudicabat
quondam et Israeliticus populus in utroque
pede. Sed <hi>Elias,</hi> qui interpretatur, <hi>fortis Domini:
Usquequo,</hi> ait, <hi>claudicatis in utroque vestigio? Si Dominus
est Deus, ambulate post eum: si autem Baal,
sequimini eum <note>(III Reg. XVIII, 21)</note>
          </hi>. Et ipse Dominus
de Judaeis: <hi>Filii alieni mentiti sunt mihi: filii alieni
inveteraverunt, et claudicaverunt a semitis suis <note>(Ps.
XVII, 46)</note>
          </hi>. Certe si haereseos nulla suspicio est (ut
cupio et credo) cur non verbis meis meum sensum
loquitur? Quam ille simplicitatem vocat, ego malitiam
<pb n="0356B"/> <emph>409</emph> 
 interpretor. Persuadere mihi vult, quod pure
credat; pure ergo et loquatur. Et si quidem unum
verbum, vel unus sensus esset ambiguus, si duo, si
tres, ignorantiae veniam tribuerem: nec ea quae aut
obscura vel dubia sunt, de certis et perspicuis aestimarem.
Nunc vero quae ista simplicitas est, quasi super
ova et aristas inter theatrales praestigias pendenti
gradu incedere: ubique dubium, ubique suspectum?
Putes eum non expositionem fidei, sed figuratam
controversiam scribere. Quod iste nunc appetit, olim
in scholis didicimus. Nostra adversum nos dimicat
armatura. Etiam si bene credit, et circumspecte
et timide loquitur, suspicionem mihi facit nimia
diligentia. <hi>Qui ambulat simpliciter, ambulat confidenter</hi> 
<pb n="0356C"/> <note>(Prov. X, 9)</note>.
Stultum est frustra infamiam
<pb n="0357A"/>
sustinere. Objicitur ei crimen, cujus non habet conscientiam.
Ergo crimen quod totum pendet in verbo,
neget confidenter, ac libere faciat invidiam adversario
suo <note>( <hi>S. Epiphanio</hi> )</note>. Eadem audacia qua ille insimulat,
hic defendat. Cumque omnia dixerit quae
voluerit, quae proposuerit, quae suspicionibus carent:
si perseverat calumnia, conserta manu in jus
trahat. Nolo in suspicione haereseos quemquam esse
patientem; ne apud eos qui ignorant innocentiam
ejus, dissimulatio conscientia judicetur, si taceat:
licet superfluum sit ejus praesentiam quaerere, et
extorquere silentium, cujus apud et litteras teneas.</p>
        </div3>
<div3>
          <head>3.</head>
          <p>
 <hi>Joannem ipsum alloquitur.</hi> --Scimus omnes, quid
tibi scripserit, quid in te arguerit, in quo (ut tu
vis) calumniatus sit. Responde ad singula, per Epistolae
<pb n="0357B"/>
hujus gradere vestigia, ne punctum quidem et
apicem calumniae transeas. Si enim egeris negligenter,
et (ut ego tibi credo juranti) casu aliqua
transieris, statim ille clamabit et dicet: Hic hic te
victum [ <hi>Fort.</hi> vinctum] teneo: hic totius negotii
cardo versatur. Non aeque inimici audiunt, et amici.
Qui inimicus est, etiam in scirpo nodum quaerit:
amicus prava quoque recta judicat. Scribunt saeculi
litterae, amantium caeca esse judicia; quas tu forsitan
sacris Voluminibus occupatus omnino neglexeris.
Numquam de amicorum judicio glorieris.
Illud verum <emph>410</emph> est testimonium, quod ab inimica
voce profertur. Alioqui si amicus pro te dixerit,
non testis, aut judex, sed fautor putabitur. Haec
et hujusmodi loquentur inimici tui, qui tibi forte
<pb n="0357C"/>
non credant, et movere cupiant stomachum. Caeterum
ego quem numquam volens laesisti, cujus semper
in Epistolis tuis nomen cogeris ventilare, do
consilium ut aperte aut fidem Ecclesiae praedices, aut
loquaris, ut credis. Dispensatio etenim ac libratio
ista prudens verborum, indoctos decipere potest.
Cautus auditor et lector cito deprehendet insidias:
et cuniculos quibus veritas subvertitur, aperte in
luce demonstrabit. Et Ariani, quos optime nosti,
multo tempore propter scandalum nominis <foreign xml:lang="greek">ὁμοούσιον</foreign>
( <hi>consubstantialem</hi> ) se damnare simulabant, venenaque
erroris circumlinebant melle verborum. Sed
tamdem coluber se tortuosus aperuit, et noxium
caput, quod spiris totius corporis tegebatur, spiritali
mucrone confossum est. Recipit, ut scis, Ecclesia
<pb n="0357D"/>
poenitentes; et numero superata peccantium dum
deceptis gregibus consulit, pastorum vulneribus
ignoscit. Eadem nunc in veteri et nova haeresi consuetudo
servatur, ut aliud populi audiant, aliud
praedicent sacerdotes.
<pb n="0358A"/>
</p>
        </div3>
<div3>
          <head>4. </head>
          <p>
 <hi>Joanni episcopo in Palaestina non communicabant
plures. Joannem haereticum vocabat S. Epiphanius.
Athanasius et Paulinus soli in Oriente catholici.</hi> --Ac
primum antequam epistolam tuam, quam
scripsisti ad episcopum Theophilum, interpretatam
huic volumini inseram, et ostendam tibi, me intelligere
nimis cautam [ <hi>Al.</hi> tantam] prudentiam tuam,
expostulare tecum libet. Quae haec est tanta arrogantia,
non respondere de fide interrogantibus?
Tantam fratrum multitudinem, et Monachorum choros,
qui tibi in Palaestina non communicant, quasi
nostes publicos aestimare? Dei Filius propter unam
morbidam ovem, nonaginta novem in montibus derelictas,
alapas, crucem, flagella sustinuit, et suis
humeris portavit ad coelos bajulans, et patiens delicatam
<pb n="0358B"/>
peccatricem. Tu beatissimus papa, et fastidiosus
antistes, solus dives, solus sapiens, solus nobilis
ac disertus, conservos tuos, et redemptos sanguine
Domini tui, rugata fronte et obliquis oculis
despicis? Hoc est illud, quod, Apostolo praecipiente,
didicisti: <hi>Parati semper ad satisfactionem omni poscenti</hi> <emph>411</emph> 
 <hi>vos rationem de ea quae in vobis est spe <note>(I Pet. III, 15)</note>
          </hi>?
Finge nos occasionem quaerere, et
sub praetextu fidei lites serere, schisma conficere,
jurgia concitare. Tolle occasionem volentibus occasionem;
ut postquam de fide satisfeceris, et omnes
nodos qui contra te nectuntur absolveris, tunc liquido
omnibus probes, non dogmatum, sed ordinationis
esse certamen. Nisi forte prudenti consilio,
ideo de fide interrogatus taces, ne videaris haereticus
<pb n="0358C"/>
esse [ <hi>Al.</hi> fuisse], cum satisfeceris. Omnia
ergo crimina, quibus accusantur homines, refutare
non debent: ne postquam negaverint, criminosi
sint. At contemnis laicos, diaconos atque presbyteros.
Potes enim (ut gloriaris et jactitas) in una hora
mille clericos facere. Habes papam Epiphanium,
qui te aperte missis litteris haereticum vocat.
Certe nec aetate, nec scientia, nec vitae merito, nec
totius orbis testimonio, major illo es. Si aetatem
quaeris, juvenis ad senem scribis [ <hi>Al.</hi> scribes]. Si
scientiam, non sic eruditus ad doctum: licet te
fautores tui, disertiorem Demosthene, acutiorem
Chrysippo, sapientiorem Platone contendant, et tibi
ipsi forte persuaserint. De vita autem et fide nihil
amplius dicam, ne te laedere videar. Eo tempore
<pb n="0358D"/>
quo totum Orientem (excepto papa Athanasio atque
Paulino) Arianorum et Eunomianorum haeresis possidebat,
quando tu Occidentalibus et in medio exsilio
confessoribus, non communicabas; ille vel
presbyter monasterii ab Eutychio audiebatur, vel
<pb n="0359A"/>
postea Episcopus Cypri a Valente non tangebatur.
Tantae enim venerationis semper fuit, ut regnantes
haeretici, ignominiam suam putarent, si talem virum
persequerentur. Scribe igitur ad hunc. Responde
epistolae ejus: sentiant caeteri finem, eloquentiam,
prudentiam tuam, ne tibi solus disertus esse videaris.
Cur ab alio provocatus, aliorsum arma convertis?
Palaestinae [ <hi>Al.</hi> Palaestinis] interrogaris, et
respondes Aegypto. Aliis lippientibus, ungis oculos
non dolentium. Si placitura nobis alteri loqueris,
satis superbe: si aliud quam quaerimus, satis superflue. <emph>412</emph>
</p>
        </div3>
<div3>
          <head>5.</head>
          <p>
 <hi>Theophilus quid probaverit.</hi> Sed dicis,
epistolam meam probavit Alexandrinus episcopus.
Quid probavit? contra Arium, contra Photinum,
<pb n="0359B"/>
contra Manichaeum bene locutum. Quis enim te hoc
tempore arguit Arianum? quis tibi nunc Photini,
Manichaeique crimen impingit? Olim ista emendata
sunt atque concussa. Non eras tam stultus, ut aperte
defenderes haeresim, quam sciebas Ecclesiae displicere.
Noveras te si hoc fecisses, statim loco movendum,
et solii tui delicias suspirabas. Sic sententiam
temperasti, ut nec simplicibus displiceres, nec
tuos offenderes. Bene scripsisti, sed nihil ad causam
pertinens. Unde noverat Alexandrinae Ecclesiae
pontifex, in quibus arguereris? quorum a te confessio
postularetur? Debueras tibi objecta proponere, et
sic ad singula respondere. Vetus narrat historia:
Quidam cum diserte diceret, ferreturque impetu
ac volubilitate verborum, causamque omnino non
<pb n="0359C"/>
tangeret, prudens auditor et judex:  « Bene, inquit,
bene, sed quo istud tam bene? »  Imperiti medici ad
omnes oculorum dolores uno utuntur collyrio. Qui
arguitur in pluribus, et in dilutione criminum aliqua
praetermittit, quidquid tacuerit, confitetur. An non
respondisti ad epistolam Epiphanii, et proposuisti
ipse quae dissolveres? Nimirum hac fiducia respondisti:
Nullus fortiter a semetipso caeditur, Elige e
duobus, quod vis. Optio tibi dabitur, aut respondisti
ad epistolam Epiphanii, aut non. Si respondisti, cur
maxima et plurima de his quae tibi objecta sunt,
reliquisti? Si non respondisti: ubi est illa Apologia
tua, in qua gloriaris apud simplices: et quasi [ <hi>Al.</hi> 
quam] ignorantibus causam, huc illucque disseminas?
<pb n="0359D"/>
</p>
        </div3>
<div3>
          <head>6. </head>
          <p>
 <hi>Tribus ex octo quaestionibus Jo. respondit.</hi> Octo
tibi (ut statim probabo) de spe fidei Christianae
quaestionum capita objecta sunt. Tria tantum tangis,
et praeteris. In caeteris grande silentium est. Si ad
septem absolutissime respondisses, haererem tamen
[ <hi>Al.</hi> tantum] in uno crimine: et quod tacueras, hoc
tenerem. Nunc vero quasi auribus lupum apprehenderis,
nec tenere potes, nec audes dimittere.
<pb n="0360A"/>
Ipsa quoque tria <emph>413</emph> quasi negligens atque securus,
quasique aliud agens: et in quibus aut nulla
aut parva sit quaestio, praetervolas atque perstringis.
Et ita opertus ac tectus incedis, ut plus confitearis
tacendo quam renuas disputando. Quis non protinus
tibi potest dicere: <hi>Si lumen quod in te est, tenebrae
sunt, ipsae tenebrae quantae erunt <note>(Matth. VI, 23)</note>
          </hi>?
Si tres quaestiunculae, de quibus visus es aliquid dicere,
suspicione et culpa non carent, et fraudulenter
ac lubrice scriptae coarguuntur, quid faciemus de
quinque reliquis, in quibus quia nulla ambigui sermonis
dabatur occasio, nec illudere poteras audientes,
maluisti omnino reticere, quam aperte quod
rectum [ <hi>Al.</hi> tectum] fuerat confiteri.</p>
        </div3>
<div3>
          <head>7.</head>
          <p>
 <hi>Octo ex Origenis erroribus quaestionum capita
<pb n="0360B"/>
Joanni objecta ab Epiphanio.</hi> --Et primum de libro <foreign xml:lang="greek">περὶ
Ἀρχῶν</foreign> ubi loquitur: sicut enim incongruum est dicere,
quod possit Filius videre Patrem: ita inconveniens est
opinari, quod Spiritus sanctus possit videre Filium. Secundum,
quod in hoc corpore quasi in carcere sint animae
religatae; et antequam homo fieret in paradiso, inter
rationales creaturas in coelestibus commoratae sunt.
Unde postea in consolationem suam anima loquitur
in Psalmis: <hi>Priusquam humiliarer, ego deliqui <note>(Ps.
CXVIII, 67)</note>
          </hi>. Et: <hi>Revertere, anima mea, in requiem tuam <note>(Ps. CXIV, 7)</note>
          </hi>.
Et: <hi>Educ de carcere animam meam <note>(Ps.
CXLI, 8)</note>
          </hi>, et caetera his similia. Tertium, quod dicat,
et diabolum et daemones acturos poenitentiam aliquando,
et cum sanctis ultimo tempore regnaturos.
Quartum, quod tunicas pelliceas humana corpora interpretetur,
<pb n="0360C"/>
quibus post offensam et ejectionem de
paradiso Adam et Eva induti sint, haud dubium quin
ante in paradiso sine carne, nervis et ossibus fuerint.
Quintum, quod carnis resurrectionem membrorumque
compagem, et sexum quo viri dividimur
a feminis, apertissime neget: tam in explanatione
primi psalmi, quam in aliis multis tractatibus. Sextum,
quod sic paradisum allegorizet, ut historiae auferat
veritatem; pro arboribus Angelos, pro fluminibus
virtutes coelestes intelligens: totamque paradisi
 continentiam tropologica interpretatione subvertat. <emph>414</emph> 
 Septimum; quod aquas, quae super
coelos in Scripturis esse dicuntur, sanctas supernasque
virtutes, quae super terram et infra terram
contrarias et daemoniacas esse arbitretur. Octavum,
<pb n="0360D"/>
quod extremum objicit, imaginem et similitudinem
Dei, ad quam homo conditus fuerat, dicit
ab eo perditam; et in homine post paradisum non
fuisse.</p>
        </div3>
<div3>
          <head>8.</head>
          <p>
 <hi>Humilitas ac charitas Epiphanii. Praetextatus
consul designatus; quid solebat dicere. Fides pura moram
non patitur. Zelus fidei quis debeat esse.</hi> --Hae
sunt sagittae, quibus confoderis: haec tela, quibus
<pb n="0361A"/>
in tota Epistola vulneraris: excepto eo, quod
tuis genibus advolutus, sanctamque canitiem seposito
parumper Sacerdotis honore substernens
[ <hi>Al.</hi> substinens], deprecatur salutem tuam, et his
verbis loquitur:  « Praesta mihi et tibi ut salveris, sicut
scriptum est, A generatione perversa: et recede ab
haeresi Origenis, et a cunctis haeresibus, dilectissime. » 
Et infra:  « Propter defensionem haereseos adversum
me odia suscitantes rumpitis charitatem, quam in vobis
habui: intantum, ut faceretis nos etiam poenitere
quare vobis communicaverimus, ita Origenis errores
et dogmata defendentibus. »  Dic mihi, disputator egregie,
de octo capitulis, ad quae responderis. Paulisper
de caeteris taceo [ <hi>Al.</hi> tacens]. Prima illa blasphemia,
quod nec Filius Patrem, nec Filium possit videre
<pb n="0361B"/>
Spiritus sanctus, quibus a te telis confossa est?
 « Sanctam, inquit, et adorandam Trinitatem, ejusdem
substantiae, et coaeternam; ejusdem gloriae et
divinitatis credimus: anathematizantes eos, qui
grande aut parvum, aut inaequale, aut visibile in
deitate Trinitatis quidquam loquuntur. Sed sicut
incorporalem, invisibilem, et aeternum dicimus Patrem:
sic incorporalem, invisibilem et aeternum dicimus
Filium et Spiritum sanctum. »  Nisi hoc diceres,
Ecclesiam non teneres: et tamen non quaero, si
ante non dixeris: non eventilabo, si amaveris eos
qui talia praedicaverint; cum quibus fueris, quando
ista dicentes exsilia sustinebant: quis sit ille, qui
Theone presbytero Spiritum sanctum Deum [ <hi>Al.</hi> 
Domini] in Ecclesia praedicante, clauserit aures, forasque
<pb n="0361C"/>
cum suis concitus fugerit, ne tantum audiret
piaculum. Statim <emph>415</emph> sera conversione fidelem,
inquit, volo. Miserabilis Praetextatus, qui designatus
consul est mortuus. Homo sacrilegus, et idolorum
cultor, solebat ludens beato Papae Damaso dicere:
 Facite me Romanae urbis episcopum, et ero protinus
Christianus. Quid mihi longo sermone et laciniosis
periodis Arianum te non esse demonstras? Aut
nega hoc dixisse eum, qui arguitur: aut si locutus
est talia, damna, quia dixerit. Vis scire quantus
sit ardor bene credentium? audi Apostolum: <hi>Et si
nos [Al.</hi> homo], <hi>aut Angelus de coelo aliter evangelizaverit
vobis quam annuntiavimus, anathema sit <note>(Gal. I,
8)</note>
          </hi>. Tu mihi ut crimen extenues, et dissimulato nomine
criminosi, quasi secura sint omnia, et nullus
<pb n="0361D"/>
in blasphemiis arguatur, otiosam fidem artifici sermone
contexis. Dic statim, et Epistola tua hoc habeat
<pb n="0362A"/>
exordium, anathema ei, qui talia ausus est scribere.
Fides pura moram non patitur. Ut apparuerit
scorpius, illico conterendus est. David inventus secundum
cor Domini, <hi>Nonne,</hi> inquit, <hi>odientes te, Domine,
oderam et super inimicos tuos tabescebam? Perfecto
odio oderam illos <note>(Ps. CXXXVIII, 21)</note>
          </hi>. Ego si patrem,
si matrem, si germanum adversus Christum meum
audivissem ista dicentes, quasi rabidi canis blasphemantia
ora lacerassem, et fuisset in primis manus
mea super eos. Qui patri et matri dixerunt: <hi>Non novimus
vos,</hi> hi impleverunt voluntatem Domini. Qui
diligit patrem aut matrem super Christum, non est
eo dignus <note>(Mat. X, 37)</note>.</p>
        </div3>
<div3>
          <head>9.</head>
          <p>
 <hi>Invisibiles sunt angeli. Hieronymi pura fides ac
sinceritas.</hi> --Objicitur tibi, quod magister tuus, quem
<pb n="0362B"/>
catholicum vocas, quem defendis obnixe, dixerit:
 « Filius non videt Patrem; et Filium non videt Spiritus
sanctus: Et tu mihi dicis: Invisibilis Pater,
invisibilis Filius, invisibilis Spiritus sanctus: » 
quasi non et Angeli et Cherubim et Seraphim, secundum
naturam suam oculis nostris invisibiles sint?
Certe David etiam de aspectu coelorum dubitans: <hi>Videbo,</hi> 
 inquit, <hi>coelos, opera digitorum tuorum <note>(Ps. VIII,
4)</note>
          </hi>. Videbo, non video. Videbo, quando facie revelata
gloriam Domini fuero contemplatus: nunc autem
ex parte videmus, et ex parte cognoscimus <note>(I Cor. XIII, 9)</note>.
Quaeritur <emph>416</emph> an Patrem videat Filius:
et tu dicis:  « Invisibilis Pater est. »  Deliberatur
an Filium videat Spiritus sanctus: et tu respondes,
 « Invisibilis est Filius. »  Versatur in causa, an se invicem
<pb n="0362C"/>
Trinitas videat, humanae aures tantam blasphemiam
ferre non sustinent: et tu dicis,  « Invisibilis
Trinitas est. »  In laudes caeteras evagaris: peroras
in his, quae nullus inquirit. Auditorem aliorsum
trahis, ut quod quaerimus, non loquaris. Verum haec
ex superfluo dicta sint. Donamus tibi, ut non sis Arianus:
immo plus, ut numquam fueris. Concedimus,
ut in expositione primi capituli, adversum te nulla
suspicio sit, et totum pure, totum simpliciter sis locutus,
eadem simplicitate et nos tecum loquimur.
Num papa Epiphanius accusavit te, quod Arianus esses?
 Num Eunomii <foreign xml:lang="greek">ἀθέου,</foreign> aut Aerii tibi impegit
haeresim? Hoc per totam Epistolam quaeritur quod
Origenis dogmatum sequaris errores, et quosdam
habeas hujus haereseos socios. Cur aliud interrogatus,
<pb n="0362D"/>
respondes aliud, et quasi cum stultis loquaris
dissimulatis criminibus, quae in litteris continentur,
<pb n="0363A"/>
replicas quid in Ecclesia praesenti Epiphanio dixeris?
Confessionem fidei postularis, et disertissimos
tractatus tuos nolentibus ingeris? quaeso, lector, ut
memor tribunalis Domini, et de judicio tuo te intelligens
judicandum, nec mihi, nec adversario faveas,
neve personas loquentium, sed causam consideres.
Dicamus ergo quod coepimus.</p>
        </div3>
<div3>
          <head>10.</head>
          <p>
 <hi>Isaias Virginis demonstrator.</hi> --Scribis in Epistola
tua, quod antequam Paulinianus presbyter fieret,
numquam te Papa Epiphanius super Origenis errore
convenit. Primum dubium est, et de personis
disputo. Ille objecisse se dicit, tu negas: ille testes
profert, tu non vis audire productos. Ille etiam commemorat
alium esse conventum, tu pro utroque dissimulas:
mittit tibi per Clericum suum epistolam,
<pb n="0363B"/>
responsionem flagitat: taces, mutire non audes, et
Paelestinae provocatus, Alexandriae loqueris. Inter illum
et te, cui accommodanda sit fides, non est meum
dicere. Puto quod nec ipse audeas adversum talem
ac tantum virum, tibi veritatem, illi mendacium <emph>417</emph> 
deputare. Sed fieri potest, ut unusquisque pro se loquatur.
Teipsum contra te testem vocabo. Si enim
nulla de dogmatibus quaestio versabatur: si stomachum
senis non moveras: si ille tibi nihil responderat,
quid necesse erat, ut in uno Ecclesiae tractatu,
de cunctis dogmatibus, homo non satis eloquens,
disputares: de Trinitate, de assumptione dominici
corporis, de cruce, de inferis, de Angelorum natura,
de animarum statu, de resurrectione Salvatoris,
et nostra: et in terra, quae forsitan oblitus es
<pb n="0363C"/>
scribere, praesentibus populis et tali ac tanto viro,
intrepidus diceres, et omnia una saliva continuares?
Ubi sunt veteres Ecclesiae tractatores, qui vix singulas
quaestiones explicare multis voluminibus potuerunt?
ubi electionis vas, tuba Evangelii, rugitus
leonis nostri, tonitruus gentium, flumen eloquentiae
Christianae, qui mysterium retro generationibus
ignoratum, et profundum divitiarum sapientiae et
scientiae Dei magis miratur, quam loquitur <note>(Rom. II,
33; Col. I, 26)</note>? Ubi Isaias Virginis demonstrator,
qui in una quaestione succumbens ait: <hi>Generationem
ejus quis enarrabit <note>(Isai. LIII, 8)</note>
          </hi>? Repertus est saeculis
nostris haud grandis homunculus, qui de cunctis
Ecclesiae quaestionibus, uno linguae rotatu sole
clarius coruscaret. Si nemo a te postulabat, et tranquilla
<pb n="0363D"/>
erant omnia, stulte tanta disputandi voluisti
subire discrimina. Si jam tunc in satisfactione fidei
loquebaris, ergo non est ordinatio presbyteri, causa
discordiae: quem constat multo post tempore constitutum.
Fefellisti absentes, et litterae tuae peregrinis
auribus blandiuntur.</p>
        </div3>
<div3>
          <head>11.</head>
          <p>
 <hi>Anthropomorphitae.</hi> --Nos hic eramus, cuncta
novimus, quando contra Origenem in Ecclesia tua,
<pb n="0364A"/>
Papa Epiphanius loquebatur: quando sub illius nomine
in vos [ <hi>Al.</hi> nos] jacula torquebantur. Tu et
chorus tuus canino rictu, naribusque contractis,
scalpentes capita, delirum senem nutibus loquebamini.
Nonne ante sepulcrum Domini misso Archidiacono
praecepisti, ut talia disputans conticesceret?
Quis hoc umquam presbytero suo coram plebe imperavit
[ <hi>Al.</hi> impetravit] Episcopus? Nonne cum de
 Anastasi pergeretis ad crucem, et ad eum omnis
aetatis et <emph>418</emph> sexus turba conflueret, offerens parvulos,
pedes deosculans, fimbrias vellens: cumque
non posset praemovere gradum, sed in uno loco vix
fluctus inundantis populi sustineret, tu tortus invidia
adversus gloriosum senem clamitabas: nec erubuisti
in os ei dicere, quod volens et de industria
<pb n="0364B"/>
moraretur. Recordare, quaeso, illius diei, quando ad
horam septimam invitatus populus spe sola, quasi
postea auditurus Epiphanium esset, detinebatur,
quid tunc concionatus sis. Nempe contra Anthropomorphitas,
qui simplicitate rustica Deum habere
membra, quae in divinis libris scripta sunt, arbitrantur,
furens et indignans loquebaris: oculos et manus
et totius corporis truncum, in senem dirigebas,
volens illum suspectum facere stultissimae haereseos.
Postquam lassus ore arido, resupinaque cervice ac
trementibus labiis conticuisti, et tandem totius populi
voto completa sunt, quid tibi fecit delirus et
fatuus senex? Surrexit, ut se indicaret pauca dicturum
esse, salutataque et voce et manu Ecclesia,
 « Cuncta (inquit) quae locutus est collegio frater,
<pb n="0364C"/>
aetate filius meus, contra Anthropomorphitarum haeresim,
bene et fideliter locutus est, quae mea quoque
damnatur voce. Sed aequum est, ut quomodo hanc
haeresim condemnamus, etiam Origenis perversa
dogmata condemnemus. »  Qui risus omnium, quae
acclamatio consecuta sit, puto quod retineas. Hoc
est illud quod in Epistola tua dieis, loquentem illum
ad populum quae vellet, et qualia vellet. Scilicet
delirabat, qui in regno tuo contra tuam sententiam
loquebatur. Quae vellet, inquis, et qualia vellet.
Vel lauda, vel reproba. Quid et hic dubius incedis?
Si bona erant quae loquebatur, cur non
aperte praedicas? Si mala, cur non constanter reprehendis?
Atqui columna veritatis ac fidei, qui de
tanto viro audet dicere, loquente illo ad populum
<pb n="0364D"/>
quae vellet: de seipso quam prudenter et verecunde,
quam humiliter referat, consideremus. « Cum,
inquit, et nos quadam die ante eum locuti essemus
et praesens lectio [ <hi>Evangelii</hi> ] provocasset, audiente
illo, et universa Ecclesia, de fide et omnibus <emph>419</emph> 
ecclesiasticis dogmatibus haec locuti sumus, quae et
semper, gratia Dei, indesinenter in Ecclesia docemus,
et in catechesibus. » 
<pb n="0365A"/>
</p>
        </div3>
<div3>
          <head>12. </head>
          <p>
 <hi>Pater episcoporum Epiphanius.</hi> --Rogo quae
est ista confidentia, qui tantus animi tumor? Gorgiam
Leontinum cuncti philosophi et oratores lacerant,
quod ausus sit, publice sella posita, polliceri
responsurum se, de qua quisque re interrogare voluisset.
Nisi me honor sacerdotii, et veneratio nominis
refrenaret, et scirem illud Apostoli: <hi>Nesciebam,
fratres, quia Pontifex est: scriptum est enim:
Principem populi tui non maledices <note>(Act. XXIII, 5;
Exod. XXII)</note>
          </hi>, qua vociferatione et indignatione verborum,
de tua narratione conquererer! Licet ipse
nominis tui extenues dignitatem, cum patrem pene
omnium episcoporum, et antiquae reliquias sanctitatis
et opere et sermone despicias. Dicis te quadam
die, cum praesens lectio provocasset, audiente
<pb n="0365B"/>
illo et universa Ecclesia, de fide et omnibus ecclesiasticis
dogmatibus disputasse. Nunc est mirari
Demosthenem, qui pulcherrimam orationem contra
Aeschinem multo tempore dicitur exarasse. Frustra
suspicimus [ <hi>Al.</hi> suscipimus] Tullium; refert enim
Cornelius Nepos, se praesente, iisdem pene verbis
quibus edita est, eam pro Cornelio seditioso tribuno
defensionem peroratam. En Lysias noster, en Gracchus,
et ut aliquid de neotericis inferam, Qu. Aterius,
qui ingenium in numerato habebat, ut sine
monitore tacere non posset: de quo egregie Caesar
Augustus,  « Quintus, inquit, noster sufflaminandus
est. » </p>
        </div3>
<div3>
          <head>13.</head>
          <p>
 <hi>Consuetudo Ecclesiae pro baptizandis.</hi> --Quisquamne
prudentum et sani capitis in uno Ecclesiae
<pb n="0365C"/>
tractatu, de fine et de omnibus ecclesiasticis dogmatibus
se asserat disputasse? Quaeso te ut ostendas
mihi, quae sit illa lectio, toto Scripturarum sapore
condita, cujus te occasio provocarit, ut repente ad
periculum ingenii descenderes? Et nisi tibi disertitudinis
tuae fluvius inundasset, poteras argui, quod
non posses ex tempore de cunctis dogmatibus dicere.
Verum quid hoc est? aliud promittis, et aliud exhibes.
Consuetudo autem apud nos istiusmodi est,
ut his qui baptizandi sunt; <emph>420</emph> per quadraginta
dies, publice tradamus sanctam et adorandam Trinitatem
[ <hi>fidei symbolum</hi> ]. Si te praesens lectio provocavit,
ut de cunctis dogmatibus una hora diceres,
quid necesse fuit quadraginta dierum replicare doctrinam?
Sin autem ea referebas, quae per totam
<pb n="0366A"/>
quadragesimam locutus es, quomodo te quadam die,
ut de cunctis dogmatibus diceres, una lectio provocavit?
Sed et hic ambigue loquitur: potest enim
fieri, ut quae per quadraginta dies tradere solebat in
Ecclesia baptizandis, haec sub unius lectionis occasione
perstrinxerit. Ejusdem enim eloquentiae est, et
pauca multis, et multa paucis verbis posse dicere.
Hoc quoque intelligi datur, quod postquam illum una
lectio provocavit, inflammatus ardore dicendi, per
quadraginta dies numquam tacuerit. Sed et otiosus
senex, ex ejus ore dependens, dum res inauditas
scire desiderat, pene dormiens ceciderit. Utcumque
toleranda sunt: forsitan et haec simpliciter more suo
sit locutus.</p>
        </div3>
<div3>
          <head>14.</head>
          <p>
 <hi>Joannes tacere jussit Epiphanium. Epiphanii
<pb n="0366B"/>
littera ad Siricium.</hi> --Ponamus reliqua, in quibus
post laciniosae disputationis labyrinthos, nequaquam
dubiam, sed apertam ponit sententiam, et miros
tractatus suos hoc fine concludit:  « Cum haec ipso
praesente locuti essemus, et ipse post nos causa honoris,
quem ei super omnem mensuram exhibuimus,
provocatus esset ut diceret: praedicationem nostram
laudavit, atque miratus est, et catholicam fidem esse
omnibus declaravit. Quantum ei super omnem mensuram
honoris exhibueris, declarant supra mensuram
exhibitae contumeliae: quando eum per Archidiaconum
tacere jussisti; et morantem in populis,
laudis cupidum pertonabas. Docent praesentia de
praeteritis. Ille per totum exinde triennium suas injurias
devorat, privataque simultate contempta, fidei
<pb n="0366C"/>
tantum correctionem postulat. Tu qui sumptibus
abundas [ <hi>Al.</hi> abundans], et totius orbis religio lucrum
tuum est, gravissimos illos legatos tuos huc
illucque transmittis, et dormientem senem ad respondendum
suscitas. Et revera cui tantum honoris
detuleras, justum <emph>421</emph> erat, ut tua praesertim extemporalia
dicta laudaret. Quia vero solent interdum
homines laudare quod non probant, et alienam stultitiam
cassis nutrire praeconiis, non solum tua dicta
laudavit, sed laudavit atque miratus est: et ne miraculum
quoque parvum esset, catholicae esse fidei
omni populo declaravit. Haec quam vere dixerit, et
nos testes sumus qui audivimus, ad quos tuis vocibus
perturbatus venit exanimis, temere se communicasse,
dicens: Rogatusque ab omni Monasterio,
<pb n="0367A"/>
ut ad te de Bethleem reverteretur, tantorum preces
non ferens, sic reversus est vespere, ut medio noctis
aufugeret, et litterae ad papam Siricium probant:
quas si legeris, pervidebis, quomodo tua dicta
miratus sit, et catholica declaraverit. Verum nugas
terimus, et aniles et superfluas cantilenas longo
sermone convincimus.</p>
        </div3>
<div3>
          <head>15.</head>
          <p>
 Transeamus ad secundam quaestionem, in qua
quasi nihil sibi propositum sit, securus et ructans
dormire se simulat, ut legentes faciat dormitare.
 Sed de reliquis quae ad fidem pertinent, sermo nobis
erat, id est, omnium visibilium, et invisibilium,
coelestium fortitudinum, et terrestrium creaturarum
unum et eumdem esse conditorem Deum, id est
sanctam Trinitatem,  « juxta beatum David dicentem:
<pb n="0367B"/> <hi>Verbo Domini coeli firmati sunt, et spiritu oris ejus
omnis virtus eorum 
 <note>(Psal. XXXII, 6)</note>
          </hi>: quod simpliciter
ostendit et hominis creatio. Ipse est enim qui, accepto
limo de terra, plasmavit hominem, et per gratiam
propriae insufflationis animam donavit rationabilem
[ <hi>Al.</hi> rationalem], et liberi arbitrii, non
partem aliquam suae naturae (juxta quosdam, qui
hoc impie praedicant), sed propriam conditionem. Et
de sanctis Angelis aeque credunt, secundum divinam
Scripturam <emph>422</emph> de Deo dicentem: <hi>Qui facit Angelos
suos spiritus, et ministros suos ignem urentem <note>(Psal. CIII, 4)</note>
          </hi>:
de quibus credere quod immutabilis
[ <hi>Al.</hi> immutabiles] naturae sint, non concedit nobis
Scriptura, dicens: <hi>Angelos quoque qui non custodierunt
suum principatum; sed dereliquerunt proprium
domicilium in judicium magni diei, vinculis aeternis
<pb n="0367C"/>
in tenebris custodivit <note>(Jud., 6)</note>
          </hi>: quia immutati
sunt, et ex propria dignitate et gloria, magis in daemonum
ordinem abisse eos cognovimus [ <hi>Al.</hi> cognoscimus].
Animas vero hominum ex Angelorum ruina,
aut ex conversione fieri: neque credidimus aliquando,
<pb n="0368A"/>
neque docuimus (absit enim), et alienum hoc
esse a praedicatione Ecclesiastica confitemur. » </p>
        </div3>
<div3>
          <head>16.</head>
          <p>
 <hi>Origenis errores.</hi> --Quaerimus utrum animae antequam
homo in paradiso fieret, et plasmaretur
Adam de terra, inter rationabiles fuerint creaturas;
utrum proprium statum habuerint, vixerint, moratae
sint, atque substiterint, et an Origenis doctrina sit
vera, qui dixit cunctas rationabiles creaturas, incorporales
et invisibiles, si negligentiores fuerint,
paulatim ad inferiora labi, et juxta qualitates locorum
ad quae defluunt, assumere sibi corpora. Verbi
gratia, primum aetherea, deinde aerea. Cumque ad
viciniam terrae pervenerint, crassioribus corporibus
circumdari, novissime humanis carnibus alligari,
ipsosque daemones, qui proprio arbitrio cum
<pb n="0368B"/>
principe suo diabolo de Dei ministerio recesserunt,
si paululum resipiscere coeperint, humana carne
vestiri, ut acta deinceps poenitentia post resurrectionem
eodem circulo, quo in carnem venerant, revertantur
 ad viciniam Dei, liberati etiam aereis aethereisque
corporibus, et tunc omnia genua curvent
Deo, coelestium, terrestrium, et infernorum, et sit
Deus omnia omnibus. Cum ergo <emph>423</emph> ista quaerantur,
cur tu omissis super quibus pugna est, de
scammate et loco certaminis egrediens, in peregrinis
et longe alienis disputationibus immoraris?</p>
        </div3>
<div3>
          <head>17.</head>
          <p>
 <hi>Quid in libris</hi> <foreign xml:lang="greek">περὶ Ἀρχῶν</foreign> <hi>dicebat Origenes.
Quo tempore Commentarios edidit in Ecclesiasten
Hieronymus.</hi> --Credis quod cunctas visibiles, et
invisibiles creaturas unus Deus fecerit: hoc et Arius
<pb n="0368C"/>
confiteretur, qui dicit cuncta creata per Filium. Si
de Marcionis arguereris haeresi, quae alterum bonum,
alterum justum Deum inferens; illum invisibilium,
hunc visibilium asserit Creatorem, recte
mihi de hujusmodi satisfeceris quaestione. Credis
quod universitatis Trinitas sit creatrix. Istud Ariani
<pb n="0369A"/>
et Hemiariani negant, Spiritum sanctum non conditorem,
sed conditum blasphemantes. Sed te quis hoc
tempore insimulat Arianum? Dicis animas hominum
non partem Dei esse naturae; quasi Manichaeus
nunc ab Epiphanio sis vocatus. Detestaris eos, qui
animas ex Angelis asserunt fieri, et illorum ruinam
nostram dicunt esse substantiam. Noli dissimulare
quod nosti, nec simplicitate quod non habes fingere:
Nec Origenes umquam dixit ex Angelis animas
fieri, cum ipsos Angelos nomen esse officii doceat,
non naturae. In libris enim <foreign xml:lang="greek">περὶ Ἀρχῶν,</foreign> et Angelos,
et Thronos, et Dominationes, Potestates, et rectores
mundi, et tenebrarum, et omne nomen quod nominatur <note>(Ephes. I, 21)</note>,
non solum in praesenti saeculo,
sed in futuro, dicit animas esse eorum corporum,
<pb n="0369B"/>
quae vel desiderio, vel ministerio susceperint. Solem
quoque ipsum et lunam, et omnium astrorum chorum,
esse animas rationabilium quondam et incorporalium
creaturarum: quae nunc vanitati subjectae,
ignitis videlicet corporibus, quae nos imperiti et rudes
luminaria mundi appellamus, liberabuntur a
servitute corruptionis in libertatem gloriae filiorum
Dei. Unde et omnis creatura congemiscit et parturit.
Et Apostolus deplorat, dicens: <hi>Infelix ego homo,
quis me</hi> <emph>424</emph> <hi>liberabit de corpore mortis hujus?</hi> 
Non est istius temporis contra dogma gentilium, et
ex parte Platonicum, scribere. Ante annos ferme
decem in Commentariis Ecclesiaste, et in explanatione
Epistolae ad Ephesios, arbitror sensum animi
mei prudentibus explicatum.
<pb n="0369C"/>
</p>
        </div3>
<div3>
          <head>18. </head>
          <p>
Hoc nunc rogo, qui tanta loqueris, qui de
cunctis sermonibus sub uno tractatu edisseris veritatem,
ut respondeas sciscitantibus brevem absolutamque
sententiam. Quando plasmavit Deus hominem
ex limo, et per gratiam propriae insufflationis
ei animam tribuit: utrum illa anima fuerit ante et
substiterit, et ubi versata sit, quae Dei postea insufflatione
<pb n="0370A"/>
donata est: an in sexto die quando corpus
ex limo formatum est, et esse et vivere, Dei potestate
susceperit. De hoc taces, et quid quaeratur scire dissimulans,
in superfluis quaestionibus occuparis. Origenem
relinquis intactum, et contra Marcionem, Apollinarem,
Eunomium, Manichaeum, Arium caeterorumque
haereticorum ineptias debaccharis. Manum peteris,
et pedem porrigis; et tamen dogma quod
retines, latenter insinuas. Sic nos rusticos placas,
ut tuis penitus non displiceas.</p>
        </div3>
<div3>
          <head>19.</head>
          <p>
 Dicis ex Angelis daemones potius quam animas
fieri, quasi non et ipsi daemones juxta Origenem,
 animae sint aerei corporis, et ex daemonibus postea
si resipuerint, humanae animae sint futuri. <hi>Angelos scribis esse mutabiles,</hi> 
 et sub eo quod pium
<pb n="0370B"/>
est, illud quod impium est introducis; ut multis periodis
animae fiant non ex Angelis, sed ex his vocabulis,
in quae prius Angeli mutati sunt. Volo quod
dico, manifestius fieri: finge aliquem tribunitiae potestatis
suo vitio regradatum, per singula militiae
 equestris officia, ad tironis vocabulum devolutum,
numquid ex tribuno statim fit tiro? Non; sed ante
primicerius, deinde senator, ducenarius, centenarius, <emph>425</emph> 
 biarchus, circitor, eques, dein tiro;
et quamquam tribunus quondam miles gregarius
sit, tamen ex tribuno non tiro, sed primicerius
factus est. Docet Origenes per scalam Jacob paulatim
rationabiles creaturas ad ultimum gradum, id
est, ad carnem et sanguinem descendere: nec fieri
posse, ut de centenario numero subito quis ad
<pb n="0370C"/>
unum numerum praecipitetur, nisi per singulos numeros,
quasi per scalae gradus, ad ultimum usque perveniat;
et tot mutare corpora, quot de coelo ad terram
mutaverint mansiones. Hae sunt strophae vestrae
atque praestigiae, quibus nos Pelusiotas et jumenta,
et animales homines dicitis, quia non recipimus ea
quae spiritus sunt ( <hi>Vid. Epist. Pammachio et Oceano
<pb n="0371A"/>
ad fin.</hi> ). Vos Hierosolymitae etiam Angelos deridetis.
Pertrahuntur [ <hi>Al.</hi> protrahuntur] in medium
vestra mysteria, et de Gentilium fabulis dogma
contextum, Christianis auribus publicatur. Hoc quod
vos miramini [ <hi>Al.</hi> imitamur], olim in Platone contempsimus.
Contempsimus autem, quia Christi stultitiam
recepimus [ <hi>Al.</hi> recipimus]. Recepimus Christi
stultitiam, quia fatuum Dei sapientius est hominibus.
Non pudet Christianos et sacerdotes Dei, quasi
de rebus ludicris agatur, verbis dubiis haerere, et
ambiguas librare sententias, quibus loquens magis
quam audiens decipitur <note>(I Cor. I, 25)</note>.</p>
        </div3>
<div3>
          <head>20.</head>
          <p>
 <hi>De quodam Origenista haec dicta.</hi> --Unus ex
choro vestro cum a me teneretur, ut diceret quid
sentiret de anima, fuissetne ante carnem, an non
<pb n="0371B"/>
fuisset; fuisse respondit simul, et corpus et animam.
Sciebam hominem haereticum laqueos in sermone
quaerere. Tamdem reperi eum, ex quo corpus animasset,
ex tunc eam dicere animam nuncupatam,
quae prius vel daemon, vel Angelus Satanae, vel
spiritus fornicationis, aut in parte contraria, dominatio,
potestas, administrator spiritus, aut nuncius
appellata sit. Si fuit anima antequam Adam in paradiso
formaretur, in quolibet statu et ordine, et vixit,
et egit [ <hi>Al.</hi> erat] aliquid (neque enim possumus incorporalem,
et aeternam in modum glirium immobilem
torpentemque sentire), necesse est ut aliqua
causa praecesserit, cur quae prius sine corpore fuit,
postea circumdata sit corpore. Et si <emph>426</emph> animae est
naturale esse sine corpore, ergo contra naturam est
<pb n="0371C"/>
esse in corpore. Si contra naturam est esse in corpore,
ergo resurrectio corporis contra naturam erit.
Sed non fiet resurrectio contra naturam; ergo juxta
sententiam vestram corpus quod contra naturam est
 resurgens, animam non habebit.</p>
        </div3>
<div3>
          <head>21.</head>
          <p>
 <hi>Manichaeum nominare pollutio est.</hi> --Dicis animam
non esse de Dei substantia. Pulchre. Damnas
enim impiissimum Manichaeum, quem nominare pollutio
est. Dicis ex Angelis animas non fieri. Acquiesco
paulisper, licet noverim quo sensu dixeris.
Quia ergo didicimus quid neges, volumus scire quid
credas. « Accepto, inquis, de terra limo, plasmavit
Deus hominem, et per gratiam propriae insufflationis
animam donavit rationabilem; et liberi arbitrii, non
partem aliquam suae naturae (juxta quosdam, qui hoc
<pb n="0371D"/>
impie praedicant), sed propriam conditionem. »  Videte
quanto circumitu, quod non quaerimus, eloquatur.
Scimus quod de terra Deus plasmavit hominem,
novimus quod insufflavit in faciem ejus, et factus
est in animam viventem: non ignoramus quod anima
<pb n="0372A"/>
rationalis sit, et proprii arbitrii, et scimus quod
Dei illa conditio sit. Nemo dubitat errare Manichaeum,
qui dicit eam esse Dei substantiam. Hoc
nunc interrogo: Anima ista Dei conditio, liberi arbitrii,
rationalis, neque de substantia Creatoris, quando
facta sit: utrum eo tempore quo de limo factus
est homo, et insufflatum est spiraculum vitae in faciem
ejus: an quae prius fuerat [ <hi>Al.</hi> antea facta fuerat], et
inter rationabiles creaturas et incorporeas erat atque
vivebat, Dei postea insufflatione donata sit? Hic
taces, hic simplicem ac rusticum te simulas; et sub
verbis Scripturae, ea quae Scriptura non sentit, abscondis.
In eo loco ubi dicis, quod nullus quaerit,
non illam partem aliquam esse suae [ <hi>Al.</hi> divinae] naturae
(juxta quosdam qui hoc impie praedicant) illud
<pb n="0372B"/>
magis debueras dicere, quod omnes quaerimus, non
eam, quae prius fuerat, non eam quam ante condiderat,
quae inter rationabiles atque incorporeas et
invisibiles creaturas multo jam tempore versabatur.
Nihil horum loqueris, <emph>427</emph> producis nobis Manichaeum,
et abscondis Origenem, et sicut parvulis cibum
poscentibus, ludicra quaedam offerunt gerulae, ut
avocent mentes eorum, sic tu nos rusticos avocas
ad alia, ut dum alterius personae novitate tenemur,
quod volumus non quaeramus.</p>
        </div3>
<div3>
          <head>22.</head>
          <p>
 <hi>Eva in typo Ecclesiae. Quotidie Deus fabricatur
animas rationales. Libera confessio fidei.</hi> --Esto, hoc
non loquaris, et simplicitas tua nihil in se habeat
quod callide taceas. Qui ergo de anima semel dicere
coeperas, et de re tanta ab exordio conditionis humanae
<pb n="0372C"/>
repetere: cur, disputatione pendente, ad Angelos
et ad dispensationem Dominici corporis repente
transcendis: et tam grandi in medio praetermissa
salebra, dubios nos in luto haerere pateris? Si insufflatio
Dei (quod non vis, et quod nunc relinquis ambiguum)
humanae animae conditio est: Eva, in cujus
faciem non insufflavit Deus, unde animam habuit?
Taceo de Eva, quae in typo Ecclesiae de costa viri
aedificata, non debet post tanta saecula nepotum calumnias
sustinere. Cain et Abel, primi ex primis
hominibus, unde habuere animas? Omne deinceps
humanum genus, quibus animarum censetur exordiis?
 Utrum ex traduce, juxta bruta animalia: ut
quomodo corpus ex corpore, sic anima generetur ex
anima? an rationabiles creaturae desiderio corporum
<pb n="0372D"/>
paulatim ad terram delapsae, novissime etiam humanis
illigatae corporibus sint? An certe (quod Ecclesiasticum
est secundum eloquia Salvatoris) <hi>Pater
meus usque modo operatur, et ego operor <note>(Joan. V,
17)</note>
          </hi>. Et illud Isaiae: <hi>Qui format spiritum hominis
<pb n="0373A"/>
in ipso.</hi> Et in Psalmis: <hi>Qui fingit per singulos corda
eorum <note>(Ps. XXXII, 15)</note>
          </hi>, quotidie Deus fabricatur animas:
cujus velle fecisse est, et conditor esse non
cessat? Scio quae contra haec soleatis dicere, et
adulteria nobis atque incesta proponere; quae longior
pugna est, nec hujus temporis patitur angustias.
Eadem controversia et in vos retorqueri potest:
et quodcumque in Conditorem praesentis temporis
videtur indignum, hoc etiam eo donante non est
indignum. Nasci de adulterio, non ejus culpa est
qui nascitur, sed illius <emph>428</emph> qui generat. Quomodo in
seminibus non peccat terra quae fovet, non semen quod
in sulcos jacitur, non humor et calor, quibus temperata
frumenta in germem pullulant <note>(sed verbi gratia, fur et
latro qui fraude et [ <hi>Al.</hi> exinde] vi eripit semina)</note>, sic
<pb n="0373B"/>
in generatione hominum [ <hi>Al.</hi> genus humanum] recipit
terra, id est, vulva quod suum est; et receptum confovet,
confotum corporat, corporatum in membra
distinguit. Et inter illas secretas ventris angustias,
Dei manus semper operatur: idemque est corporis
et animae Creator. Noli despicere bonitatem figuli
tui, qui te plasmavit, et fecit ut voluit. Ipse est Dei
virtus et Dei sapientia qui [ <hi>Al.</hi> quae] in utero Virginis
aedificavit sibi domum <note>(Heb. XI)</note>. Jephte inter
viros sanctos Apostoli voce numeratus, meretricis
est filius. Sed audi, ex Rebecca et Isaac, Esau genitus,
hispidus, tam mente quam corpore, quasi
bonum triticum in lolium avenasque degenerat: quia
non in seminibus, sed in voluntate nascentis, causa est
vitiorum atque virtutum. Si offensa est nasci corporibus
<pb n="0373C"/>
humanis, quomodo Isaac <note>(Genes. XVIII)</note>, Samson <note>(Judic. XIII)</note>,
Joannes Baptista <note>(Luc. I)</note>, de repromissione
nascuntur? Intelligis quid sit fidem suam
audacter ac libere profiteri? Pone errare me, aperte
dico quod sentio. Et tu igitur aut libere nostra profitere,
aut constanter tua loquere. Noli statuere te
in acie mea, ut rusticitate simulata in tuto habeas,
cum volueris, pugnanti terga confodere. Non est istius
temporis contra Origenis dogmata conscribere:
alteri istud, si Christus vitam dederit, operi dedicabimus.
Nunc quaeritur, an qui arguitur, ad interrogata
responderit, et simplex sit et aperta ejus responsio.</p>
        </div3>
<div3>
          <head>23.</head>
          <p>
 <hi>Cum timore Dei loquitur et vult audiri. Joannis
confessio.</hi> --Transeamus hinc ad famosissimam de
<pb n="0373D"/>
resurrectionne carnis et corporis quaestionem, in qua
<pb n="0374A"/>
te rursum, lector, admonitum volo, ut cum timore et
judicio Dei me scias loqui, et te audire debere. Neque
enim tantae stultitiae sum, ut si in expositione
illius fides mera est; et perfidiae nulla suspicio,
quaeram accusandi occasionem: et <emph>429</emph> dum volo
alium notare culpae, ipse noter calumniae. Lege ergo
de resurrectione carnis quae subdita sunt; et cum
legeris, et placuerint (scio enim placitura ignorantibus),
suspende judicium, exspecta paulisper, usque
ad finem responsionis nostrae cohibe sententiam: et
si tibi postea placuerint, tunc nos calumniae denotabis.
 « Passionem quoque ejus in cruce et mortem ac
sepulturam, quae universa servavit, ac resurrectionem
veritate, et non putative confitemur: qui <note>(Colos.
XVIII)</note> et primogenitus ex mortuis, primitias massae
<pb n="0374B"/>
corporum nostrorum, quas in sepulcro positas suscitavit,
pervexit ad coelum, spem nobis resurrectionis
in resurrectione proprii corporis tribuens:
unde et omnes sic speramus resurgere ex mortuis,
sicut ille resurrexit. Non in aliis quibusdam peregrinis
et in alienis corporibus, quae assumuntur in
phantasmate: sed sicut ipse in illo corpore, quod
apud nos in sancto sepulcro conditum resurrexit:
ita et nos in ipsis corporibus, quibus nunc circumdamur,
et in quibus nunc sepelimur, eadem ratione
et visione speramus resurgere. Quae enim juxta
Apostolum seminantur in corruptione, surgent in
incorruptione: quae seminantur in ignobilitate, surgent
in gloria. <hi>Seminatur corpus animale, surget corpus
spirituale <note>(I Cor. XV, 42)</note>
          </hi>: de quibus et Salvator
<pb n="0374C"/>
docens locutus est: <hi>Qui enim digni fuerint saeculo
illo, et resurrectione ex mortuis, neque nubent neque
nubentur: neque enim ultra mori poterunt: sed erunt
sicut Angeli Dei: cum sint filii resurrectionis <note>(Luc.
XX, 35, 36)</note>
          </hi>.</p>
        </div3>
<div3>
          <head>24.</head>
          <p>
 Rursum in alia parte Epistolae, hoc est, in
fine suorum tractatuum, ut auribus illuderet nescientium,
strepitum resurrectionis ac pompam hac verborum
ambiguitate libravit:  « Sed neque de secundo
glorioso adventu Domini nostri Jesu Christi intermisimus,
qui venturus est in gloria sua judicare
vivos et mortuos: ipse enim suscitabit omnes mortuos,
et ante suum tribunal <emph>430</emph> esse faciet: et
unicuique reddet secundum quod egit per corpus,
sive bonum sive malum; scilicet aut coronandus in
<pb n="0374D"/>
corpore, quod caste egit, et juste; aut condemnandus,
<pb n="0375A"/>
quod voluptatibus pariter iniquitatibusque servivit. » 
Hoc quod in Evangelio legimus: In consummatione
mundi, <hi>si fieri potest <note>(Matth. XXIV)</note>
          </hi>, seduci
etiam electos, in hoc capitulo comprobamus. Audit
vulgus indoctum mortuos et sepultos: audit resurrectionem
mortuorum, veritate et non putative:
audit primitias massae nostrorum corporum, in Domini
corpore ad coelestia pervenisse: audit resurrecturos,
non in peregrinis alienisque corporibus,
quae assumuntur in phantasmate, sed sicut surrexit
Dominus in corpore, quod apud nos in sancto sepulcro
conditum jacuit: ita et nos in ipsis corporibus,
quibus nunc circumdamur et sepelimur, in die
judicii resurrecturos. Et ne hoc parum quis existimaret,
addit in extremo capitulo:  « Et unicuique
<pb n="0375B"/>
reddet secundum quod egit per corpus, sive bonum,
sive malum: scilicet aut coronandus in corpore
quod caste egit et juste: aut condemnandus, quod
voluptatibus iniquitatibusque servivit. »  Haec audiens,
indoctum vulgus, in tanto mortuorum, sepulti
corporis, resurrectionis sonitu, nullam stropham,
nullas insidias suspicatur. Credit esse quod dicitur.
Sanctiores enim sunt aures populi, quam sacerdotis
animus.</p>
        </div3>
<div3>
          <head>25.</head>
          <p>
 Iterum atque iterum, te lector, commoneo, ut
patientiam teneas, et discas quod ego quoque per
patientiam didici; et tamen antequam vultum draconis
evolvam, et dogma Origenis de resurrectione
breviter exponam (non enim poteris vim scire antidoti,
nisi venena perspexeris), illud diligenter observa
<pb n="0375C"/>
et caute relegens numera: quod novies resurrectionem
nominans corporis, ne semel quidem
carnis inseruit: suspectumque tibi sit, quod de industria
praetermisit. Dicit ergo Origenes <emph>431</emph> in
pluribus locis, et maxime in libro de Resurrectione
quarto, et in Expositione primi psalmi, et in Stromatibus,
duplicem errorem versari in Ecclesia;
nostrorum, et haereticorum:  « Nos simplices et philosarcas
dicere, quod eadem ossa, et sanguis, et
caro, id est, vultus et membra, totiusque compago
corporis resurgat in novissima die: scilicet ut pedibus
ambulemus, operemur manibus, videamus oculis,
auribus audiamus, circumferamusque ventrem
insatiabilem, et stomachum cibos concoquentem.
Consequens autem esse, qui ista credamus, dicere
<pb n="0375D"/>
nos quod et comedendum nobis sit, et bibendum,
digerenda stercora, effundendus humor, ducendae
uxores, liberi procreandi. Quo enim membra genitalia,
si nuptiae non erunt? Quo dentes, si cibi non
molendi sunt? Quo venter et cibi si juxta Apostolum
et hic et illi destruentur? ipso iterum clamante:
<pb n="0376A"/> <hi>Caro et sanguis regnum Dei non possidebunt, neque
corruptio incorruptionem 
 <note>(I. Cor. I, 15)</note>
          </hi>. »  Haec nos innocentes
et rusticos asserit dicere. « Haereticos vero,
in quorum parte sunt Marcion, Apelles, Valentinus,
Manes, nomen insaniae, penitus et carnis et corporis
resurrectionem negare: et salutem tantum tribuere
animae, frustraque nos dicere ad exemplum
Domini resurrecturos, cum ipse quoque Dominus
in phantasmate resurrexerit: et non solum resurrectio
ejus, sed et ipsa nativitas <foreign xml:lang="greek">τῷ δοκεῖν,</foreign> id est,
putative visa magis sit, quam fuerit. Sibi autem
utramque displicere sententiam, fugere se et Nostrorum
carnes, et Haereticorum phantasmata: quia
utraque pars in contrarium nimia sit; aliis idem
volentibus se esse quod fuerint [ <hi>Al.</hi> non erunt]; aliis
<pb n="0376B"/>
resurrectionem corporum omnino denegantibus.
Quatuor, inquit, elementa sunt, philosophis quoque
nota et medicis, de quibus omnes res et corpora
humana compacta sunt, terra, aqua, aer, et ignis.
Terram in carnibus, aerem in halitu, aquam in humore,
ignem <emph>432</emph> in calore intelligi. Cum ergo
anima caducum hoc frigidumque corpusculum Dei
jussione dimiserit, paulatim omnia redire ad matrices
suas substantias: carnes in terram relabi,
halitum in aera misceri, humorem reverti ad abyssos,
calorem ad aethera subvolare. Et quomodo si
sextarium lactis et vini mittas in pelagus, velisque
rursum separare quod mixtum est: vinum quidem
et lac quod miseras non perire [ <hi>Al.</hi> periere], non
tamen posse quod fusum est separari: sic substantiam
<pb n="0376C"/>
carnis et sanguinis non perire quidem in originalibus
materiis, non tamen in antiquam redire
compaginem, nec posse ex toto eadem esse quae
fuerint. »  Cum autem ista dicantur, soliditas carnium,
sanguinis liquor, crassitudo nervorum, venarumque
perplexio, et ossium durities denegatur.</p>
        </div3>
<div3>
          <head>26.</head>
          <p>
 <hi>Origenis sententia.</hi> -- « Alia ratione resurrectionem
corporum confitemur, eorum quae in sepulcris
posita sunt, dilapsaque in cineres: Pauli Pauli, et
Petri Petri, et singula singulorum, neque enim fas
est ut in aliis corporibus animae peccaverint, in aliis
torqueantur: nec justi judicis, alia corpora pro
Christo sanguinem fundere, et alia coronari. »  Quis
haec audiens, resurrectionem carnis eum negare
putet?  « Et, inquit, singulis seminibus ratio quaedam
<pb n="0376D"/>
a Deo artifice insita, quae futuras materias in medullae
principiis tenet. Et quomodo tanta arboris
magnitudo, truncus, rami, poma, folia non videntur
in semine, sunt tamen in ratione seminis, quam
 Graeci <foreign xml:lang="greek">σπερματικὸν λόγον</foreign> vocant: et in grano frumenti
est intrinsecus vel medulla, vel venula, quae
<pb n="0377A"/>
cum in terra fuerit dissoluta, trahit ad se vicinas
materias, et in stipulam, folia, aristasque consurgit:
aliudque moritur, et aliud resurgit. Neque enim in
grano tritici, radices, culmus, folia, aristae, paleae
sunt dissolutae: sic et in ratione humanorum corporum
manent quaedam surgendi antiqua principia,
et quasi <foreign xml:lang="greek">ἐντεριώνη</foreign> [ <hi>Al.</hi> <foreign xml:lang="greek">ἀννερίαν</foreign>], id est, seminarium <emph>433</emph> 
 mortuorum, sinu terrae confovetur.
Cum autem judicii dies advenerit, et in voce Archangeli,
et in novissima tuba tremuerit terra, movebuntur
statim semina, et in puncto horae mortuos
germinabunt: non tamen easdem carnes, nec in his
formis restituent, quae fuerunt. Vis scire verum
esse quod dicimus, audi Apostolum: <hi>Sed dicit aliquis:
Quomodo resurgent mortui? quo autem corpore
<pb n="0377B"/>
venient? Insipiens, quod tu seminas, non corpus quod
futurum est seminas, sed nudum granum; ut puta tritici,
vitis et arboris <note>(I Cor. XV, 36, 37)</note>
          </hi>. Et quia de
grano tritici ac semente arborum ex parte jam diximus,
nunc de acino vinacii disseramus. Granum
parvum est, ita ut vix duobus digitulis teneri possit.
Ubi sunt radices? ubi radicum et trunci et propaginum
tortuosa perplexio? Ubi pampinorum umbracula,
et uvarum pulchritudo, futura vina parturiens?
Aridum est quod tenetur, et pene vix cernitur: sed
in sicco illo grano, potentia Dei, et occulta ratione
sementis, spumantia musta fundentur. Haec
ligno tribues, homini non tribues: quod periturum
est, sic ornatur: quod mansurum est, pristinam
non recipiet vilitatem. Et vis rursum carnem, ossa,
<pb n="0377C"/>
sanguinem, membra, ut crescentibus capillis tonsore
egeas, nasus pituitas digerat, incrementa
unguium resecanda sint, ut per inferiores partes vel
stercora, vel libidines effluant? Si affers istas ineptias
<pb n="0378A"/>
rusticorum, et carnis, in qua Deo placere non
possumus, quasi inimicae oblivisceris, et resurrectionis
mortuorum: <hi>Seminatur in corruptione, surget
in incorruptione. Seminatur in contumelia, surget in
gloria. Seminatur in infirmitate, surget in virtute. Seminatur
corpus animale, surget corpus spirituale <note>(I Cor. XLII, 34)</note>
          </hi>.
Nunc oculis videmus, auribus audimus,
manibus agimus, pedibus ambulamus. In illo
autem corpore spirituali toti videbimus, toti audiemus,
toti operabimur, toti ambulabimus: et transfigurabit
Dominus corpus humilitatis notrae, conforme
corporis suae gloriae. Quando dixit <hi>transfigurabit <note>(Philipp.
XXI)</note>
          </hi>, <emph>434</emph> id est, <foreign xml:lang="greek">μετασχηματίσει,</foreign> membrorum,
quibus nunc utimur, diversitas denegatur.
Aliud nobis spirituale et aethereum promittitur:
<pb n="0378B"/>
quod nec tactui subjacet, nec oculis cernitur, nec
pondere praegravatur: et pro locorum, in quibus
futurum est, varietate mutabitur. Alioqui si eaedem
carnes erunt, et corpora quae fuerunt, rursum mares
et feminae, rursum nuptiae; viris hirsutum supercilium,
barba prolixa; mulieribus laeves genae, et
angusta pectora, ad concipiendos et pariendos fetus
venter et femora dilatanda sunt. Resurgent
etiam infantuli, resurgent et senes: illi nutriendi, hi
baculis sustentandi. Nec vos, o simplices, resurrectio
Domini decipiat, quod latus et manus monstraverit,
in littore steterit, in itinere cum Cleopha ambulaverit,
et carnes et ossa habere se dixerit. Illud
corpus aliis pollet privilegiis, quod de viri semine,
et carnis voluptate non natum est. Comedit post
<pb n="0378C"/>
resurrectionem suam et bibit, et vestitus apparuit,
tangendum se praebuit, ut dubitantibus Apostolis,
fidem faceret resurrectionis. Sed tamen non dissimulat
naturam aerei corporis et spiritualis. Clausis
<pb n="0379A"/>
enim ingreditur ostiis, et in fractione panis ex oculis
evanescit. Ergo et nobis post resurrectionem bibendum
erit et comedendum, et post cibum stercora
egerenda? Et ubi erit illa promissio: <hi>Oportet mortale hoc induere immortalitatem 
 <note>(I Cor. XV, 53)</note>
          </hi>? » </p>
        </div3>
<div3>
          <head>27.</head>
          <p>
 <hi>Caro et corpus differunt. Astutia haereticorum.</hi> --Haec
est omnis causa, cur in expositione fidei
tuae, ad decipiendas aures ignorantium, novies corpus,
et ne semel quidem carnem nominas: dum homines
putant te carnes in corporibus confiteri, et
idem carnem esse quod corpus. Si idem est, non
diversum significat. Scio enim te hoc esse dicturum:
Putavi idem corpus esse quod carnem: simpliciter
sum locutus. Quare non carnem potius nominas,
ut corpus significes, et indifferenter nunc carnem,
<pb n="0379B"/>
nunc corpus, ut corpus in carne, et caro in
corpore demonstretur? Sed mihi crede, non est
simplex silentium tuum. <emph>435</emph> Alia enim carnis, alia
corporis definitio est: omnis caro est corpus, non
omne corpus est caro. Caro est proprie, quae sanguine,
venis, ossibus, nervisque constringitur. Corpus
quamquam et caro dicatur, interdum tamen
aethereum, vel aereum nominatur, quod tactui visuique
non subjacet, et plerumque visibile est atque
tangibile. Paries est corpus, sed non caro: lapis
corpus est, sed non caro dicitur. Unde Apostolus
corpora coelestia appellat, et corpora terrestria. Coeleste
corpus solis, lunae, stellarum. Terrestre, ignis,
aeris, aquae, terrae, et reliquorum, quae absque anima
his censentur elementis. Vides nos intelligere subtilitates
<pb n="0379C"/>
vestras, et arcana, quae in cubiculis et inter
perfectos loquimini, et quae populus foris stans, nec
meretur audire, proferre in medium? Hoc est illud
quod reducta ad auriculam manu, et concrepantibus
digitis, ridentes dicitis: <hi>Omnis gloria filiae regis intrinsecus <note>(Ps. XLIV, 14)</note>
          </hi>.
Et <hi>introduxit me rex in cubiculum
suum <note>(Cant. I, 3)</note>
          </hi>. Patet quare corporis, et
non carnis resurrectionem dixeris: scilicet ut nos
rudes carnem te dicere putaremus in corpore, et hi
qui perfecti sunt, intelligerent carnem in corpore
denegari. Denique Apostolus in Epistola sua ad Colossenses,
volens corpus Christi carneum, et non
spirituale, aereum, tenue, demonstrare, significanter
locutus est, dicens: <hi>Et vos cum essetis aliquando
alienati a Christo, et inimici sensus ejus in operibus
<pb n="0379D"/>
malis, reconciliavit in corpore carnis suae per mortem <note>(Coloss. I, 21, 22)</note>
          </hi>.
Rursumque in eadem Epistola: <hi>In quo circumcisi estis circumcisione non manu facta
in exspoliatione corporis carnis 
 <note>(Coloss. II, 11)</note>
          </hi>. Si corpus
carnem solum significat, et non est nomen ambiguum,
nec ad diversas intelligentias trahi potest:
<pb n="0380A"/>
 satis superflue corporeum et carneum dicit, quasi
caro non intelligatur in corpore.</p>
        </div3>
<div3>
          <head>28.</head>
          <p>
 <hi>Symbolum fidei ab Apostolis traditum.</hi> --In
Symbolo fidei et spei nostrae, quod ab Apostolis traditum,
non scribitur in charta et atramento; sed in
tabulis cordis carnalibus, post confessionem Trinitatis
et unitatem Ecclesiae, omne Christiani dogmatis
sacramentum, carnis resurrectione concluditur. Et
tu intantum in corporis, et iterum <emph>436</emph> corporis,
et tertio corporis, et usque novies corporis, vel sermone
vel numero immoraris, nec semel nominas
carnem; quod illi semper nominant carnem, corpus
vero tacent. Sed et illud quod argute subnectis, et
prudenter praecavens dissimulas, scito nos intelligere.
His enim testimoniis veritatem resurrectionis
<pb n="0380B"/>
probas, quibus Origenes negat, et de dubiis incerta
confirmans, certam fidei domum, subita tempestate
subvertis. <hi>Seminatur,</hi> inquit, <hi>corpus animale: surget
corpus spirituale. Neque enim nubent, neque nubentur;
sed erunt sicut Angeli in coelis <note>(I Cor. 15, 44; Matth.
XXII, 30; et Luc. XX, 35)</note>
          </hi>. Quae alia exempla assumeres,
si resurrectionem negares? Vis resurrectionem
carnis, veritate et non putative, ut loqueris, confiteri.
Post illa, quibus ignorantium blanditus es auribus,
quod in ipsis corporibus, in quibus mortui sumus et
sepulti, resurgamus, hoc potius adjunge, et dic:
Quomodo Dominus post resurrectionem fixuras clavorum
ostendit in manibus, vulnus lanceae monstravit
in latere, et dubitantibus Apostolis, quod putarent
phantasma se videre, respondit, <hi>Palpate me et
<pb n="0380C"/>
videte, quoniam spiritus carnes et ossa non habet, sicut
me videtis habere <note>(Luc. XXIV, 39)</note>
          </hi>, et proprie ad Thomam: <hi>Infer digitum tuum in manus meas, et manum
tuam in latus meum, et noli esse incredulus, sed fidelis <note>(Joan. XX, 27)</note>
          </hi>;
sic et nos post resurrectionem eadem
habebimus membra, quibus nunc utimur, easdem
carnes et sanguinem et ossa: quorum in Scripturis
sanctis opera, non natura damnantur. Denique
in Genesi scriptum est: <hi>Non permanebit Spiritus
meus in hominibus istis, quia caro sunt <note>(Gen. VI, 3)</note>
          </hi>.
Et Paulus Apostolus de prava doctrina et operibus
Judaeorum: <hi>Non acquievi,</hi> ait, <hi>carni et sanguini <note>(Gal. I, 16)</note>
          </hi>.
Et ad Sanctos, qui utique in carne
erant, dicit: <hi>Vos autem in carne non estis; sed in spiritu:
si tamen Dei spiritus habitat in vobis <note>(Rom. VIII, 9)</note>
          </hi>.
<pb n="0380D"/>
Negans enim eos in carne, quos in carne esse constabat,
non carnis substantiam, sed peccata damnabat.</p>
        </div3>
<div3>
          <head>29.</head>
          <p>
 <hi>Vera resurrectionis confessio. Elias et Enoch.</hi> --Haec
est vera resurrectionis confessio, quae sic gloriam
carni tribuit, ut non auferat veritatem. Quod
<pb n="0381A"/>
vero dicit Apostolus, <hi>corruptibile hoc et mortale <note>(I Cor. XV)</note>
          </hi>,
 <emph>437</emph> hoc ipsum corpus, id est, carnem,
quae tunc videbatur, ostendit. Quod autem copulat, <hi>induere incorruptionem, et immortalitatem,</hi> 
 illud indumentum,
id est vestimentum, non dicit corpus abolere
quod ornat in gloria: sed quod ante inglorium
fuit, efficere gloriosum; ut mortalitatis et infirmitatis
viliore veste deposita, immortalitatis auro, et, ut
ita dicam, firmitatis atque virtutis beatitudine induamur;
volentes non spoliari carne, sed supervestiri
in gloria, et domicilium nostrum, quod de coelo est,
superindui desiderantes, ut devoretur mortale a vita.
Certe nemo superinduitur, nisi qui ante vestitus est.
Sic et Dominus noster in monte transfiguratus est
in gloria <note>(Matth. XVII, et Marc. IX)</note>, non ut manus
<pb n="0381B"/>
ac pedes caeteraque membra perderet, et subito in
rotunditate vel solis, vel sphaerae volveretur: sed
eadem membra solis fulgore rutilantia, Apostolorum
oculos praestringerent: unde et vestimenta ejus mutata
sunt in candorem, non in aerem; ne forte et
vestes ejus asseras spirituales: <hi>Et facies ejus,</hi> inquit, <hi>fulgebat sicut sol 
 <note>(Matth. IX, 2)</note>
          </hi>. Ubi autem facies
nominatur, aestimo quod et caetera membra
conspecta sint. Enoch translatus est in carne. Elias
carneus raptus est in coelum <note>(Genes. V, 4; Reg. II)</note>:
necdum mortui, et paradisi jam coloni, habent membra
cum quibus rapti sunt atque translati. Quod nos
imitamur jejunio, illi possident Dei consortio. Vescuntur
coelesti pane, et saturantur omni verbo Dei, eumdem
habentes Dominum, quem et cibum. Audi Salvatorem
<pb n="0381C"/>
dicentem: <hi>Et caro mea requiescit in spe <note>(Psal. XV, 9)</note>
          </hi>.
Et in alio loco: <hi>Caro ejus non vidit
corruptionem <note>(Act. II, 31)</note>
          </hi>. Et rursum: <hi>Omnis caro
videbit salutare Dei <note>(Isai. XL, 5)</note>
          </hi>. Et tu semper corpus
ingeminas? Profer magis Ezechiel, qui ossa jungens
ossibus et educens ea de sepulcris suis, et super
pedes stare faciens, carnibus nervisque constringit,
 et cute desuper tegit <note>(Ezech. XXXVII)</note>.</p>
        </div3>
<div3>
          <head>30.</head>
          <p>
 <hi>Job athleta Ecclesiae ante Christum. Job videtur
contra futurum Origenem scribere.</hi> --Tonet Job tormentorum
victor, et testa radens putridae carnis
saniem, miserias suas resurrectionis spe et veritate
soletur: <hi>Quis mihi det,</hi> inquit, <hi>ut scribantur sermones
mei? Quis mihi det, ut exarentur in libro stylo ferreo,
et plumbi lamina, vel celte sculpantur in silice? Scio
<pb n="0381D"/>
enim quod Redemptor meus vivit, et in novissimo</hi> <emph>438</emph> <hi>die de terra surrecturus sum, et rursum circumdabor
pelle mea, et in carne mea videbo Deum: quem visurus
sum ego ipse, et oculi mei conspecturi sunt, et non
alius. Reposita est haec spes mea in sinu meo 
 (Job. XIX,
<pb n="0382A"/>
23 et seqq.)</hi>. Quid hac prophetia manifestius? Nullus
tam aperte post Christum, quam iste ante Christum
de resurrectione loquitur. Vult verba sua in perpetuum
durare: et ut nulla possint vetustate deleri,
exarari ea vult in plumbi lamina, et sculpi in silice.
Sperat resurrectionem, immo novit et vidit,
quod vivit Christus redemptor ejus, et in novissimo
die de terra resurrecturus sit. Necdum mortuus
erat Dominus, et Athleta Ecclesiae redemptorem
suum videbat ab inferis resurgentem. Illud vero quod
infert: <hi>Et rursum circumdabor pelle mea, et in carne
mea videbo Deum,</hi> puto quod non loquatur, quasi
amator carnium, quas putridas fetentesque cernebat;
sed ex fiducia resurgendi, contemnit praesentia,
solatio futurorum. Rursum ait: <hi>Circumdabor pelle
<pb n="0382B"/>
mea.</hi> Ubi hic corpus aethereum? ubi aereum, et spiritui
et aurae simile? Certe ubi pellis et caro, ubi
ossa et nervi, et sanguis et venae, ibi carnis structura,
ibi sexus proprietas. <hi>Et in carne,</hi> inquit, <hi>mea
videbo Deum.</hi> Quando omnis caro videbit salutare
Dei, et Jesum Deum, tunc et ego videbo Redemptorem
et Salvatorem, et Deum meum. Videbo autem
in ista carne, quae me nunc cruciat, quae nunc prae
dolore distillat. Idcirco Deum in carne conspiciam,
quia omnes infirmitates meas sua resurrectione sanavit.
Nonne tibi videtur jam tunc Job contra Origenem
scribere, et pro carnis veritate, in qua tormenta
sustinuit, alterum contra haereticos habere certamen?
Dolet enim, si tanta sit frustra perpessus, et
alia spiritualiter resurgente, ista carnaliter cruciata
<pb n="0382C"/>
sit. Unde inculcat et exaggerat, et omnia lubricae
confessionis arcana manifesta voce concludit,
dicens: <hi>Quem visurus sum ego ipse,et oculi mei conspecturi
sunt, et non alius.</hi> Is si non sexu suo resurrecturus
est, si non eisdem membris, quae jacuere
in stercore, si non eosdem oculos aperiat ad videndum
Deum, quibus tunc videbat vermiculos, ubi
erit <emph>439</emph> ergo Job? Tollis ea in quibus substitit
Job, et donas mihi inane vocabulum resurgentis:
quomodo si navim post naufragium restitutam velis,
ac neges singula de quibus navis construitur.</p>
        </div3>
<div3>
          <head>31.</head>
          <p>
 <hi>Veritas resurrectionis in quo sit. Similitudo angelorum
nobis promissa in quo sit.</hi> --Ego libere dicam,
et quamquam torqueatis ora, trahatis capillum,
 applaudatis pede, Judaeorum lapides requiratis, fidem
<pb n="0382D"/>
Ecclesiae apertissime confitebor. Resurrectionis
veritas sine carne et ossibus, sine sanguine et membris,
intelligi non potest. Ubi caro et ossa, et sanguis
et membra sunt, ibi necesse est ut sexus diversitas
sit. Ubi sexus diversitas est, ibi Joannes Joannes,
<pb n="0383A"/>
Maria Maria. Noli timere eorum nuptias, qui etiam
ante mortem in sexu suo sine sexus opere vixerunt.
Quando dicitur: <hi>In illa die neque nubent, neque nubentur <note>(Matth. XXII, 30)</note>
          </hi>,
de his dicitur, qui possunt
nubere, et tamen non nubent. Nemo enim dicit de
Angelis: <hi>Non nubent, neque nubentur.</hi> Ego numquam
audivi spiritualium Virtutum in coelo nuptias celebrari:
sed ubi sexus est, ibi vir et femina. Unde et
tu invitus licet, cogente veritate, confessus es, et
dixisti:  « Aut coronandus in corpore, quod caste
egit et juste, aut condemnandus in corpore, quod
voluptatibus iniquitatique servivit. »  Tolle corpus
et pone carnem, et virum ac feminam non negasti.
 Quis enim vivit cum gloria pudicitiae qui non habet
sexum, per quem committi potuit impudicitia? Quis
<pb n="0383B"/>
enim umquam lapidem coronavit, quia virgo permanserit?
Angelorum nobis similitudo promittitur,
id est, beatitudo illa, in qua sine carne et sexu sunt
Angeli, nobis in carne et sexu nostro donabitur. Mea
rusticitas sic credit, et sic intelligit sexum confiteri
sine sexuum operibus: homines resurgere, et sic
eos Angelis adaequari. Nec statim superflua videbitur
membrorum resurrectio, quae caritura sint officio
suo; cum adhuc in hac vita positi, nitamur opera
non implere membrorum. Similitudo autem ad Angelos,
non hominum in Angelos demutatio, sed profectus
immortalitatis et gloriae est.</p>
        </div3>
<div3>
          <head>32.</head>
          <p>
 <hi>Enoch et Elias iterum.</hi> --Argumenta vero illa
puerorum et infantium, et senum, et ciborum, <emph>440</emph> 
et stercorum, quibus adversum Ecclesias uteris, non
<pb n="0383C"/>
sunt tua: de Gentilium fonte manarunt. Eadem enim
opponunt nobis Ethnici. Qui Christianum esse te
dicis, Gentilium arma depone. Discant illi magis a
te resurrectionem carnis confiteri, quam tu ab illis
negare. Aut si et tu de hostium numero es, ostende
te libere adversarium, ut Ethnicorum suscipias vulnera.
Dono tibi nutriculas tuas, ne vagiant infantes;
dono decrepitos senes, ne hyberno frigore contrahantur.
Frustra etiam tonsores artificia didicerunt,
scientes Israeliticum populum per quadraginta annos,
 nec unguium, nec capillorum incrementa
sensisse: et quod his majus est, non sunt attrita
vestimenta eorum; nec inveteraverunt calceamenta
eorum. Enoch et Elias, de quibus dudum diximus,
tanto tempore in eadem permanent aetate, qua rapti
<pb n="0383D"/>
sunt. Habent dentes, ventrem, genitalia, et tamen
nec cibis, nec uxoribus indigent. Quid potentiam
<pb n="0384A"/>
Dei calumniaris? qui potest de medulla illa et de seminario
 vestro, <foreign xml:lang="greek">ἐντεριώνη,</foreign> non carnes tantum de carnibus,
sed corpus educere, et aliud ex alio facere;
 et de aqua, id est, de vilitate carnium, pretiosa et
aerei corporis vina mutare: potest utique eadem
potentia, qua de nihilo cuncta fabricatus est, reddere
quae fuerunt: quia multo minus est restituere quod
fuerit, quam facere quod non fuit. Miraris si de infantibus
et senibus in perfecti viri aetatem resurrectio
fiat, cum de limo terrae absque ullis aetatum incrementis,
consummatus homo factus sit? Costa
mutatur in feminam; et tertio humanae conditionis
modo, vilia et pudenda nostrae nativitatis elementa
mutantur in carnes: ligantur membris, discurrunt
in venas, in ossa durantur. Vis et quartum genus
<pb n="0384B"/>
humanae generationis audire? <hi>Spiritus Sanctus superveniet
in te, et virtus Altissimi obumbrabit tibi.
Propterea quod nascetur ex te sanctum, vocabitur Filius
Dei <note>(Luc. I, 35)</note>
          </hi>. Aliter Adam, aliter Eva, aliter
Abel, aliter homo Jesus Christus. Et in omnibus
diversis exordiis, una hominis natura non differt.</p>
        </div3>
<div3>
          <head>33.</head>
          <p>
 <hi>Testimonia quae probant veram resurrectionem.
Resurrectionis vocabulum quid significet.</hi> --Resurrectionem
carnis, omniumque <emph>441</emph> membrorum si
velim probare, et ad singula testimonia explanationes
adjungere, multis libris opus erit: sed praesens
causa hoc non desiderat. Proposui enim, non
Origeni in omnibus respondere, sed fraudulentae
satisfactionis aperire mysteria. Attamen quia longus
fui in assertione contraria, et vereor ne dum fraudes
<pb n="0384C"/>
pandere studeo, scandalum lectori reliquerim, acervatim
testimonia ponam, cursimque perstringam, ut
toto contra venenatam argumentationem Scripturarum
pondere dimicemus. Qui vestem non habet
nuptialem, nec servavit illud mandatum: <hi>Candida
sint vestimenta tua semper <note>(Matth. XII, 13)</note>
          </hi>, manibus
pedibusque constringitur, ne recumbat in convivio,
sedeat in solio, stet ad dextram Dei; mittitur in gehennam,
ubi fletus oculorum, et stridor dentium est <note>(Matth. XXII)</note>.
 <hi>Capilli capitis vestri numerati sunt <note>(Luc. XII, 7)</note>
          </hi>.
Si capilli, puto facilius dentes. Frustra
autem numerati, si aliquando perituri. <hi>Veniet
hora, in qua omnes qui in monumentis sunt, audient
vocem Filii Dei, et procedent <note>(Joann. V, 25)</note>
          </hi>. Audient
auribus, procedent pedibus. Hoc et Lazarus ante
<pb n="0384D"/>
jam fecerat. Procedent autem de monumentis, id
est, qui monumentis illati fuerant, venient mortui,
<pb n="0385A"/>
et resurgent de sepulcris suis. <hi>Ros enim qui a
Deo est, medicina est ossibus ipsorum.</hi> Tunc implebitur
quod Dominus loquitur per Prophetam: <hi>Populus meus, intra in cellaria tua aliquantulum, donec
ira mea transeat 
 <note>(Is. XXVI, 20, sec. LXX)</note>
          </hi>. Cellaria
sepulcra significant, de quibus hoc utique profertur,
quod conditum fuerat. Et exibunt de sepulcris
suis, veluti hinnuli de vinculis soluti. Gaudebit cor
eorum, et ossa eorum sicut sol orientur: veniet omnis
caro in conspectu Domini, et mandabit piscibus maris,
et eructabunt ossa quae comederant, et faciet compagem
ad compagem, et os ad os: et qui in terrae pulvere
dormierunt, resurgent: alii in vitam aeternam, alii
in opprobrium et confusionem aeternam <note>(Dan. XII,
2)</note>. Tunc videbunt justi impiorum poenas atque cruciatus:
<pb n="0385B"/>
quoniam vermis eorum non morietur, et
ignis eorum non exstinguetur, et erunt in conspectu
omnis carnis <note>(Is. LXVI, 24)</note>. Quotquot igitur habemus
hanc spem, sicut exhibuimus membra nostra famulantia
immunditiae, et iniquitati ad iniquitatem, <emph>442</emph> 
ita exhibeamus ea famulantia justitiae ad sanctificationem:
ut resurgentes ex mortuis, in novitate vitae
ambulemus <note>(Rom. VI, 19)</note>. Quomodo et vita Domini
Jesu manifestatur in nostro mortali corpore: et qui
suscitavit Jesum Christum a mortuis, vivificabit et
mortalia corpora nostra, propter inhabitantem spiritum
ejus in nobis <note>(II Cor. IV, 14)</note>. Justum enim est,
ut qui semper mortificationem Christi in corpore
nostro circumtulimus, vita quoque Jesu manifestetur
in corpore nostro mortali, id est, in carne mortali
<pb n="0385C"/>
secundum naturam, aeterna autem secundum
gratiam. Vidit et Stephanus stantem Jesum ad dexteram
Patris <note>(Act. VII)</note>, et manus Moysi mutata est in
candorem nivis, et deinceps colori pristino restituta <note>(Exod. IV)</note>.
In utraque diversitate manus fuit. Figulus
ille Jeremiae, cujus per duritiam lapidum vas
quod fecerat, confractum est, de eadem massa et de
eodem luto redintegravit quod ceciderat <note>(Jer. XVIII)</note>:
Sed et ipsum <hi>resurrectionis</hi> vocabulum significat non
aliud ruere, aliud suscitari: et quod adjicitur, <hi>mortuorum,</hi> 
carnem propriam demonstrat: quod enim
in homine moritur, hoc et vivificatur. Vulneratus
ille itineris Jericho totus refertur ad stabulum, et
delictorum plagae immortalitate sanantur <note>(Luc. X)</note>.</p>
        </div3>
<div3>
          <head>34.</head>
          <p>
 <hi>Resurrectionis veritas probata quadraginta diebus.
<pb n="0385D"/>
Quare Christus comedit post resurrectionem? Marcionis
error et blasphemia. Apollonius Tyaneus ante Domitianum.</hi> --Aperta
sunt et sepulcra in Domini passione,
quando sol fugit, terra tremuit, et multa corpora Sanctorum
surrexerunt, et visa sunt in sancta civitate <note>(Matth. XXVII)</note>.
Quis <hi>est,</hi> inquit Isaias, <hi>qui ascendit ex
Edom: fulgida vestimenta ejus ex Bosor, sic formosus in
stola candida <note>(Isai. LXIII, 1, juxta LXX)</note>
          </hi>. Edom aut <hi>terrenus</hi> 
 interpretatur, aut <hi>cruentus.</hi> Bosor, aut <hi>caro,</hi> aut
<pb n="0386A"/> <hi>in tribulatione.</hi> 
 Paucis verbis totum resurrectionis
mysterium demonstrat, id est, et veritatem carnis et
augmentum gloriae. Et est sensus: Quis est iste qui
ascendit de terra, ascendit de sanguine? <note>(Gen. XLIX,
Isa. LXIII)</note>. Cujus vestimenta juxta prophetiam Jacob,
qui alligavit pullum suum ad vitem, et torcular calcavit
solus, musto rubentia sunt de Bosor, id est, de carne,
sive tribulatione mundi <note>(Joan. XVI)</note>: ipse enim vicit
mundum. Ideoque rubra et fulgida sunt vestimenta
ejus; quia speciosus est forma prae filiis hominum <note>(Psal.
XLIV)</note>: et propter gloriam triumphantis in stolam candidam
commutata sunt; et tunc vere <emph>443</emph> de Christi
carne completum est: <hi>Quae est ista quae ascendit dealbata,
innitens super fratruelem suum?</hi> Et quod in eodem
libro scribitur: <hi>Fratruelis meus rubicundus et candidus</hi> 
<pb n="0386B"/> <note>(Cant. VIII, 5; V, 10)</note>.
Hunc imitantur, qui vestimenta sua
non coinquinaverunt cum mulieribus <note>(Apoc. III)</note>; virgines
enim permanserunt qui se castraverunt propter
regna coelorum. Itaque in albis erunt vestibus. Eo
tempore sententia Domini opere perfecta monstrabitur. <hi>Omne quod dedit mihi Pater, non perdam ex eo
quidquam, sed resuscitabo illud in novissimo die 
 <note>(Joan.
VI, 39)</note>
          </hi>. Totum videlicet hominem, quem totum nascendo
susceperat. Tunc ovis quae perierat, et in
inferioribus oberrabat, humeris Salvatoris tota portabitur:
et quae peccatis languida fuit, clementia judicis
sustentabitur <note>(Luc. XV)</note>. Tunc videbunt illum
qui compunxerunt, qui clamaverunt: <hi>Crucifige, crucifige
talem <note>(Joan. XIX, 6)</note>
          </hi>. Tribus et tribus caedent
pectora, ipsi et mulieres eorum. Illae mulieres, quibus
<pb n="0386C"/>
Dominus locutus est crucem portans: <hi>Filiae Jerusalem,
nolite flere super me, sed super vos flete, et super
filios vestros <note>(Luc. XXIII, 28)</note>
          </hi>. Tunc Angelorum vaticinium
complebitur, qui stupentibus Apostolis
sunt locuti: <hi>Viri Galilaei, quid statis stupentes in coelum.
Hic Jesus qui a vobis assumptus est in coelum, sic veniet,
quemadmodum vidistis eum euntem in coelum <note>(Act. I, 11)</note>
          </hi>.
Quale est autem, idcirco dicere Dominum post resurrectionem
quadraginta diebus comedisse cum Apostolis,
ne phantasma putaretur <note>(Ibid.)</note>; et hoc ipsum
quod comedit, in carne et in membris visus est, in
phantasmate confirmare? Aut verum est quod videbatur,
aut falsum. Si verum est, ergo vere comedit,
et vere membra habuit. Si autem falsum, quomodo
res falsas ostendere voluit, ut resurrectionis
<pb n="0386D"/>
veritatem probaret? Nemo enim falso verum probat.
Ergo, inquies, et nos post resurrectionem comesuri
sumus? Nescio. Non enim scriptum est: et tamen si
quaeratur, non puto comesuros. Legi enim, non esse
regnum Dei cibum et potum, repromittens nobis
quae oculus non vidit, nec auris audivit, nec in cor
hominis ascenderunt <note>(Rom. 1)</note>. Moyses et Elias quadraginta
diebus jejunaverunt ac noctibus <note>(Is. LXV, 4;
Deut. IX)</note>. Hoc hominum natura non patitur, sed
<pb n="0387A"/>
quod homini <emph>444</emph> impossibile est, Deo impossibile
non est <note>(III Reg. XIX)</note>. Sicut qui futura praedicit,
non interest utrum post decem annos, aut post
centum futura pronuntiet, quia una est scientia
futurorum: sic qui quadraginta diebus potest jejunare
et vivere, immo non potest jejunare, sed vivit
virtute Dei; et aeterno tempore poterit absque esca
et potu vivere. Quare favum comedit Dominus? Ut
resurrectionem probaret; non ut tuis faucibus mella
permitteret. Piscem in prunis assum petiit, ut dubitantes
confirmaret Apostolos, qui ad illum accedere
non audebant, quod putarent se spiritum videre,
non corpus <note>(Joan XII)</note>. Archisynagogi filia suscitatur,
et cibum accipit: Lazarus quatriduanus mortuus resurgit,
et prandens inducitur <note>(Marc. V, Joann. XI)</note>:
non quia apud inferos esuriebat, sed quia difficultas
<pb n="0387B"/>
operis, scrupulositatem fidei requirebat. Quomodo
veras manus et verum ostendit latus: ita vere comedit
cum discipulis: vere ambulavit cum Cleopha:
vere lingua locutus est cum hominibus: vero accubitu
discubuit in coena: veris manibus cepit panem,
benedixit, ac fregit, et porrigebat illis. Quod autem
ab oculis repente evanuit, virtus Dei est, non umbrae
et phantasmatis. Alioquin et ante resurrectionem,
cum eduxissent eum de Nazareth, ut praecipitarent
de supercilio montis, transivit per medios,
id est, elapsus est de manibus eorum. Numquid
juxta Marcionem dicere possumus, quod ideo nativitas
ejus in phantasmate fuerit, quia contra naturam
qui tenebatur, elapsus est? Quod Magis licet,
hoc Domino non licet? Apollonius Tyaneus scribitur
<pb n="0387C"/>
cum ante Domitianum staret in consistorio, repente
non comparuisse. Noli potentiam Domini Magorum
praestigiis adaequare, ut videatur fuisse quod
non fuit, et putetur comedisse sine dentibus, ambulasse
sine pedibus, fregisse panem sine manibus, locutus
esse sine lingua, et latus monstrasse sine costis.</p>
        </div3>
<div3>
          <head>35.</head>
          <p>
 Et quomodo, inquies, non cognoscebant
eum in itinere, si ipsum habebat corpus, quod
ante habuit. Audi Scripturam dicentem: <hi>Oculi
eorum tenebantur, ne eum agnoscerent <note>(Luc. XXIV, 16)</note>
          </hi>.
Et rursum: <hi>Aperti sunt oculi eorum, et cognoverunt
eum <note>(Ibid. 31)</note>
          </hi>. Numquid alius fuit quando <emph>445</emph> non
agnoscebatur, et alius quando agnitus est? Certe
unus atque idem erat. Cognoscere ergo, et non cognoscere,
oculorum fuit, non ejus qui videbatur, licet
<pb n="0387D"/>
et ipsius fuerit. Oculos enim tenebat eorum, ne
se agnoscerent. Denique ut scias errorem qui versabatur
in medio, non corporis Domini, sed oculorum
fuisse clausorum: <hi>Aperti sunt oculi eorum,</hi> inquit, <hi>et cognoverunt eum 
 <note>(Joan. XX)</note>
          </hi>. Unde et Maria Magdalene
quamdiu non agnoscebat Jesum, et vivum
<pb n="0388A"/>
quaerebat inter mortuos, hortulanum putabat. Agnoscit,
et Dominum vocat. Post resurrectionem Jesus
stabat in littore, discipuli in navi erant. Caeteris non
cognoscentibus eum, dicit discipulus quem diligebat
Jesus, Petro, <hi>Dominus est <note>(Joan XXI, 12)</note>
          </hi>. Prior enim
virginitas virginale corpus agnoscit. Idem erat, et
non idem omnibus videbatur. Statimque subjungitur: <hi>Et nemo audebat interrogare eum, Tu quis es? scientes
quod Dominus est.</hi> 
 Nemo audebat, quia Deum sciebant.
Vescebantur cum prandente, quia hominem et
carnem videbant, non quod alter Deus, alter homo
esset, sed unus atque idem Filius Dei cognoscebatur
ut homo, adorabatur ut Deus. Scilicet nunc mihi
philosophandum est, incertos esse sensus nostros,
et maxime visum. Carneades aliquis ab inferis excitandus,
 ut proferat verum. Remum in aqua fractum
<pb n="0388B"/>
videri, porticus longius angustiores, rotundos
procul turrium angulos, columbarum colla ad singulas
conversiones colorem mutantia. Cum Rhode
Petrum nuntiaret, et Apostolis diceret <note>(Act. XII)</note>: ob
periculi magnitudinem evasisse: non credunt, phantasma
suspicantur. Porro quod clausis ingressus est
ostiis, ejusdem virtutis fuit, cujus et ex oculis evanescere.
Lynceus (ut fabulae ferunt) videbat trans
parietem: Dominus clausis ostiis, nisi phantasma
fuerit, intrare non poterit? Aquilae et vultures
transmarina cadavera sentiunt. Salvator Apostolos
suos, nisi ostium aperuerit, non videbit? Dic mihi,
acutissime disputator, quid est majus, tantam terrae
magnitudinem appendere super nihilum, et super
aquarum incerta librare: an Deum transire per
<pb n="0388C"/>
clausam portam, et creaturam cedere Creatori?
Quod majus est, tribuis: <emph>446</emph> quod minus est, calumniaris.
Petrus super aquas ambulat gravi et solido
corpore <note>(Joan XX)</note>. Mollis unda non cedit: paululum
fides dubitat, et statim naturam suam corpus
intelligit: ut sciamus, super aquas non corpus ambulasse,
sed fidem.</p>
        </div3>
<div3>
          <head>36.</head>
          <p>
 <hi>Marcionitae disputatio.</hi> -- Oro te, qui tantis
contra resurrectionem uteris argumentis, ut simpliciter
mecum loquaris. Credis vere Dominum resurrexisse,
in eodem quo mortuus, quo sepultus est
corpore, an non credis? Si credis, cur ista proponis,
per quae resurrectio denegatur? Si non credis, qui
ita imperitorum lactas animas, et resurrectionem
casso nomine ventilas? audi. Nuper de Marcionis
<pb n="0388D"/>
quidam schola: Vae, inquit, ei, qui in hac carne, et
in his ossibus resurrexerit. Gaudens animus statim
intulit: <hi>Consepulti enim sumus, et consurreximus cum
Christo per baptismum <note>(Rom. VI, 4)</note>
          </hi>. Animae, an carnis
resurrectionem dicis? Respondi, non solius animae,
sed carnis, quae cum anima renascitur in lavacro.
<pb n="0389A"/>
Et quomodo peribit, quae in Christo renata est?
Quia scriptum est, ait: <hi>Caro et sanguis regnum Dei
non possidebunt <note>(II Cor. XV)</note>
          </hi>. Attende, obsecro te,
quod dicitur, <hi>Caro et sanguis regnum Dei non possidebunt.</hi> 
Numquid non resurgent? Absit; sed non possidebunt.
Quare non possidebunt? Quia sequitur, <hi>neque corruptio incorruptionem possidebit.</hi> 
 Tamdiu
ergo regnum Dei non possidebunt, quamdiu caro
tantum sanguisque permanserint. Cum autem corruptivum
induerit incorruptionem, et mortale induerit
immortalitatem <note>(I Cor. XV, 53)</note>, et lutum carnis in
testam fuerit excoctum, quae prius gravi pondere
premebatur in terram, acceptis spiritus pennis et
 immutationis, non abolitionis, nova gloria volabit
ad coelum; et tunc implebitur illud quod scriptum
est: <hi>Absorpta est mors in victoria. Ubi est, mors, contentio
<pb n="0389B"/>
tua? ubi est, mors, aculeus tuus <note>(Ose. XIII, 14;
et I Cor. XV, 55)</note>
          </hi>?</p>
        </div3>
<div3>
          <head>37.</head>
          <p>
 <hi>Joannis Epist. ad Theophil. Caesaria Metropolis
Palaestinae: totius Orientis Antiochia. Isidorus Presbyter.</hi> --Praepostero
ordine de animarum statu et
carnis resurrectione respondimus: omissisque principiis
Epistolae, tota nobis contra egregios tractatus
ejus fuit disputatio. Maluimus enim de Dei rebus,
quam de nostris injuriis dicere. <hi>Si peccaverit homo
in hominem, rogabunt pro eo ad Dominum. Si autem
in Deum peccaverit, quis orabit pro eo <note>(I Reg. II, 25)</note>
          </hi>?
Nunc e diverso <emph>447</emph> super omnia nostros adversarios
immortali odio persequimur: blasphemantibus
Deum, clementem porrigimus manum. Scribit
ad Theophilum episcopum apologiam, cujus istud
<pb n="0389C"/>
exordium est:  « Tu quidem ut homo Dei, et apostolica
ornatus gratia, curam omnium Ecclesiarum,
maxime ejus quae in Jerosolymis est, sustines, cum
ipse plurimis sollicitudinibus Ecclesiae Dei, quae sub
te est, distringaris. »  Laudat faciem, ad personam
principum trahit. Tu qui regulas quaeris Ecclesiasticas,
et Nicaeni concilii canonibus uteris, et alienos
clericos, et cum suis episcopis commorantes tibi
niteris usurpare, responde mihi, ad Alexandrinum
episcopum Palaestina quid pertinet? Ni fallor, hoc ibi
decernitur, ut Palaestinae metropolis Caesaria sit, et
totius Orientis Antiochia. Aut igitur ad Caesariensem
episcopum referre debueras, cui, spreta communione
tua, communicare nos noveras; aut si procul expetendum
<pb n="0389D"/>
judicium erat, Antiochiam potius litterae
dirigendae. Sed novi cur Caesariam, cur Antiochiam
nolueris mittere. Sciebas quid fugeres, quid vitares.
Maluisti occupatis auribus molestiam facere, quam
debitum Metropolitano tuo honorem reddere. Nec
hoc dico, quod praeter amicitias, quae suspicionem
<pb n="0390A"/>
generant, quidquam in legatione reprehendam; sed
quia apud interrogantes magis et praesentes te purgare
debueris. « Misisti religiosissimum hominem
Dei Isidorum presbyterum, virum potentem tam ex
ipsa incessus et habitus dignitate, quam divinae intelligentiae,
curare etiam eos, qui animo vehementer
aegrotant; si tamen sensum sui languoris habeant.
Homo Dei mittit hominem Dei. »  Nihil interest
inter presbyterum et episcopum; eadem dignitas
mittentis et missi: hoc satis imperite: in portu,
ut dicitur, naufragium. Iste Isidorus qui in coelum
tuis laudibus tollitur, idipsum infamatur Alexandriae,
quod tu Jerosolymae; ex quo non legatus advenisse
videtur, sed socius. Alioquin et litterae manu ejus
scriptae, quae ante tres menses legationis ad nos directae
erant, portantes errorem, Vincentio presbytero
<pb n="0390B"/>
redditae sunt, quae usque hodie ab eo tenentur,
quibus cohortatur <emph>448</emph> ducem exercitus sui, ut super
petram fidei, stabili pesistat gradu, nec nostris
naeniis terreatur. Pollicetur se antequam legationis
esset ulla suspicio, venturum Jerosolymam, et ad
adventum suum illico adversariorum cuncos proterendos.
Et inter caetera his etiam verbis utitur:  « Quomodo
fumus in aere dissolvitur, et cera ad viciniam
ignis liquescit: ita dissipabuntur qui semper Ecclesiasticae
fidei resistentes, nunc per homines simplices
eamdem fidem inquietare conantur.</p>
        </div3>
<div3>
          <head>38.</head>
          <p>
 Rogo te, lector, qui hoc scribit antequam veniat,
qui tibi videtur? adversarius, an legatus? Iste
est quem nos piissimum vel religiosissimum, et, ut
verbum exprimamus e verbo, <hi>deicolam</hi> [ <foreign xml:lang="greek">θεοσεβέστατον</foreign>]
<pb n="0390C"/>
possumus dicere. Iste est homo divinae intelligentiae;
tam potens, et tanta incessus ac habitus
dignitate, ut quasi spiritualis Hippocrates, languorem
animarum nostrarum sua potuerit praesentia mitigare,
si tamen nos voluerimus suae medicinae acquiescere.
Curet se tali medicamine, qui etiam alios curare
consuevit. Nobis divina illa intelligentia, pro Christo
stultitia est. Libenter nostra rusticitate languemus,
ne collyrio vestro impie videre discamus. « Tuae
vero sanctimoniae, pro optima voluntate quasi ad
finem usque perducta sit, deprecamur Dominum in
sanctis locis nocte ac die, ut ei reddat perfectam
mercedem, et coronam vitae largiatur. »  Recte gratias
agis; nisi enim venisset Isidorus, tu in tota Palaestina
tam fidelem sodalem non invenisses. Nisi ille
<pb n="0390D"/>
tibi promissum apportasset auxilium, haereres in
turba rusticorum, quae sapientiam tuam intelligere
non posset. Haec ipsa apologia, de qua nunc sermo
est, Isidoro praesente et multum collaborante, dictata
est, ut idem esset, et dictator et bajulus litterarum.
<pb n="0391A"/>
</p>
        </div3>
<div3>
          <head>39. </head>
          <p>
 <hi>Archelaus comes. S. Epiphanii prudentia.</hi> -- « Cum
ergo huc venisset, et accessisset ad nos tribus
vicibus, et admovisset tam divinae sapientiae tuae,
quam propriae intelligentiae habentia medicinam verba,
nec profuit alicui, nec profuit ei quisquam. » 
Hic qui ad tres vices dicitur ad nos accessisse, ut
in veniendo mysticum numerum conservaret, qui
Theophili episcopi mandatum <emph>449</emph> nobis loquebatur,
litteras ad nos ab eo missas noluit reddere. Cumque
diceremus: Si legatus es, redde legationis epistolas:
si epistolas non habes, quomodo legatum te
probabis? Respondit se habere quidem litteras ad
nos: adjuratum tamen ab Hierosolymorum episcopo,
ne nobis eas redderet. En legati constantia, qui ut
pacem faceret, et suspicionem in alteram partem
<pb n="0391B"/>
favoris excluderet, aequum se utrisque tribuit. Et
quia sine emplastro venerat, et medicorum armamenta
non habebat, idcirco ejus medicina non profuit.
Hieronymus et hi cum eo sunt,  « et secreto et
coram omnibus, frequentissime et sub jurisjurandi
testificatione satis ei fecerunt, quod numquam de
nobis [ <hi>Al.</hi> vobis] ambiguitatem aliquam habuerint
fidei, dicentes: Quomodo eo tempore quando communicabamus
ei, nunc similiter eumdem affectum habemus
de ratione fidei. »  Videte quid faciat concordia
dogmatum. Isidorus, ut haec significaret, ejus
socius erat, homo Dei et presbyter <foreign xml:lang="greek">θεοσεβέστατος,</foreign>
et vir potens, et sacro ac venerabili incessu, et divinae
intelligentiae, et Hippocrates Christianorum
vocatur. Ego misellus dum in solitudine delitesco, a
<pb n="0391C"/>
tanto pontifice repente truncatus, presbyteri nomen
amisi. Et tamen iste Hieronymus, cum pannosa turba
et sordidatis gregibus, quid Isidoro illi fulmineo
[ <hi>Al.</hi> fulmine] ausus est respondere? At ne forte ille
non cederet, et opprimeret eos praesentia, et mole
corporis sui, non semel, non tertio, sed frequentissime
juraverunt, se eum de quo quaestio erat, scire
orthodoxum, nec umquam in suspicione habuisse
haereseos. O apertum impudensque mendacium! O
testimonium pro se, nec Catoni creditum! In ore
enim duorum, vel trium testium stat omne verbum <note>(Deut. XXVII, 6; et Matth. XVIII, 16; et II Cor. XVI, 1)</note>.
Alicubi [ <hi>Al.</hi> aliquando] ne dictum, aut tibi alicubi
mandatum est, quod sine satisfactione fidei communionem
tuam subiremus? Quando per virum disertissimum,
<pb n="0391D"/>
et christianissimum Archelaum comitem,
qui sequester pacis era, condictus locus foederis fuit,
nonne hoc in primis postulatum est, ut futurae concordiae
fides jaceret fundamenta? Pollicitus est esse
se venturum. Instabat dies <emph>450</emph> Paschae: frequens
monachorum turba convenerat [ <hi>Al.</hi> venerat]: exspectabaris
in loco: quid faceres, nesciebas. Repente
<pb n="0392A"/>
mandasti aegrotare nescio quam: illo die te non posse
venire. Ludione an episcopus haec loquitur? Pone
verum esse quod dicis, propter unius mulierculae
delicias, ne te absente doleat caput, fastidium sustineat,
stomacho perfrigescat, Ecclesiae causam negligis?
tot virorum, et christianorum et monachorum
contemnis praesentiam? Noluimus occasionem dare:
videbamus enim stropham dilationis tuae, injuriam
patientia vicimus. Rescribit [ <hi>Al.</hi> quod scribit]
Archelaus: monet altero et tertio die manere, si
vellet [ <hi>Al.</hi> si velles] venire. At ille occupatus: Muliercula
enim vomere non cessavit: dum nauseam
evasisset, nostri penitus oblitus est. Post duos ergo
menses tamdem exspectatus venit Isidorus, qui non,
ut tu fingis, pro te testimonium, sed causam postulatae
<pb n="0392B"/>
satisfactionis audivit. Cum enim objiceret nobis,
quare ei communicastis, si haereticus erat? audivit
ab omnibus, communicavimus nihil de haeresi
suspicantes. Postquam vero a beato Papa Epiphanio
conventus, tam sermone, quam litteris, respondere
contempsit: cunctis monachis ab eodem Epiphanio
scripta venerunt, ut absque satisfactione fidei, nullus
ei temere communicaret. Presto sunt litterae, nec
super hac re dubitari potest. Haec sunt quae fratrum
turba respondit, non ut tu argumentaris, ex eo te
non esse haereticum, quia aliquando non dictus sis.
Hac enim ratione aegrotare non debebit, qui ante
aegrotationem sanus fuit.</p>
        </div3>
<div3>
          <head>41.</head>
          <p>
 <hi>Pauliniani ordinatio.</hi> -- « Quando autem coeptum
est de ordinatione Pauliniani, et aliorum qui
<pb n="0392C"/>
cum eo sunt, ventilari, videntes se reprehendi, cum
propter charitatem atque concordiam concederentur
eis omnia; hoc autem solum expeteretur, ut licet
ab aliis contra regulas ordinati essent, tamen subjicerentur
Ecclesiae Dei; ut non scinderent eam,
atque proprium sibi facerent principatum: in hoc
non acquiescentes, coeperunt proponere de fide, et
omnibus notum facere, quod si non arguerentur hi qui
cum Hieronymo presbytero erant, nihil culparent in
nobis. Sin autem arguerentur erroris, <emph>451</emph> et culpae,
cum penitus non queant de istiusmodi quaestionibus
disputare, satisfactionem errati proprii non invenientes,
ad ista confugerent: non quo sperarent nos posse
convinci, sed famam nostram laedere niterentur. » 
</p>
          <p>41 *. <hi>Paulinianus presbyter Cypri versabatur. Hieronymus
<pb n="0392D"/>
ordinatus a Paulino.</hi> --Quod perplexa oratio
est, nemo vitium interpretationis putet. Talis enim
et Graeca est. Interim ego gaudeo, quod qui me decollatum
putabam, subito mihi presbyterii caput video
repositum. Dicit nos omnino convinci non posse,
et venire ad praelium perhorrescit. Si causa discordiae,
non ex dissensione fidei est, sed ex Pauliniani
<pb n="0393A"/>
ut dicis, ordinatione descendit, quae tanta stultitia
est volentibus occasionem dare, nolle respondere?
Confitere fidem; sed tamen responde quod quaereris,
ut omnibus luceat, non de fide, sed de ordinatione
esse certamen. Quamdiu enim interrogatus de fide,
tacueris, potest tibi adversarius dicere: Non est
ordinationis causa, sed fidei. Si ordinationis causa
est, stulte facis de fide interrogatus, tacere. Si fidei,
stulte praetendis ordinationem. Porro quod dicis te
petisse, ut subjicerentur Ecclesiae Dei, et non scinderent
eam, neque proprium sibi facerent principatum,
de quibus dicas, non satis intelligo. Si de me
et de presbytero Vincentio, satis multo dormisti
tempore, qui post annos tredecim, nunc excitatus
haec loqueris. Ob id enim et ego Antiochiam, et ille
<pb n="0393B"/>
Constantinopolim, urbes celeberrimas deseruimus,
non ut te in populis praedicantem laudaremus: sed
ut in agris et in solitudine adolescentiae peccata deflentes,
Christi in nos misericordiam deflecteremus.
Sin autem de Pauliniano tibi sermo est: vides eum
Episcopo suo esse subjectum, versari Cypri, ad visitationem
nostram interdum venire: non ut tuum,
sed ut alienum; ejus videlicet, a quo ordinatus est.
Quod si hic etiam esse voluerit, et in exsilio nostro
quietus in solitudine vivere, quid tibi debet, nisi honorem
quem omnibus debemus episcopis? Fac a te
ordinatum: idem ab eo audies, quod a me misello
homine sanctae memoriae <emph>452</emph> episcopus Paulinus
audivit. « Num rogavi te, ut ordinarer? Si sic presbyterium
tribuis, ut monachum nobis non auferas, tu
<pb n="0393C"/>
videris de judicio tuo. Sin autem sub nomine presbyteri
tollis mihi, propter quod saeculum dereliqui:
ego habeo quod semper habui: nullum dispendium in
ordinatione passus es.</p>
        </div3>
<div3>
          <head>42.</head>
          <p>
 <hi>Competentes in Ecclesia. Ab specu Domini prohibitus
Hieronymus.</hi> -- « Ut non scinderent, inquit,
eam, neque proprium sibi facerent principatum. » 
Quis scindit Ecclesiam? Nos, quorum, omnis domus
Bethleem in Ecclesia communicat? an tu qui aut
bene credis, et superbe de fide taces: aut male, et
vere scindis Ecclesiam? Nos scindimus Ecclesiam,
qui ante paucos menses circa dies Pentecostes, cum
obscurato sole, omnis mundus jam jamque venturum
judicem formidaret, quadraginta diversae aetatis et
sexus, presbyteris tuis obtulimus baptizandos? Et
<pb n="0393D"/>
certe quinque presbyteri erant in monasterio, qui
suo jure poterant baptizare; sed noluerunt quidquam
contra stomachum tuum facere, ne et haec tibi de
<pb n="0394A"/>
fide reticendi daretur occasio. An non tu potius
scindis Ecclesiam, qui praecepisti Bethleem presbyteris
tuis: ne competentibus nostris in Pascha baptismum
traderent, quos nos Diospolim ( <hi>Lidda</hi> ) ad
confessorem et episcopum misimus Dionysium baptizandos?
Ecclesiam scindere dicimur, qui extra cellulas
nostras locum Ecclesiae non habemus? An non
tu scindis Ecclesiam, qui mandas clericis tuis, ut si
quis Paulinianum ab Epiphanio episcopo consecratum
presbyterum dixerit, Ecclesiam prohibeatur intrare.
Ex quo tempore usque in praesentem diem videmus
tantum specum Domini; et haereticis intrantibus,
procul positi suspiramus.</p>
        </div3>
<div3>
          <head>43.</head>
          <p>
 Nosne sumus, qui Ecclesiam scindimus: an
ille qui vivis habitaculum, mortuis sepulcrum negat,
<pb n="0394B"/>
qui fratrum exsilia postulat? Quis potentissimam illam
feram, totius orbis cervicibus imminentem, contra
nostras cervices specialiter incitavit? Quis ossa
Sanctorum, et innoxios cineres hucusque verberari
ab imbribus sinit? His nos blandimentis bonus
Pastor invitat ad pacem, <emph>453</emph> et proprium arguit
facere principatum: qui omnibus episcopis, rectam
dumtaxat fidem tenentibus, et communione et charitate
sociamur. An tu solus Ecclesia es, et qui te
offenderit, a Christo excluditur? Si proprium defendimus
principatum, ostende nos in paroecia tua habere
episcopum. Quod tibi non communicavimus,
fidei est: responde, et ordinationis erit.</p>
        </div3>
<div3>
          <head>44.</head>
          <p>
 « Occasionem quoque fingunt aliarum litterarum,
quas dicunt sibi scripsisse Epiphanium. Quamquam
<pb n="0394C"/>
dabit ille rationem pro omnibus quae gesta
sunt ante tribunal Christi, ubi major et minor absque
ulla personarum acceptione judicabitur. Attamen
quomodo possunt illius niti epistola, quam de ordinatione
Pauliniani illicita, et illorum qui cum eo sunt,
a nobis coargutus scripsit: sicut et ipsa ejus epistola
in exordio suo significat? »  Rogo quae tanta est
caecitas, Cimmeriis, sicut aiunt, tenebris involuta?
Dicit nos occasionem fingere, et Epiphanii adversus
se litteras non habere, statimque subjungit:  « Quomodo
possunt illius niti epistola, quam de ordinatione
Pauliniani illicita, et eorum qui cum eo sunt,
a nobis coargutus scripsit: sicut et ipsa ejus epistola in
exordio suo significat? »  Non habemus epistolam. Et
quae est illa epistola <emph>454</emph> quae in exordio suo de Pauliniano
<pb n="0394D"/>
loquitur? Est aliquid post exordium, cujus
tu times facere mentionem. A te est coargutus aetatis,
qua Paulinianus erat. Presbyterum ordinas, et
<pb n="0395A"/>
legatum mittis ac socium: tantamque habes fiduciam,
ut ubi Paulinianum mentitus es puerum, illuc
puerum mittas presbyterum. Itemque Theosebam
[ <hi>Al.</hi> Theosobium] Thiriae Ecclesiae diaconum facis
presbyterum, et contra nos armas, illiusque in nos
abuteris eloquentia. Tibi soli licet Ecclesiae jura calcare:
tu quidquid feceris, norma doctrinae est; et
non erubescis ante tribunal Christi judicandum tecum
Epiphanium provocare. Quae sequuntur post
hoc capitulum, haec sunt: Mensae suae et domus contubernium
imputat Epiphanio, scribitque eum numquam
<pb n="0396A"/>
quam esse secum de Origenis dogmatibus locutum,
et sub jurisjurandi testificatione confirmat, dicens:
 « Ne suspicionem quidem, sicut Deus testis est, perversae
in nos fidei se habere monstravit. »  Nolo respondere
et arguere acriter, ne perjurii episcopum
convincere videar. Praesto sunt plures epistolae Epiphanii:
una ad ipsum, aliae ad episcopos Palestinos,
et nuper ad Romanae urbis pontificem: in quibus
dicit se eum coram multis, de dogmatibus arguentem
non meruisse responsum, totumque nostrae parvitatis
testis est monasterium.

</p>
        </div3>
      </div1>
</body>
  </text>
</TEI>