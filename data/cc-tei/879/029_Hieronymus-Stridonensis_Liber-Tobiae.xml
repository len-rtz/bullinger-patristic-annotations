<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber Tobiae</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1846</date>
              </publicationStmt>
          <seriesStmt>
           <title>Patrologia Latina, vol. 29</title>
           <idno>HieStr.LibTob</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PRAEFATIO HIERONYMI IN LIBRUM TOBIAE. <hi>Chromatio et Heliodoro episcopis Hieronymus presbyter in Domino salutem.</hi> </head>
<p>
          <pb n="0023A"/>Mirari non desino exactionis vestrae instantiam:
exigitis enim, ut librum Chaldaeo sermone conscriptum,
ad Latinum stylum traham, librum utique
<pb n="0024A"/>
Tobiae, quem Hebraei de catalogo divinarum Scripturarum
secantes, his, quae apocrypha memorant,
manciparunt. Feci satis desiderio vestro, non tamen
<pb n="0025A"/>
meo studio. Arguunt enim nos Hebraeorum studia,
et imputant nobis, contra suum canonem Latinis
auribus ista transferre. Sed melius esse judicans
pharisaeorum displicere judicio, et episcoporum jussionibus
deservire, institi ut potui. Et quia vicina est
Chaldaeorum lingua sermoni Hebraico: utriusque
<pb n="0026A"/>
linguae peritissimum loquacem reperiens, unius diei
laborem arripui: et quidquid ille mihi Hebraicis verbis
expressit, hoc ego accito notario, sermonibus
Latinis exposui. Orationibus vestris mercedem hujus
operis compensabo, cum gratum vobis didicero me,
quod jubere estis dignati, complesse.</p>
</div1>

<div1>
        <head>INCIPIT LIBER TOBIAE.</head>

<pb n="0025"/>
<p>
          <pb n="0025B"/>[ <hi>Cap.</hi> I.] Tobias ex tribu et civitate Nephthali
(quae est in superioribus Galilaeae supra Naasson,
post viam quae ducit ad occidentem, in sinistro habens
civitatem Sephet) cum captus esset in diebus
Salmanasar regis Assyriorum, in captivitate tamen
positus, viam veritatis non deseruit, ita ut omnia,
quae habere poterat, quotidie concaptivis fratribus,
qui erant ex ejus genere, impertiret. Cumque esset
junior omnibus in tribu Nephthali, nihil tamen puerile
gessit in opere. Denique cum irent omnes ad vitulos
aureos, quos Jeroboam fecerat rex Israel, hic
solus fugiebat consortia omnium, sed pergebat in
Jerusalem ad templum Domini, et ibi adorabat Dominum
Deum Israel, omnia primitiva sua et decimas
suas fideliter offerens, ita ut in tertio anno proselytis,
<pb n="0025C"/>
et advenis ministraret omnem decimationem.
Haec et his similia secundum legem Dei puerulus observabat.
Cum vero factus esset vir, accepit uxorem
Annam de tribu sua, genuitque ex ea filium, nomen
suum imponens ei, quem ab infantia timere Deum
docuit, et abstinere ab omni peccato.</p>
<p>Igitur, cum per captivitatem devenisset cum uxore
sua, et filio in civitatem Ninivem cum omni tribu
sua, cum omnes ederent ex cibis gentilium, iste custodivit
animam suam et numquam contaminatus
est in escis eorum. Et quoniam memor fuit Domini
in toto corde suo, dedit illi Deus gratiam in conspectu
Salmanasar regis, et dedit illi potestatem
quocumque vellet ire, habens libertatem quaecumque
<pb n="0025D"/>
facere voluisset. Pergebat ergo ad omnes, qui erant
in captivitate, et monita salutis dabat eis.</p>
<p>Cum autem venisset in Rages civitatem Medorum,
et ex his, quibus honoratus fuerat a rege, habuisset
<pb n="0026B"/>
decem talenta argenti: et cum in multa turba generis
sui Gabelum egentem videret, qui erat ex tribu
ejus, sub chirographo dedit illi memoratum pondus
argenti.</p>
<p>Post multum vero temporis, mortuo Salmanasar
rege, cum regnaret Sennacherib filius ejus pro eo,
et filios Israel exosos haberet in conspectu suo, Tobias
quotidie pergebat per omnem cognationem suam,
et consolabatur eos, dividebatque unicuique, prout
poterat, de facultatibus suis: esurientes alebat, nudisque
vestimenta praebebat, et mortuis atque occisis
sepulturam sollicitus exhibebat.</p>
<p>Denique cum reversus esset rex Sennacherib, fugiens
a Judaea plagam, quam circa eum fecerat Deus
propter blasphemiam suam, et iratus multos occideret
<pb n="0026C"/>
ex filiis Israel, Tobias sepeliebat corpora eorum.
At ubi nuntiatum est regi, jussit eum occidi, et tulit
omnem substantiam ejus. Tobias vero cum filio
suo et cum uxore fugiens, nudus latuit, quia multi
diligebant eum. Post dies vero quadraginta quinque
occiderunt regem filii ipsius, et reversus est Tobias
in domum suam, omnisque facultas ejus restituta
est ei.</p>
<p>[ <hi>Cap.</hi> II.] Post haec vero, cum esset dies festus Domini,
et factum esset prandium bonum in domo Tobiae,
dixit filio suo: Vade, et adduc aliquos de tribu nostra,
timentes Deum, ut epulentur nobiscum. Cumque
abiisset reversus nuntiavit ei, unum ex filiis Israel
jugulatum jacere in platea. Statimque exsiliens de
<pb n="0026D"/>
accubitu suo, relinquens prandium, jejunus pervenit
ad corpus: tollensque illud portavit ad domum suam
occulte, ut, dum sol occubuisset, caute sepeliret
eum. Cumque occultasset corpus, manducavit panem
<pb n="0027A"/>
cum luctu et tremore, memorans illum sermonem,
quem dixit Dominus per Amos prophetam: Dies festi
vestri convertentur in lamentationem et luctum.
Cum vero sol occubuisset, abiit, et sepelivit eum.
Arguebant autem eum omnes proximi ejus, dicentes:
Jam hujus rei causa interfici jussus es, et vix effugisti
mortis imperium, et iterum sepelis mortuos? Sed
Tobias plus timens Deum quam regem, rapiebat
corpora occisorum, et occultabat in domo sua, et
mediis noctibus sepeliebat ea.</p>
<p>Contigit autem ut quadam die fatigatus a sepultura,
veniens in domum suam, jactasset se juxta
parietem, et obdormisset, et ex nido hirundinum
dormienti illi calida stercora inciderent super oculos
ejus, fieretque caecus. Hanc autem tentationem ideo
<pb n="0027B"/>
permisit Dominus evenire illi, ut posteris daretur
exemplum patientiae ejus, sicut et sancti Job. Nam
cum ab infantia sua semper Deum timuerit, et mandata
ejus custodierit, non est contristatus contra
Deum, quod plaga caecitatis evenerit ei, sed immobilis
in Dei timore permansit, agens gratias Deo omnibus
diebus vitae suae. Nam sicut beato Job insultabant
reges, ita isti parentes et cognati ejus irridebant
vitam ejus, dicentes: Ubi est spes tua, pro qua
eleemosynas et sepulturas faciebas? Tobias vero increpabat
eos, dicens: Nolite ita loqui: quoniam filii
sanctorum sumus, et vitam illam expectamus quam
Deus daturus est his, qui fidem suam numquam mutant
ab eo.</p>
<p>Anna vero uxor ejus ibat ad opus textrinum quotidie,
<pb n="0027C"/>
et de labore manuum suarum victum, quem
consequi poterat, deferebat. Unde factum est, ut haedum
caprarum accipiens detulisset domi: cujus cum
vocem balantis vir ejus audisset, dixit: Videte, ne
forte furtivus sit, reddite eum dominis suis, quia
non licet nobis aut edere ex furto aliquid, aut contingere.
Ad haec uxor ejus irata respondit: Manifeste
vana facta est spes tua, et eleemosynae tuae modo
apparuerunt [ <hi>Al.</hi> paruerunt]. Atque his et aliis hujuscemodi
verbis exprobrabat ei.</p>
<p>[ <hi>Cap.</hi> III.] Tunc Tobias ingemuit, et coepit orare
cum lacrymis, dicens: Justus es, Domine, et omnia
judicia tua justa sunt, et omnes viae tuae, misericordia,
et veritas, et judicium. Et nunc, Domine,
memor esto mei, et ne vindictam sumas de peccatis
<pb n="0027D"/>
meis, neque reminiscaris delicta mea, vel parentum
meorum. Quoniam non obedivimus praeceptis tuis,
 ideo traditi sumus in direptionem, et captivitatem, et
mortem, et in fabulam, et in improperium omnibus
nationibus, in quibus dispersisti nos. Et nunc, Domine,
magna judicia tua, quia [ <hi>Al.</hi> qui] non egimus
secundum praecepta tua, et non ambulavimus sinceriter
coram te. Et nunc, Domine, secundum voluntatem
tuam fac mecum, et praecipe in pace recipi
<pb n="0028A"/>
spiritum meum: expedit enim mihi mori magis
quam vivere.</p>
<p>Eadem itaque die contigit, ut Sara filia Raguelis
in Rages civitate Medorum, et ipsa audiret improperium
ab una ex ancillis patris sui, quoniam tradita
fuerat septem viris, et daemonium nomine Asmodaeus
occiderat eos, mox ut ingressi fuissent ad eam. Ergo
cum pro culpa sua increparet puellam, respondit ei,
dicens: Amplius ex te non videamus filium aut filiam
super terram, interfectrix virorum tuorum.
Numquid et occidere me vis sicut jam occidisti septem
viros? Ad hanc vocem perrexit in superius cubiculum
[ <hi>Al.</hi> superiori cubiculo] domus suae: et tribus
diebus, et tribus noctibus non manducavit, neque
bibit: sed in oratione persistens, cum lacrymis
<pb n="0028B"/>
deprecabatur Deum, ut ab isto improperio liberaret
eam. Factum est autem die tertia, dum compleret
orationem benedicens Dominum, dixit: Benedictum
est nomen tuum, Deus patrum nostrorum: qui cum
iratus fueris, misericordiam facies, et in tempore
tribulationis peccata dimittis his qui invocant te. Ad
te, Domine, faciem meam converto, ad te oculos
meos dirigo. Peto, Domine, ut de vinculo improperii
hujus absolvas me, aut certe desuper terram
eripias me. Tu scis, Domine, quia numquam concupivi
virum, et mundam servavi animam meam ab
omni concupiscentia. Numquam cum ludentibus
miscui me: neque cum his, qui in levitate ambulant,
participem me praebui. Virum autem cum timore
tuo, non cum libidine mea consensi suscipere.
<pb n="0028C"/>
Et, aut ego indigna fui illis, aut illi forsitan me
non fuerunt digni: quia forsitan viro alii conservasti
me. Non est enim in hominis potestate consilium
tuum. Hoc autem pro certo habet omnis qui
te colit; quod vita ejus, si in probatione fuerit, coronabitur:
si autem in tribulatione fuerit, liberabitur:
et si in correptione fuerit, ad misericordiam
tuam venire [ <hi>Al.</hi> pervenire] licebit. Non enim delectaris
in perditionibus nostris: quia post tempestatem,
tranquillum facis: et post lacrymationem et
fletum, exsultationem infundis. Sit nomen tuum,
Deus Israel, benedictum in saecula.</p>
<p>In illo tempore exauditae sunt preces amborum in
conspectu gloriae summi Dei: et missus est angelus
Domini sanctus Raphael, ut curaret eos ambos,
<pb n="0028D"/>
quorum uno tempore sunt orationes in conspectu
Domini recitatae.</p>
<p>[ <hi>Cap.</hi> IV.] Igitur cum Tobias putaret orationem
suam exaudiri ut mori potuisset, vocavit ad se Tobiam
filium suum, dixitque ei: Audi, fili mi, verba
oris mei, et ea in corde tuo, quasi fundamentum
construe. Cum acceperit Deus animam meam, corpus
meum sepeli; et honorem habebis matri tuae
omnibus diebus vitae ejus: memor enim esse debes,
<pb n="0029A"/>
quae et quanta pericula passa sit propter te in utero
suo. Cum autem et ipsa compleverit tempus vitae suae,
sepelias [ <hi>Al.</hi> sepelies] eam circa me. Omnibus autem
diebus vitae tuae in mente habeto Deum: et cave, ne
aliquando peccato consentias, et praetermittas praecepta
 Domini Dei nostri. Ex substantia tua fac eleemosynam,
et noli avertere faciam tuam ab ullo paupere:
ita enim fiet, ut nec a te avertatur facies Domini.
Quomodo potueris, ita esto misericors. Si
multum tibi fuerit, abundanter tribue: si exiguum
tibi fuerit, etiam exiguum libenter impertiri stude.
Praemium enim bonum tibi thesaurizas in die necessitatis.
Quoniam eleemosyna ab omni peccato et a
morte liberat, et non patietur animam ire in tenebras.
Fiducia magna erit coram summo Deo eleemosyna
<pb n="0029B"/>
omnibus facientibus [ <hi>Al.</hi> qui faciunt] eam.
Attende tibi, fili mi, ac omni fornicatione, et praeter
uxorem tuam, numquam patiaris crimen scire. Superbiam
numquam in tuo sensu, aut in tuo verbo dominari
permittas: in ipsa enim initium sumpsit
omnis perditio. Quicumque tibi aliquid operatus fuerit,
statim ei mercedem restitue, et merces mercenarii
tui apud te omnino non remaneat. Quod ab
alio oderis fieri tibi, vide ne tu aliquando alteri facias.
Panem tuum cum esurientibus et egenis comede,
et de vestimentis tuis nudos tege. Panem tuum
et vinum tuum super sepulturam justi constitue, et
noli ex eo manducare et bibere cum peccatoribus.
Consilium semper a sapiente perquire. Omni tempore
benedic Deum: et pete ab eo, ut vias tuas dirigat,
<pb n="0029C"/>
et omnia consilia tua in ipso permaneant.</p>
<p>Indico etiam tibi, fili mi, dedisse me decem talenta
argenti, dum adhuc infantulus esses, Gabelo,
in Rages civitate Medorum, et chirographum ejus
apud me habeo: et ideo perquire quomodo ad eum
pervenias, et recipias ab eo supra memoratum pondus
argenti, et restituas ei chirographum suum. Noli
timere, fili mi: pauperem quidem vitam gerimus,
sed multa bona habebimus, si timuerimus Deum, et
recesserimus ab omni peccato, et fecerimus bene.</p>
<p>[ <hi>Cap.</hi> V.] Tunc respondit Tobias patri suo, et
dixit: Omnia quaecumque praecepisti mihi, faciam,
pater. Quomodo autem pecuniam hanc requiram,
ignoro. Ille me nescit, et ego eum ignoro: quod signum
dabo ei? sed neque viam, per quam pergatur
<pb n="0029D"/>
illuc, aliquando cognovi. Tunc pater suus respondit
illi, et dixit: Chirographum quidem illius penes me
habeo, quod dum illi ostenderis, statim restituet.
Sed perge nunc, et inquire tibi aliquem fidelem virum,
qui eat tecum salva mercede sua: ut, dum
adhuc vivo, recipias eam.</p>
<p>Tunc egressus Tobias, invenit juvenem splendidum,
stantem praecinctum, et quasi paratum ad ambulandum.
Et ignorans quod angelus Dei esset, salutavit
eum, et dixit: Unde te habemus, bone juvenis?
At ille respondit: Ex filiis Israel. Et Tobias
dixit ei: Nosti viam, quae ducit in regionem Medorum?
<pb n="0030A"/>
Cui respondit: Novi: et omnia itinera ejus
frequenter ambulavi, et mansi apud Gabelum fratrem
nostrum: qui moratur in Rages civitate Medorum,
quae posita est in monte Ecbatanis. Cui Tobias ait:
Sustine me, obsecro, donec haec ipsa nuntiem patri
meo.</p>
<p>Tunc ingressus Tobias, indicavit universa haec
patri suo. Super quae admiratus pater, rogavit, ut
introiret ad eum.</p>
<p>Ingressus itaque salutavit eum, et dixit: Gaudium
tibi sit semper. Et ait Tobias: Quale gaudium mihi
erit, qui in tenebris sedeo, et lumen coeli non video?
Cui ait juvenis: Forti animo esto, in proximo est
ut a Deo cureris. Dixit itaque illi Tobias: Numquid
poteris perducere filium meum ad Gabelum in Rages
<pb n="0030B"/>
civitatem Medorum? et cum redieris, restituam tibi
mercedem tuam. Et dixit ei angelus; Ego ducam et
reducam eum ad te. Cui Tobias respondit: Rogo te,
indica mihi, de qua domo, aut de qua tribu es tu?
Cui Raphael angelus dixit: Genus quaeris mercenarii,
an ipsum mercenarium, qui cum filio tuo eat?
Sed ne forte sollicitum te reddam, ego sum Azarias
Ananiae magni filius. Et Tobias respondit: Ex magno
genere es tu. Sed peto ne irascaris quod voluerim
cognoscere genus tuum. Dixit autem illi angelus:
Ego sanum ducam, et sanum tibi reducam
filium tuum. Respondens autem Tobias, ait: Bene
ambuletis, et sit Deus in itinere vestro, et angelus
ejus comitetur vobiscum.</p>
<p>Tunc paratis omnibus, quae erant in via portanda,
<pb n="0030C"/>
fecit Tobias vale patri suo et matri suae, et ambulaverunt
ambo simul.</p>
<p>Cumque profecti essent, coepit mater ejus flere,
et dicere: Baculum senectutis nostrae tulisti, et
transmisisti a nobis. Numquam fuisset ipsa pecunia,
pro qua misisti eum. Sufficiebat enim nobis paupertas
nostra, ut divitias computaremus hoc, quod videbamus
filium nostrum. Dixitque ei Tobias: Noli
flere, salvus perveniet filius noster, et salvus revertetur
ad nos, et oculi tui videbunt illum. Credo
enim quod angelus Dei bonus comitetur ei, et bene
disponat omnia, quae circa eum geruntur, ita ut cum
gaudio revertatur ad nos. Ad hanc vocem cessavit
mater ejus flere, et tacuit.</p>
<p>[ <hi>Cap.</hi> VI.] Profectus est autem Tobias, et canis
<pb n="0030D"/>
secutus est eum, et mansit prima mansione juxta
fluvium Tigris. Et exivit ut lavaret pedes suos, et
ecce piscis immanis exivit ad devorandum eum.
Quem expavescens Tobias clamavit voce magna,
dicens: Domine, invadit me. Et dixit ei angelus:
Apprehende branchiam ejus, et trahe eum ad te.
Quod cum fecisset, attraxit eum in siccum, et palpitare
coepit ante pedes ejus. Tunc dixit ei angelus:
Exentera hunc piscem, et cor ejus, et fel, et jecur
repone tibi: sunt enim haec necessaria ad medicamenta
utiliter. Quod cum fecisset, assavit carnes
ejus, et secum tulerunt in via - caetera salierunt, quae
<pb n="0031A"/>
sufficerent eis, quousque pervenirent in Rages civitatem
Medorum. Tunc interrogavit Tobias angelum,
et dixit ei: Obsecro te, Azaria frater, ut dicas mihi,
quod remedium habebunt ista, quae de pisce servare
jussisti? Et respondens angelus, dixit ei: Cordis
ejus particulam si super carbones ponas, fumus
ejus extricat omne genus daemoniorum, sive a viro,
sive a muliere, ita ut ultra non accedat ad eos.
 Et fel valet ad ungendos oculos in quibus fuerit
albugo, et sanabuntur.</p>
<p>Et dixit ei Tobias: Ubi vis ut maneamus? Respondensque
angelus, ait: Est hic Raguel nomine,
vir propinquus de tribu tua, et hic habet filiam nomine
Saram, sed neque masculum, neque feminam
ullam habet aliam praeter eam. Tibi debetur omnis
<pb n="0031B"/>
substantia ejus, et oportet eam te accipere conjugem.
Pete ergo eam a patre ejus, et dabit tibi eam
in uxorem. Tunc respondit Tobias, et dixit: Audio
quia tradita est septem viris, et mortui sunt, sed
et hoc audivi, quia daemonium occidit illos. Timeo
ergo, ne forte et mihi haec eveniant: et
cum sim unicus parentibus meis, deponam senectutem
illorum cum tristitia ad inferos. Tunc
angelus Raphael dixit ei: Audi me, et ostendam
tibi qui sunt, quibus praevalere potest daemonium.
Hi namque qui conjugium ita suscipiunt, ut Deum
a se et a sua mente excludant, et suae libidini ita
vacent, sicut equus et mulus, quibus non est intellectus:
habet potestatem daemonium super eos. Tu
autem cum acceperis eam ingressus cubiculum, per
<pb n="0031C"/>
tres dies continens esto ab ea, et nihil aliud,
nisi orationibus vacabis cum ea. Ipsa autem nocte,
incenso jecore piscis, fugabitur daemonium. Secunda
vero nocte in copulatione sanctorum patriarcharum
admitteris. Tertia autem nocte, benedictionem consequeris,
ut filii ex vobis procreentur incolumes.
Transacta autem tertia nocte, accipies virginem cum
timore Domini amore filiorum magis quam libidine
ductus, ut in semine Abrahae benedictionem in filiis
consequaris.</p>
<p>[ <hi>Cap.</hi> VII.] Ingressi sunt autem ad Raguelem, et
suscepit eos Raguel cum gaudio. Intuensque Tobiam
Raguel, dixit Annae uxori suae: Quam similis est
juvenis iste consobrino meo! Et cum haec dixisset,
ait. Unde estis, juvenes fratres nostri? At illi dixerunt:
<pb n="0031D"/>
Ex tribu Nephthali sumus ex captivitate Ninive.
Dixitque illis Raguel: Nostis Tobiam fratrem
meum? Qui dixerunt: Novimus. Cumque multa
bona loqueretur de eo, dixit angelus ad Raguelem:
Tobias, de quo interrogas, pater istius est. Et misit
se Raguel, et cum lacrymis osculatus est eum, et
plorans supra collum ejus, dixit: Benedictio sit
tibi, fili mi, quia boni et optimi viri filius es. Et
Anna uxor ejus, et Sara ipsorum filia, lacrymatae
sunt.</p>
<p>
          <pb n="0032A"/>Postquam autem locuti sunt, praecepit Raguel
occidi arietem, et parari convivium. Cumque hortaretur
eos discumbere ad prandium, Tobias dixit:
Hic ego hodie non manducabo neque bibam, nisi
prius petitionem meam confirmes, et promittas mihi
dare Saram filiam tuam. Quo audito verbo, Raguel
expavit, sciens quid evenerit illis septem viris, qui
ingressi sunt ad eam: et timere coepit ne forte et
huic similiter contingeret. Et cum nutaret, et non
daret petenti ullum responsum, dixit ei angelus:
Noli timere dare eam isti, quoniam huic timenti
Deum debetur conjux filia tua: propterea alius non
potuit habere illam. Tunc dixit Raguel: Non dubito
quod Deus preces, et lacrymas meas in conspectu
suo admiserit. Et credo quoniam ideo fecit vos venire
<pb n="0032B"/>
ad me, ut ista conjungeretur cognationi suae secundum
legem Moysi: et nunc noli dubium gerere
quod tibi eam tradam. Et apprehendens dexteram
filiae suae, dextrae Tobiae tradidit, dicens: Deus
Abraham, et Deus Isaac, et Deus Jacob vobiscum sit,
et ipse conjungat vos, impleatque benedictionem
suam in vobis. Et accepta charta, fecerunt conscriptionem
conjugii. Et post haec epulati sunt, benedicentes
Deum.</p>
<p>Vocavitque Raguel ad se Annam uxorem suam, et
praecepit ei ut praepararet alterum cubiculum. Et
introduxit illuc Saram filiam suam, et lacrymata est.
Dixitque ei: Forti animo esto, filia mea: Dominus
coeli det tibi gaudium pro taedio quod perpessa es.</p>
<p>[ <hi>Cap.</hi> VIII.] Postquam vero coenaverunt, introduxerunt
<pb n="0032C"/>
juvenem ad eam. Recordatus itaque Tobias
sermonum angeli, protulit de cassidili suo partem
jecoris, posuitque eam super carbones vivos. Tunc
Raphael angelus apprehendit daemonium, et religavit
illud in deserto superioris Aegypti. Tunc hortatus
est virginem Tobias, dixitque ei: Sara, exsurge,
et deprecemur Deum hodie, et cras, et secundum
cras: quia his tribus noctibus Deo jungimur: tertia
autem transacta nocte, in nostro erimus conjugio.
Filii quippe sanctorum sumus, non possumus ita
conjungi, sicut gentes quae ignorant Deum.</p>
<p>Surgentes autem pariter, instanter orabant ambo
simul, ut sanitas daretur eis. Dixitque Tobias: Domine
Deus patrum nostrorum, benedicant te coeli
et terrae, mareque et fontes, et flumina, et omnes
<pb n="0032D"/>
creaturae tuae, quae in eis sunt. Tu fecisti Adam de
limo terrae, dedistique ei adjutorium Hevam. Et
nunc, Domine, tu scis, quia non luxuriae causa accipio
sororem meam conjugem, sed sola posteritatis
dilectione, in qua benedicatur nomen tuum in saecula
saeculorum. Dixit quoque Sara: Miserere
nobis, Domine, miserere nobis, et consenescamus
ambo pariter sani.</p>
<p>Et factum est circa pullorum cantum, accersiri
jussit Raguel servos suos, et abierunt cum eo pariter,
<pb n="0033A"/>
ut foderent sepulcrum. Dicebat enim: ne forte
simili modo evenerit ei, quo et caeteris illis septem
viris qui sunt ingressi ad eam. Cumque parassent
fossam, reversus Raguel ad uxorem suam, dixit
ei: Mitte unam ex ancillis tuis, et videat si mortuus
est, ut sepeliam eum antequam illucescat dies.
At illa misit unam ex ancillis suis. Quae ingressa
cubiculum, reperit eos salvos et incolumes, secum
pariter dormientes. Et reversa, nuntiavit bonum
nuntium: et benedixerunt Dominum, Raguel videlicet
et Anna uxor ejus, et dixerunt: Benedicimus te,
Domine Deus Israel, quia non contigit, quemadmodum
putabamus. Fecisti enim nobiscum misericordiam
tuam, et exclusisti a nobis inimicum persequentem
nos. Misertus es autem duobus unicis. Fac ees, Domine,
<pb n="0033B"/>
 plenius benedicere te: et sacrificium tibi
laudis tuae et suae sanitatis offerre, ut cognoscat universitas
gentium, quia tu es Deus solus in universa
terra. Statimque praecepit servis suis Raguel, ut
replerent fossam, quam fecerant, priusquam elucesceret.
Uxori autem suae dixit, ut instrueret convivium,
et praepararet omnia quae in cibos erant iter
agentibus necessaria. Duas quoque pingues vaccas,
et quatuor arietes occidi fecit, et parari epulas omnibus
vicinis suis, cunctisque amicis. Et adjuravit Raguel
Tobiam, ut duas hebdomadas moraretur apud
se. De omnibus autem, quae possidebat Raguel, dimidiam
partem dedit Tobiae: et fecit [ <hi>Al. add.</hi> hanc]
scripturam, ut pars dimidia, quae supererat post
obitum eorum, Tobiae dominio deveniret.</p>
<p>
          <pb n="0033C"/>[ <hi>Cap.</hi> IX.] Tunc vocavit Tobias angelum ad se,
quem quidem hominem existimabat, dixitque ei:
Azaria frater, peto ut auscultes verba mea.</p>
<p>Si me ipsum tradam tibi servum, non ero condignus
providentiae tuae. Tamen obsecro te, ut assumas
tibi animalia sive servitia, et vadas ad Gabelum
in Rages civitatem Medorum, reddasque ei chirographum
suum, et recipias ab eo pecuniam, et roges
eum venire ad nuptias meas. Scis enim ipse quoniam
numerat pater meus dies: si tardavero una die plus,
contristatur anima ejus. Et certe vides quomodo
 adjuravit me Raguel, cujus adjuramentum spernere
non possum.</p>
<p>Tunc Raphael assumens quatuor ex servis Raguelis,
et duos camelos, in Rages civitatem Medorum
<pb n="0033D"/>
porrexit: et inveniens Gabelum, reddidit ei chirographum
suum, et recepit ab eo omnem pecuniam.
indicavitque ei de Tobia filio Tobiae, omnia quae
gesta sunt: fecitque eum secum venire ad nuptias.</p>
<p>Cumque ingressus esset domum Raguelis, invenit
Tobiam discumbentem: et exsiliens, osculati sunt
<pb n="0034A"/>
se invicem: et flevit Gabelus, benedixitque Deum,
et dixit: Benedicat te Deus Israel, quia filius es
optimi viri, et justi, et timentis Deum, et eleemosynas
facientis: et dicatur benedictio super uxorem
tuam, et super parentes vestros, et videatis filios
vestros, et filios filiorum vestrorum usque in tertiam
et quartam generationem: et sit semen vestrum benedictum
a Deo Israel, qui regnat in saecula saeculorum.
Cumque omnes dixissent, Amen, accesserunt
ad convivium: sed et cum timore Domini nuptiarum
convivium exercebant.</p>
<p>[ <hi>Cap.</hi> X.] Cum vero moras faceret Tobias, causa
nuptiarum, sollicitus erat pater ejus Tobias, dicens:
Putas quare moratur filius meus, aut quare detentus
est ibi? Putasne Gabelus mortuus est, et nemo reddet
<pb n="0034B"/>
illi pecuniam? Coepit autem contristari nimis
ipse, et Anna uxor ejus cum eo: et coeperunt ambo
simul flere: eo quod die statuto minime reverteretur
filius eorum ad eos. Flebat igitur mater ejus irremediabilibus
lacrymis, atque dicebat: Heu! heu! me,
fili mi, ut quid te misimus peregrinari, lumen oculorum
nostrorum, baculum senectutis nostrae, solatium
vitae nostrae, spem posteritatis nostrae! Omnia
simul in te uno habentes, te non debuimus dimittere
a nobis. Cui dicebat Tobias: Tace, et noli turbari,
sanus est filius noster: satis fidelis est vir ille, cum
quo misimus eum. Illa autem nullo modo consolari
poterat, sed quotidie exsiliens circumspiciebat, et circuibat
vias omnes, per quas spes remeandi videbatur,
ut procul videret eum, si fieri posset, venientem.</p>
<p>
          <pb n="0034C"/>At vero Raguel dicebat ad generum suum: Mane
hic, et ego mittam nuntium salutis de te ad Tobiam
patrem tuum. Cui Tobias ait: Ego novi, quia pater
meus et mater mea modo dies computant, et cruciatur
spiritus eorum in ipsis. Cumque verbis multis
rogaret Raguel Tobiam, et ille eum nulla ratione
vellet audire, tradidit ei Saram, et dimidiam partem
omnis substantiae suae in pueris, in puellis, in pecudibus,
in camelis, et in vaccis, et in pecunia multa:
et salvum atque gaudentem dimisit eum a se, dicens:
Angelus Domini sanctus sit in itinere vestro,
perducatque vos incolumes, et inveniatis omnia
recte circa parentes vestros, et videant oculi mei
filios vestros priusquam moriar. Et apprehendentes
parentes filiam suam, osculati sunt eam, et dimiserunt
<pb n="0034D"/>
ire: monentes eam honorare soceros, diligere
maritum, regere familiam, gubernare domum, et se
ipsam irreprehensibilem exhibere.</p>
<p>[ <hi>Cap.</hi> XI.] Cumque reverterentur, pervenerunt ad
Charan, quae est in medio itinere contra Niniven,
undecimo die. Dixitque angelus: Tobia frater, scis
<pb n="0035A"/>
quemadmodum reliquisti patrem tuum. Si placet itaque
tibi, praecedamus, et lento gradu sequantur iter
nostrum familiae, simul cum conjuge tua, et cum
animalibus. Cumque hoc placuisset ut irent, dixit
Raphael ad Tobiam: Tolle tecum ex felle piscis:
erit enim necessarium. Tulit itaque Tobias ex felle
illo, et abierunt.</p>
<p>Anna autem sedebat secus viam, quotidie in supercilio
montis, unde respicere poterat de longinquo.
Et dum ex eodem loco specularetur adventum
ejus, vidit a longe, et illico agnovit venientem filium
suum: currensque nuntiavit viro suo, dicens: Ecce
venit filius tuus: Dixitque Raphael ad Tobiam: At
ubi introieris domum tuam, statim adora Dominum
Deum tuum: et gratias agens ei, accede ad patrem
<pb n="0035B"/>
tuum, et osculare eum. Statimque lini super oculos
ejus ex felle isto piscis, quod portas tecum. Scias
enim quoniam mox aperientur oculi ejus, et videbit
pater tuus lumen coeli, et in aspectu tuo gaudebit.</p>
<p>Tunc praecucurrit canis, qui simul fuerat in via:
Et quasi nuntius adveniens, blandimento suae caudae
gaudebat. Et consurgens caecus pater ejus, coepit
offendens pedibus currere, et data manu puero, occurrit
obviam filio suo. Et suscipiens osculatus est
eum cum uxore sua, et coeperunt ambo flere prae
gaudio. Cumque adorassent Deum, et gratias egissent,
consederunt.</p>
<p>Tunc sumens Tobias de felle piscis, linivit oculos
 patris sui. Et sustinuit quasi dimidiam fere
horam: et coepit albugo ex oculis ejus, quasi membrana
<pb n="0035C"/>
ovi, egredi. Quam apprehendens Tobias traxit
ab oculis ejus, statimque visum recepit. Et glorificabant
Deum, ipse videlicet, et uxor ejus, et omnes
qui sciebant eum. Dicebatque Tobias: Benedico te,
Domine Deus Israel, quia tu castigasti me, et tu salvasti
me: et ecce ego video Tobiam filium meum.</p>
<p>Ingressa est etiam post septem dies Sara uxor filii
ejus, et omnis familia sana, et pecora, et cameli, et
pecunia multa uxoris; sed et illa pecunia, quam receperat
a Gabelo: et narravit parentibus suis omnia
beneficia Dei, quae fecisset circa eum per hominem
qui eum duxerat. Veneruntque Achior et Nabath
consobrini Tobiae, gaudentes ad Tobiam, et congratulantes
ei de omnibus bonis, quae circa illum ostenderat
Deus. Et per septem dies epulantes, omnes
<pb n="0035D"/>
cum gaudio magno gavisi sunt.</p>
<p>[ <hi>Cap.</hi> XII.] Tunc vocavit ad se Tobias filium suum,
dixitque ei: Quid possumus dare viro isti sancto,
qui venit tecum? Respondens Tobias, dixit patri
suo: Pater, quam mercedem dabimus ei? aut quid
dignum poterit esse beneficiis ejus? Me duxit et reduxit
sanum, pecuniam a Gabelo ipse recepit, uxorem
ipse me habere fecit, et daemonium ab ea ipse
compescuit, gaudium parentibus ejus fecit, me
ipsum a devoratione piscis eripuit, te quoque videre
fecit lumen coeli, et bonis omnibus per eum repleti
<pb n="0036A"/>
sumus. Quid illi ad haec poterimus dignum dare?
Sed peto te, pater mi, ut roges eum, si forte dignabitur
medietatem de omnibus, quae allata sunt, sibi
assumere.</p>
<p>Et vocantes eum, pater scilicet et filius, tulerunt
eum in partem: et rogare coeperunt, ut dignaretur
dimidiam partem omnium, quae attulerant, acceptam
habere. Tunc dixit eis occulte: Benedicite Deum
coeli, et coram omnibus viventibus confitemini ei,
quia fecit vobiscum misericordiam suam. Etenim
sacramentum regis abscondere bonum est: opera
autem Dei revelare et confiteri honorificum est.
Bona est oratio cum jejunio, et eleemosyna magis
quam thesauros auri recondere: quoniam eleemosyna
a morte liberat, et ipsa est, quae purgat peccata,
<pb n="0036B"/>
et facit invenire misericordiam et vitam aeternam.
Qui autem faciunt peccatum, et iniquitatem,
hostes sunt animae suae. Manifesto ergo vobis veritatem,
et non abscondam a vobis occultum sermonem.
Quando orabas cum lacrymis, et sepeliebas mortuos,
et derelinquebas prandium tuum, et mortuos abscondebas
per diem in domo tua, et nocte sepeliebas
eos, ego obtuli orationem tuam Domino. Et quia acceptus
eras Deo, necesse fuit ut tentatio probaret
te. Et nunc misit me Dominus, ut curarem te, et
Saram uxorem filii tui a daemonio liberarem. Ego
enim sum Raphael angelus, unus ex septem, qui
astamus ante Dominum. Cumque haec audissent, turbati
sunt, et trementes ceciderunt super terram in
faciem suam. Dixitque eis angelus: Pax vobis, nolite
<pb n="0036C"/>
timere. Etenim cum essem vobiscum, per voluntatem
Dei eram: ipsum benedicite, et cantate illi.
Videbar quidem vobiscum manducare, et bibere:
sed ego cibo invisibili, et potu, qui ab hominibus
videri non potest, utor. Tempus est ergo ut revertar
ad eum, qui me misit: vos autem benedicite Deum,
et narrate omnia mirabilia ejus. Et cum haec dixisset,
ab aspectu eorum ablatus est, et ultra eum videre
non potuerunt. Tunc prostrati per horas tres
in faciem, benedixerunt Deum, et exsurgentes narraverunt
omnia mirabilia ejus.</p>
<p>[ <hi>Cap.</hi> XIII.] Aperiens autem Tobias senior os
suum benedixit Dominum, et dixit: Magnus es, Domine,
in aeternum, et in omnia saecula regnum tuum,
quoniam tu flagellas et salvas: deducis ad inferos,
<pb n="0036D"/>
et reducis: et non est qui effugiat manum tuam.
Confitemini Domino, filii Israel, et in conspectu
gentium laudate eum: quoniam ideo dispersit vos
inter gentes, quae ignorant eum, ut vos enarretis
mirabilia ejus, et faciatis scire eos, quia non est
alius Deus omnipotens praeter eum. Ipse castigavit
nos propter iniquitates nostras: et ipse salvabit nos
propter misericordiam suam. Aspicite ergo quae fecit
nobiscum, et cum timore et tremore confitemini
illi: regemque saeculorum exaltate in operibus vestris.
Ego autem in terra captivitatis meae confitebor
<pb n="0037A"/>
illi: quoniam ostendit majestatem suam in gentem
peccatricem. Convertimini itaque, peccatores, et
facite justitiam coram Deo, credentes quod faciat
vobiscum misericordiam suam. Ego autem, et anima
mea in eo laetabimur.</p>
<p>Benedicite Dominum omnes electi ejus: agite
dies laetitiae, et confitemini illi. Jerusalem civitas
Dei, castigavit te Dominus in operibus manuum
tuarum. Confitere Domino in bonis tuis, et benedic
Deum saeculorum, ut reaedificet in te tabernaculum
suum, et revocet ad te omnes captivos, et gaudeas
in omnia saecula saeculorum. Luce splendida fulgebis:
et omnes fines terrae adorabunt te. Nationes ex
longinquo ad te venient: et munera deferentes, adorabunt
in te Dominum, et terram tuam in sanctificationem
<pb n="0037B"/>
habebunt. Nomen enim magnum invocabunt
in te. Maledicti erunt qui contempserint te: et
condemnati erunt omnes qui blasphemaverint te:
benedictique erunt qui aedificaverint te. Tu autem
laetaberis in filiis tuis, quoniam omnes benedicentur,
et congregabuntur ad Dominum. Beati omnes
qui diligunt te, et qui gaudent super pace tua. Anima
mea, benedic Dominum, quoniam liberavit Jerusalem
civitatem suam a cunctis tribulationibus ejus,
Dominus Deus noster. Beatus ero, si fuerint reliquiae
seminis mei ad videndam claritatem Jerusalem.
Portae Jerusalem ex sapphiro et smaragdo aedificabuntur:
et ex lapide pretioso omnis circuitus murorum
ejus. Ex lapide candido et mundo omnes
plateae ejus sternentur: et per vicos ejus alleluia
<pb n="0037C"/>
cantabitur. Benedictus Dominus, qui exaltavit eam,
 et sit regnum ejus in saecula saeculorum super
eam. Amen.</p>
<p>[ <hi>Cap.</hi> XIV.] Et consummati sunt sermones Tobiae.
Et postquam illuminatus est Tobias, vixit annis quadraginta
duobus, et vidit filios nepotum suorum.
Completis itaque annis centum duobus, sepultus
est honorifice in Ninive. Quinquaginta namque et
<pb n="0038A"/>
sex annorum lumen oculorum amisit, sexagenarius
vero recepit. Reliquum vero vitae suae in gaudio fuit,
et cum bono profectu timoris Dei perrexit in pace.</p>
<p>In hora autem mortis suae vocavit ad se Tobiam
filium suum, et septem juvenes filios ejus nepotes
suos, dixitque eis: Prope erit interitus Ninive: non
enim excidit verbum Domini: et fratres nostri, qui
dispersi sunt a terra Israel, revertentur ad eam.
Omnis autem deserta terra ejus replebitur, et domus
Dei, quae in ea incensa est, iterum reaedificabitur:
ibique revertentur omnes timentes Deum, et relinquent
gentes idola sua, et venient in Jerusalem, et
inhabitabunt in ea, et gaudebunt in ea omnes reges
terrae, adorantes regem Israel. Audite ergo, filii
mei, patrem vestrum: Servite Domino in veritate,
<pb n="0038B"/>
et inquirite ut faciatis quae placita sunt illi: et filiis
vestris mandate ut faciant justitias et eleemosynas,
ut sint memores Dei et benedicant eum in omni
tempore in veritate, et in tota virtute sua. Nunc ergo,
filii, audite me, et nolite manere hic; sed quacumque
die sepelieritis matrem vestram circa me in
uno sepulcro, ex eo dirigite gressus vestros ut
exeatis hinc: video enim quia iniquitas ejus finem
dabit ei.</p>
<p>Factum est autem post obitum matris suae, Tobias
abscessit ex Ninive cum uxore sua, et filiis, et filiorum
filiis, et reversus est ad soceros suos. Invenitque
eos incolumes in senectute bona: et curam eorum
gessit, et ipse clausit oculos eorum: et omnem haereditatem
domus Raguelis ipse percepit: viditque
<pb n="0038C"/>
quintam generationem, filios filiorum suorum. Et
completis annis nonaginta novem in timore Domini,
cum gaudio sepelierunt eum.</p>
<p>Omnis autem cognatio ejus, et omnis generatio
ejus in bona vita, et in sancta conversatione permansit,
ita ut accepti essent tam Deo, quam hominibus,
et cunctis habitantibus in terra.</p>
<p>
          <emph>
            <pb n="0037"/> <hi>Explicit liber Tobiae.</hi> </emph>
</p>
</div1>
</body>
  </text>
</TEI>