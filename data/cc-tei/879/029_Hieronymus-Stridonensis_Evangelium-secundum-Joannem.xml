<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Evangelium secundum Joannem</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1846</date>
              </publicationStmt>
          <seriesStmt>
           <title>Patrologia Latina, vol. 29</title>
           <idno>HieStr.EvSeJo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Evangelium secundum Joannem</head>
<p>
          <pb n="0653B"/>[ <hi>Cap.</hi> I. I, 3.] In principio erat Verbum, et Verbum
erat apud Deum, et Deus erat Verbum. Hoc erat in
principio apud Deum. Omnia per ipsum facta sunt:
et sine ipso factum est nihil, quod factum est: in
ipso vita erat, et vita erat lux hominum: et lux in
tenebris lucet, et tenebrae eam non comprehenderunt.
[II, 3.] Fuit homo missus a Deo, cui nomen
erat Joannes. Hic venit in testimonium, ut testimonium
perhiberet de lumine, ut omnes crederent per
illum. Non erat ille lux, sed ut testimonium perhiberet
de lumeni. [III, 3.] Erat lux vera, quae illuminat
omnem hominem venientem in hunc mundum. In
mundo erat, et mundus per ipsum factus est, et mundus
eum non cognovit. [IV, 10.] In propria venit, et sui eum
non receperunt. Quotquot autem receperunt eum,
<pb n="0653C"/>
dedit eis potestatem filios Dei fieri, his, qui credunt
in nomine ejus: qui non ex sanguinibus, neque ex
voluntate carnis, neque ex voluntate viri, sed ex
Deo nati sunt. [V, 3.] Et Verbum caro factum est,
et habitavit in nobis: et vidimus gloriam ejus, gloriam
quasi Unigeniti a Patre, plenum gratiae et veritatis.
[VI, 1.] Joannes testimonium perhibet de ipso,
et clamat dicens: Hic erat, quem dixi: Qui post
me venturus est, ante me factus est; quia prior me
erat. [VII, 10.] Et de plenitudine ejus nos omnes
accepimus, et gratiam pro gratia. Quia lex per
Moysen data est, gratia et veritas per Jesum Christum
facta est. [VIII, 3.] Deum nemo vidit umquam;
unigenitus Filius, qui est in sinu Patris, ipse enarravit.
[IX, 10.] Et hoc est testimonium Joannis,
<pb n="0653D"/>
quando miserunt Judaei ab Jerosolymis sacerdotes
et levitas ad eum, ut interrogarent eum: Tu quis
es? Et confessus est, et non negavit: et confessus
est: Quia non sum ego Christus. Et interrogaverunt
eum: Quid ergo? Elias es tu? Et dixit: Non sum.
Propheta es tu? Et respondit: Non. Dixerunt ergo
ei: Quis es, ut responsum demus his, qui miserunt
nos? quid dicis de te ipso? [X, 1.] Ait: Ego vox clamantis
in deserto: Dirigite viam Domini, sicut dixit
Isaias propheta. [XI, 10.] Et qui missi fuerant,
<pb n="0654B"/>
erant ex pharisaeis. Et interrogaverunt eum, et dixerunt
ei: Quid ergo baptizas, si tu non es Christus,
neque Elias, neque propheta? [XII, 1.] Respondit
eis Joannes, dicens: Ego baptizo in aqua: medius
autem vestrum stetit, quem vos nescitis. Ipse est,
qui post me venturus est, qui ante me factus est: cujus
ego non sum dignus, ut solvam ejus corrigiam calceamenti.
[XIII, 10.] Haec in Bethania facta sunt
trans Jordanem, ubi erat Joannes baptizans. Altera
die vidit Joannes Jesum venientem ad se, et ait:
Ecce agnus Dei, ecce qui tollit peccatum mundi.
[XIV, 1.] Hic est de quo dixi: Post me venit vir, qui
ante me factus est; quia prior me erat. Et ego nesciebam
eum; sed ut manifestetur in Israel, propterea
veni ego in aqua baptizans, [XV, 1.] Et testimonium
<pb n="0654C"/>
perhibuit Joannes, dicens: Quia vidi Spiritum
descendentem quasi columbam de coelo, et mansit
super eum. Et ego nesciebam eum; sed qui misit me
baptizare in aqua, ille mihi dixit: Super quem videris
Spiritum descendentem, et manentem super
eum, hic est, qui baptizat in Spiritu sancto. Et ego
vidi: et testimonium perhibui quia hic est Filius Dei.
[XVI, 10.] Altera die iterum stabat Joannes, et ex
discipulis ejus duo. Et respiciens Jesum ambulantem,
dicit: Ecce agnus Dei. Et audierant eum duo
discipuli loquentem, et secuti sunt Jesum. Conversus
autem Jesus, et videns eos sequentes, se dicit
eis: Quid quaeritis? Qui dixerunt ei: Rabbi (quod
dicitur interpretatum Magister), ubi habitas? Dicit
eis: Venite, et videte. Venerunt, et viderunt ubi
<pb n="0654D"/>
maneret, et apud eum manserunt die illo: hora autem
erat quasi decima. Erat autem Andreas frater
Simonis Petri unus ex duobus, qui audierant a
Joanne, et secuti fuerant eum. [XVII, 1.] Invenit
hic primum fratrem suum Simonem, et dicit ei: Invenimus
Messiam. <note>(Quod est interpretatum, Christus.)</note>
Et adduxit eum ad Jesum. Intuitus autem eum Jesus,
dixit: Tu es Simon filius Jona: tu vocaberis Cephas.
<note>(Quod interpretatur Petrus.)</note> [XVIII, 10.] In crastinum
 voluit exire in Galilaeam, et invenit Philippum.
<pb n="0655A"/>
Et dicit ei Jesus: Sequere me. Erat autem
Philippus a Bethsaida, civitate Andreae et Petri. Invenit
Philippus Nathanael, et dicit ei: Quem scripsit
Moyses in Lege, et prophetae, invenimus Jesum filium
Joseph a Nazareth. Et dixit ei Nathanael: A
Nazareth potest aliquid boni esse? Dicit ei Philippus:
Veni, et vide. Vidit Jesus Nathanael venientem ad
se, et dicit de eo: Ecce vere Israelita, in quo dolus
non est. Dicit ei Nathanael: Unde me nosti? Respondit
Jesus, et dixit ei. Priusquam te Philippus vocaret,
cum esses sub ficu, vidi te. Respondit ei Nathanael,
et ait: Rabbi, tu es Filius Dei, tu es rex
Israel. Respondit Jesus, et dixit ei: Quia dixi tibi:
Vidi te sub ficu, credis: majus his videbis. Et dicit
ei: Amen, amen dico vobis, videbitis coelum apertum,
<pb n="0655B"/>
et Angelos Dei ascendentes, et descendentes
supra Filium hominis.</p>
<p>[ <hi>Cap.</hi> II.] Et die tertia nuptiae factae sunt in Cana
Galilaeae: et erat Mater Jesu ibi. Vocatus est autem
et Jesus, et discipuli ejus, ad nuptias. Et deficiente
vino, dicit mater Jesu ad eum: Vinum non habent:
Et dicit ei Jesus: Quid mihi, et tibi est, mulier?
nondum venit hora mea. Dicit mater ejus ministris:
Quodcumque dixerit vobis, facite. Erant
autem ibi lapideae hydriae sex positae secundum purificationem
Judaeorum, capientes singulae metretas
binas vel ternas. Dicit eis Jesus: Implete hydrias
aqua. Et impleverunt eas usque ad summum. Et
dicit eis Jesus: Haurite nunc, et ferte architriclino.
Et tulerunt. Ut autem gustavit architriclinus aquam
<pb n="0655C"/>
vinum factam, et non sciebat unde esset; ministri
autem sciebant, qui hauserant aquam: vocat sponsum
architriclinus, et dicit ei: Omnis homo primum
bonum vinum ponit: et cum inebriati fuerint, tunc
id, quod deterius est: tu autem servasti bonum vinum
usque adhuc. Hoc fecit initium signorum Jesus
in Cana Galilaeae: et manifestavit gloriam suam, et
crediderunt in eum discipuli ejus. [XIX, 7.] Post hoc
descendit Capharnaum ipse, et mater ejus, et fratres
ejus, et discipuli ejus: et ibi manserunt non multis
diebus. [XX, 1.] Et prope erat Pascha Judaeorum, et
ascendit Jesus Jerosolymam: [XXI, 1,] et invenit in
templo vendentes boves, et oves, et columbas, et
numularios sedentes. Et cum fecisset quasi flagellum
de funiculis, omnes ejecit de templo, oves quoque,
<pb n="0655D"/>
et boves, et numulariorum effudit aes, et mensas
subvertit. Et his, qui columbas vendebant, dixit:
Auferte ista hinc, et nolite facere domum Patris
mei, domum negotiationis. [XXII, 10.] Recordati sunt
vero discipuli ejus quia scriptum est: Zelus domus
tuae comedit me. [XXIII, 4.] Responderunt ergo Judaei,
et dixerunt ei: Quod signum ostendis nobis
quia haec facis? [XXIV, 10.] Respondit Jesus, et dixit
eis: Solvite templum hoc, et in tribus diebus excitabo
illud. Dixerunt ergo Judaei: Quadraginta et sex
annis aedificatum est templum hoc, et tu in tribus
<pb n="0656A"/>
diebus excitabis illud? Ille autem dicebat de templo
corporis sui. Cum ergo resurrexisset a mortuis, recordati
sunt discipuli ejus, quia hoc dicebat, et crediderunt
scripturae, et sermoni quem dixit Jesus.
Cum autem esset Jerosolymis in pascha in die festo,
multi crediderunt in nomine ejus, videntes signa
ejus quae faciebat. Ipse autem Jesus non credebat
semetipsum eis, eo quod ipse nosset omnes, et quia
opus ei non erat, ut quis testimonium perhiberet de
homine: ipse enim sciebat quid esset in homine.</p>
<p>[ <hi>Cap.</hi> III.] Erat autem homo ex pharisaeis, Nicodemus
nomine, princeps Judaeorum. Hic venit ad
Jesum nocte, et dixit ei: Rabbi, scimus quia a Deo
venisti magister: nemo enim potest haec signa facere,
quae tu facis, nisi fuerit Deus cum eo. Respondit
<pb n="0656B"/>
Jesus, et dixit ei: Amen, amen dico tibi, nisi
quis renatus fuerit denuo, non potest videre regnum
Dei. Dicit ad eum Nicodemus: Quomodo potest
homo nasci, cum sit senex? numquid potest in
ventrem matris suae iterato introire, et renasci?
Respondit Jesus: Amen, amen dico tibi, nisi quis
renatus fuerit ex aqua et Spiritu sancto, non potest
introire in regnum Dei. Quod natum est ex carne,
caro est: et quod natum est ex spiritu, spiritus est.
Non mireris quia dixi tibi: oportet vos nasci denuo.
Spiritus ubi vult spirat, et vocem ejus audis, sed
 nescis unde veniat, aut quo vadat: sic est omnis,
qui natus est ex spiritu. Respondit Nicodemus, et
dixit ei: Quomodo possunt haec fieri? Respondit
Jesus, et dixit ei: Tu es magister in Israel, et haec
<pb n="0656C"/>
ignoras? Amen, amen dico tibi, quia quod scimus,
loquimur, et quod vidimus testamur, et testimonium
nostrum non accipitis. Si terrena dixi vobis, et non
creditis: quomodo, si dixero vobis coelestia, credetis?
Et nemo ascendit in coelum, nisi qui descendit
de coelo, Filius hominis, qui est in coelo. Et sicut
Moyses exaltavit serpentem in deserto: ita exaltari
oportet Filium hominis; ut omnis, qui credit in ipsum,
non pereat, sed habeat vitam aeternam. Sic
enim Deus dilexit mundum, ut Filium suum unigenitum
daret: ut omnis, qui credit in eum, non
pereat, sed habeat vitam aeternam. Non enim misit
Deus Filium suum in mundum, ut judicet mundum,
sed ut salvetur mundus per ipsum. Qui credit in
eum, non judicatur: qui autem non credit, jam judicatus
<pb n="0656D"/>
est: quia non credit in nomine unigeniti Filii
Dei. Hoc est autem judicium: quia lux venit in
mundum, et dilexerunt homines magis tenebras,
quam lucem: erant enim eorum mala opera. Omnis
enim qui male agit, odit lucem et non venit ad
lucem, ut non arguantur opera ejus: qui autem facit
veritatem, venit ad lucem, ut manifestentur opera
ejus, quia in Deo sunt facta. Post haec venit Jesus,
et discipuli ejus, in terram Judaeam: et illic demorabatur
cum eis, et baptizabat. [XXV, 3.] Erat autem
et Joannes baptizans in Aennon, juxta Salim: quia
<pb n="0657A"/>
aquae multae erant illic, et veniebant, et baptizabantur.
[XXVI, 4.] Nondum enim missus fuerat Joannes
in carcerem. [XXVII, 10.] Facta est autem quaestio
ex discipulis Joannis cum Judaeis de purificatione.
Et venerunt ad Joannem, et dixerunt ei: Rabbi, qui
erat tecum trans Jordanem, cui tu testimonium perhibuisti,
ecce hic baptizat, et omnes veniunt ad
eum. Respondit Joannes, et dixit: Non potest homo
accipere quidquam, nisi fuerit ei datum de coelo.
[XXVIII, 1.] Ipsi vos mihi testimonium perhibetis,
quod dixerim: Non sum ego Christus: sed quia
missus sum ante illum. [XXIX, 10.] Qui habet sponsam,
sponsus est: amicus autem sponsi, qui stat,
et audit eum, gaudio gaudet propter vocem sponsi.
Hoc ergo gaudium meum impletum est. Illum oportet
<pb n="0657B"/>
crescere, me autem minui. Qui desursum venit,
super omnes est. Qui est de terra, de terra est, et
de terra loquitur. Qui de coelo venit, super omnes
est. Et quod vidit, et audivit, hoc testatur, et testimonium
ejus nemo accipit. Qui accepit ejus testimonium,
signavit quia Deus verax est. Quem enim
misit Deus, verba Dei loquitur: non enim ad mensuram
dat Deus spiritum. [XXX, 3.] Pater diligit Filium:
et omnia dedit in manu ejus. [XXXI, 10.] Qui
credit in Filium, habet vitam aeternam: qui autem
incredulus est Filio, non videbit vitam, sed ira Dei
manet super eum.</p>
<p>[ <hi>Cap.</hi> IV.] Ut ergo cognovit Jesus, quia audierunt
pharisaei quod Jesus plures discipulos
facit, et baptizat, quam Joannes (quamquam
<pb n="0657C"/>
Jesus non baptizaret, sed discipuli ejus), [XXXII, 7.]
reliquit Judaeam, et abiit iterum in Galilaeam.
[XXXIII, 10.] Opertebat autem eum transire per
Samariam. Venit ergo in civitatem Samariae, quae
dicitur Sichar, juxta praedium, quod dedit Jacob
Joseph filio suo. Erat autem ibi fons Jacob. Jesus
ergo fatigatus ex itinere, sedebat sic supra fontem.
Hora erat quasi sexta. Venit mulier de Samaria
haurire aquam. Dicit ei Jesus: Da mihi bibere. <note>(Discipuli
enim ejus abierant in civitatem, ut cibos
emerent.)</note> Dicit ergo ei mulier illa Samaritana:
Quomodo tu Judaeus cum sis, bibere a me poscis,
quae sum mulier Samaritana? non enim coutuntur
Judaei Samaritanis. Respondit Jesus, et dixit ei: Si
scires donum Dei, et quis est, qui dicit tibi: Da mihi
<pb n="0657D"/>
bibere: tu forsitan petisses ab eo, et dedisset tibi
aquam vivam. Dicit ei mulier: Domine, neque in
quo haurias habes, et puteus altus est: unde ergo
habes aquam vivam? Numquid tu major es patre nostro
Jacob, qui dedit nobis puteum, et ipse ex eo
bibit, et filii ejus, et pecora ejus? Respondit Jesus,
et dixit ei: Omnis qui bibit ex aqua hac, sitiet iterum:
qui autem biberit ex aqua, quam ego dabo ei,
non sitiet in aeternum: sed aqua, quam ego dabo ei,
fiet in eo fons aquae salientis in vitam aeternam. Dicit
ad eum mulier: Domine, da mihi hanc aquam,
<pb n="0658A"/>
ut non sitiam, neque veniam huc haurire. Dicit ei
Jesus: Vade, voca virum tuum, et veni huc. Respondit
mulier, et dixit: Non habeo virum. Dicit ei
Jesus: Bene dixisti: quia non habeo virum: quinque
enim viros habuisti; et nunc quem habes, non
est tuus vir: hoc vere dixisti. Dicit ei mulier: Domine,
video quia propheta es tu. Patres nostri in
monte hoc adoraverunt, et vos dicitis, quia Jerosolymis
est locus, ubi adorare oportet. Dicit ei Jesus:
Mulier, crede mihi quia venit hora, quando neque
in monte hoc, neque in Jerosolymis adorabitis Patrem.
Vos adoratis quod nescitis: nos adoramus
quod scimus, quia salus ex Judaeis est. Sed venit
hora, et nunc est, quando veri adoratores adorabunt
Patrem in spiritu et veritate. Nam et Pater
<pb n="0658B"/>
tales quaerit, qui adorent eum. Spiritus est Deus:
et eos, qui adorant eum, in spiritu et veritate oportet
adorare. Dicit ei mulier: Scio quia Messias venit
(qui dicitur Christus). Cum ergo venerit ille, nobis
annuntiabit omnia. Dicit ei Jesus: Ego sum, qui
loquor tecum. Et continuo venerunt discipuli ejus:
et mirabantur quia cum muliere loquebatur. Nemo
tamen dixit: Quid quaeris, aut quid loqueris cum ea?
Reliquit ergo hydriam suam mulier, et abiit in civitatem,
et dicit illis hominibus: Venite, et videte
hominem, qui dixit mihi omnia quaecumque feci:
numquid ipse est Christus? Exierunt ergo de civitate,
et veniebant ad eum. Interea rogabant eum
discipuli, dicentes: Rabbi, manduca. Ille autem dicit
eis: Ego cibum habeo manducare, quem vos nescitis.
<pb n="0658C"/>
Dicebant ergo discipuli ad invicem: Numquid
aliquis attulit ei manducare? Dicit eis Jesus: Meus
cibus est, ut faciam voluntatem ejus, qui misit me,
ut perficiam opus ejus. Nonne vos dicitis, quod
adhuc quatuor menses sunt [ <hi>Al.</hi> sint], et messis venit?
Ecce dico vobis: Levate oculos vestros, et videte
regiones, quia albae sunt jam ad messem. Et
qui metit, mercedem accipit, et congregat fructum
in vitam aeternam: ut, et qui seminat, simul gaudeat,
et qui metit. In hoc enim est verbum verum:
quia alius est qui seminat, et alius est qui metit.
Ego misi vos metere quod vos non laborastis: alii
laboraverunt, et vos in labores eorum introistis. Ex
civitate autem illa multi crediderunt in eum Samaritanorum,
propter verbum mulieris testimonium perhibentis:
<pb n="0658D"/>
Quia dixit mihi omnia quaecumque feci.
Cum venissent ergo ad illum Samaritani, rogaverunt
eum, ut ibi maneret. Et mansit ibi duos dies. Et
multo plures crediderunt in eum propter sermonem
ejus. Et mulieri dicebant: Quia jam non propter
tuam loquelam credimus: ipsi enim audivimus, et
scimus, quia hic est vere Salvator mundi. [XXXIV, 7.]
Post duos autem dies exiit inde: et abiit in Galilaeam.
[XXXV, 1.] Ipse enim Jesus testimonium perhibuit,
quia propheta in sua patria honorem non habet.
[XXXVI, 10.] Cum ergo venissent in Galilaeam,
<pb n="0659A"/>
exceperunt eum Galilaei, cum omnia vidissent quae
fecerat Jerosolymis in die festo: et ipsi enim venerant
ad diem festum. Venit ergo iterum in Cana Galilaeae,
ubi fecit aquam vinum. [XXXVII, 4.] Et erat
quidam regulus, cujus filius infirmabatur Capharnaum.
Hic cum audisset quia Jesus adveniret a Judaea
in Galilaeam, abiit ad eum, et rogabat eum ut
descenderet, et sanaret filium ejus: incipiebat enim
mori. Dixit ergo Jesus ad eum: Nisi signa et prodigia
videritis, non creditis. Dicit ad eum regulus:
Domine, descende prius quam moriatur filius meus.
Dicit ei Jesus: Vade, filius tuus vivit. Credidit homo
sermoni, quem dixit ei Jesus, et ibat. Jam autem eo
descendente, servi occurrerunt ei, et nuntiaverunt
dicentes, quia filius ejus viveret. Interrogabat ergo
<pb n="0659B"/>
horam ab eis, in qua melius habuerit. Et dixerunt
ei: Quia heri hora septima reliquit eum febris. Cognovit
ergo pater, quia illa hora erat, in qua dixit
ei Jesus: Filius tuus vivit: et credidit ipse, et domus
ejus tota. Hoc iterum secundum signum fecit
Jesus, cum venisset a Judaea in Galilaeam.</p>
<p>[ <hi>Cap.</hi> V. XXXVIII, 1.] Post haec erat dies festus
Judaeorum, et ascendit Jesus Jerosolymam. Est autem
Jerosolymis Probatica piscina, quae cognominatur
Hebraice Bethsaida, quinque porticus habens.
In his jacebat multitudo magna languentium, caecorum,
claudorum, aridorum, exspectantium aquae
motum. Angelus autem Domini descendebat secundum
tempus in piscinam: et movebatur aqua. Et
qui prior descendisset in piscinam post motionem
<pb n="0659C"/>
aquae, sanus fiebat a quacumque detinebatur infirmitate.
Erat autem quidam homo ibi, triginta et octo
annos habens in infirmitate sua. Hunc cum vidisset
Jesus jacentem, et cognovisset quia jam multum
tempus haberet, dicit ei: Vis sanus fieri? Respondit
ei languidus: Domine, hominem non habeo, ut cum
turbata fuerit aqua, mittat me in piscinam: dum venio
enim ego, alius ante me descendit. Dicit ei Jesus:
Surge, tolle grabatum tuum, et ambula. Et statim
sanus factus est homo ille: et sustulit grabatum
suum, et ambulabat. Erat autem sabbatum in die
illo. Dicebant ergo Judaei illi qui sanatus fuerat:
Sabbatum est, non licet tibi tollere grabatum tuum.
[XXXIX, 10.] Respondit eis: Qui me sanum fecit,
ille mihi dixit: Tolle grabatum tuum, et ambula.
<pb n="0659D"/>
Interrogaverunt ergo eum: Quis est ille homo, qui
dixit tibi: Tolle grabatum tuum, et ambula? Is autem,
qui sanus fuerat effectus, nesciebat quis esset.
Jesus enim declinavit a turba constituta in loco.
Postea invenit eum Jesus in templo, et dixit illi: Ecce
sanus factus es: jam noli peccare, ne deterius tibi
aliquid contingat. Abiit ille homo, et nuntiavit Judaeis:
quia Jesus esset, qui fecit eum sanum. Propterea
persequebantur Judaei Jesum, quia haec faciebat
in sabbato. Jesus autem respondit eis: Pater
meus usque modo operatur, et ego operor. Propterea
ergo magis quaerebant eum Judaei interficere:
quia non solum solvebat sabbatum, sed et Patrem
suum dicebat Deum, aequalem se faciens Deo. Respondit
<pb n="0660A"/>
itaque Jesus, et dixit eis: Amen, amen dico
vobis: non potest Filius a se facere quidquam, nisi
quod viderit Patrem facientem: quaecumque enim
ille fecerit, haec et Filius similiter facit. Pater enim
diligit Filium, et omnia demonstrat ei, quae ipse facit:
et majora his demonstrat ei opera, ut vos
miremini. Sicut enim Pater suscitat mortuos, et vivificat:
sic et Filius, quos vult, vivificat. Neque enim
Pater judicat quemquam: sed omne judicium dedit
Filio, ut omnes honorificent Filium, sicut honorificant
Patrem: [XL, 1.] qui non honorificat Filium,
non honorificat Patrem, qui misit illum. [XLI, 10.]
Amen, amen dico vobis, quia qui verbum meum
audit, et credit ei qui misit me, habet vitam aeternam,
et in judicium non venit, sed transiit a morte
<pb n="0660B"/>
in vitam. Amen, amen dico vobis, quia venit hora,
et nunc est, quando mortui audient vocem Filii Dei:
et qui audierint, vivent. Sicut enim Pater habet vitam
in semetipso: sic dedit et Filio habere vitam
in semetipso, et potestatem dedit ei judicium facere,
quia filius hominis est. Nolite mirari hoc, quia venit
hora, in qua omnes qui in monumentis sunt, audient
vocem Filii Dei: et procedent qui bona fecerunt, in
resurrectionem vitae; qui vero mala egerunt, in resurrectionem
judicii. Non possum ego a me ipso facere
quidquam. Sicut audio, judico: et judicium
meum justum est: [XLII, 1.] quia non quaero voluntatem
meam, sed voluntatem ejus, qui misit me.
[XLIII, 10.] Si ego testimonium perhibeo de me ipso,
testimonium meum non est verum. Alius est qui testimonium
<pb n="0660C"/>
perhibet de me: et scio quia verum est
testimonium, quod perhibet de me. Vos misistis ad
Joannem: et testimonium perhibuit veritati. Ego
autem non ab homine testimonium accipio: sed haec
dico ut vos salvi sitis. Ille erat lucerna ardens, et
lucens. Vos autem voluistis ad horam exsultare in
luce ejus. Ego autem habeo testimonium majus
Joanne. Opera enim, quae dedit mihi Pater ut perficiam
ea, ipsa opera quae ego facio, testimonium
perhibent de me, quia Pater misit me: et qui misit
me Pater, ipse testimonium perhibuit de me; [XLIV,
4.] neque vocem ejus umquam audistis, neque speciem
ejus vidistis. [XLV, 10.] Et verbum ejus non
habetis in vobis manens: quia quem misit ille, huic
vos non creditis. Scrutamini Scripturas, quia vos
<pb n="0660D"/>
putatis in ipsis vitam aeternam habere: et illae sunt,
quae testimonium perhibent de me: et non vultis
venire ad me, ut vitam habeatis. Claritatem ab hominibus
non accipio. Sed cognovi vos, quia dilectionem
Dei non habetis in vobis. Ego veni in nomine
Patris mei, et non accipitis me: si alius venerit
in nomine suo, illum accipietis. Quomodo vos
potestis credere, qui gloriam ab invicem accipitis:
et gloriam, quae a solo Deo est, non quaeritis? Nolite
putare quia ego accusaturus sim vos apud Patrem:
est qui accusat [ <hi>Al.</hi> accuset] vos Moyses, in quo vos
speratis. Si enim crederetis Moysi, crederetis forsitan
et mihi: de me enim ille scripsit. Si autem illius
litteris non creditis, quomodo verbis meis credetis?</p>
<p>
          <pb n="0661A"/>[ <hi>Cap.</hi> VI. XLVI, 1.] Post haec abiit Jesus trans mare
Galilaeae, quod est Tiberiadis: et sequebatur eum
multitudo magna, quia videbant signa, quae faciebat
super his qui infirmabantur. [XLVII, 3.] Subiit ergo
in montem Jesus: et ibi sedebat cum discipulis suis.
[XLVIII, 1.] Erat autem proximum Pascha, dies festus
Judaeorum. [XLIX, 1.] Cum sublevasset ergo oculos
Jesus, et vidisset quia multitudo maxima venit ad
eum, dixit ad Philippum: Unde ememus panes, ut
manducent hi? Hoc autem dicebat tentans eum:
ipse enim sciebat quid esset facturus. Respondit ei
Philippus: Ducentorum denariorum panes non sufficiunt
eis, ut unusquisque modicum quid accipiat.
Dicit ei unus ex discipulis ejus, Andreas frater Simonis
Petri: Est puer unus hic, qui habet quinque
<pb n="0661B"/>
panes hordeaceos, et duos pisces: sed haec quid
sunt inter tantos? Dixit ergo Jesus: Facite homines
discumbere. Erat autem fenum multum in loco. Discubuerunt
ergo viri numero quasi quinque millia.
Accepit ergo Jesus panes: et cum gratias egisset,
distribuit discumbentibus: similiter et ex piscibus
quantum volebant. Ut autem impleti sunt, dixit discipulis
suis: Colligite quae superaverunt fragmenta,
ne pereant. Collegerunt ergo, et impleverunt duodecim
cophinos fragmentorum, ex quinque panibus
hordeaceis, quae superfuerunt his qui manducaverunt.
[L. 10.] Illi ergo homines cum vidissent quod Jesus
fecerat signum, dicebant: Quia hic est vere Propheta,
qui venturus est in mundum. Jesus ergo cum
cognovisset, quia venturi essent, ut raperent eum,
<pb n="0661C"/>
et facerent eum regem, fugit iterum in montem ipse
solus. [LI, 4.] Ut autem sero factum est, descenderunt
discipuli ejus ad mare. Et cum ascendissent navim,
venerunt trans mare in Capharnaum: et tenebrae
jam factae erant et non venerat ad eos Jesus.
Mare autem, vento magno flante, exsurgebat. Cum
remigassent ergo quasi stadia viginti quinque aut
triginta, vident Jesum ambulantem supra mare, et
proximum navi fieri, et timuerunt. Ille autem dicit
eis: Ego sum, nolite timere. Voluerunt ergo accipere
eum in navim: et statim navis fuit ad terram, in
quam ibant. [LII, 10.] Altera die, turba quae stabat
trans mare, vidit quia navicula alia non erat ibi nisi
una, et quia non introisset cum discipulis suis Jesus
in navim, sed soli discipuli ejus abiissent: aliae vero
<pb n="0661D"/>
supervenerunt naves a Tiberiade, juxta locum ubi
manducaverant panem, gratias agente Domino. Cum
ergo vidisset turba quia Jesus non esset ibi, neque
discipuli ejus, ascenderunt in naviculas, et venerunt
Capharnaum quaerentes Jesum. Et cum invenissent
eum trans mare, dixerunt ei: Rabbi, quando huc
venisti? Respondit eis Jesus, et dixit: Amen, amen
dico vobis: quaeritis me, non quia vidistis signa,
sed quia manducastis ex panibus, et saturati estis.
Operamini non cibum qui perit, sed qui permanet
in vitam aeternam, quem Filius hominis dabit vobis.
Hunc enim Pater signavit Deus. Dixerunt ergo ad
<pb n="0662A"/>
eum: Quid faciemus ut operemur opera Dei? Respondit
Jesus, et dixit eis: Hoc est opus Dei, ut
credatis in eum quem misit ille. [LIII, 4.] Dixerunt
ergo ei: Quod ergo tu facis signum, ut videamus, et
credamus tibi? quid operaris? [LIV, 10.] Patres
nostri manducaverunt manna in deserto, sicut scriptum
est: Panem de coelo dedit eis manducare.
Dixit ergo eis Jesus: Amen, amen dico vobis: Non
Moyses dedit vobis panem de coelo, sed Pater meus
dat vobis panem de coelo verum. Panis enim Dei est,
qui de coelo descendit: et dat vitam mundo. Dixerunt
ergo ad eum: Domine, semper da nobis panem
hunc. [LX, 1.] Dixit autem eis Jesus: Ego sum panis
vitae: qui venit ad me, non esuriet: et qui credit
in me, non sitiet umquam. Sed dixi vobis, quia et
<pb n="0662B"/>
vidistis me, et non creditis. [LVI, 10.] Omne, quod
dat mihi Pater, ad me veniet: et eum, qui venit ad
me, non ejiciam foras: [LVII, 1.] quia descendi de
coelo, non ut faciam voluntatem meam, sed voluntatem
ejus, qui misit me. [LVIII, 10.] Haec est autem
voluntas ejus, qui misit me, Patris: ut omne, quod
dedit mihi, non perdam ex eo, sed resuscitem illum
in novissimo die. Haec est autem voluntas Patris
mei, qui misit me, ut omnis, qui videt Filium, et
credit in eum, habeat vitam aeternam, et ego resuscitabo
eum in novissimo die. [LIX, 1.] Murmurabant
ergo Judaei de illo, quia dixisset: Ego sum panis
 vivus, qui de coelo descendi; et dicebant: Nonne
hic est Jesus filius Joseph, cujus nos novimus patrem,
et matrem? Quomodo ergo dicit hic: Quia de coelo
<pb n="0662C"/>
 descendi? [LX, 10.] Respondit ergo Jesus, et dicit
eis: Nolite murmurare in invicem: nemo potest venire
ad me, nisi Pater, qui misit me, traxerit eum;
et ego resuscitabo eum in novissimo die. Est scriptum
in prophetis: Et erunt omnes docibiles Dei.
Omnis, qui audivit a Patre, et didicit, venit ad me.
[LXI, 3.] Non quia Patrem vidit quisquam, nisi is,
qui est a Deo, hic vidit Patrem. [LXII, 10.] Amen,
amen dico vobis: Qui credit in me, habet vitam
aeternam. [LXIII, 1.] Ego sum panis vitae. [LXIV, 10.]
Patres vestri manducaverunt manna in deserto, et
mortui sunt. Hic est panis de coelo descendens: ut
si quis ex ipso manducaverit, non moriatur.
[LXV, 1.] Ego sum panis vivus, qui de coelo descendi.
Si quis manducaverit ex hoc pane, vivet in aeternum:
<pb n="0662D"/>
et panis, quem ego dabo, caro mea est pro
mundi vita. [LXVI, 10.] Litigabant ergo Judaei ad invicem,
dicentes: Quomodo potest hic nobis carnem
suam dare ad manducandum? Dixit ergo eis Jesus:
Amen, amen dico vobis: nisi manducaveritis carnem
Filii hominis, et biberitis ejus sanguinem, non
habebitis vitam in vobis. Qui manducat meam carnem,
et bibit meum sanguinem, habet vitam aeternam,
et ego resuscitabo eum in novissimo die.
[LXVII, 1.] Caro enim mea, vere est cibus: et sanguis
meus, vere est potus. [LXVIII, 10.] Qui manducat
meam carnem, et bibit meum sanguinem, in me manet,
<pb n="0663A"/>
et ego in illo. Sicut misit me vivens Pater, et
ego vivo propter Patrem: et qui manducat me, et
ipse vivet propter me. Hic est panis, qui de coelo
descendit. Non sicut manducaverunt patres vestri
manna, et mortui sunt. Qui manducat hunc panem,
vivet in aeternum. Haec dixit in synagoga docens, in
Capharnaum. Multi ergo audientes ex discipulis ejus,
dixerunt: Durus est hic sermo, et quis potest eum
audire? Sciens autem Jesus apud semetipsum, quia
murmurarent de hoc discipuli ejus, dixit eis: Hoc
vos scandalizat? [LXIX, 1.] Si ergo videritis Filium
homines ascendentem ubi erat prius? [LXX, 4.] Spiritus
 est, qui vivificat: caro non prodest quidquam.
[LXXI, 10.] Verba quae ego locutus sum vobis, spiritus
et vita sunt. Sed sunt quidam ex vobis, qui non
<pb n="0663B"/>
credunt. [LXXII, 4.] Sciebat enim ab initio Jesus qui
essent non credentes, et quis traditurus esset eum.
[LXXIII, 10.] Et dicebat: Propterea dixi vobis, quia
nemo potest venire ad me, nisi fuerit ei datum a Patre
meo. Ex hoc multi discipulorum ejus abierunt
retro: et jam non cum illo ambulabant. Dixit ergo
Jesus ad duodecim: Numquid et vos vultis abire?
[LXXIV, 1.] Respondit ergo ei Simon Petrus: Domine,
ad quem ibimus? verba vitae aeternae habes. Et
nos credidimus, et cognovimus, quia tu es Christus
Fil us Dei. [LXXV, 10.] Respondit eis Jesus: Nonne
ego vos duodecim elegi; et ex vobis unus diabolus
est? Dicebat autem Judam Simonis Iscariotem
[ <hi>Al.</hi> Scariothem <hi>et</hi> Scariothis]: hic enim erat traditurus
eum, cum esset unus ex duodecim.</p>
<p>
          <pb n="0663C"/>[ <hi>Cap.</hi> VII.] Post haec autem ambulabat Jesus in
Galilaeam; non enim volebat in Judaeum ambulare,
quia quaerebant eum Judaei interficere. Erat autem
in proximo dies festus Judaeorum, Scenopegia. Dixerunt
autem ad eum fratres ejus: Transi hinc, et
vade in Judaeam, ut et discipuli tui videant opera
tua, quae facis. Nemo quippe in occulto quid
facit, et quaerit ipse in palam esse: si haec facis,
manifesta teipsum mundo. Neque enim fratres
ejus credebant in eum. Dicit ergo eis Jesus: Tempus
meum nondum advenit: tempus autem vestrum
semper est paratum. Non potest mundus odisse
vos: me autem odit [ <hi>Mart.</hi> audit]: quia ego testimonium
perhibeo de illo, quod opera ejus mala sunt.
Vos ascendite ad diem festum hunc, ego autem non
<pb n="0663D"/>
ascendo ad diem festum: quia meum tempus nondum
impletum est. Haec cum dixisset, ipse mansit in
Galilaea. Ut autem ascenderunt fratres ejus, tunc et
ipse ascendit ad diem festum non manifeste, sed quasi
in occulto. Judaei ergo quaerebant eum in die festo,
et dicebant: Ubi est ille? Et murmur multum erat in
turba de eo. Quidam enim dicebant: Quia bonus est
Alii autem dicebant: Non, sed seducit turbas. Nemo
tamen palam loquebatur de illo, propter metum Judaeorum.
Jam autem die festo mediante, ascendit
<pb n="0664A"/>
Jesus in templum, et docebat. Et mirabantur Judaei,
dicentes: Quomodo hic litteras scit, cum non didicerit?
Respondit eis Jesus, et dixit: Mea doctrina non
est mea, sed ejus qui misit me. Si quis voluerit voluntatem
ejus facere, cognoscet de doctrina, utrum
ex Deo sit, an ego a meipso loquar. Qui a semetipso
loquitur, gloriam propriam quaerit; qui autem quaerit
gloriam ejus, qui misit eum, hic verax est, et injustitia
in illo non est. Nonne Moyses dedit vobis legem:
et nemo ex vobis facit legem? Quid me quaeritis
interficere? Respondit turba, et dixit: Daemonium
habes, quis te quaerit interficere? Respondit
Jesus, et dixit eis: Unum opus feci, et omnes miramini.
Propterea Moyses dedit vobis circumcisionem
(non quia ex Moyse est, sed ex patribus), et in sabbato
<pb n="0664B"/>
circumciditis hominem. Si circumcisionem accipit
homo in sabbato, ut non solvatur lex Moysi, mihi
indignamini quia totum hominem sanum feci in sabbato?
Nolite judicare secundum faciem, sed justum
judicium judicate. Dicebant ergo quidam ex Jerosolymis:
Nonne hic est, quem quaerunt interficere?
 Et ecce palam loquitur: et nihil ei dicunt. Numquid
vere cognoverunt principes quia hic est Christus?
Sed hunc scimus unde sit: Christus autem cum venerit,
nemo scit unde sit. [LXXVI, 3.] Clamabat ergo
Jesus in templo docens, et dicens: Et me scitis, et
unde sim scitis: et a me ipso non veni, sed est verus,
qui misit me, quem vos nescitis. Ego scio eum:
quia ab ipso sum, et ipse me misit. [LXXVII, 1.] Quaerebant
ergo eum apprehendere: et nemo misit in illum
<pb n="0664C"/>
manus, quia nondum venerat hora ejus. [LXXVIII,
10.] De turba autem multi crediderunt in eum, et
dicebant: Christus cum venerit, numquid plura signa
faciet quam quae hic facit? Audierunt pharisaei turbam
murmurantem de illo haec; [LXXIX, 1.] et miserunt
principes et pharisaei ministros, ut apprehenderent
eum. [LXXX, 10.] Dixit ergo eis Jesus: Adhuc
modicum tempus vobiscum sum: et vado ad eum
qui me misit. [LXXXI, 10.] Quaeretis me, et non invenietis:
et ubi ego sum, vos non potestis venire.
Dixerunt ergo Judaei ad semetipsos: Quo hic iturus
est, quia non inveniemus eum? numquid in dispersionem
gentium iturus est, et docturus gentes? Quis
est hic sermo, quem dixit: Quaeretis me, et non invenietis:
et ubi sum ego, vos non potestis venire.
<pb n="0664D"/>
In novissimo autem die magno festivitatis, stabat
Jesus, et clamabat, dicens: Si quis sitit, veniat ad
me, et bibat. Qui credit in me, sicut dicit Scriptura,
flumina de ventre ejus fluent aquae vivae. Hoc autem
dixit de Spiritu, quem accepturi erant credentes in
eum: nondum enim erat Spiritus datus, quia Jesus
nondum erat glorificatus. [LXXXII, 7.] Ex illa ergo
turba cum audissent hos sermones ejus, dicebant:
Hic est vere Propheta. Alii dicebant: Hic est Christus.
[LXXXIII, 7.] Quidam autem dicebant: Numquid
<pb n="0665A"/>
a Galilaea venit Christus? Nonne Scriptura dicit: Quia
ex semine David, et de Beth-Lehem, castello, ubi
erat David, venit Christus? [LXXXIV, 10.] Dissensio
itaque facta est in turba propter cum. [LXXXV, 1.]
Quidam autem ex ipsis volebant apprehendere eum:
sed nemo misit super eum manus. [LXXXVI, 10.] Venerunt
ergo ministri ad pontifices, et pharisaeos. Et
dixerunt eis illi: Quare non adduxistis illum? Responderunt
ministri: Numquam sic locutus est homo,
sicut hic homo. Responderunt ergo eis pharisaei:
Numquid et vos seducti estis? Numquid ex
principibus aliquis credidit in eum, aut ex pharisaeis?
sed turba haec, quae non novit legem, maledicti
sunt. Dixit Nicodemus ad eos, ille qui venit
ad eum nocte, qui unus erat ex ipsis: Numquid
<pb n="0665B"/>
lex nostra judicat hominem, nisi prius audierit
ab ipso, et cognoverit quid faciat? Responderunt,
et dixerunt ei: Numquid et tu Galilaeus es? Scrutare
 Scripturas, et vide quia a Galilaea Propheta non
surgit. Et reversi sunt unusquisque in domum suam.</p>
<p>[ <hi>Cap.</hi> VIII.] Jesus autem perrexit in montem Oliveti:
et diluculo iterum venit in templum, et omnis
populus venit ad eum, et sedens docebat eos: Adducunt
autem scribae et pharisaei mulierem in adulterio
deprehensam: et statuerunt eam in medio, et
dixerunt ei: Magister, haec mulier modo deprehensa
est in adulterio. In lege autem Moyses mandavit nobis
hujusmodi lapidare. Tu ergo quid dicis? Hoc autem
dicebant tentantes eum, ut possent accusare
eum. Jesus autem inclinans se deorsum, digito scribebat
<pb n="0665C"/>
in terra. Cum ergo perseverarent interrogantes
eum, crexit se, et dixit eis: Qui sine peccato est vestrum,
primus in illam lapidem mittat. Et iterum se
inclinans, scribebat in terra. Audientes autem unus
post unum exibant, incipientes a senioribus: et remansit
solus Jesus, et mulier in medio stans. Erigens
autem se Jesus, dixit ei: Mulier, ubi sunt, qui
te accusabant? nemo te condemnavit? Quae dixit:
Nemo, Domine. Dixit autem Jesus: Nec ego te condemnabo.
Vade, et jam amplius noli peccare. Iterum
ergo locutus est eis Jesus, dicens: Ego sum lux mundi:
qui sequitur me, non ambulat in tenebris, sed
habebit lumen vitae. Dixerunt ergo ei pharisaei: Tu
de te ipso testimonium perhibes: testimonium tuum
non est verum. Respondit Jesus, et dixit eis: Et si
<pb n="0665D"/>
ego testimonium perhibeo de meipso, verum est testimonium
meum: quia scio unde veni, et quo vado;
vos autem nescitis unde venio, aut quo vado. Vos
secundum carnem judicatis; ego non judico quemquam:
et si judico ego, judicium meum verum est,
quia solus non sum: sed ego, et qui misit me, Pater.
Et in lege vestra scriptum est, quia duorum hominum
testimonium verum est. Ego sum, qui testimonium
perhibeo de me ipso: et testimonium perhibet
de me, qui misit me Pater. Dicebant ergo ei: Ubi est
Pater tuus? Respondit Jesus: [LXXXVII, 3.] Neque me
<pb n="0666A"/>
scitis, neque Patrem meum: si me sciretis, forsitan
et Patrem meum sciretis. [LXXXVIII, 1.] Haec verba
locutus est Jesus in gazophylacio, docens in templo:
et nemo apprehendit eum, quia necdum venerat hora
ejus. [LXXXIX, 10]. Dixit ergo iterum eis Jesus: Ego
vado: et quaeretis me, et in peccato vestro moriemini.
Quo ego vado, vos non potestis venire. Dicebant
ergo Judaei: Numquid interficiet semetipsum,
quia dixit: Quo ego vado, vos non potestis venire?
Et dicebat eis; Vos de deorsum estis, ego de supernis
sum. Vos de mundo hoc estis, ego non sum de hoc
mundo. Dixi ergo vobis, quia moriemini in peccatis
vestris: si enim non credideritis quia ego sum, moriemini
in peccato vestro. Dicebant ergo ei: Tu quis
es? Dixit eis Jesus: Principium, qui [ <hi>Ms.</hi> quia] et
<pb n="0666B"/>
loquor vobis. Multa habeo de vobis loqui, et judicare;
sed qui me misit, verax est: et ego quae audivi ab eo,
haec loquor in mundo. Et non cognoverunt quia Patrem
ejus dicebat Deum. Dixit ergo eis Jesus: Cum
exaltaveritis Filium hominis, tunc cognoscetis quia
ego sum, et a meipso facio nihil, sed sicut docuit me
Pater, haec loquor: et qui me misit, mecum est, et
non reliquit me solum: quia ego, quae placita sunt ei,
facio semper. Haec illo loquente, multi crediderunt
in eum. Dicebat ergo Jesus ad eos, qui crediderunt
ei Judaeos: Si vos manseritis in sermone meo, vere
discipuli mei eritis: et cognoscetis veritatem, et veritas
liberavit vos. Responderunt ei: Semen Abrahae
sumus, et nemini servivimus umquam: quomodo tu
dicis, Liberi eritis? Respondit eis Jesus: Amen,
<pb n="0666C"/>
amen dico vobis: quia omnis qui facit peccatum, servus
est peccati. Servus autem non manet in domo in
aeternum: filius autem manet in aeternum. Si ergo
vos filius liberaverit, vere liberi eritis. Scio quia
filii Abrahae estis: sed quaeritis me interficere,
quia sermo meus non capit in vobis. Ego quod vidi
apud Patrem meum, loquor: et vos quae vidistis apud
patrem vestrum, facitis. Responderunt, et dixerunt ei:
Pater noster Abraham est. Dicit eis Jesus: Si filii
Abrahae estis, opera Abrahae facite. Nunc autem
quaeritis me interficere hominem qui veritatem vobis
locutus sum, quam audivi a Deo: hoc Abraham
non fecit. Vos facitis opera patris vestri. Dixerunt
itaque ei: Nos ex fornicatione non sumus nati: unum
patrem habemus Deum. Dixit ergo eis Jesus: Si
<pb n="0666D"/>
Deus pater vester e set, diligeretis utique me. Ego
enim ex Deo processi, et veni: neque enim a me
ipso veni, sed ille me misit. Quare loquelam meam
non cognoscitis? quia non potestis audire sermonem
meum. Vos ex patre diabolo estis: et desideria patris
vestri vultis facere. Ille homicida erat ab initio,
et in veritate non stetit: quia non est veritas in eo.
Cum loquitur mendacium, ex propriis loquitur, quia
mendax est et pater ejus. Ego autem si veritatem
dico, non creditis mihi. Quis ex vobis arguet me de
peccato? Si veritatem dico vobis, quare non creditis
<pb n="0667A"/>
mihi? Qui ex Deo est, verba Dei audit. Propterea
vos non auditis, quia ex Deo non estis. Responderunt
ergo Judaei, et dixerunt ei: Nonne bene dicimus
nos, quia Samaritanus es tu, et daemonium
habes? Respondit Jesus: Ego daemonium non habeo:
sed honorifico Patrem meum, et vos inhonorastis
me: ego autem non quaero gloriam meam: est qui
quaerat, et judicet. Amen, amen dico vobis: si quis
sermonem meum servaverit, mortem non videbit in
aeternum. Dixerunt ergo Judaei: Nunc cognovimus
quia daemonium habes: Abraham mortuus est, et
Prophetae: et tu dicis: Si quis sermonem meum
servaverit, non gustabit mortem in aeternum. Numquid
tu major es patre nostro Abraham, qui mortuus
est? et prophetae mortui sunt. Quem te ipsum facis?
<pb n="0667B"/>
Respondit Jesus: Si ego glorifico me ipsum, gloria
mea nihil est: est Pater meus, qui glorificat me,
quem vos dicitis, quia Deus vester est, et non cognovistis
eum: ego autem novi eum. Et si dixero
quia non scio eum, ero similis vobis, mendax. Sed
scio eum, et sermonem ejus servo. Abraham pater
vester exsultavit, ut videret diem meum: vidit, et
gavisus est. Dixerunt ergo Judaei ad eum: Quinquaginta
annos nondum habes, et Abraham vidisti? Dixit
eis Jesus: Amen, amen dico vobis, antequam Abraham
fieret, ego sum. Tulerunt ergo lapides, ut jacerent
in eum: Jesus autem abscondit se, et exivit de templo.</p>
<p>[ <hi>Cap.</hi> IX.] Et praeteriens Jesus vidit hominem caecum
a nativitate: et interrogaverunt eum discipuli
ejus: Rabbi, quis peccavit, hic, aut parentes ejus,
<pb n="0667C"/>
ut caecus nasceretur? Respondit Jesus: Neque hic
peccavit, neque parentes ejus: sed ut manifestentur
opera Dei in illo. Me oportet operari opera ejus, qui
misit me, donec dies est: venit nox, quando nemo
potest operari. Quamdiu sum in mundo, lux sum
mundi. Haec cum dixisset, exspuit in terram, et fecit
lutum ex sputo, et linivit lutum super oculos ejus,
et dixit ei: Vade, lava in natatoria Siloe (quod interpretatur
Missus). Abiit ergo, et lavit, et venit videns.
Itaque vicini, et qui viderant eum prius quia
mendicus erat, dicebant: Nonne hic est, qui sedebat,
et mendicabat? Alii dicebant, quia hic est. Alii
autem: Nequaquam, sed similis est ei. Ille vero dicebat:
Quia ego sum. Dicebant ergo ei: Quomodo
aperti sunt tibi oculi? Respondit: Ille homo, qui dicitur
<pb n="0667D"/>
Jesus, lutum fecit: et unxit oculos meos, et
dixit mihi: Vade ad natatoria Siloe, et lava. Et
abii, lavi, et video. Et dixerunt ei: Ubi est ille?
Ait: Nescio. Adducunt eum ad pharisaeos, qui caecus
fuerat. Erat autem sabbatum, quando lutum fecit
Jesus, et aperuit oculos ejus. Iterum ergo interrogabant
eum pharisaei quomodo vidisset. Ille autem
dixit eis: Lutum mihi posuit super oculos, et lavi,
et video. Dicebant ergo ex pharisaeis quidam: Non
est hic homo a Deo, quia sabbatum non custodit.
<pb n="0668A"/>
Alii autem dicebant: Quomodo potest homo peccator
haec signa facere? Et schisma erat inter eos.
Dicunt ergo caeco iterum: Tu quid dicis de illo, qui
aperuit oculos tuos? Ille autem dixit: quia propheta
est. Non crediderunt ergo Judaei de illo, quia caecus
fuisset, et vidisset, donec vocaverunt parentes ejus
qui viderat: et interrogaverunt eos, dicentes: Hic
est filius vester, quem vos dicitis quia caecus natus
est? Quomodo ergo nunc videt? Responderunt eis
parentes ejus, et dixerunt: Scimus quia hic est filius
noster, et quia caecus natus est: quomodo autem
nunc videat, nescimus: aut quis ejus aperuit oculos,
nos nescimus: ipsum interrogate: aetatem habet,
ipse de se loquatur. Haec dixerunt parentes ejus,
quoniam timebant Judaeos: jam enim conspiraverant
<pb n="0668B"/>
Judaei, ut si quis eum confiteretur esse Christum,
extra synagogam fieret. Propterea parentes
ejus dixerunt: Quia aetatem habet, ipsum interrogate.
Vocaverunt ergo rursum hominem, qui fuerat caecus,
et dixerunt ei: Da gloriam Deo. Nos scimus quia hic
homo peccator est. Dixit ergo eis ille: Si peccator
est, nescio: unum scio, quia caecus cum essem,
modo video. Dixerunt ergo illi: Quid fecit tibi? quomodo
aperuit tibi oculos? Respondit eis: Dixi vobis
jam, et audistis: quid iterum vultis audire? numquid
et vos vultis discipuli ejus fieri? Maledixerunt
ergo ei, et dixerunt: Tu discipuli illius sis: nos
autem Moysi discipuli sumus. Nos scimus quia Moysi
locutus est Deus: hunc autem nescimus unde sit.
Respondit ille homo, et dixit eis: In hoc enim mirabile
<pb n="0668C"/>
est, quia vos nescitis unde sit, et aperuit meos
oculos. Scimus autem quia peccatores Deus non audit:
sed si quis Dei cultor est, et voluntatem ejus
facit, hunc exaudit. A saeculo non est auditum,
quia quis aperuit oculos caeci nati. Nisi esset hic a
Deo, non poterat facere quidquam. Responderunt, et
dixerunt ei: In peccatis natus es totus, et tu doces
nos? Et ejecerunt eum foras. Audivit Jesus quia ejecerunt
eum foras, et cum invenisset eum, dixit ei:
Tu credis in Filium Dei? Respondit ille, et dixit:
Quis est, Domine, ut credam in eum? Et dixit ei Jesus:
Et vidisti eum, et qui loquitur tecum, ipse est.
At ille ait: Credo, Domine. Et procidens adoravit
eum. Et dixit Jesus: In judicium ego in hunc mundum
veni: ut qui non vident videant; et qui vident,
<pb n="0668D"/>
caeci fiant. Et audierunt quidam ex pharisaeis, qui
cum ipso erant, et dixerunt ei: Numquid et nos caeci
sumus? Dixit eis Jesus: Si caeci essetis, non haberetis
peccatum; nunc vero dicitis: Quia videmus. Peccatum
vestrum manet.</p>
<p>[ <hi>Cap.</hi> X.] Amen, amen dico vobis, qui non intrat
per ostium in ovile ovium, sed ascendit aliunde, ille
fur est, et latro. Qui autem intrat per ostium, pastor
est ovium. Huic ostiarius aperit, et oves vocem audiunt,
et proprias oves vocat nominatim, et educit
<pb n="0669A"/>
eas. Et cum proprias oves emiserit, ante eas vadit:
et oves illum sequuntur, quia sciunt vocem
ejus. Alienum autem non sequuntur. Sed fugiunt ab
eo: quia non noverunt vocem alienorum. Hoc proverbium
dixit eis Jesus. Illi autem non cognoverunt
quid loqueretur eis. Dixit ergo eis iterum Jesus:
Amen, amen dico vobis, quia ego sum ostium ovium.
Omnes quotquot venerunt, fures sunt, et latrones,
 et non audierunt eos oves. Ego sum ostium. Per
me si quis introierit, salvabitur: et ingredietur, et
egredietur, et pascua inveniet. Fur non venit, nisi
ut furetur, et mactet, et perdat. Ego veni, ut vitam
habeant, et abundantius habeant. Ego sum pastor
bonus. Bonus pastor animam suam dat pro ovibus
suis. Mercenarius autem, et qui non est pastor, cujus
<pb n="0669B"/>
non sunt oves propriae, videt lupum venientem, et
dimittit oves, et fugit: et lupus rapit, et dispergit
oves; mercenarius autem fugit, quia mercenarius
est, et non pertinet ad eum de ovibus. Ego sum pastor
bonus: et cognosco meas, et cognoscunt me
meae. [XC, 3.] Sicut novit me Pater, et ego cognosco
Patrem: [XCI, 4.] et animam meam pono pro ovibus
meis, [XCII, 10.] et alias oves habeo, quae non sunt
ex hoc ovili: et illas oportet me adducere, et vocem
meam audient, et fiet unum ovile, et unus pastor.
Propterea me diligit Pater, quia ego pono animam
meam, ut iterum sumam eam. Nemo tollit eam a me:
sed ego pono eam a me ipso, et potestatem habeo ponendi
eam: et potestatem habeo iterum sumendi eam.
Hoc mandatum accepi a Patre meo. Dissensio iterum
<pb n="0669C"/>
facta est inter Judaeos propter sermones hos.
Dicebant autem multi ex ipsis: Daemonium habet,
et insanit: quid eum auditis? Alii dicebant: Haec
verba non sunt daemonium habentis: numquid daemonium
potest caecorum oculos aperire? Facta sunt
autem Encaenia in Jerosolymis: et hyems erat. Et
ambulabat Jesus in templo, in porticu Salomonis.
Circumdederunt ergo eum Judaei, et dicebant ei:
Quousque animam nostram tollis? si tu es Christus,
dic nobis palam. Respondit eis Jesus: Loquor vobis,
et non creditis: opera, quae ego facio in nomine Patris
mei, haec testimonium perhibent de me: sed vos
non creditis, quia non estis ex ovibus meis. Oves
meae vocem meam audiunt: et ego cognosco eas, et
sequuntur me: et ego vitam aeternam do eis: et
<pb n="0669D"/>
non peribunt in aeternum, et non rapiet eas quisquam
de manu mea. Pater meus quod dedit mihi,
majus omnibus est: et nemo potest rapere de manu
Patris mei. Ego et Pater unum sumus. Sustulerunt
ergo lapides Judaei, ut lapidarent eum. Respondit
eis Jesus: Multa bona opera ostendi vobis ex Patre
meo, propter quod eorum opus me lapidatis? Responderunt
ei Judaei: De bono opere non lapidamus
<pb n="0670A"/>
te, sed de blasphemia: et quia tu homo cum sis,
facis teipsum Deum. Respondit eis Jesus: Nonne
scriptum est in lege vestra: quia Ego dixi, dii estis?
Si illos dixit deos, ad quos sermo Dei factus est, et
non potest solvi Scriptura: quem Pater sanctificavit,
et misit in mundum, vos dicitis: Quia blasphemas:
quia dixi: Filius Dei sum? Si non facio opera Patris
mei, nolite credere mihi. Si autem facio, et si
mihi non vultis credere, operibus credite, ut cognoscatis,
et credatis quia Pater in me est, et ego in
Patre. [XCIII, 4.] Quaerebant ergo eum apprehendere:
et exivit de manibus eorum. Et abiit iterum trans
Jordanem, in eum locum, ubi erat Joannes baptizans
primum: et mansit illic. [XCIV, 10.] Et multi
venerunt ad eum, et dicebant: Quia Joannes quidem
<pb n="0670B"/>
signum fecit nullum. Omnia autem quaecumque dixit
Joannes de hoc, vera erant. Et multi crediderunt
in eum.</p>
<p>[ <hi>Cap.</hi> XI.] Erat autem quidam languens Lazarus a
Bethania, de castello Mariae, et Marthae sororis ejus.
<note>(Maria autem erat, quae unxit Dominum unguento,
et extersit pedes ejus capillis suis: cujus frater Lazarus
infirmabatur.)</note> Miserunt ergo sorores ejus ad
eum dicentes: Domine, ecce quem amas, infirmatur.
Audiens autem Jesus dixit eis: Infirmitas haec
non est ad mortem, sed pro gloria Dei, ut glorificetur
Filius Dei per eam. Diligebat autem Jesus
Martham, et sororem ejus Mariam, et Lazarum. Ut
ergo audivit quia infirmabatur, tunc quidem mansit
<pb n="0670C"/>
in eodem loco duobus diebus. Deinde post haec dixit
discipulis suis: Eamus in Judaeam iterum. Dicunt
ei discipuli: Rabbi, nunc quaerebant te Judaei lapidare,
et iterum vadis illuc? Respondit Jesus: Nonne
duodecim sunt horae diei? Si quis ambulaverit in
die, non offendit, quia lucem hujus mundi videt: si
autem ambulaverit in nocte, offendit, quia lux non
est in eo. Haec ait, et post haec dixit eis: Lazarus
amicus noster dormit: sed vado ut a somno excitem
eum. Dixerunt ergo discipuli ejus: Domine, si
dormit, salvus erit. Dixerat autem Jesus de morte
ejus: illi autem putaverunt quia de dormitione
somni diceret. Tunc ergo Jesus dixit eis manifeste:
Lazarus mortuus est, et gaudeo propter vos, ut credatis:
quoniam non eram ibi. Sed eamus ad eum.
<pb n="0670D"/>
Dixit ergo Thomas, qui dicitur Didymus, ad condiscipulos:
Eamus et nos, ut moriamur cum eo. Venit
itaque Jesus, et invenit eum quatuor dies jam in
monumento habentem. <note>(Erat autem Bethania juxta
Jerosolymam quasi stadiis quindecim.)</note> Multi autem
ex Judaeis venerant ad Martham et Mariam, ut consolarentur
eas de fratre suo. Martha ergo, ut audivit
quia Jesus venit, occurrit illi: Maria autem domi sedebat.
<pb n="0671A"/>
Dixit ergo Martha ad Jesum: Domine, si fuisses
hic, frater meus non fuisset mortuus: sed et
nunc scio, quia quaecumque poposceris a Deo, dabit
tibi Deus. Dicit illi Jesus: Resurget frater tuus. Dicit
ei Martha: Scio quia resurget in resurrectione
in novissimo die. Dixit ei Jesus: Ego sum resurrectio,
et vita: qui credit in me, etiam si mortuus
fuerit, vivet: et omnis, qui vivit, et credit in me,
non morietur in aeternum. Credis hoc? Ait illi: Utique,
Domine, ego credidi, quia tu es Christus Filius
Dei vivi, qui in hunc mundum venisti. Et cum haec
dixisset, abiit, et vocavit Mariam sororem suam silentio,
dicens: Magister adest, et vocat te. Illa ut
audivit surgit cito, et venit ad eum; nondum enim
venerat Jesus in castellum, sed erat adhuc in illo
<pb n="0671B"/>
loco, ubi occurrerat ei Martha. Judaei ergo, qui
erant cum ea in domo, et consolabantur eam, cum
vidissent Mariam quia cito surrexit et exiit, secuti
sunt eam dicentes: Quia vadit ad monumentum, ut
ploret ibi. Maria ergo, cum venisset ubi erat Jesus,
videns eum, cecidit ad pedes ejus, et dicit ei: Domine,
si fuisses hic, non esset mortuus frater meus.
Jesus ergo, ut vidit eam plorantem, et Judaeos
qui venerant cum ea, plorantes, infremuit [ <hi>Ms.</hi> fremuit]
spiritu, et turbavit seipsum, et dixit: Ubi posuistis
eum? Dicunt ei: Domine, veni, et vide. Et
lacrymatus est Jesus. Dixerunt ergo Judaei: Ecce
quomodo amabat eum. Quidam autem ex ipsis dixerunt:
Non poterat hic, qui aperuit oculos caeci nati,
facere ut hic non moreretur? Jesus ergo rursum
<pb n="0671C"/>
fremens in semetipso, venit ad monumentum. Erat
autem spelunca: et lapis superpositus erat ei. Ait
Jesus: Tollite lapidem. Dicit ei Martha, soror ejus
qui mortuus fuerat: Domine, jam fetet, quatriduanus
est enim. Dicit ei Jesus: Nonne dixi tibi, quoniam
si credideris, videbis gloriam Dei? Tulerunt
ergo lapidem: Jesus autem elevatis sursum oculis,
dixit: Pater, gratias ago tibi quoniam audisti me.
Ego sciebam quia semper me audis, sed propter
populum qui circumstat, dixi: ut credant quia tu
me misisti. Haec cum dixisset, voce magna clamavit:
Lazare, veni foras. Et statim prodiit qui fuerat mortuus,
ligatus pedes, et manus institis, et facies illius
sudario erat ligata. Dixit eis Jesus: Solvite eum, et
sinite abire. Multi ergo ex Judaeis, qui venerant ad
<pb n="0671D"/>
Mariam et Martham, et viderant quae fecit Jesus,
crediderunt in eum. Quidam autem ex ipsis abierunt
ad pharisaeos, et dixerunt eis quae fecit Jesus. Collegerunt
ergo pontifices et pharisaei concilium, et dicebant:
Quid facimus, quia hic homo multa signa facit?
<pb n="0672A"/>
Si dimittimus eum sic, omnes credent in eum: et
venient Romani, et tollent nostrum locum, et gentem.
Unus autem ex ipsis Caiphas nomine, cum esset pontifex
anni illius, dixit eis: Vos nescitis quidquam, nec
cogitatis quia expedit vobis, ut unus moriatur homo
pro populo, et non tota gens pereat. Hoc autem a semetipso
non dixit: sed cum esset pontifex anni illius,
prophetavit, quod Jesus moriturus erat pro gente,
et non tantum pro gente, sed ut filios Dei, qui erant
dispersi, congregaret in unum. [XCV, 4.] Ab illo ergo
die cogitaverunt, ut interficerent eum. Jesus ergo,
jam non palam ambulabat apud Judaeos, sed abiit
in regionem juxta desertum, in civitatem quae dicitur
Ephrem, et ibi morabatur cum discipulis suis.
[XCVI, 1.] Proximum autem erat Pascha Judaeorum:
<pb n="0672B"/>
[XCVII, 10.] et ascenderunt multi Jerosolymam de
regione ante Pascha, ut sanctificarent seipsos. Quaerebant
ergo Jesum: et colloquebantur ad invicem,
in templo stantes: Quid putatis, quia non venit ad
diem festum? Dederant autem pontifices et pharisaei
mandatum, ut si quis cognoverit ubi sit, indicet, ut
apprehendant eum.</p>
<p>[ <hi>Cap.</hi> XII.] Jesus ergo ante sex dies Paschae venit
Bethaniam, ubi Lazarus fuerat mortuus, quem suscitavit
Jesus. [XCVIII, 1.] Fecerunt autem ei coenam
ibi: et Martha ministrabat, Lazarus vero unus erat
ex discumbentibus cum eo. Maria ergo accepit libram
unguenti nardi pistici pretiosi, et unxit pedes
Jesu, et extersit pedes ejus capillis suis: et domus
impleta est ex odore unguenti. Dixit ergo unus ex
<pb n="0672C"/>
discipulis ejus, Judas Iscariotes [ <hi>Ms.</hi> Scariothis], qui
erat eum traditurus: Quare hoc unguentum non veniit
trecentis denariis, et datum est egenis? Dixit
autem hoc, non quia de egenis pertinebat ad eum,
sed quia fur erat, et loculos habens, ea quae mittebantur,
 portabat. Dixit ergo Jesus: Sinite illam,
ut in diem sepulturae meae servet illud. Pauperes
enim semper habetis vobiscum, me autem non semper
habetis. [XCIX, 10.] Cognovit ergo turba multa ex
Judaeis quia illic est: et venerunt, non propter Jesum
tantum, sed ut Lazarum viderent, quem suscitavit
a mortuis. Cogitaverunt autem principes sacerdotum,
ut et Lazarum interficerent: quia multi
propter illum abibant ex Judaeis, et credebant in
Jesum. [C, 1.] In crastinum autem, turba multa,
<pb n="0672D"/>
quae venerat ad diem festum, cum audissent quia
venit Jesus Jerosolymam, acceperunt ramos palmarum,
et processerunt obviam ei, et clamabant:
Hosanna, benedictus, qui venit in nomine Domini,
rex Israel. [CI, 7.] Et invenit Jesus asellum, et sedit
<pb n="0673A"/>
super eum, sicut scriptum est: Noli timere, filia
Sion: ecce rex tuus venit sedens super pullum asinae.
[CII, 10.] Haec non cognoverunt discipuli ejus
primum: sed quando glorificatus est Jesus, tunc recordati
sunt, quia haec erant scripta de eo, et haec
fecerunt ei. Testimonium ergo perhibebat turba, quae
erat cum eo, quando Lazarum vocavit de monumento,
et suscitavit eum a mortuis. Propterea et
obviam venit ei turba: quia audierunt eum fecisse
hoc signum. Pharisaei ergo dixerunt ad semetipsos:
Videtis quia nihil proficimus? ecce mundus totus post
eum abiit. Erant autem quidam gentiles, ex his qui
ascenderant, ut adorarent in die festo. Hi ergo accesserunt
ad Philippum, qui erat a Bethsaida Galilaeae,
et rogabant eum, dicentes: Domine, volumus
<pb n="0673B"/>
Jesum videre. Venit Philippus, et dicit Andreae:
Andreas rursum et Philippus dixerunt Jesu. [CIII, 4.]
Jesus autem respondit eis, dicens: Venit hora, ut
 clarificetur filius hominis. [CIV, 10.] Amen, amen
dico vobis, nisi granum frumenti cadens in terram,
mortuum fuerit, ipsum solum manet. Si autem mortuum
fuerit, multum fructum affert. [CV, 3.] Qui
amat animam suam, perdet eam: et qui odit animam
suam in hoc mundo, in vitam aeternam custodit
eam. [CVI, 10.] Si quis mihi ministrat, me sequatur:
et ubi sum ego, illic et minister meus erit. Si
quis mihi ministraverit, honorificabit eum Pater
meus. [CVII, 4.] Nunc anima mea turbata est. Et
quid dicam? Pater, salvifica me ex hac hora. [CVIII,
10.] Sed propterea veni in horam hanc: Pater, clarifica
<pb n="0673C"/>
nomen tuum. Venit ergo vox de coelo: Et clarificavi,
et iterum clarificabo. Turba ergo quae stabat,
et audierat, dicebat tonitruum esse factum. Alii
dicebant: Angelus ei locutus est. Respondit Jesus,
et dixit: Non propter me haec vox venit, sed propter
vos. Nunc judicium est mundi: nunc princeps
hujus mundi ejicietur foras. Et ego si exaltatus fuero
a terra, omnia traham ad meipsum. <note>(Hoc autem
dicebat, significans qua morte esset moriturus.)</note>
Respondit ei turba: Nos audivimus ex lege, quia
Christus manet in aeternum: et quomodo tu dicis:
Oportet exaltari filium hominis? Quis est iste filius
hominis? Dixit ergo eis Jesus: Adhuc modicum lumen
in vobis est. Ambulate dum lucem habetis, ut
non vos tenebrae comprehendant: et qui ambulat
<pb n="0673D"/>
in tenebris, nescit quo vadat. Dum lucem habetis,
credite in lucem, ut filii lucis sitis. Haec locutus est
Jesus: et abiit, et abscondit se ab eis. Cum autem
tanta signa fecisset coram eis, non credebant in eum:
ut sermo Isaiae prophetae impleretur, quem dixit:
Domine, quis credidit auditui nostro? et brachium
Domini cui revelatum est? [CIX, 1.] Propterea non
poterant credere, quia iterum dixit Isaias: Excaecavit
oculos eorum, et induravit cor eorum: ut non
videant oculis, et non intelligant corde, et convertantur,
<pb n="0674A"/>
et sanem eos. [CX, 10.] Haec dixit Isaias,
quando vidit gloriam ejus, et locutus est de eo. Verumtamen
et ex principibus multi crediderunt in
eum: sed propter pharisaeos non confitebantur, ut
e synagoga non ejicerentur. Dilexerunt enim gloriam
hominum magis quam gloriam Dei. [CXI, 1.] Jesus
autem clamavit, et dixit: Qui credit in me, non
credit in me, sed in eum, qui misit me. Et qui videt
me, videt eum qui misit me. [CXII, 10.] Ego lux
in mundum veni: ut omnis qui credit in me, in tenebris
non maneat. Et si quis audierit verba mea, et
non custodierit, ego non judico eum. Non enim veni,
ut judicem mundum, sed ut salvificem mundum.
Qui spernit me, et non accipit verba mea, habet qui
judicet eum. Sermo, quem locutus sum, ille judicabit
<pb n="0674B"/>
eum in novissimo die. Quia ego ex me ipso non
sum locutus, sed qui misit me Pater, ipse mihi
mandatum dedit quid dicam, et quid loquar. Et scio
quia mandatum ejus vita aeterna est. Quae ergo ego
loquor, sicut dixit mihi Pater, sic loquor.</p>
<p>[ <hi>Cap.</hi> XIII.] Ante diem festum Paschae, sciens
Jesus quia venit hora ejus, ut transeat ex hoc mundo
ad Patrem: cum dilexisset suos, qui erant in mundo,
in finem dilexit eos. [CXIII, 9.] Et coena facta,
cum diabolus jam misisset in cor, ut traderet eum
Judas Simonis Iscariotae: [CXIV, 3.] sciens quia
omnia dedit ei Pater in manus, et quia a Deo exivit,
et ad Deum vadit: [CXV, 10.] surgit a coena, et ponit
vestimenta sua: et cum accepisset linteum, praecinxit
se. Deinde mittit aquam in pelvim, et coepit
<pb n="0674C"/>
lavare pedes discipulorum, et extergere linteo, quo
erat praecinctus. Venit ergo ad Simonem Petrum.
Et dicit ei Petrus: Domine, tu mihi lavas pedes?
Respondit Jesus, et dixit ei: Quod ego facio, tu nescis
modo, scies autem postea. Dicit ei Petrus: Non
lavabis mihi pedes in aeternum. Respondit ei Jesus:
Si non lavero te, non habebis partem mecum. Dicit
ei Simon Petrus: Domine, non tantum pedes meos,
sed et manus, et caput. Dicit ei Jesus: Qui lotus est,
non indiget ut pedes lavet, sed est mundus totus.
Et vos mundi estis, sed non omnes. Sciebat
enim quisnam esset qui traderet eum: propterea dixit:
Non estis mundi omnes. Postquam ergo lavit
pedes eorum, et accepit vestimenta sua: cum recubuisset
iterum, dixit eis: Scitis quid fecerim vobis?
<pb n="0674D"/>
[CXVI, 3.] Vos vocatis me Magister, et Domine: et
bene dicitis: sum etenim. [CXVII, 10.] Si ergo ego
lavi pedes vestros, Dominus, et Magister: et vos debetis
alter alterius lavare pedes. Exemplum enim
dedi vobis, ut quemadmodum ego feci vobis, ita et
vos faciatis. [CXVIII, 3.] Amen, amen dico vobis:
Non est servus major domino suo: neque apostolus
major est eo, qui misit illum. Si haec scitis, beati
eritis si feceritis ea. [CXIX, 10.] Non de omnibus
vobis dico: ego scio quos elegerim: sed ut adimpleatur
<pb n="0675A"/>
Scriptura: Qui manducat mecum panem,
levabit contra me calcaneum suum. Amodo dico vobis,
priusquam fiat: ut cum factum fuerit, credatis
quia ego sum [CXX, 1.] Amen, amen dico vobis: Qui
accipit si quem misero, me accipit: qui autem me
accipit, accipit eum qui me misit. [CXXI, 1.] Cum
haec dixisset Jesus, turbatus est spiritu: et protestatus
est, et dixit: Amen, amen dico vobis, quia
unus ex vobis tradet me. [CXXII, 4.] Aspiciebant ergo
ad invicem discipuli, haesitantes de quo diceret.
[CXXIII, 10.] Erat ergo recumbens unus ex discipulis
ejus in sinu Jesu, quem diligebat Jesus. Innuit ergo
huic Simon Petrus: et dixit ei: Quis est, de quo
dicit? Itaque cum recubuisset ille supra pectus Jesu,
dicit ei: Domine, quis est? Respondit Jesus: Ille
<pb n="0675B"/>
est, cui ego intinctum panem porrexero. [CXXIV, 9.]
Et cum intinxisset panem, dedit Judae Simonis Iscariotae.
[ <hi>Ms.</hi> Scariothis.] Et post buccellam, introivit
in eum Satanas. [CXXV, 10.] Et dixit ei Jesus: Quod
facis, fac citius. Hoc autem nemo scivit discumbentium
ad quid dixerit ei. Quidam enim putabant, quia
loculos habebat Judas, quod dixisset ei Jesus: Eme
ea, quae opus sunt nobis ad diem festum: aut egenis,
ut aliquid daret. Cum ergo accepisset ille buccellam,
exivit continuo. Erat autem nox. Cum ergo
exisset, dixit Jesus: Nunc clarificatus est Filius hominis:
et Deus clarificatus est in eo. Si Deus clarificatus
est in eo, et Deus clarificabit [ <hi>Ms.</hi> clarificavit]
eum in semetipso: et continuo clarificabit eum.
Filioli, adhuc modicum vobiscum sum. Quaeretis
<pb n="0675C"/>
[ <hi>Ms.</hi> Quaeritis] me: et sicut dixi Judaeis: Quo ego
vado, vos non potestis venire: et vobis dico modo.
Mandatum novum do vobis: Ut diligatis invicem,
sicut dilexi vos, ut et vos diligatis invicem. In hoc
cognoscent omnes quia discipuli mei estis, si dilectionem
habueritis ad invicem. [CXXVI, 1.] Dicit ei
Simon Petrus: Domine, quo vadis? Respondit Jesus:
Quo ego vado, non potes me modo sequi: sequeris
autem postea. Dicit ei Petrus: Quare non
possum te sequi modo? animam meam pro te ponam.
Respondit ei Jesus: Animam tuam pro me
pones? Amen, amen dico tibi: Non cantabit gallus,
donec ter me neges.</p>
<p>[ <hi>Cap.</hi> XIV. CXXVII, 10.] Non turbetur cor vestrum.
Creditis in Deum, et in me credite. In domo Patris
<pb n="0675D"/>
mei mansiones multae sunt. Si quo minus, dixissem
vobis: Quia vado parare vobis locum. Et si abiero,
et praeparavero vobis locum: iterum venio, et accipiam
vos ad me ipsum, ut ubi sum ego, et vos sitis. Et
quo ego vado, scitis, et viam scitis. Dicit ei Thomas:
Domine, nescimus quo vadis: et quomodo possumus
viam scire? Dicit ei Jesus: Ego sum via, et veritas, et vita.
Nemo venit ad Patrem, nisi per me. Si cognovissetis
me, et Patrem meum utique cognovissetis, et amodo
<pb n="0676A"/>
cognoscetis eum, et vidistis eum. Dicit ei Philippus:
Domine, ostende nobis Patrem, et sufficit nobis. Dicit
ei Jesus: Tanto tempore vobiscum sum, et non cognovistis
me? Philippe, qui videt me, videt et Patrem. Quomodo
tu dicis: Ostende nobis Patrem? Non creditis,
quia ego in Patre, et Pater in me est? Verba, quae ego
loquor vobis, a me ipso non loquor. Pater autem in
me manens, ipse facit opera. Non creditis, quia ego
in Patre, et Pater in me est? Alioquin propter opera
ipsa credite. Amen, amen dico vobis, qui credit in
me, opera quae ego facio, et ipse faciet, et majora
horum faciet: quia ego ad Patrem vado. [CXXVIII, 4.]
Et quodcumque petieritis Patrem in nomine meo,
hoc faciam: ut glorificetur Pater in Filio. Si quid petieritis
me in nomine meo, hoc faciam. Si diligitis
<pb n="0676B"/>
me, mandata mea servate. Et ego rogabo Patrem,
et alium Paraclitum dabit vobis, ut maneat vobiscum
in aeternum, Spiritum veritatis, quem mundus non
potest accipere, quia non videt eum, nec scit eum.
Vos autem cognoscetis eum; quia apud vos manebit,
et in vobis erit. Non relinquam vos orphanos:
veniam ad vos. Adhuc modicum: et mundus me jam
non videt. Vos autem videtis me: quia ego vivo, et
vos vivetis. In illo die vos cognoscetis, quia ego sum
in Patre meo, et vos in me, et ego in vobis. Qui
habet mandata mea, et servat ea, ille est qui diligit
me. [CXXIX, 1.] Qui autem diligit me, diligetur a Patre
meo: et ego diligam eum, et manifestabo ei meipsum.
[CXXX, 10.] Dicit ei Judas, non ille Iscariotes
[ <hi>Ms.</hi> Scariothis]: Domine, quid factum est, quia manifestaturus
<pb n="0676C"/>
es nobis teipsum, et non mundo? Respondit
Jesus, et dixit ei: Si quis diligit me, sermonem
meum servabit, et Pater meus diliget eum, et
ad eum veniemus, et mansionem apud eum faciemus:
qui non diligit me, sermones meos non servat. [CXXXI,
1.] Et sermonem quem audistis, non est meus, sed
ejus, qui misit me, Patris. Haec locutus sum vobis,
apud vos manens. [CXXXII, 10.] Paraclitus autem
Spiritus sanctus, quem mittet Pater in nomine meo,
ille vos docebit omnia, et suggeret vobis omnia,
quaecumque dixero vobis. Pacem relinquo vobis, pacem
meam do vobis: non quomodo mundus dat, ego
do vobis. Non turbetur cor vestrum, neque formidet.
Audistis quia ego dixi vobis: Vado, et venio ad vos.
Si diligeretis me, gauderetis utique, quia vado ad Patrem:
<pb n="0676D"/>
quia Pater major me est. Et nunc dixi vobis
priusquam fiat: ut cum factum fuerit, credatis. Jam
non multa loquar vobiscum. Venit enim princeps
mundi hujus, et in me non habet quidquam. Sed
ut cognoscat mundus quia diligo Patrem, et sicut
mandatum dedit mihi Pater, sic facio. Surgite,
eamus hinc.</p>
<p>[ <hi>Cap.</hi> XV.] Ego sum vitis vera: et Pater meus
agricola est. Omnem palmitem in me non ferentem
<pb n="0677A"/>
fructum, tollet eum: et omnem qui fert fructum,
purgabit eum, ut fructum plus afferat. Jam
vos mundi estis propter sermonem, quem locutus
sum vobis. Manete in me, et ego in vobis. Sicut
palmes non potest ferre fructum a semetipso,
nisi manserit in vite: sic nec vos, nisi in me manseritis.
Ego sum vitis, vos palmites: qui manet in
me, et ego in eo, hic fert fructum multum; quia sine
me nihil potestis facere. Si quis in me non manserit,
mittetur foras sicut palmes, et arescet, et colligent
eum, et in ignem mittent, et ardet. [CXXXIII, 4.] Si
manseritis in me, et verba mea in vobis manserint:
quodcumque volueritis petetis, et fiet vobis. [CXXXIV,
10.] In hoc clarificatus est Pater meus, ut fructum
plurimum afferatis, et efficiamini mei discipuli. Sicut
<pb n="0677B"/>
dilexit me Pater, et ego dilexi vos. Manete in dilectione
mea. Si praecepta mea servaveritis, manebitis
in dilectione mea, sicut et ego Patris mei praecepta
servavi, et maneo in ejus dilectione. Haec locutus
sum vobis, ut gaudium meum in vobis sit, et gaudium
vestrum impleatur. Hoc praeceptum meum, ut
diligatis invicem, sicut dilexi vos. [CXXXV, 4.] Majorem
hac dilectionem nemo habet, ut animam suam
ponat quis pro amicis suis. [CXXXVI, 10.] Vos amici
mei estis, si feceritis quae ego praecipio vobis. Jam
non dicam vos servos: quia servus nescit quid faciat
dominus ejus. Vos autem dixi amicos, quia omnia
quaecumque audivi a Patre meo, nota feci vobis. Non
vos me elegistis: sed ego elegi vos, et posui vos ut
eatis, et fructum afferatis; et fructus vester maneat:
<pb n="0677C"/>
[CXXXVII, 4.] ut quodcumque petieritis Patrem in nomine
meo, det vobis. [CXXXVII, 10.] Haec mando vobis,
ut diligatis invicem. Si mundus vos odit, scitote
quia me priorem vobis odio habuit. Si de mundo
fuissetis, mundus quod suum erat, diligeret: quia
vero de mundo non estis, sed ego elegi vos de mundo,
propterea odit vos mundus. [CXXXIX, 3.] Mementote
sermonis mei, quem ego dixi vobis: Non est servus
major domino suo. [CXL, 10.] Si me persecuti sunt,
et vos persequentur: si sermonem meum servaverunt,
et vestrum servabunt. [CXLI, 1.] Sed haec omnia
facient vobis propter nomen meum: [CXLII, 3.] quia
nesciunt eum, qui misit me. [CXLIII, 10.] Si non venissem,
et locutus fuissem eis, peccatum non haberent:
nunc autem excusationem non habent de peccato
<pb n="0677D"/>
suo. [XLIV, 1.] Qui me odit: et Patrem meum
odit. [CXLV, 10.] Si opera non fecissem in eis, quae
nemo alius fecit, peccatum non haberent: nunc autem
et viderunt, et oderunt et me, et Patrem meum.
Sed ut adimpleatur sermo, qui in lege eorum scriptus
est: Quia odio habuerunt me gratis. Cum autem venerit
Paraclitus, quem ego mittam vobis a Patre,
spiritum veritatis, qui a Patre procedit, ille testimonium
perhibebit de me: et vos testimonium perhibebitis,
quia ab initio mecum estis.</p>
<p>[ <hi>Cap.</hi> XVI.] Haec locutus sum vobis, ut non scandalizemini.
<pb n="0678A"/>
Absque synagogis facient vos: [CXLVI, 1.]
sed venit hora, ut omnis qui interficit vos, arbitretur
obsequium se praestare Deo. Et haec facient vobis,
quia non noverunt Patrem, neque me. Sed haec locutus
sum vobis: ut cum venerit hora eorum, reminiscamini
quia ego dixi vobis. [CLXVII, 10.] Haec autem
vobis ab initio non dixi, quia vobiscum eram:
Et nunc vado ad eum, qui misit me; et nemo ex vobis
interrogat me: Quo vadis? Sed quia haec locutus
sum vobis, tristitia implevit cor vestrum. Sed ego
veritatem dico vobis; expedit vobis ut ego vadam: si
enim non abiero, Paraclitus non veniet ad vos: si
autem abiero, mittam eum ad vos. Et cum venerit
ille, arguet mundum de peccato, et de justitia, et de
judicio. De peccato quidem, quia non crediderunt
<pb n="0678B"/>
in me: de justitia vero, quia ad Patrem vado, et jam
non videbitis me: de judicio autem, quia princeps
hujus mundi jam judicatus est. Adhuc multa habeo
vobis dicere: sed non potestis portare modo. Cum
autem venerit ille Spiritus veritatis, docebit vos
omnem veritatem. Non enim loquetur a semetipso:
sed quaecumque audiet, loquetur, et quae ventura
sunt, annuntiabit vobis. Ille me clarificabit: quia de
meo accipiet, et annuntiabit vobis. [CXLVIII, 3.] Omnia
quaecumque habet Pater, mea sunt. [CXLIX, 10.]
Propterea dixi: quia de meo accipiet, et annuntiabit
vobis. Modicum, et jam non videbitis me: et iterum
modicum, et videbitis me: quia vado ad Patrem.
Dixerunt ergo ex discipulis ejus ad invicem: Quid
est hoc, quod dicit nobis: Modicum, et non videbitis
<pb n="0678C"/>
me: et iterum modicum, et videbitis me,
et, Quia vado ad Patrem? Dicebant ergo: Quid est
hoc, quod dicit, Modicum? nescimus quid loquitur.
Cognovit autem Jesus, quia volebant eum interrogare,
et dixit eis: De hoc quaeritis inter vos, quia dixi, Modicum,
et non videbitis me: et iterum modicum, et
videbitis me. Amen, amen dico vobis: quia plorabitis,
et flebitis vos; mundus autem gaudebit, vos autem
contristabimini, sed tristitia vestra vertetur in gaudium.
Mulier cum parit, tristitiam habet, quia venit
hora ejus: cum autem pepererit puerum, jam non
meminit pressurae propter gaudium, quia natus est
homo in mundum. Et vos igitur nunc quidem tristitiam
habetis; iterum autem videbo vos, et gaudebit
cor vestrum: et gaudium vestrum nemo tollet a vobis.
<pb n="0678D"/>
Et in illo die me non rogabitis quidquam. [CL,
4.] Amen, amen dico vobis: si quid petieritis Patrem
in nomine meo, dabit vobis. Usque modo non petistis
quidquam in nomine meo: Petite, et accipietis,
ut gaudium vestrum sit plenum. [CLI, 10.] Haec in
proverbiis locutus sum vobis. Venit hora, cum jam
non in proverbiis loquar vobis, sed palam de Patre
annuntiabo vobis. In [ <hi>Mss. tac.</hi> In] illo die in nomine
meo petetis: et non dico vobis quia ego rogabo Patrem
de vobis: ipse enim Pater amat vos, quia vos
me amastis [ <hi>Ms.</hi> amatis], et credidistis quia ego a
<pb n="0679A"/>
Deo exivi. Exivi a Patre, et veni in mundum: iterum
relinquo mundum, et vado ad Patrem. Dicunt ei
discipuli ejus: Ecce nunc palam loqueris, et proverbium
nullum dicis. Nunc scimus quia scis omnia,
et non opus est tibi, ut quis te interroget; in hoc credimus
quia a Deo existi. [CLII, 4.] Respondit eis Jesus:
Modo creditis? Ecce venit hora, et jam venit,
ut dispergamini unusquisque in propria, et me solum
relinquatis: et non sum solus, quia Pater mecum est.
[CLIII, 10.] Haec locutus sum vobis, ut in me pacem
habeatis. In mundo pressuram habebitis: sed confidite,
ego vici mundum.</p>
<p>[ <hi>Cap.</hi> XVII.] Haec locutus est Jesus: et sublevatis
oculis in coelum, dixit: Pater, venit hora, clarifica
Filium tuum, ut Filius tuus clarificet te: Sicut
<pb n="0679B"/>
dedisti ei potestatem omnis carnis, ut omne,
quod dedisti ei, det eis vitam aeternam. Haec est
autem vita aeterna: ut cognoscant te, solum
Deum verum, et quem misisti, Jesum Christum. Ego
te clarificavi super terram; opus consummavi, quod
dedisti mihi ut faciam; et nunc clarifica me te,
Pater, apud temetipsum, claritate, quam habui
priusquam mundus esset, apud te. Manifestavi nomen
tuum hominibus, quos dedisti mihi de mundo:
tui erant, et mihi eos dedisti, et sermonem tuum
servaverunt. Nunc cognoverunt, quia omnia quae
dedisti mihi, abs te sunt: quia verba, quae dedisti
mihi, dedi eis: et ipsi acceperunt, et cognoverunt
vere quia a te exivi, et crediderunt quia tu me misisti.
Ego pro eis rogo: non pro mundo rogo, sed
<pb n="0679C"/>
pro his, quos dedisti mihi: quia tui sunt: et mea
omnia tua sunt, et tua mea sunt: et clarificatus
sum in eis. Et jam non sum in mundo, et hi in
mundo sunt, et ego ad te venio. Pater sancte,
serva eos in nomine tuo, quos dedisti mihi: ut sint
unum, sicut et nos. Cum essem cum eis, ego servabam
eos in nomine tuo. Quos dedisti mihi, custodivi:
et nemo ex eis periit, nisi filius perditionis,
ut Scriptura impleatur. Nunc autem ad te venio: et
haec loquor in mundo, ut habeant gaudium meum
impletum in semetipsis. Ego dedi eis sermonem
tuum, et mundus eos odio habuit, quia non sunt de
mundo, sicut et ego non sum de mundo. Non rogo,
ut tollas eos de mundo, sed ut serves eos a malo. De
mundo non sunt, sicut et ego non sum de mundo.
<pb n="0679D"/>
Sanctifica eos in veritate. Sermo tuus veritas est. Sicut
tu me misisti in mundum, et ego misi eos in mundum.
Et pro eis ego sanctifico meipsum: ut sint et
ipsi sanctificati in veritate. Non pro eis [ <hi>Mss.</hi> his]
autem rogo tantum, sed et pro eis, qui credituri sunt
per verbum eorum in me: ut omnes unum sint, sicut
tu, Pater, in me, et ego in te, ut et ipsi in nobis unum
sint: ut credat mundus, quia tu me misisti. Et ego
claritatem quam dedisti mihi, dedi eis: ut sint unum,
sicut et nos unum sumus. Ego in eis, et ut in me:
ut sint consummati in unum: et cognoscat mundus
quia tu me misisti, et dilexisti eos, sicut et me dilexisti.
<pb n="0680A"/>
Pater, quos dedisti mihi, volo ut ubi sum
ego, et illi sint mecum: ut videant claritatem meam,
quam dedisti mihi: quia dilexisti me ante constitutionem
mundi. [CLIV, 3.] Pater juste, mundus te
non cognovit: ego autem te cognovi: [CLV, 10.]
et hi cognoverunt, quia tu me misisti. Et notum
feci eis nomen tuum, et notum faciam: ut dilectio,
qua dilexisti me, in ipsis sit, et ego in ipsis.</p>
<p>[ <hi>Cap.</hi> XVIII. CLVI, 1.] Haec cum dixisset Jesus,
egressus est cum discipulis suis trans torrentem
Cedron, ubi erat hortus, in quem introivit ipse, et
discipuli ejus. [CLVII, 10.] Sciebat autem et Judas,
qui tradebat eum, locum: quia frequenter Jesus convenerat
illuc cum discipulis suis. [CLVIII, 1.] Judas
ergo cum accepisset cohortem, et a pontificibus et
<pb n="0680B"/>
pharisaeis ministros, venit illuc cum lanternis, et
facibus, et armis. [CLIX, 10.] Jesus itaque sciens
omnia, quae ventura erant super eum, processit, et
dixit eis: Quem quaeritis? Responderunt ei: Jesum
Nazaraenum. Dicit eis Jesus: Ego sum. Stabat autem
et Judas, qui tradebat eum, cum ipsis. Ut ergo
dixit eis: Ego sum: abierunt retrorsum, et ceciderunt
in terram. Iterum ergo interrogavit eos: Quem
quaeritis? Illi autem dixerunt: Jesum Nazaraenum.
Respondit Jesus: Dixi vobis, quia ego sum: si ergo
me quaeritis, sinite hos abire. Ut impleretur sermo,
quem dixit: Quia quos dedisti mihi, non perdidi
ex eis quemquam. [CLX, 1.] Simon ergo Petrus
habens gladium eduxit eum: et percussit pontificis
servum: et abscidit auriculam ejus dexteram. Erat
<pb n="0680C"/>
autem nomen servo Malchus. [CLXI, 10.] Dixit ergo
Jesus Petro: Mitte gladium tuum in vaginam.
Calicem, quem dedit mihi Pater, non bibam illum?
[CLXII, 1.] Cohors ergo, et tribunus, et ministri
Judaeorum comprehenderunt Jesum, et ligaverunt
eum: [CLXIII, 10.] Et adduxerunt eum ad Annam
primum: erat enim socer Caiphae, qui erat pontifex
anni illius. Erat autem Caiphas, qui consilium dederat
Judaeis: Quia expedit, unum hominem mori
pro populo. [CLXIV, 4.] Sequebatur autem Jesum
Simon Petrus, et alius discipulus. [CLXV, 10.] Discipulus
autem ille erat notus pontifici, et introivit
cum Jesu in atrium pontificis. [CLXVI, 1.] Petrus
autem stabat ad ostium foris. [CLXVII, 1.] Exivit
ergo discipulus alius, qui erat notus pontifici, et
<pb n="0680D"/>
dixit ostiariae, et introduxit Petrum. [CLXVIII, 1.]
Dicit ergo Petro ancilla ostiaria: Numquid et tu ex
discipulis es hominis istius? Dicit ille: Non sum.
[CLXIX, 10.] Stabant autem servi et ministri ad prunas,
quia frigus erat, et calefaciebant se: erat autem
cum eis et Petrus stans, et calefaciens se.
Pontifex ergo interrogavit Jesum de discipulis suis,
et de doctrina ejus. [CLXX, 1.] Respondit ei Jesus:
Ego palam locutus sum mundo: ego semper docui
in synagoga, et in templo, quo omnes Judaei conveniunt;
et in occulto locutus sum nihil. [CLXXI, 10.]
Quid me interrogas? interroga eos, qui audierunt
<pb n="0681A"/>
quid locutus sim ipsis: ecce hi sciunt quae dixerim
ego. [CLXXII, 1.] Haec autem cum dixisset, unus
assistens ministrorum dedit alapam Jesu, dicens:
Sic respondes pontifici? [CLXXIII, 10.] Respondit
ei Jesus: Si male locutus sum, testimonium perhibe
de malo: si autem bene, quid me caedis? [CLXXIV,
1.] Et misit eum Annas ligatum ad Caipham pontificem.
[CLXXV, 1.] Erat autem Simon Petrus stans
et calefaciens se. Dixerunt ergo ei: Numquid et tu
ex discipulis ejus es? Negavit ille, et dixit: non
sum. Dicit ei unus ex servis pontificis, cognatus
ejus, cujus abscidit Petrus auriculam: Nonne ego te
vidi in horto cum illo? Iterum ergo negavit Petrus:
et statim gallus cantavit. [CLXXVI, 1.] Adducunt
ergo Jesum a Caipha in praetorium. Erat autem
<pb n="0681B"/>
mane: [CLXXVII, 10.] et ipsi non introierunt in
praetorium, ut non contaminarentur, sed ut manducarent
Pascha. Exivit ergo Pilatus ad eos foras,
et dixit: Quam accusationem affertis adversus hominem
hunc? Responderunt, et dixerunt ei: Si non
esset hic malefactor, non tibi tradidissemus eum.
Dixit ergo eis Pilatus: Accipite eum vos, et secundum
legem vestram judicate eum. Dixerunt ergo ei
Judaei: Nobis non licet interficere quemquam. Ut
sermo Jesu impleretur, quem dixit, significans qua
morte esset moriturus. [CLXXVIII, 1.] Introivit ergo
iterum in praetorium Pilatus, et vocavit Jesum, et
dixit ei: Tu es rex Judaeorum? Respondit Jesus:
a temetipso hoc dicis, an alii dixerunt tibi de me?
[CLXXIX, 10.] Respondit Pilatus: Numquid ego Judaeus
<pb n="0681C"/>
sum? Gens tua, et pontifices tradiderunt te
mihi: quid fecisti? Respondit Jesus: Regnum meum
non est de hoc mundo; si ex hoc mundo esset regnum
meum, ministri mei utique decertarent, ut non
traderer Judaeis: nunc autem regnum meum non
est hinc. [CLXXX, 4.] Dixit itaque ei Pilatus: Ergo
rex es tu? Respondit Jesus: Tu dicis quia rex sum
ego. [CLXXXI, 10.] Ego in hoc natus sum, et ad hoc
veni in mundum, ut testimonium perhibeam veritati:
omnis qui est ex veritate, audit vocem meam.
Dicit ei Pilatus: Quid est veritas? [CLXXXII, 9.]
Et cum hoc dixisset, iterum exivit ad Judaeos, et
dicit eis: Ego nullam invenio in eo causam.
[CLXXXIII, 4.] Est autem consuetudo vobis, ut unum
dimittam vobis in Pascha: vultis ergo dimittam
<pb n="0681D"/>
vobis regem Judaeorum? [CLXXXIV, 1.] Clamaverunt
ergo rursum omnes, dicentes: Non hunc, sed
Barabbam. Erat autem Barabbas latro.</p>
<p>[ <hi>Cap.</hi> XIX. CLXXXV, 4.] Tunc ergo apprehendit
Pilatus Jesum, et flagellavit. Et milites plectentes
coronam de spinis, imposuerunt capiti ejus; et veste
purpurea circumdederunt eum. Et veniebant ad
<pb n="0682A"/>
eum, et dicebant: Ave, rex Judaeorum: et dabant
ei alapas. [CLXXXVI, 9.] Exivit ergo iterum Pilatus
foras, et dicit eis: Ecce adduco eum foras, ut cognoscatis
quia nullam invenio in eo causam. <note>([CLXXXVII,
4.] Exivit ergo Jesus portans coronam spineam, et
purpureum vestimentum.)</note> Et dicit eis: Ecce homo.
[CLXXXVIII, 1.] Cum ergo vidissent eum pontifices,
et ministri, clamabant dicentes: Crucifige, crucifige
 eum. [CLXXXIX, 10.] Dicit eis Pilatus: Accipite
eum vos, et crucifigite: [CXC, 9.] ego enim
non invenio in eo causam. [CXCI, 10.] Responderunt
ei Judaei: Nos legem habemus, et secundum
legem debet mori, quia Filium Dei se fecit. [CXCII,
4.] Cum ergo audisset Pilatus hunc sermonem,
magis timuit. Et ingressus est praetorium iterum: et
<pb n="0682B"/>
dixit ad Jesum: Unde es tu? Jesus autem responsum
non dedit ei. [CXCIII, 10.] Dicit ergo ei Pilatus: Mihi
non loqueris? nescis quia potestatem habeo crucifigere
te, et potestatem habeo dimittere te? Respondit
Jesus: Non haberes potestatem adversum me
ullam, nisi tibi datum esset desuper. Propterea qui
me tradidit tibi, majus peccatum habet. Et exinde
quaerebat Pilatus dimittere eum. Judaei autem clamabant
dicentes: Si hunc dimittis, non es amicus Caesaris.
Omnis enim, qui se regem facit, contradicit
Caesari. Pilatus autem cum audisset hos sermones,
adduxit foras Jesum: et sedit pro tribunali, in loco
qui dicitur Lithostrotos [ <hi>Mss.</hi> Lithostrotus], Hebraice
autem Gabbatha. Erat autem parasceve Paschae,
hora quasi sexta, et dicit Judaeis: Ecce rex vester.
<pb n="0682C"/>
[CXCIV, 1.] Illi autem clamabant: Tolle, tolle, crucifige
eum. [CXCV, 10.] Dicit eis Pilatus: Regem vestrum
crucifigam? Responderunt pontifices: Non
habemus regem, nisi Caesarem. [CXCVI, 1.] Tunc
ergo tradidit eis illum, ut crucifigeretur. [CXCVII, 1.]
Susceperunt autem Jesum, et eduxerunt. Et bajulans
sibi crucem, exivit in eum, qui dicitur Calvariae,
locum, Hebraice autem Golgotha: ubi crucifixerunt
eum, [CXCVIII, 1.] et cum eo alios duos, hinc et hinc,
medium autem Jesum. [CXCIX, 1.] Scripsit autem et
titulum Pilatus: et posuit super crucem. Erat autem
scriptum: Jesus Nazaraenus, rex Judaeorum, [CC,
10.] Hunc ergo titulum multi Judaeorum legerunt:
quia prope civitatem erat locus ubi crucifixus est
Jesus. Et erat scriptum Hebraice, Graece, et Latine.
<pb n="0682D"/>
Dicebant ergo Pilato pontifices Judaeorum: Noli
scribere, rex Judaeorum: sed quia ipse dixit: Rex sum
Judaeorum. Respondit Pilatus: Quod scripsi, scripsi.
[CCI, 1.] Milites ergo cum crucifixissent eum, acceperunt
vestimenta ejus (et fecerunt quatuor partes,
unicuique militi partem) et tunicam. Erat autem
tunica inconsutilis, desuper contexta per totum.
<pb n="0683A"/>
Dixerunt ergo ad invicem: Non scindamus eam, sed
sortiamur de illa cujus sit. Ut scriptura impleretur,
dicens: Partiti sunt vestimenta mea sibi: et in
vestem meam miserunt sortem. Et milites quidem
haec fecerunt [CCII, 10.] Stabant autem juxta crucem
Jesu, mater ejus, et soror matris ejus Maria Cleophae,
et Maria Magdalene. Cum vidisset ergo Jesus
matrem, et discipulum stantem, quem diligebat,
dicit matri suae: Mulier, ecce filius tuus. Deinde
dicit discipulo: Ecce mater tua. Et ex illa hora
accepit eam discipulus in sua. [CCIII, 4.] Postea
sciens Jesus quia omnia consummata sunt, ut consummaretur
scriptura, dixit: Sitio. Vas ergo erat positum
aceto plenum. Illi autem spongiam plenam aceto,
hyssopo circumponentes, obtulerunt ori ejus.
<pb n="0683B"/>
[CCIV, 1.] Cum ergo accepisset Jesus acetum, dixit:
Consummatum est. Et inclinato capite tradidit spiritum.
[CCV, 10.] Judaei ergo (quoniam parasceve erat),
ut non remanerent in cruce corpora sabbato (erat
enim magnus dies ille sabbati), rogaverunt Pilatum,
ut frangerentur eorum crura, et tollerentur. Venerunt
ergo milites: et primi quidem fregerunt crura,
et alterius qui crucifixus est cum eo. Ad Jesum
autem cum venissent, ut viderunt eum jam mortuum,
non fregerunt ejus crura: sed unus militum lancea
latus ejus aperuit, et continuo exivit sanguis et
aqua. Et qui vidit, testimonium perhibuit, et verum
est testimonium ejus. Et ille scit quia vera
dicit: ut et vos credatis. Facta sunt enim haec, ut
scriptura impleretur: Os non comminuetis ex eo.
<pb n="0683C"/>
Et iterum alia scriptura dicit: Videbunt in quem
transfixerunt. [CCVI, 1.] Post haec autem rogavit Pilatum
Joseph ab Arimathaea (eo quod esset discipulus
Jesu, occultus autem propter metum Judaeorum)
ut tolleret corpus Jesu. Et permisit Pilatus. Venit
ergo, et tulit corpus Jesu. [CCVII, 10.] Venit autem
et Nicodemus, qui venerat ad Jesum nocte primum,
ferens mixturam myrrhae et aloes, quasi libras centum.
[CCVIII, 1.] Acceperunt ergo corpus Jesu, et
ligaverunt illud linteis cum aromatibus, sicut mos
est Judaeis sepelire. Erat autem in loco, ubi crucifixus
est, hortus: et in horto monumentum novum,
in quo nondum quisquam positus erat. Ibi ergo propter
parasceven Judaeorum, quia juxta erat monumentum,
posuerunt Jesum.</p>
<p>
          <pb n="0683D"/>[ <hi>Cap.</hi> XX. CCIX, 1.] Una autem sabbati, Maria
Magdalene venit mane, cum adhuc tenebrae essent,
ad monumentum: et vidit lapidem sublatum a monumento.
[CCX, 10.] Cucurrit ergo, et venit ad Simonem
Petrum, et ad alium discipulum, quem amabat
Jesus, et dicit illis: Tulerunt Dominum de monumento,
et nescimus ubi posuerunt eum. Exiit ergo
Petrus, et ille alius discipulus, et venerunt ad monumentum.
Currebant autem duo simul, et ille alius
discipulus praecucurrit citius Petro, et venit primus
ad monumentum. Et cum se inclinasset, vidit posita
linteamina, non tamen introivit. Venit ergo Simon
<pb n="0684A"/>
Petrus sequens eum, et introivit in monumentum;
et vidit linteamina posita, et sudarium, quod fuerat
super caput ejus, non cum linteaminibus positum,
sed separatim involutum in unum locum. Tunc ergo
introivit et ille discipulus, qui venerat primus ad
monumentum: et vidit, et credidit: nondum enim
sciebant Scripturam, quia oportebat eum a mortuis
resurgere. Abierunt ergo iterum discipuli ad semetipsos.
[CCXI, 1.] Maria autem stabat ad monumentum
foris, plorans. Cum ergo fleret, inclinavit se, et
prospexit in monumentum: et vidit duos angelos in
albis, sedentes, unum ad caput, et unum ad pedes,
ubi positum fuerat corpus Jesu. [CCXII, 10.] Dicunt ei
illi: Mulier, quid ploras? Dicit eis: Quia tulerunt
Dominum meum, et nescio ubi posuerunt eum. Haec
<pb n="0684B"/>
cum dixisset, conversa est retrorsum, et vidit Jesum
stantem: et non sciebat quia Jesus est. Dicit ei
Jesus: Mulier, quid ploras? quem quaeris? Illa existimans
quia hortulanus esset, dicit ei: Domine, si tu
sustulisti eum, dicito mihi ubi posuisti eum: et ego
eum tollam. Dicit ei Jesus: Maria. Conversa illa,
dicit ei: Rabboni (quod dicitur Magister). Dicit ei
Jesus: Noli me tangere, nondum enim ascendi ad
Patrem meum: vade autem ad fratres meos, et dic
eis: Ascendo ad Patrem meum, et Patrem vestrum:
Deum meum, et Deum vestrum. Venit Maria Magdalene
annuntians discipulis: Quia vidi Dominum, et
haec dixit mihi. [CCXIII, 9.] Cum ergo sero esset die
illo, una sabbatorum, et fores essent clausae, ubi
erant discipuli congregati propter metum Judaeorum,
<pb n="0684C"/>
venit Jesus, et stetit in medio, et dixit eis:
Pax vobis. Et cum hoc dixisset, ostendit eis manus,
et latus. [CCXIV, 10.] Gavisi sunt ergo discipuli viso
Domino. Dixit ergo eis iterum: Pax vobis. Sicut misit
me Pater, et ego mitto vos. Haec cum dixisset,
insufflavit, et dixit eis: Accipite Spiritum sanctum:
[CCXV, 7.] quorum remiseritis peccata, remittuntur
eis: et quorum retinueritis, retenta sunt. [CCXVI, 10.]
Thomas autem unus ex duodecim, qui dicitur Didymus,
non erat cum eis quando venit Jesus. Dixerunt
ergo ei alii discipuli: Vidimus Dominum. Ille
autem dixit eis: Nisi videro in manibus ejus fixuram
clavorum, et mittam digitum meum in locum
clavorum, et mittam manum meam in latus
ejus, non credam. [CCXVII, 9.] Et post dies octo, iterum
<pb n="0684D"/>
erant discipuli ejus intus; et Thomas cum eis.
Venit Jesus januis clausis, et stetit in medio, et
dixit: Pax vobis. Deinde dicit Thomae: Infer digitum
tuum huc, et vide manus meas, et affer manum
tuam, et mitte in latus meum: et noli esse incredulus,
sed fidelis. [CCXVIII, 10.] Respondit Thomas, et
dixit ei: Dominus meus, et Deus meus. Dixit ei
Jesus: Quia vidisti me, Thoma, credidisti: beati
qui non viderunt, et crediderunt. Multa quidem et
alia signa fecit Jesus in conspectu discipulorum suorum,
quae non sunt scripta in libro hoc. Haec autem
scripta sunt, ut credatis, quia Jesus est Christus
<pb n="0685A"/>
Filius Dei: et ut credentes, vitam habeatis in nomine
ejus.</p>
<p>[ <hi>Cap.</hi> XXI. CCXIX, 9.] Postea manifestavit se iterum
Jesus discipulis ad mare Tiberiadis. Manifestavit
autem sic. Erant simul Simon Petrus, et Thomas,
qui dicitur Didymus, et Nathanael, qui erat a
Cana Galilaeae, et filii Zebedaei, et alii ex discipulis
ejus duo. Dicit eis Simon Petrus: Vado piscari. Dicunt
ei: Venimus et nos tecum. Et exierunt, et
ascenderunt in navim; et illa nocte nihil prendiderunt.
Mane autem facto stetit Jesus in littore: non
tamen cognoverunt discipuli quia Jesus est. Dixit
ergo eis Jesus: Pueri, numquid pulmentarium habetis?
Responderunt ei: Non. Dicit eis: Mittite in
dexteram navigii rete, et invenietis. Miserunt ergo:
<pb n="0685B"/>
et jam non valebant illud trahere prae multitudine
piscium. [CCXX, 10.] Dixit ergo discipulus ille, quem
diligebat Jesus, Petro: Dominus est. Simon Petrus
cum audisset quia Dominus est, tunica succinxit
se (erat enim nudus) et misit se in mare. Alii
autem discipuli navigio venerunt (non enim longe
erant a terra, sed quasi cubitis ducentis)
trahentes rete piscium. [CCXXI, 9.] Ut ergo
descenderunt in terram, viderunt prunas positas, et
piscem superpositum, et panem. Dicit eis Jesus:
Afferte de piscibus, quos prendidistis nunc. [CCXXII,
9.] Ascendit Simon Petrus, et traxit rete in terram,
plenum magnis piscibus centum quinquaginta
tribus. Et cum tanti essent, non est scissum rete.
[CCXXIII, 9.] Dicit eis Jesus: Venite, prandete.
[CCXXIV, 10.] Et nemo audebat discumbentium interrogare
<pb n="0685C"/>
eum: Tu quis es? scientes, quia Dominus
est. [CCXXV, 9.] Et venit Jesus, et accepit panem, et
dat eis, et piscem similiter. [CCXXVI, 10.] Hoc jam
<pb n="0686A"/>
tertio manifestatus est Jesus discipulis suis, cum resurrexisset
a mortuis. Cum ergo prandissent, dicit
Simoni Petro Jesus: Simon Joannis, diligis me plus
his? Dicit ei: Etiam, Domine, tu scis quia amo te.
[CCXXVII, 9.] Dicit ei: Pasce agnos meos. [CCXXVIII,
10.] Dicit ei iterum: Simon Joannis, diligis me? Ait
illi: Etiam Domine, tu scis quia amo te. [CCXXIX,
9.] Dicit ei: Pasce agnos meos. [CCXXX, 10.] Dicit ei
tertio: Simon Joannis, amas me? Contristatus est
Petrus, quia dixit ei tertio, Amas me? et dixit ei:
Domine, tu omnia nosti: tu scis quia amo te.
[CCXXXI, 9.] Dixit ei: Pasce oves meas. [CCXXXII,
10.] Amen, amen dico tibi: cum esses junior, cingebas
te, et ambulabas ubi volebas: cum autem senueris,
extendes manus tuas, et alius te cinget, et
<pb n="0686B"/>
ducet quo tu non vis. Hoc autem dixit, significans
qua morte clarificaturus esset Deum. Et cum hoc
dixisset, dicit ei: Sequere me. Conversus Petrus
vidit illum discipulum, quem diligebat Jesus, sequentem,
qui et recubuit in coena super pectus ejus,
et dixit: Domine, quis est qui tradet te? Hunc ergo
cum vidisset Petrus, dixit Jesu: Domine, hic autem
quid? Dicit ei Jesus: Sic eum volo manere donec
veniam, quid ad te? tu me sequere. Exiit ergo
sermo iste inter fratres, quia discipulus ille non moritur.
Et non dixit ei Jesus: Non moritur; sed: Sic
eum volo manere donec veniam, quid ad te? Hic est
discipulus ille, qui testimonium perhibet de his, et
scripsit haec: et scimus, quia verum est testimonium
ejus: sunt autem et alia multa, quae fecit Jesus:
quae si scribantur per singula, nec ipsum arbitror
<pb n="0686C"/>
mundum capere posse eos, qui scribendi sunt,
libros.</p>
<p>
          <emph> <hi>Explicit Evangelium secundum Joannem.</hi> </emph>

</p>
      </div1>
</body>
  </text>
</TEI>