<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Contra Vigilantium</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 23</title>
           <idno>HieStr.ConVig</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>IN SEQ. LIBRUM CONTRA VIGILANTIUM ADMONITIO.</head>
<p>
          <pb n="0337"/>Contra Vigilantium epistolam, biennio ante hunc libellum, datam Ripario Presbytero excudimus in secunda
parte prioris tomi sub num. CIX, in qua cum haeretici hominis Commentarios nondum accepisset
Hieronymus, praelusit quodammodo pugnae, suamque potius aperuit fidem, quam ejus expugnarit infidelitatem.
Nunc quando ad ipsum librum devenimus, quo adversus insaniam hominis summo animi ardore velitatur,
ut causae momenta perspecta habeas, quis ipse Vigilantius fuerit, quidque contra rectam fidem temere
senserit, praenotandum est. Eum <hi>natione Gallum</hi> dicit Gennadius, <hi>Calagurritarum,</hi> sive ex Calagurris viculo
prope Convenarum urbem, Hieronymus: unde intelligas ex inferiori illum fuisse Aquitania ad radices
Pyrenaei. Homo erat, eodem Gennadio auctore, <hi>seductus humana laude et praesumens supra vires suas, lingua
politus, non sensu Scripturarum exercitatus,</hi> sed si Hieronymum audis, <hi>imperitus et verbis et scientia, et sermone
inconditus.</hi> Ex vitae instituto cauponam exercuerat, sive etiam tunc exercebat, cum novus Ecclesiarum magister
audire voluit, et presbyter jussus est. Nam et hunc gradum est consecutus, <hi>et Ecclesiam,</hi> ut Gennadii
verbis uti prosequar, <hi>Hispaniae Barcilonensis parochiae tenuit;</hi> quae cum esset sanctorum presbyterorum Riparii
ac Desiderii paroeciis contermina, hi continuo dolebant, morbidi pastoris vicinia proprias de salute oves
periclitari. Episcopus quoque, sub cujus ille ditione agebat, patrocinari, <hi>et acquiescere furori ejus</hi> visus est,
quandoquidem admonitus, corripere furentem distulit, aut penitus praetermisit.</p>
<div3>
          <head>2.</head>
          <p>
 Quae autem vesano ingenio commentus est nova dogmata, ad haec fere capita reducuntur. Negabat
1º esse martyres, aut eorum reliquias venerandas, sive ad eorum sepulcra in Ecclesiis vigilandum, aut
alios, qui in Christianorum coetibus consueverant, honores illis esse deferendos. 2º Pejori adhuc vecordia
aiebat, minime sanctorum precibus nos adjuvari, neque terrenis tangi necessitatibus coelites; unde et signa
quae per illos interdum fierent, incredulis dumtaxat prodesse. 3º Nonnullas Ecclesiae caeremonias, atque illam
in primis, cereos interdiu accendendi in Missa, sive ad Evangelium recitandum, paganae superstitionis ritum
vocabat; nec <hi>Alleluia</hi> cantari volebat, nisi in Pascha. 4º Sensit suas sibi quemque retinere posse divitias,
neque abdicationem a saeculi rebus usque adeo bonam esse, quinimmo monachorum paupertatem ac solitudinem
desidiam ac turpem fugam appellabat. Quamobrem et eleemosynas, quae Hierosolymam mitti consueverant,
improbabat, forte etiam aliquando prohibuit; nam si in egenorum usu essent opes distribuendae,
non illas semel effundendas, sed paulatim erogandas asseverabat. 5º Denique effutivit, clericos minime
omnium debere esse caelibes, tantoque odio habuit continentiam, quam <hi>haeresim</hi> appellabat, et pudicitiam,
quam <hi>libidinis seminarium,</hi> ut episcopis etiam persuaserit, nemini credi debere castitatem, nullos caelibes
ordinari posse: et nisi tumentes uteros viderent feminarum, maritos earum Christo ministerio arbitrarentur
indignos.</p>
        </div3>
<div3>
          <head>3.</head>
          <p>
 Hisce haeresum monstris per singulas partes respondet Hieronymus hoc libello, quem ut magis mireris, <hi>unius noctis lucubratione dictavit.</hi> 
 Scriptum ipse testatur post <hi>ferme biennium</hi> ex quo epistolam supra laudatam
ad Riparium <hi>de vigiliis et pernoctationibus in basilicis Martyrum</hi> dedit. Eam vero epistolam ad ann. 40
<pb n="0339"/>
pertinere ostendimus, unde liber iste ad 406 sit deducendus. Id porro constat ex illa, quam in fine causatur,
subita Sisinnii fratris in Aegyptum festinatione; hic siquidem ille Sisinnius est, qui uno tempore et
hunc librum Ripario ac Desiderio deferendum, et Commentarios in Zachariam Exuperio Tolosano reddendos,
a S. Doctore accepit, quos ipse in Praefatione anno 406, qui <hi>sexti consulatus Arcadii Augusti, et
Anicii Probi fastis nomen imposuit,</hi> a se testatur elucubratos. Quin etiam ad ejus anni finem usque differendum
constabit ex alia epistola, in nostra recensione 129, ad Minervium et Alexandrum, in qua Sisinnius,
qui <hi>ultimo jam autumni tempore</hi> Bethleem pervenerat, quasi moraturus ibi, <hi>usque ad diem Epiphaniorum,</hi> 
dicitur haud multo post, <hi>subito supervenisse asserens se illico profecturum.</hi> 
</p>
        </div3>
      </div1>

<div1>
        <head>S. EUSEBII HIERONYMI, STRIDONENSIS PRESBYTERI, CONTRA VIGILANTIUM LIBER UNUS.</head>

<pb n="0339"/>
<p>
          <pb n="0339A"/> <emph>387</emph> 1. <hi>Joviniani damnatio et mors. Errores Vigilantii
et blasphemiae.</hi> --Multa in orbe monstra generata
sunt. Centauros, et sirenas, ululas, et onocrotalos
in Isaia <note>(Isai. XIII, et XXXV.)</note> legimus. Job Leviathan
et Behemoth mystico sermone describit <note>(Job. III et
40)</note>. Cerberum et Stymphalidas, aprumque Erimanthium,
et leonem Nemaeum, chimaeram atque
hydram multorum capitum narrant fabulae poetarum.
Cacum [ <hi>Al.</hi> descripsit] describit Virgilius. <note>(Aeneid.
l. VIII)</note>. Triformem Geryonem Hispaniae prodiderunt.
Sola Gallia monstra non habuit, sed viris semper
fortibus, et eloquentissimis abundavit. Exortus est
subito Vigilantius, seu verius Dormitantius, qui immundo
spiritu pugnet contra Christi spiritum, et
Martyrum neget sepulcra veneranda; damnandas [ <hi>Al.</hi> 
<pb n="0339B"/>
dicit] dicat esse vigilias: numquam nisi in Pascha
Alleluia cantandum: continentiam, haeresim; pudicitiam,
libidinis seminarium. Et quomodo Euphorbus
in Pythagora renatus esse perhibetur, sic in isto
Joviniani mens prava surrexit: ut et in illo, et in
<pb n="0340A"/>
hoc diaboli respondere cogamur insidiis. Cui jure
[ <hi>Al.</hi> dicetur] dicitur: <hi>Semen pessimum, para filios
tuos occisioni peccatis patris tui <note>(Isa. XIV, sec. LXX,
v. 21)</note>
          </hi>. Ille Romanae Ecclesiae auctoritate damnatus,
inter phasides aves et carnes suillas non tam emisit
spiritum, quam eructavit. Iste caupo Calagurritanus,
et in perversum propter nomen viculi mutus Quintilianus,
 miscet aquam <emph>388</emph> vino: et de artificio
pristino, suae venena perfidiae Catholicae fidei sociare
conatur, impugnare virginitatem, odisse pudicitiam,
in convivio saecularium contra sanctorum jejunia
proclamare: dum inter phialas philosophatur, et ad
placentas liguriens, psalmorum modulatione mulcetur:
ut tantum inter epulas, David et Idithun, et
Asaph et filiorum Chore cantica audire dignetur.
<pb n="0340B"/>
Haec dolentis magis effudi animo quam ridentis, dum
me cohibere non possum, et injuriam apostolorum
ac martyrum surda nequeo aure transire.</p>
<div3>
          <head>2.</head>
          <p>
 <hi>Caelibatus Clericorum.</hi> --Proh nefas! episcopos sui
sceleris dicitur habere consortes: si tamen episcopi
<pb n="0341A"/>
nominandi sunt, qui non ordinant diaconos, nisi prius
uxores duxerint: nulli caelibi credentes pudicitiam,
immo ostendentes quam sancte vivant, qui male de
omnibus suspicantur: et nisi praegnantes uxores viderint
clericorum, infantesque de ulnis matrum vagientes,
Christi sacramenta non tribuant. Quid facient
Orientis Ecclesiae? quid Aegypti et Sedis Apostolicae,
quae aut virgines Clericos accipiunt, aut continentes:
aut si uxores habuerint, mariti esse desistunt?
Hoc docuit Dormitantius, libidini frena permittens,
et naturalem carnis ardorem, qui in adolescentia plerumque
fervescit, suis [ <hi>Al.</hi> hortationibus] hortatibus
duplicans; immo <emph>389</emph> extinguens coitu feminarum:
ut nihil sit quo distemus a porcis, quo differamus a
brutis animantibus, quo ab equis, de quibus scriptum
<pb n="0341B"/>
est: <hi>Equi insanientes in feminas facti sunt mihi: unusquisque
in uxorem proximi sui hinniebat. <note>(Jerem. V, 8)</note>
          </hi>.
Hoc est quod loquitur per David Spiritus sanctus: <hi>Nolite fieri sicut equus et mulus, quibus non est intellectus <note>(Psal. XXXI, 9)</note>
          </hi>.
Et rursum de Dormitantio et
sociis ejus: <hi>In chamo et freno maxillas eorum constringe,
qui non approximant ad te.</hi> </p>
        </div3>
<div3>
          <head>3.</head>
          <p>
 <hi>Riparius, Desiderius et Sisinnius. Imperitia Vigilantii.</hi> --Sed
jam tempus est, ut ipsius verba ponentes
ad singula respondere nitamur. Fieri enim
potest, ut rursum malignus interpres dicat fictam a
me materiam, cui rhetorica declamatione respondeam:
sicut illam quam scripsi ad Gallias, matris
et filiae inter se discordantium. Auctores sunt hujus
dictatiunculae meae sancti presbyteri Riparius et Desiderius,
qui paroecias suas vicinia istius scribunt
<pb n="0341C"/>
esse maculatas, miseruntque libros per fratrem Sisinnium,
quos inter crapulam stertens evomuit. Et
asserunt repertos esse nonnullos, qui, faventes vitiis
suis, illius blasphemiis acquiescant. Est quidem
<pb n="0342A"/>
imperitus, et verbis et scientia, et sermone inconditus;
ne vera quidem potest defendere: sed propter
homines saeculi et mulierculas oneratas peccatis,
semper discentes et numquam ad scientiam veritatis
pervenientes, una lucubratiuncula illius naeniis respondebo,
ne sanctorum virorum qui ut haec facerem
me deprecati sunt, videar litteras respuisse.</p>
        </div3>
<div3>
          <head>4.</head>
          <p>
 <hi>Convenarum urbs et patria Vigilantii. Pompeiopolis
fuit dicta. Verba Vigilantii.</hi> --Nimirum respondet
generi suo, ut qui de latronum et Convenarum
natus est semine (quos [ <hi>Consul</hi> Strab. lib. IV].
Cn. Pompeius edomita Hispania, et ad triumphum
redire festinans, de Pyrenaei jugis deposuit, et in <emph>390</emph> 
 unum oppidum congregavit: unde et Convenarum
urbs nomen accepit) hucusque latrocinetur
<pb n="0342B"/>
contra Ecclesiam Dei, et de Vectonibus, Arrebacis,
Celtiberisque descendens, incurset Galliarum
Ecclesias, portetque nequaquam vexillum [ <hi>Al.</hi> 
Christi] crucis, sed insigne diaboli. Fecit hoc idem
Pompeius, etiam in Orientis partibus: ut Cilicibus
et Isauris piratis, latronibusque superatis: sui
nominis inter Ciliciam et Isauriam conderet civitatem.
Sed haec urbs hodie servat scita majorum, et
nullus in ea ortus est Dormitantius. Galliae vernaculum
hostem sustinent, et hominem moti capitis,
atque Hippocratis vinculis alligandum, sedentem
cernunt in Ecclesia: et inter caetera verba
blasphemiae, ista quoque dicentem:  « Quid necesse
est, te tanto honore, non solum honorare; sed etiam
adorare illud nescio quid, quod in modico vasculo
transferendo colis? »  Et rursum in eodem libro:
<pb n="0342C"/>
 « Quid pulverem linteamine circumdatum, adorando
oscularis? Et in consequentibus: Prope ritum
gentilium videmus sub praetextu religionis introductum
in Ecclesiis, sole adhuc fulgente, moles cereorum
<pb n="0343A"/>
accendi, et ubicumque pulvisculum nescio
quod, in modico vasculo pretioso linteamine circumdatum
osculantes adorant. Magnum honorem
praebent hujusmodi homines beatissimis martyribus,
quos putant de vilissimis cereolis illustrandos; quos
Agnus, qui est in medio throni cum omni fulgore
majestatis suae, illustrat. » </p>
        </div3>
<div3>
          <head>5.</head>
          <p>
 <hi>Reliquiae Apostolorum, et Samuelis.</hi> --Quis
enim, o insanum caput, aliquando martyres adoravit?
quis hominem putavit Deum? nonne Paulus
et Barnabas <note>(Act. XIV)</note> cum a Lycaonibus Jupiter et
Mercurius <emph>391</emph> putarentur, et eis vellent hostias
immolare, sciderunt vestimenta sua, et se homines
esse dixerunt? Non quod meliores non essent olim
mortuis hominibus Jove atque Mercurio: sed quod
<pb n="0343B"/>
sub gentilitatis errore, honor eis Deo debitus deferretur.
Quod et de Petro legimus, qui Cornelium se
adorare cupientem manu sublevavit, et dixit: <hi>Surge: nam et ego homo sum. 
 <note>(Ibid. X, 26)</note>
          </hi>. Et audes
dicere:  « Illud nescio quid quod in modico vasculo
transferendo colis? »  Quid est illud, nescio quid,
scire desidero. « Expone manifestius, ut tota libertate
blasphemes, pulvisculum nescio quod [ <hi>Ms.,
B.</hi> inquit in, etc.] in modico vasculo pretioso linteamine
circumdatum. »  Dolet martyrum reliquias
pretioso operiri velamine: et non vel pannis, vel
cilicio colligari, vel projici in sterquilinium; ut solus
Vigilantius ebrius et dormiens adoretur. Ergo
sacrilegi sumus, quando Apostolorum basilicas ingredimur?
Sacrilegus fuit Constantius Imperator I,
<pb n="0343C"/>
qui sanctas reliquias Andreae, Lucae, et Timothei
transtulit Constantinopolim, apud quas daemones
rugiunt, et inhabitatores Vigilantii illorum se sentire
praesentiam confitentur? Sacrilegus dicendus
est, et nunc Augustus Arcadius, qui ossa beati
Samuelis longo post tempore de Judaea transtulit in
Thraciam? Omnes episcopi non solum sacrilegi;
sed et fatui judicandi, qui rem vilissimam et cineres
dissolutos in serico et vase aureo portaverunt?
Stulti omnium Ecclesiarum populi, qui occurerrunt
sanctis reliquiis: et tanta laetitia, quasi praesentem,
viventemque prophetam cernerent, <hi>susceperunt:</hi> 
unde Palaestina usque Chalcedonem jungerentur populorum
examina: et in Christi laudes una voce
resonarent? Videlicet adorabant Samuelem, et non
<pb n="0343D"/>
Christum, cujus Samuel et levita et prophetes fuit.
Mortuum suspicaris, et idcirco blasphemas. Lege
Evangelium: <hi>Deus Abraham, Deus Isaac, Deus Jacob:
non est Deus mortuorum, sed vivorum <note>(Matth. XII)</note>
          </hi>.
<pb n="0344A"/>
Si ergo vivunt, honesto juxta te carcere non clauduntur.</p>
        </div3>
<div3>
          <head>6.</head>
          <p>
 <hi>Sententia Haereticorum hujus temporis. Non
sunt legendi libri apocryphi. Basilidis portenta verborum.</hi> --Ais
enim vel in sinu Abrahae, vel in <emph>392</emph> loco
refrigerii, vel subter aram Dei, animas apostolorum
et Martyrum consedisse, nec posse de suis tumulis,
et ubi voluerint adesse praesentes. Senatoriae videlicet
dignitatis sunt; et non inter homicidas teterrimo
carcere, sed in libera honestaque custodia in
fortunatorum insulis et in campis Elysiis <hi>recluduntur.</hi> 
Tu Deo leges pones? Tu apostolis vincula injicies;
ut usque ad diem judicii teneantur custodia, nec
sint cum Domino suo, de quibus scriptum est: <hi>Sequuntur
Agnum, quocumque vadit <note>(Apoc. XIV, 4)</note>
          </hi>.
<pb n="0344B"/>
Si Agnus ubique, ergo et hi qui cum Agno sunt,
ubique esse credendi sunt. Et cum diabolus et daemones
toto vagentur in orbe, et celeritate nimia
ubique praesentes sint, martyres post effusionem
sanguinis sui [ <hi>Mss.</hi> ara] <hi>arca</hi> operientur inclusi,
et inde exire non poterunt? Dicis in libello tuo,
quod dum vivimus, mutuo pro nobis orare possumus;
postquam autem mortui fuerimus, nullius sit
pro alio exaudienda oratio: praesertim cum martyres
ultionem sui sanguinis obsecrantes, impetrare non
quiverint <note>(Apoc. VI, 9)</note>. Si apostoli et martyres
adhuc in corpore constituti possunt orare pro caeteris,
quando pro se adhuc debent esse solliciti:
quanto magis post coronas, victorias et triumphos?
Unus homo Moyses, sexcentis millibus armatorum
<pb n="0344C"/>
impetrat a Deo veniam <note>(Exod. XXXII; Act. VII)</note>: et
Stephanus imitator Domini sui, et primus martyr in
Christo, pro persecutoribus veniam deprecatur; et
postquam cum Christo esse coeperint, minus valebunt?
Paulus apostolus ducentas septuaginta sex
sibi dicit in navi animas condonatas, et postquam
resolutus esse coeperit cum Christo, tunc ora clausurus
est <note>(Ibid. 27)</note>: et pro his qui in toto orbe ad
suum Evangelium crediderunt, mutire non poterit?
Meliorque erit Vigilantius canis vivens, quam ille
leo mortuus <note>(Eccles. IX)</note>? Recte hoc de Ecclesiaste
proponerem, si Paulum in spiritu mortuum confiterer.
Denique sancti non appellantur mortui, sed
dormientes. Unde et Lazarus qui resurrecturus erat,
dormisse perhibetur <note>(Joan XI)</note>. Et Apostolus vetat
<pb n="0344D"/>
Thessalonicenses <note>(I. Thess. IV)</note> de dormientibus <emph>393</emph> 
contristari. Tu vigilans dormis, et dormiens scribis:
et proponis mihi librum apocryphum, qui sub nomine
Esdrae a te et similibus tui legitur: ubi scriptum
<pb n="0345A"/>
est, quod post mortem nullus pro aliis audeat
deprecari: quem ego librum numquam legi. Quid
enim necesse est in manus sumere, quod Ecclesia
non recipit? Nisi forte Balsamum mihi, et Barbelum,
et Thesaurum Manichaei, et ridiculum nomen
Leusiborae proferas: et quia ad radices Pyrenaei habitas,
vicinusque es Iberiae, Basilidis antiquissimi
haeretici et imperitae scientiae, incredibilia portenta
prosequeris, et proponis quod totius orbis auctoritate
damnatur. Nam in Commentariolo tuo quasi
pro te faciens de Salomone sumis testimonium, quod
Salomon omnino non scripsit: ut qui habes alterum
Esdram, habeas et Salomonem alterum: et si tibi
placuerit, legito fictas revelationes omnium patriarcharum
et prophetarum: et cum illas didiceris,
<pb n="0345B"/>
inter mulierum textrinas cantato, immo legendas propone
in tabernis tuis: ut facilius per has naenias vulgus
indoctum provoces ad bibendum.</p>
        </div3>
<div3>
          <head>7.</head>
          <p>
 <hi>Cerei in templis, quare accensi? Christiani renascimur.
Luminaria ad Evangelium accendantur quare?</hi> --Cereos
autem non clara luce accendimus, sicut frustra
calumniaris: sed ut noctis tenebras hoc solatio
temperemus; et vigilemus ad lumen, ne caeci
tecum dormiamus in tenebris. Quod si aliqui per
imperitiam, et simplicitatem saecularium hominum,
vel certe religiosarum feminarum, de quibus vere
possumus dicere: <hi>Confiteor, zelum Dei habent, sed
non secundum scientiam <note>(Rom. X, 2)</note>
          </hi>, hoc pro honore
Martyrum faciunt, quid inde perdis? Causabantur
quondam et apostoli, quod periret unguentum; sed
<pb n="0345C"/>
Domini voce correpti sunt <note>(Matth. 26 et Marc. 14)</note>.
Neque enim Christus indigebat unguento, nec martyres
lumine cereorum: et tamen illa mulier in honore <emph>394</emph> 
 Christi hoc fecit, devotioque mentis ejus recipitur.
Et quicumque accendunt cereos, secundum
fidem suam habent mercedem, dicente Apostolo: <hi>Unusquisque in suo sensu abundet 
 <note>(Rom. XIV, 5)</note>
          </hi>.
Idololatras appellas hujusmodi homines? Non diffiteor,
<pb n="0346A"/>
omnes nos qui in Christo credimus de idololatriae
errore venisse. Non enim nascimur, sed renascimur
christiani. Et quia quondam colebamus idola,
nunc Deum colere non debemus; ne simili eum videamur
cum idolis honore venerari? Illud fiebat
idolis, et idcirco detestandum est: hoc fit martyribus,
et idcirco recipiendum est. Nam et absque martyrum
reliquiis per totas Orientis Ecclesias, quando
legendum est Evangelium, accenduntur luminaria,
jam sole rutilante: non utique ad fugandas tenebras:
sed ad signum laetitiae demonstrandum. Unde et virgines
illae evangelicae semper habent accensas lampades
suas <note>(Matth. XXV)</note>. Et ad apostolos dicitur: <hi>Sint lumbi vestri praecincti, et lucernae ardentes in manibus
vestris 
 <note>(Luc. XII, 35)</note>
          </hi>. Et de Joanne Baptista:
<pb n="0346B"/> <hi>Ille erat lucerna ardens et lucens 
 <note>(Joan. V, 35)</note>
          </hi>: ut
sub typo luminis corporalis illa lux ostendatur, de
qua in Psalterio legimus: <hi>Lucerna pedibus meis verbum
tuum, Domine, et lumen semitis meis <note>(Ps. CXVIII, 105)</note>
          </hi>.</p>
        </div3>
<div3>
          <head>8.</head>
          <p>
 <hi>Romanus Episcopus super corpora apostolorum
offert sacrificia. Vigilantii stulta sententia vel objectio.
Eunomius auctor haereseos contra reliquias. Montanus.
Tertulliani Scorpiacus liber. Caina haeresis instaurata.</hi> --Male
facit ergo Romanus episcopus, qui super
mortuorum hominum Petri et Pauli, secundum nos
ossa veneranda, secundum te vilem pulvisculum,
offert Domino sacrificia, et tumulos eorum Christi
arbitratur altaria? Et non solum unius urbis, sed totius
orbis errant episcopi, qui cauponem Vigilantium
<pb n="0346C"/>
contemnentes, ingrediuntur basilicas mortuorum, in
quibus pulvis vilissimus et favilla, nescio quae, jacet
linteamine convoluta: ut polluta omnia polluat:
et quasi sepulcra pharisaica foris dealbata sint cum
intus immundo cinere, <emph>395</emph> juxta te, immunda
omnia oleant atque sordeant. Et post haec de barathro
pectoris sui coenosam spurcitiam evomens, aut
dicere:  « Ergo cineres suos amant animae martyrum,
<pb n="0347A"/>
et circumvolant eos, semperque praesentes sunt; ne
forte si aliquis precator [ <hi>Al.</hi> peccator] advenerit,
absentes audire non possint? »  O portentum in terras
ultimas deportandum! Rides de reliquiis martyrum,
et cum auctore hujus haereseos Eunomio, Ecclesiis
Christi calumniam struis: nec tali societate terreris,
ut eadem contra nos loquaris, quae ille contra Ecclesiam
loquitur? Omnes enim sectatores ejus basilicas
apostolorum et martyrum non ingrediuntur, ut
scilicet mortuum adorent Eunomium, cujus libros
majoris auctoritatis arbitrantur, quam Evangelia; et
in ipso credunt esse lumen veritatis: sicut aliae
haereses paracletum in Montanum venisse contendunt,
et Manichaeum ipsum dicunt esse paracletum.
Scribit adversum haeresim tuam, quae olim erupit
<pb n="0347B"/>
adversum Ecclesiam (ne et in hoc quasi repertor
novi sceleris glorieris) Tertullianus vir eruditissimus
insigne volumen, quod Scorpiacum vocat rectissimo
nomine: quia arcuato vulnere in Ecclesiae
corpus venena diffundit, quae olim appellabatur Caina
haeresis: et multo tempore dormiens vel sepulta, nunc
a Dormitantio suscitata est. Miror, quod non dicas,
nequaquam perpetranda martyria, Deum enim qui
sanguinem hircorum taurorumque non quaerat, multo
magis hominum non requirere. Quod cum dixeris; immo
et si non dixeris, ita haberis quasi dixeris. Qui enim
reliquias martyrum asseris esse calcandas, prohibes
sanguinem fundi, qui nullo honore dignus est.</p>
        </div3>
<div3>
          <head>9.</head>
          <p>
 <hi>Vigiliae et pernoctationes in basilicis. Paucorum
culpa non praejudicat religioni. Quod semel fecisse bonum
<pb n="0347C"/>
est, non potest esse malum si frequenter fiat.</hi> --De
vigiliis et pernoctationibus in basilicis martyrum
saepe celebrandis, in altera Epistola, quam ante hoc
ferme biennium sancto Ripario presbytero scripseram,
respondi breviter. Quod si ideo eas aestimas
respuendas, ne saepe videamur Pascha celebrare, et
non solemnes post annum exercere vigilias: ergo et
die dominico non sunt Christo offerenda sacrificia,
ne resurrectionis Domini crebro Pascha celebremus:
et incipiamus non unum Pascha habere, sed
plurima. Error <emph>396</emph> autem et culpa juvenum vilissimarumque
mulierum, qui per noctem saepe deprehenditur,
non est religiosis hominibus imputandus:
quia et in vigiliis Paschae tale quid fieri plerumque
convincitur, et tamen paucorum culpa non praejudicat
<pb n="0347D"/>
religioni; qui et absque vigiliis possunt errare
vel in suis, vel in alienis domibus. Apostolorum fidem
Judae proditio non destruxit. Et nostras ergo vigilias
malae aliorum vigiliae non destruent: quin
<pb n="0348A"/>
potius pudicitiae vigilare cogantur, qui libidini dormiunt.
Quod enim semel fecisse bonum est, non potest
malum esse, si frequentius fiat: aut si aliqua
culpa vitanda est, non ex eo quod saepe, sed ex eo
quod fit aliquando culpabile est. Non vigilemus itaque
diebus Paschae, ne exspectata diu adulterorum
desideria compleantur; ne occasionem peccandi
uxor inveniat, ne maritali non possit recludi clave.
Ardentius appetitur quidquid est rarius.</p>
        </div3>
<div3>
          <head>10.</head>
          <p>
 <hi>Vigilantii argumenta contra miracula.</hi> --Non
possum universa percurrere, quae sanctorum presbyterorum
litterae comprehendunt, de libellis illius
aliqua proferam. Argumentatur contra signa atque
virtutes, quae in basilicis martyrum fiunt, et dicit
eas incredulis prodesse, non credentibus, quasi nunc
<pb n="0348B"/>
hoc quaeratur, quibus fiant, et non, qua virtute fiant.
 Esto signa sint infidelium, qui quoniam sermoni,
et doctrinae credere noluerunt, signis adducantur ad
fidem, et Dominus incredulis signa faciebat, et tamen
non idcirco Domini suggillanda sunt signa, quia
illi infideles erant, sed majori admirationi erant [ <hi>Al.</hi> 
erant], quia tantae fuere potentiae, ut etiam mentes
durissimas edomarent, et ad fidem cogerent. Itaque
nolo mihi dicas, signa infidelium sunt; sed responde
quomodo in vilissimo pulvere, et favilla, nescio qua,
tanta signorum virtutumque praesentia. Sentio, sentio,
infelicissime mortalium, quid doleas, quid timeas.
Spiritus iste immundus qui haec te cogit scribere,
saepe hoc vilissimo tortus est pulvere, immo
hodieque torquetur, et qui in te plagas dissimulat,
<pb n="0348C"/>
in caeteris confitetur. Nisi forte in morem gentilium
impiorumque, Porphyrii et Eunomii, has praestigias
 daemonum esse confingas, <emph>397</emph> et non vere clamare
daemones; sed sua simulare tormenta. Do consilium,
ingredere basilicas martyrum, et aliquando
purgaberis: invenies ibi multos socios tuos, et nequaquam
cereis martyrum, qui tibi displicent, sed
flammis invisibilibus combureris, et tunc fateberis,
quod nunc negas, et tuum nomen, qui in Vigilantio
loqueris, libere proclamabis, te esse aut Mercurium
propter nummorum cupiditatem, aut Nocturnum
[ <hi>Al.</hi> Nocturninum], juxta Plauti Amphitryonem, quo
dormiente, in Alemenae adulterio, duas noctes Jupiter
copulavit, ut magnae fortitudinis Hercules nasceretur;
aut certe Liberum patrem pro ebrietate et
<pb n="0348D"/>
cantharo ex humeris dependente, et semper rubente
facie, et spumantibus labiis, effrenatisque conviciis.</p>
        </div3>
<div3>
          <head>11.</head>
          <p>
 <hi>De Vigilantio historia.</hi> --Unde et in hac provincia
<pb n="0349A"/>
 cum subitus terrae motus, noctis medio omnes
de somno excitasset; tu prudentissimus, et sapientissimus
mortalium nudus orabas, et referebas nobis
Adam et Evam de paradiso: et illi quidem apertis
oculis erubuerunt, nudos se esse cernentes, et verenda
texerunt arborum foliis: tu et tunica et fide
nudus, subitoque timore perterritus, et aliquid habens
nocturnae crapulae, sanctorum oculis obscenam
partem corporis ingerebas, ut tuam indicares prudentiam.
Tales habet adversarios Ecclesia: hi duces
contra martyrum sanguinem dimicant: hujuscemodi
oratores contra apostolos pertonant, immo tam rabidi
canes contra Christi latrant discipulos.</p>
        </div3>
<div3>
          <head>12.</head>
          <p>
 <hi>Timebat interdum Hieronymus basilicas intrare
martyrum.</hi> --Confiteor timorem meum, ne forsitan
<pb n="0349B"/>
de superstitione descendat. Quando iratus fuero, et
aliquid mali in meo animo cogitavero: et me nocturnum
phantasma deluserit, basilicas martyrum intrare
non audeo: ita totus et corpore et animo contremisco.
Rideas forsitan, et muliercularum deliramenta
subsaunes. Non erubesco earum fidem, quae primae
viderunt Dominum resurgentem, quae mittuntur ad
apostolos, quae in matre Domini Salvatoris, sanctis
apostolis commendantur. Tu ructato cum saeculi
hominibus, ego jejunabo cum feminis, immo cum
religiosis viris, qui pudicitiam <emph>398</emph> vultu praeferunt,
et pallida jugi continentia ora portantes, Christi
ostendunt verecundiam.</p>
        </div3>
<div3>
          <head>13.</head>
          <p>
 <hi>Vigilantius quid prohibebat? Collectae in die dominico.
Consuetudo eleemosynarum apud Hebraeos et
<pb n="0349C"/>
Christianos.</hi> --Videris mihi dolere et aliud, ne si
inoleverit apud Gallos continentia et sobrietas atque
jejunium, tabernae tuae lucra non habeant, et vigilias
diaboli ac temulenta convivia, tota nocte exercere
non possis. Praeterea iisdem ad me relatum est Epistolis,
quod contra auctoritatem apostoli Pauli, immo
Petri, Joannis et Jacobi, qui dextras dederunt Paulo
et Barnabae communicationis, et praeceperunt eis, ut
pauperum memores essent, tu prohibeas Hierosolymam
in usus sanctorum aliqua sumptuum solatia dirigi.
Videlicet si ad haec respondero, statim latrabis,
meam me causam agere, qui tanta cunctos largitate
donasti, ut nisi venisses Hierosolymam, et tuas vel
patronorum tuorum pecunias effudisses, omnes periclitaremur
fame. Ego hoc loquor, quod beatus apostolus
<pb n="0349D"/>
Paulus in cunctis pene Epistolis suis loquitur,
et praecipit Ecclesiis Gentium per unam sabbati, hoc
est, die dominico omnes conferre debere, quae Hierosolymam
in sanctorum solatia dirigantur, et vel per
discipulos suos, vel per quos ipsi probaverint: et si
dignum fuerit, ipse aut dirigat, aut perferat quod
<pb n="0350A"/>
collectum est. In Actibus quoque Apostolorum loquens
ad Felicem praesidem: <hi>Post annos,</hi> ait, <hi>plures,
eleemosynas facturus in gentem meam, veni Hierosolymam,
et oblationes et vota in quibus invenerunt me purificatum
in templo <note>(Act. XIV, 17)</note>
          </hi>. Numquid in alia
parte terrarum, et in Ecclesiis, quas nascentes fide
sua erudiebat, quae ab aliis acceperat, dividere non
poterat? Sed sanctorum locorum pauperibus dare
cupiebat, qui suas pro Christo facultatulas relinquentes,
ad Domini servitutem tota mente conversi
sunt. Longum est nunc si de cunctis epistolis ejus
omnia testimonia revolvere voluero, in quibus hoc
agit, et tota mente festinat, ut Hierosolymam et ad
sancta loca credentibus pecuniae dirigantur: non in
avaritiam, sed in refrigerium, non ad divitias congregandas,
<pb n="0350B"/>
sed ad imbecillitatem corpusculi sustentandam,
et frigus atque inediam <emph>399</emph> declinandam.
Hac in Judaea usque hodie perseverante consuetudine,
non solum apud nos, sed et apud Hebraeos, ut
qui in lege Domini meditantur die ac nocte, et patrem
non habent in terra, nisi solum Deum, synagogarum
et totius orbis foveantur ministeriis <note>(Psal. I,
Deuter. XVIII)</note>; ex aequalitate dumtaxat non ut aliis
refrigerium, et aliis sit tribulatio: sed ut aliorum
abundantia, aliorum sustentet inopiam <note>(II Cor., VIII)</note>.</p>
        </div3>
<div3>
          <head>14.</head>
          <p>
 <hi>Eleemosynae quibus potissimum faciendae. Mali
pauperes.</hi> --Respondebis, hoc unumquemque posse
in patria sua facere: nec pauperes defuturos, qui
Ecclesiae opibus sustentandi sint. Nec nos negamus
cunctis pauperibus etiam Judaeis et Samaritanis, si
<pb n="0350C"/>
tanta sit largitas, stipes porrigendas. Sed Apostolus
faciendam quidem docet ad omnes eleemosynam, sed
maxime ad domesticos fidei <note>(Gal. VI)</note>. De quibus et
Salvator in Evangelio loquebatur: <hi>Facite vobis amicos
de mammona iniquitatis [Al.</hi> iniquo], <hi>qui vos recipiant
in aeterna tabernacula <note>(Luc. XVI, 9)</note>
          </hi>. Numquid
isti pauperes, inter quorum pannos et illuviem corporis,
flagrans libido dominatur, possunt habere
aeterna tabernacula, qui nec praesentia possident,
nec futura? Non enim simpliciter pauperes, sed
pauperes spiritu beati appellantur: de quibus
scriptum est: <hi>Beatus qui intelligit super egenum
et pauperem: in die mala liberabit eum Dominus <note>(Psal. XL, 1)</note>
          </hi>.
In vulgi pauperibus sustentandis nequaquam
intellectu, sed eleemosyna opus est. In
<pb n="0350D"/>
sanctis pauperibus beatitudo est intelligentiae, ut
[ <hi>Al.</hi> ut et ei] ei tribuat, qui erubescit accipere: et
cum acceperit, dolet: metens carnalia, et seminans
spiritalia. Quod autem asserit eos melius facere, qui
utuntur rebus suis, et paulatim fructus possessionum
suarum pauperibus dividunt, quam illos qui possessionibus
<pb n="0351A"/>
venundatis, semel omnia largiuntur, non a
me ei [ <hi>Al.</hi> eis], sed a Domino respondebitur: <hi>Si vis
esse perfectus, vade, vende omnia quae habes, et da pauperibus:
et veni sequere me.</hi> Ad eum loquitur, qui vult
esse perfectus, qui cum apostolis patrem, naviculam
et recte dimittit. Iste quem tu laudas, secundus aut
[ <hi>Al.</hi> et] tertius gradus est, quem et nos recipimus, dummodo
sciamus prima secundis et tertiis praeferenda.</p>
        </div3>
<div3>
          <head>15.</head>
          <p>
 <hi>Vita ac conditio veri monachi. Vitandi monacho
aspectus mulierum.</hi> --Nec a suo studio monachi deterrendi <emph>400</emph> 
 sunt a te lingua viperea et morsu saevissimo
de quibus argumentaris, et dicis: Si omnes se
clauserint, et fuerint in solitudine, quis celebrabit
Ecclesias? quis saeculares homines lucrifaciet? quis
peccantes ad virtutes poterit cohortari? Hoc enim
<pb n="0351B"/>
modo si omnes tecum fatui sint, sapiens quis esse poterit?
Et virginitas non erit approbanda. Si enim omnes
virgines fuerint, nuptiae non erunt: interibit humanum
genus: infantes in cunis non vagient; obstetrices
absque mercedibus mendicabunt: et gravissimo
frigore solus [ <hi>Al.</hi> solutus] atque contractus Dormitantius
vigilabit in lectulo. Rara est virtus nec a pluribus
appetitur. Atque utinam hoc omnes essent,
quod pauci sunt, de quibus dicitur: <hi>Multi vocati,
pauci electi <note>(Matth. XX, 16 et XXII, 14)</note>
          </hi>, vacui essent
carceres. Monachus autem non doctoris habet, sed
plangentis officium: qui vel se, vel mundum lugeat,
et Domini pavidus praestoletur adventum: qui sciens
imbecillitatem suam, et vas fragile quod portat, timet
offendere, ne impingat, et corruat atque frangatur.
<pb n="0351C"/>
Unde et mulierum, maximeque adolescentularum
vitat aspectum, et in tantum castigator sui est, ut
etiam quae tuta sunt pertimescat.</p>
        </div3>
<div3>
          <head>16.</head>
          <p>
 <hi>Fugienda vitia, et vitiorum occasiones. Certa
non sunt dimittenda, et incerta sectanda.</hi> --Cur, inquies,
pergis ad eremum? videlicet ut te non audiam,
non videam: ut tuo furore non movear; ut
tua bella non patiar: ne me capiat oculus meretricis;
<pb n="0352A"/>
ne forma pulcherrima ad illicitos ducat amplexus.
Respondebis: hoc non est pugnare, sed fugere. Sta
in acie, adversariis armatus obsiste: ut postquam
viceris, coroneris. Fateor imbecillitatem meam.
Nolo spe pugnare victoriae, ne perdam aliquando
victoriam. Si fugero, gladium devitavi [ <hi>Al.</hi> dimittam]:
si stetero, aut vincendum mihi est, aut cadendum.
Quid autem necesse est certa dimittere, et incerta
sectari? Aut scuto, aut pedibus mors vitanda
est. Tu qui pugnas, et superari potes, et vincere.
Ego cum fugero, non vinco in eo quod fugio: sed
ideo fugio, ne vincar. Nulla securitas est vicino serpente
dormire. Potest fieri, ut me non mordeat, tamen
potest fieri ut aliquando me mordeat. <emph>401</emph> Matres
vocamus sorores et filias, et non erubescimus vitiis
<pb n="0352B"/>
nostris nomina pietatis obtendere. Quid facit monachus
in cellulis feminarum? quid sibi volunt sola et
privata colloquia, et arbitros fugientes oculi? Sanctus
amor impatientiam non habet. Quod de libidine
diximus, referamus ad avaritiam, et ad omnia vitia
quae vitantur solitudine. Et idcirco urbium frequentias
declinamus, ne facere compellamur, quae nos non
tam natura cogit facere, quam voluntas.</p>
        </div3>
<div3>
          <head>17.</head>
          <p>
 <hi>Aperta blasphemia indignationem flagitat.</hi> --Haec,
ut dixi, sanctorum presbyterorum rogatu,
unius noctis lucubratione dictavi, festinante admodum
 <emph>402</emph> fratre Sisinnio, et propter Sanctorum
refrigeria ad Aegyptum ire properante: alioquin et
ipsa materia apertam habuit blasphemiam, quae indignationem
magis scribentis, quam testimoniorum
<pb n="0352C"/>
multitudinem flagitaret. Quod si Dormitantius in mea
rursus maledicta vigilaverit, et eodem ore blasphemo,
quo apostolos et martyres lacerat, de me quoque
putaverit detrahendum, nequaquam illi brevi lucubratiuncula,
sed tota nocte vigilabo, et sociis illius
immo discipulis vel magistris, qui nisi tumentes uteros
viderint feminarum, maritos earum Christi ministerio
arbitrantur indignos.

</p>
        </div3>
      </div1>
</body>
  </text>
</TEI>