<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Sophoniam</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>HieStr.CoInSo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus.</head>
<p>
          <pb n="1337B"/> <emph>671-672</emph> Antequam Sophoniam aggrediar, qui
nonus est in ordine duodecim prophetarum, respondendum
videtur his qui me irridendum aestimant,
quod [ <hi>Al.</hi> quomodo] omissis viris, ad vos scribam
potissimum, o Paula et Eustochium. Qui si scirent
Oldam, viris tacentibus, prophetasse, et Debboram
judicem pariter et propheten, hostes Israel, Barac
timente, superasse <note>(Judic. IV)</note>: et Judith et Esther,
in typo Ecclesiae, et occidisse adversarios, et periturum
Israel de periculo liberasse: numquam post
tergum meum manum curvarent in ciconiam. Taceo
de Anna et Elisabeth, et caeteris sanctis mulieribus,
quarum velut siderum igniculos, clarum Mariae
lumen abscondit. Ad gentiles feminas veniam,
ut et apud saeculi philosophos videant animorum
<pb n="1337C"/>
differentias quaeri solere, non corporum. Plato inducit
Aspasiam disputantem: Sappho cum Pindaro
scribitur, et Alcaeo: Themista inter sapientissimos
Graeciae philosophatur: Corneliam Gracchorum, id
est, vestram, tota Romanae urbis turba miratur:
Carneades eloquentissimus philosophorum, acutissimus
rhetorum, qui apud consulares viros et in
Academia plausus excitare consueverat, <emph>673-674</emph> 
non erubuit in privata domo, audiente matrona, de
philosophia disputare. Quid referam Catonis filiam,
Bruti conjugem, cujus virtus facit ne patris maritique
constantiam tantopere miremur? Plena est
historia tam Graeca quam Latina virtutibus feminarum,
<pb n="1338B"/>
et quae integros libros flagitent [ <hi>Al.</hi> flagitet].
Mihi tantum, quia aliud operis incumbit, in fine prologi
dixisse sufficiat, Dominum resurgentem primum
apparuisse mulieribus <note>(Mat. XXVIII, et Luc.)</note>, et apostolorum
illas fuisse apostolas, ut erubescerent viri
non quaerere, quem jam fragilior sexus invenerat.</p>
<div2 id="I">
          <head>
            <note>(CAP. I)</note>
          </head>
<div3>
            <head>
              <note>(Cap. I.--Vers. 1.)</note> </head>
            <p>
 <emph>673</emph> <hi>Verbum Domini quod
factum est ad Sophoniam filium Chusi, filii Godoliae,
filii Amariae, filii Ezechiae; in diebus Josiae, filii
Ammon regis Juda.</hi> LXX similiter. Tradunt Hebraei
cujuscumque prophetae pater aut avus ponatur in
titulo, ipsos quoque prophetas fuisse. Unde et
Amos unus de duodecim prophetis, qui dixerat: <hi>Non sum propheta, nec filius prophetae: sed pastor
<pb n="1338C"/>
caprarum, vellicans sycamina 
 <note>(Amos VII, 14)</note>
            </hi>, patris
nomen in titulo non habet. Hoc si verum est, Sophonias
propheta, quem nunc conamur exponere,
 nomine, ut ita dicam, prophetico, et gloriosa majorum
suorum stirpe generatus est; habuit enim
patrem Chusi, avum Godoliam, proavum Amariam,
atavum Ezechiam: et talem quadrigam ipse velut
extremus auriga complevit. Nomen Sophoniae alii <hi>speculam,</hi> 
 alii <hi>arcanum Domini</hi> transtulerunt. Sive
igitur specula, sive absconditum Domini interpretetur,
utrumque prophetae convenit. Dicitur enim
et ad Ezechiel: <hi>Fili hominis, speculatorem te posui
domui Israel <note>(Ezech. III, 17)</note>
            </hi>. Et in alio loco: <hi>Non
<pb n="1339A"/>
faciet Dominus quidquam, nisi revelaverit disciplinam
suam servis suis prophetis.</hi> Et noni Psalmi titulus, <hi>pro absconditis filii</hi> 
 interpretatur. Iste ergo propheta,
qui erat in specula et in sublimibus constitutus,
et noverat mysteria Domini, filius erat <hi>Chusi</hi> (qui
interpretatur <hi>humilitas,</hi> vel <hi>Aethiops meus,</hi> de quo
postea tractabimus), habebat quoque avum <hi>Godoliam,</hi> 
qui dicitur <hi>magnitudo Domini,</hi> et proavum <hi>Amariam,</hi> 
 qui et ipse vertitur in <hi>sermonem Domini:</hi> 
et atavum <hi>Ezechiam,</hi> qui sonat <hi>fortitudinem Domini.</hi> 
De fortitudine itaque Domini, natus est sermo Domini,
et de sermone Domini nata est magnitudo
Domini, et de magnitudine Domini nata est humilitas, <emph>674</emph> 
 ut cum pervenerit aliquis ad perfectum,
dicat: <hi>Non sum dignus vocari apostolus <note>(I Cor. IX)</note>
            </hi>.
<pb n="1339B"/>
Et illud in Psalmis: <hi>Domine, non est exaltatum cor
meum, neque elati sunt oculi mei <note>(Ps. CXXX, 1)</note>
            </hi>. Hucusque
quasi prono lapsu, et per plana currentes,
in eo quod <hi>Chusi</hi> etiam <hi>Aethiops meus</hi> interpretatur,
impegimus. Nam post tantas virtutes quomodo nomen
Aethiopis sonare poterit in laudem? Et siquidem
Scriptura dixisset <hi>Chus,</hi> id est, <hi>Aethiops,</hi> videbatur
indissolubilis quaestio; Chus quippe natus est
de Cham. Sed in eo quod ait, <hi>Chusi,</hi> hoc est, <hi>Aethiops
meus,</hi> videtur sonare mysterium: quod ille qui
quondam Aethiops fuerat, versus in poenitentiam
(secundum illud quod dicitur: <hi>Aethiopia praeveniet
manus ejus Deo <note>(Ps. LXVII, 32)</note>
            </hi>. Et in alio loco <note>(Ps.
LXXI, 9)</note>: <hi>In conspectu ejus procident Aethiopes</hi> ) dicat
cum sponsa in Cantico canticorum: <hi>Nigra sum,
<pb n="1339C"/>
sed</hi> [Al. <hi>et] speciosa filia Jerusalem <note>(Cant. I, 4)</note>
            </hi>. Legimus
et in Jeremia Abdimelec eunuchum Aethiopem
placuisse Deo <note>(Jer. XXXVIII)</note>: et in Actis apostolorum
Aethiopem eunuchum reginae Candacis tantum
habuisse studium Scripturarum et Legis Dei, ut in
vehiculo legeret: et ad adorandum Dominum in
Templo ejus veniret Jerusalem <note>(Actor. VIII, 9)</note>.
Unde talis fides digno praemio coronatur, et mittitur
ad eum Philippus evangelista, statimque docetur,
credit, baptizatur, et salvus est. Et non solum eunuchus;
sed cum additamento viri ponitur, eunuchus vir
Aethiops. Quia enim eunuchus erat Christi, et se
eunuchizaverat propter regnum coelorum, propterea
viri vocabulum non amiserat. Recte quoque Sophonias
quasi filius Chusi, id est, Aethiopis, in consequentibus
<pb n="1339D"/>
libris de poenitentia scribit Aethiopum: <hi>Trans flumina,</hi> 
 inquit, <hi>Aethiopiae, inde deferent hostias
mihi.</hi> Haec de genealogia Sophoniae, <emph>675</emph> qui prophetavit
in diebus Josiae. Quomodo autem dies dicuntur
Eliae hi qui ab eo illuminati sunt: ita et
dies Josiae qui se levaverat ad Dominum (quia <hi>Josias</hi> 
<pb n="1340A"/>
interpretatur <hi>elevatio Domini</hi> ) et fuit vir justus,
et de laudibus ejus, Regnorum quoque et Paralipomenon
scribit historia <note>(IV Reg. XXIII, et II Paral.
XXXIV)</note>. Et habuit patrem Ammon, avum Manassen <note>(IV Reg. XXI)</note>.
Legimus, Manassen post multa scelera,
et post captivitatem in Babylone, egisse poenitentiam,
et ad meliora conversum Domini misericordiam
consecutum. Unde et fidei suae, per quam
crediderat Deo, filium vocavit <foreign xml:lang="greek">ἐπώνυμον,</foreign> id est, <hi>Ammon:</hi> 
 siquidem AMMON ( ) <hi>fides</hi> interpretatur.
Simulque considera, quod nequaquam ut supra
reges decem tribuum, id est, reges Israel ponantur;
sed reges tantum Judae. Jam enim decem tribus ab
Assyriis sub rege Ezechia patre Manasse deductae
fuerant in captivitatem <note>(IV Reg. 17)</note>. Hoc in prooemio
<pb n="1340B"/>
et in titulo Sophoniae generationis et temporis.
Nunc videamus quid ipsa quoque prophetia contineat.
</p>
          </div3>
<div3>
            <head>
              <note>(Vers. 2, 3.)</note> </head>
            <p>
 <hi>Congregans congregabo omnia a facie
terrae, dicit Dominus, congregans hominem et pecus,
congregans volatile coeli, et pisces maris: et ruinae impiorum
erunt, et disperdam homines a facie terrae, dicit
Dominus.</hi> LXX: <hi>Defectione deficiat a facie terrae, dicit
Dominus: deficiat homo, et jumenta: deficiant volatilia
coeli, et pisces maris ÷ et infirmabuntur impii ⁑
et auferam iniquos a facie terrae, dicit Dominus.</hi> Hoc
quod posuimus in Septuaginta, <hi>et infirmabuntur impii,</hi> 
de Theodotionis translatione additum est: pro
quo Symmachus interpretatus est, <hi>et scandala cum
impiis,</hi> ut subaudiatur, <hi>congregabuntur,</hi> sive <hi>deficient:</hi> 
<pb n="1340C"/>
Quinta autem editio, <hi>et infirmitas cum impiis deficiet.</hi> 
Debemus ergo, consuetudinem nostram sequentes,
primum historiam texere, et postea de sublimioribus
disputare. Extremum quippe regnum duarum tribuum,
quae vocabantur Juda et Benjamin, sub Josia
fuisse, nulli dubium est. Illo enim interfecto, filii ejus
qui postea regnaverunt, et nepotes, non tam regnasse
credendi sunt, quam ludibrio habiti fuisse ab Aegyptio
rege, et Chaldaeis, et variis captivitatibus, mortibusque
cruciati. Quia igitur populus poterat se excusare <emph>676</emph> 
 in regibus malis, et dicere: Nos volumus servire
Deo, sed prohibemur a regibus, datur rex justus,
quo zelante zelum Domini, et populo nihilominus
in idolorum cultu perseverante, justa irae causa
profertur a Domino, et prophetatur de eversione
<pb n="1340D"/>
Jerusalem, et captivitate Juda, et victoria Nabuchodonosor.
Dicitque Dominus per prophetam: Nequaquam
ultra tribuam poenitentiam; sed a facie terrae
universa consumam: non homo, non jumentum,
non volatile, non pisces maris remanebunt. Iram
quippe Domini etiam bruta sentiunt animalia: et
<pb n="1341A"/>
vastatis urbibus, hominibusque interfectis, solitudinem
et raritatem bestiarum quoque fieri et volatilium
pisciumque, testis Illyricum [Mss. Illyricus]
est, testis Thracia, testis [ <hi>Al.</hi> teste] in quo ortus
sum, solum, ubi praeter coelum et terram et crescentes
vepres, et condensa silvarum, cuncta perierunt.
Hoc autem, inquit propheta, accidet, quia
impiorum fuit nimia multitudo. Corruent itaque
impii et disperdentur homines, et erit solitudo super
faciem terrae. Sed et de consummatione mundi idipsum
accipere possumus: quod et homines, et
pecora, et volatilia, et pisces maris et universa deficient,
et infirmentur impii, et tollatur iniquitas a
facie terrae. Quod si voluerimus et altius aliquid
intelligere (propter hoc quod dicitur a Septuaginta,
<pb n="1341B"/> <hi>Defectione deficiat a facie terrae</hi> 
) et defectionem in
bonam partem accipere juxta illud: <hi>Et deficiens
mortuus est Abraham in senectute bona, senex et plenus
dierum, et appositus est ad populum suum <note>(Genes.
XXV, 8)</note>
            </hi>, et de his quae de Isaac et Jacob Scriptura
refert) videmus quomodo defectione deficiant a facie
terrae, et hoc eos implere praeceptum: Qui habentes
conversationem in coelis, et in carne, non secundum
carnem militantes, eo quod sciant illos qui
in carne vivunt, Deo placere non posse, quantum in
se est omnia agunt ne sint in carne, sed in spiritu,
et a terra recedentes aiunt: <hi>Consuscitavit, et consedere
nos fecit in coelestibus in Christo <note>(Rom. VIII)</note>
            </hi>.
Quod si aliquis opposuerit adversum hoc quod
in bonam partem accepimus, <hi>defectione deficiat
<pb n="1341C"/>
a facie terrae,</hi> illud quod de Ismael scriptum
est: <emph>677</emph> <hi>Hi sunt anni vitae Ismael, centum triginta
septem, et deficiens mortuus est, et est appositus
ad genus suum <note>(Gen. XXV, 17)</note>
            </hi>: respondebimus ei primum,
et ipsum Ismael filium esse Abraham, et accepisse
dona et partes a patre, secundum mensuram
suam: deinde absolute scriptum, <hi>deficiens mortuus
est,</hi> et non addi (quod scriptum est de Abraham) <hi>in
senectute bona, senex et plenus dierum, et appositus
est ad populum suum.</hi> Sive de Isaac: <hi>Fuerunt autem
dies Isaac quos vixit, anni centum octoginta quinque,
et deficiens Isaac mortuus est, et appositus est ad genus
suum senex et plenus dierum <note>(Ib. XXXV, 28, 29)</note>
            </hi>.
Nec non et de Jacob: <hi>Et cessavit Jacob praecipiens
filiis suis, et levans pedes super lectum defecit, et appositus
<pb n="1341D"/>
est ad populum suum <note>(Gen. XLIX, 32)</note>
            </hi>. Ex quo
intelligimus aliud esse tantum deficere, et aliud cum
defectione plures pariter habere virtutes. Quod autem
primum dixerat generaliter, <hi>defectione deficiat a
facie terrae:</hi> postea in partes divisit Scriptura divina,
deficiat homo, et jumenta, deficiant volatilia coeli,
<pb n="1342A"/>
et pisces maris. Quatuor sunt quae jubentur deficere,
primum homo rationabilis, deinde tria quae subjecta
sunt homini, jumenta, et volatilia, et pisces quae
puto et in octavo psalmo poni: <hi>Insuper et pecora campi:
volucres coeli et pisces maris, qui perambulant semitas
maris <note>(Psal. VIII, 8)</note>
            </hi>. Quod autem primum dixerat, oves
et boves universas, quasi praecipua de jumentis separavit,
et cum his quae mansere [ <hi>Al.</hi> remansere] jumenta
numerare ea noluit. Deficiat itaque homo, deficiant
jumenta, deficiant volatilia coeli, deficiant pisces:
et non dixit, deficiant bestiae, deficiant reptilia terrae.
Hae enim non debent deficere, sed perire; verum deficiant
ea quae possunt habere correctionem. Quomodo
defecerunt Sarae muliebria, et jubetur Abraham
ut audiat quaecumque Sara praeceperit <hi>(Genes. XVIII,
<pb n="1342B"/>
XXI)</hi>. Deficit quis ut homo, si contemnat humana, et
non ultra moriatur ut homo, et audiat: <hi>Ego dixi, dii
estis <note>(Ps. LXXXI, 6)</note>
            </hi>. Deficit alius ut jumentum, qui ad
[ <hi>Al.</hi> in] altiora conscendens non accusatur sermone
prophetico: <hi>Homo, cum in honore esset, non intellexit,
comparatus est jumentis insipientibus, et similis</hi> 
[Al. <hi>assimilatus] factus est illis <note>(Ps. XLVIII, 21)</note>
            </hi>.
Deficit quasi <emph>678</emph> volatile coeli, qui facit sibi pennas
aquilae, et revertitur ad domum praeceptoris sui
dives, et omnem deserens paupertatem <note>(Prov. XXIII)</note>.
Deficit quasi piscis maris, qui comprehensus sagenis
Domini, cum bonis piscibus separatur <note>(Matt. XIII)</note>.
Cum haec juxta praeceptum Domini fuerint perpetrata,
infirmabuntur impii, non habentes tantum roboris
quantum prius. Sed et tollentur iniqui, non dixit,
<pb n="1342C"/> <hi>occidentur;</hi> 
 sed, <hi>tollentur,</hi> ut ad meliora conversi,
de impietate et iniquitate, ad pietatem, justitiamque
translati, incipiant esse quod ante non fuerant.
Haec secundum tropologiam. Debemus enim et
Majorum interpretationem ponere. Jam [ <hi>Al.</hi> Tamen]
in lectoris arbitrio erit, utrum severitatem, an clementiam
velit sonare quae dicta sunt.
</p>
          </div3>
<div3>
            <head>
              <note>(Vers. 4 seqq.)</note> </head>
            <p>
 <hi>Et extendam manum meam super
Judam et super omnes habitatores Jerusalem: et disperdam
de loco hoc reliquias Baal, et nomina aedituorum
cum sacerdotibus, et eos qui adorant super tecta
militiam coeli, et adorant et jurant in Domino, et jurant
in Melchom: et qui avertuntur de post tergum
Domini, et qui non quaesierunt Dominum nec investigaverunt
eum.</hi> LXX: <hi>Et extendam manum meam super
<pb n="1342D"/>
Judam, et super omnes qui habitant Jerusalem:
et auferam de loco hoc nomina Baalim, et nomina sacerdotum
cum sacerdotibus, et eos qui adorant super
tecta militiam coeli, et eos qui jurant in Domino, et jurant
in rege suo, et eos qui declinant a Domino, et qui
non requirunt Dominum, et qui non retinent Dominum.</hi> 
<pb n="1343A"/>
Post impiorum ruinas, et iniquorum ablationes a
facie terrae, consequenter adversus Judam et adversus
Jerusalem ex persona Domini dicitur: <hi>Et
extendam manum meam super Judam et super omnes
habitatores Jerusalem</hi> (extensio quippe manus
gestum percutientis ostendit): <hi>et disperdam de
loco hoc reliquias Baal:</hi> Non quod secundum LXX
nomina Baalim penitus eradenda sint; sed quod
 juxta Hebraicum cultores ejus e populo qui pauci de
caede hostium remanserant in Juda et Jerusalem, se
comminetur auferre. Nomina quoque aedituorum
cum sacerdotibus, quia in tantam Judas <emph>679</emph> et
Benjamin venerant impietatem, ut in Templo Domini
(juxta quod scribit Ezechiel, et Regnorum quartus
liber ostendit) statuam Baal, quam imaginem
<pb n="1343B"/>
Zeli Dominus vocat, statuerint, et in eodem sanctuario
idola et Dominum pariter venerati sint <note>(Ezech. VIII)</note>.
Unde signanter idolorum sacerdotes,
non sacerdotes, sed <foreign xml:lang="greek">τεμενίτας,</foreign> id est, <hi>aedituos,</hi> 
vel fanaticos appellavit <note>(IV Reg. X et XVII)</note>, quod
Hebraice dicitur ACCHUMARIM ( ). Et aedituos
ergo et sacerdotes quondam Dei, et eos qui in domatibus
adorabant militiam coeli, solem et lunam et astra
reliqua, et qui jurabant in nomine Domini, et in
nomine idoli Ammonitarum Melchom (quod a LXX
in <hi>regem</hi> versum est) auferet Dominus de loco Jerusalem,
sive disperdet, <foreign xml:lang="greek">ἀπό κοινοῦ</foreign> enim subauditur. <hi>Et
disperdam de loco hoc reliquias Baal, et disperdam nomina
aedituorum cum sacerdotibus, et disperdam eos qui adorant
super tecta militiam coeli, et disperdam eos qui adorant
<pb n="1343C"/>
et jurant in Domino, et jurant in Melchom, et disperdam
eos qui avertuntur,</hi> sive <hi>declinant de post tergum
Domini, et qui non quaerunt eum,</hi> sive <hi>non retinent.</hi> Advertuntur
autem post [ <hi>Al.</hi> de post] tergum Domini
Israel, qui relinquentes cultum ejus jurant in Melchom,
et adorant militiam coeli, et venerantur Baal
idolum Sidoniorum. Hucusque historiae sensus expositus
est: videamus et anagogen. Propter Dominum
qui de tribu Juda ortus est, et propter Jerusalem in
qua regnavit Judas, hoc est, Dominus atque Salvator,
dicamus quando multiplicata fuerit iniquitas, et
refrixerit charitas multorum, et veniente Domino,
rara fides apparuerit in terra, intantum ut tententur
etiam electi Dei <note>(Matth. XXIV, Luc. XVIII)</note>: tunc extendere
<pb n="1344A"/>
Dominum ad supplicia peccatorum manum
suam super Judam, qui sibi videtur nomen Domini
confiteri, et super Jerusalem, Ecclesiam quae ex pace
sortita vocabulum est, et auferre de Ecclesia
nomina Baalim, quod interpretatur <hi>in sublimioribus.</hi> 
Auferet autem Dominus nomina vanae gloriae et admirationis
falsae, quae versantur in Ecclesia, in qua
juxta Jacobum, honoratur annulum aureum habens,
et contemnitur pauper, <emph>680</emph> cum ad adventum judicis
et senatoris, et in commune omnium divitum,
plebs universa consurgit, et sancto pauperi ne standi
quidem inter catervas potentium, et consessiones eorum
tribuitur locus; sed et nomina sacerdotum cum
sacerdotibus qui frustra sibi applaudunt in episcopali
nomine, et in presbyterii dignitate, et non in
<pb n="1344B"/>
opere <note>(Jacob. II)</note>. Unde signanter non ait, <hi>et opera
sacerdotum cum sacerdotibus,</hi> sed, <hi>nomina:</hi> qui tantummodo
falsa nomina praeferunt dignitatum, et malis
operibus sua nomina destruunt, et eos qui adorant
super tecta militiam coeli, qui elevantur adversus
scientiam Dei; et omne quod geritur in saeculo, fictam
sibi scientiam pollicentes, referunt ad ortus
stellarum et occubitus, et mathematicorum sequuntur
errores, et eos qui adorant Dominum et Melchom,
qui saeculo pariter et Domino putant se posse
servire, et duobus dominis satisfacere, Deo et mammonae:
qui militantes Christo, obligant se negotiis
saecularibus, et eamdem imaginem offerunt Deo et
Caesari, et cum Christi sacerdotes se esse dicant,
filios suos consecrant <hi>Melchom,</hi> id est, <hi>regi suo</hi> 
<pb n="1344C"/> <note>(II Tim. II)</note>.
Recte enim habent regem hominem, qui
regem Dominum perdiderunt, et qui per mala opera
declinant a Domino, et non requirunt eum, retinent
sua peccata fugientem. Si quis autem voluerit juxta
interpretationem nominum Judae et Jerusalem
super anima uniuscujusque hoc ipsum intelligere,
non errabit, quod auferat Dominus universa
quae diximus, vel in consummatione mundi, vel
in singulorum exitu, quando audient: <hi>Stulte,
hac nocte auferetur anima tua a te <note>(Luc. XII)</note>
            </hi>. Et
extendat manum suam super eum, qui Dominum
 non confitetur, et super eum qui sensum pacis se
habere jactat, ut auferat atque disperdat de tali Jerusalem
omnem superbiam, et falsos in Deum cultus,
<pb n="1345A"/>
et variorum errores dogmatum, et servitutem
in Deum pariter et mundum, et per quotidiana peccata,
aversionem a Domino et neglectum in Deum.
</p>
          </div3>
<div3>
            <head>
              <note>(Vers. 7.)</note> </head>
            <p>
 <hi>Silete a facie Domini Dei, quia
juxta est dies Domini, quia praeparavit Dominus</hi> <emph>681</emph> 
 <hi>hostiam: sanctificavit vocatos suos.</hi> LXX: <hi>Timete a facie Domini Dei, quia juxta est dies
Domini, quia praeparavit Dominus victimam suam:
sanctificavit vocatos suos.</hi> 
 Pro eo quod LXX transtulerunt, <hi>timete,</hi> 
 et nos posuimus, <hi>silete,</hi> in Hebraeo
interjectio est imperantis silentium, qua saepe
utuntur et Comici; sed et absolute praecipitur in
cunctis silentium, quod dies ventura sit Domini.
Diem autem Domini, diem intelligamus captivitatis
et ultionis in populum peccatorem, et hostiam subversionis
<pb n="1345B"/>
Jerusalem, et sanctificationem eorum quos
dedicavit interfectioni, secundum illud quod dicitur
in Jeremia: <hi>Sanctifica eos in die interfectionis eorum <note>(Jerem. XII, 3)</note>
            </hi>.
Et est sensus: Venit contra
impium populum olim praedicta captivitas, jam
prope est. Sub Josia enim rege prophetia texitur:
hoc interfecto, timete a facie Domini Dei, quia
juxta est dies Domini, quia praeparavit Dominus
victimam suam, sanctificavit vocatos suos. Tota vastitas
venit, de qua et in Ezechiel: <hi>Venit,</hi> inquit, <hi>finis: finis venit 
 <note>(Ezech. VII, 2)</note>
            </hi>, et caetera. Haec mihi
victima placet, has mihi hostias sanctificavi. Potest
autem hoc quod ait, <hi>sanctificavit vocatos suos,</hi> et de Babyloniis
accipi, quos in ultionem populi etiam servos
suos vocat, vindicantes injuriam suam. <hi>Vocavi,</hi> inquit,
<pb n="1345C"/> <hi>Nabuchodonosor servum meum 
 <note>(Jer. XXV, 9)</note>
            </hi>. Et in eodem
volumine, non solum servum, sed columbam eum
quoque vocat: <hi>A facie gladii columbae <note>(Ibid., 30)</note>
            </hi>. Porro
secundum tropologiam, quia facies Domini est super
facientes mala, ut perdat de terra memoriam eorum,
et prope est dies judicii (quia ad comparationem aeternitatis
omne hujus saeculi tempus breve est) sive exitus
singulorum: timeant omnes, et sileant, ne facies
Domini (de qua sanctus ait <note>(Ps. IV, 7)</note>: <hi>Signatum est
super nos lumen vultus tui, Domine</hi> ) peccatorum fenum,
stipulam, ligna consumat. Praeparavit enim
Dominus hostiam suam, totum Levitici mysterium,
quando per ignem et effusionem sanguinis, et veram
oblationem salvi fient, qui salvandi sunt, et sanctificabuntur
vocati. Quidam de nostris, diem Domini et
<pb n="1345D"/>
hostiam ejus, et sanctificationem vocatorum, in adventu
Salvatoris intelligunt, quando immolatus est <emph>682</emph> 
 Agnus, et in sanguine ejus sanctificati sunt apostoli,
et caeteri qui per eos vocati sunt.
</p>
          </div3>
<div3>
            <head>
              <note>(Vers. 8, 9.)</note> </head>
            <p>
 <hi>Et erit in die hostiae Domini, visitabo
<pb n="1346A"/>
super principes, et super filios regis, et super omnes
qui induti sunt veste peregrina. Et visitabo omnem
qui arroganter ingreditur super limen in die illa: qui
complent domum Domini Dei sui iniquitate et dolo.</hi> 
LXX: <hi>Et erit in die hostiae Domini, et ulciscar super
principes, et super domum regis, et super omnes qui
induti sunt vestimentis alienis: et ulciscar super omnes
manifeste, qui sunt in vestibulis in die illa, qui
complent domum Domini Dei sui impietate et dolo.</hi> In
die Judaicae captivitatis, quando totus populus immolandus
est, visitabit Dominus, et super principes
qui mane bibebant siceram, et super filios regis, vel
omnes de stirpe regia, vel certe proprie filios Josiae,
quos vel occisos vel captos legimus, et super omnes
qui induti sunt veste peregrina, hoc est, qui pro Dei
<pb n="1346B"/>
cultu venerati sunt idola. Et super omnes qui arroganter
ingrediuntur super limen in die illa, hoc est,
adversum superbos, qui cum quodam fastu et dignitatis
supercilio, gradus templi et sanctuarii limen
ascendunt. Porro quia in eo ubi nos interpretati sumus, <hi>qui arroganter ingrediuntur 
 super limen,</hi> potest
intelligi secundum Hebraicum, <hi>qui transiliunt
limen:</hi> et hoc historice sentiendum est, <hi>vindicabo
super eos,</hi> qui juxta Regnorum primum librum non
calcant limen idolorum, superstitionibus servientes,
qui repleverunt domum [ <hi>Al.</hi> templum] Domini Dei
sui non solum idolorum cultu, sed iniquitate et scelere
et omni mendacio, ut ad errorem religionis iniquitas
quoque in subjectos et in proximos mendacium
jungeretur. Sed quia semel et tropologice exponere
<pb n="1346C"/>
coepimus: Visitabit Dominus in adventu et
passione Salvatoris, id est, in die hostiae Filii sui
super Pontifices et Sacerdotes populi Judaici, et super
domum regiam. Usque ad illud enim tempus perseveraverunt
reges Judae de stirpe David, secundum
prophetiam Jacob: <hi>Non deficiet princeps ex
Juda, neque dux de femoribus ejus, donec veniat
cui repositum est, et ipse erit exspectatio gentium <note>(Genes. XLIX, 10)</note>
            </hi>.
Post hostiam enim <emph>683</emph> 
Domini ablatum est regnum a Judaeis. <hi>Et super
omnes,</hi> inquit, <hi>qui induti sunt vestimentis alienis,</hi> 
qui recesserunt a protectione et indumento
Dei, et suo errore cooperti sunt. <hi>Et ulciscar super
omnes manifeste qui sunt in vestibulis,</hi> hoc est, qui
egressi sunt de templo Dei: et cum deberent esse
<pb n="1346D"/>
intrinsecus, propter peccata sua egressi sunt foras,
et de Ecclesia Dei recesserunt, adimplentes templum
ejus impietate et dolo. Hoc intellectum sit in
primo Salvatoris adventu. Quia autem de consummatione
mundi et die judicii, quem omnes diem
<pb n="1347A"/>
[ <hi>Al.</hi> in die] interpretantur Domini, semel exposuimus:
scire debemus, quod illo tempore visitet Dominus
super principes, et super pastores, qui lac
de ovibus comedunt, lanasque tondentes, non curant
de contritione gregis, et super filios regis qui
se jactant Christianos, et quod regis Christi sint filii,
gloriantur: et super omnes qui induti sunt vestibus
alienis. Vestis filiorum regis et principum indumentum,
Christus est [ <hi>Al.</hi> Christi <hi>et</hi> accepimus],
quod accipimus in baptismo, juxta illud: <hi>Induite
vos Christum Jesum <note>(Rom. XIII, 14)</note>
            </hi>. Et: <hi>Induite vos
viscera misericordiae, bonitatis, humilitatis, mansuetudinis,
patientiae <note>(Col. III, 12)</note>
            </hi>, et caetera. In quibus
praecipitur, ut induamur novo homine coelesti,
juxta Creatorem nostrum, et projiciamus indumentum
<pb n="1347B"/>
veteris hominis cum operibus ejus <note>(Ephes. IV)</note>.
Cum ergo debeamus talibus indui vestimentis, pro
misericordia induimur crudelitate; pro patientia,
impatientia; pro justitia, iniquitate. Et ut semel
dicam, pro virtutibus, vitiis; id est, pro Christo, Antichristo.
Unde dicitur de istius modi homine: <hi>Et
indutus est maledictione sicut vestimento <note>(Ps. CVIII,
18)</note>
            </hi>. Vindicabit quoque Dominus manifestissime in
adventu suo, etiam super eos qui cum bonis operibus
in Ecclesia esse deberent, ejecerunt se ob conversationem
pessimam, et traditi Satanae versantur in
vestibulis, immo nec in vestibulis, sed ante vestibula:
quod significantius Graece dicitur <foreign xml:lang="greek">ἐπὶ τὰ πρόπυλα.</foreign>
Et super omnes vindicabit, qui variis iniquitatibus
atque peccatis implent Ecclesiam, et impietatibus
<pb n="1347C"/>
atque mendacio, et miscent sanguinem sanguini.
Quod si voluerimus hoc ipsum accipere super
animabus singulorum, principes et domum regis, intelligamus <foreign xml:lang="greek">λογισμοὺς</foreign>
 [ <hi>Al.</hi> addit <foreign xml:lang="greek">καὶ αἰσθήσεις</foreign>], id est, <hi>cogitationes</hi> 
 et sensus, et ipsam animam, quae debet
esse hospitium <emph>684</emph> regis: et juxta superiorem expositionem
indumenta quoque aliena, et omnia quae
sequuntur, referamus ad unumquemque credentium,
qui cum debuerant induti esse Christo, et semper
versari intrinsecus, variis se peccatorum operuerunt
vestimentis, et egressi de Ecclesia, id est, congregatione
sanctorum, pro virtutibus impleverunt templum
corporis sui iniquitate et dolo.
</p>
          </div3>
<div3>
            <head>
              <note>(Vers. 10.)</note> </head>
            <p>
 <hi>Et erit in die illa, dicit Dominus, vox
clamoris a porta piscium, et ululatus a secunda, et
<pb n="1347D"/>
contritio magna a collibus.</hi> LXX: <hi>Et erit in illa die,
dicit Dominus, vox clamoris de porta compungentium,
et ululatus a secunda, et contritio magna a collibus.</hi> 
In die hostiae Domini quando extenderit manum
suam super Judam et super omnes habitantes Jerusalem,
et hostilis eam vallaverit exercitus, erit vos
clamoris a porta piscium et ululatus a secunda, et
contritio magna a collibus. Portam piscium eam
vocabant, quae Diospolim ducit et Joppen, et vicinior
mari erat inter cunctas vias Jerusalem, de qua
et Esdras refert: <hi>Portam vero piscium aedificaverunt
filii Asnaa, ipsi texerunt eam, et statuerunt valvas,
<pb n="1348A"/>
et seras et vectes <note>(II Nehem. III, 3)</note>
            </hi>. Quod autem ait, <hi>et ululatus a secunda,</hi> 
 secundi muri in eodem climate
portam significat, de qua et in Regnorum libro
scriptum est: <hi>Et ivit Helchias Sacerdos, et Ahiham,
et Achabor</hi> [Al. <hi>Achobor], et Saphan, et Asaias ad
Oldam propheten, uxorem Sellum filii Thecuae, filii
Haras, custodis vestium, et haec habitabat Jerusalem
in secunda <note>(IV Reg. XXII, 14)</note>
            </hi>. Contritionem autem
magnam a collibus de mente Sion et excelsiore urbis
parte loquitur: quia cum altiora et arx civitatis
fuerint occupata, facilior est in prona descensus.
Si autem diem illam quam Dominus comminatur,
diem judicii ut supra voluerimus accipere, eo tempore
quando Vetustus dierum sessurus est, et aperiendi
libri, et pandendae conscientiae singulorum:
<pb n="1348B"/>
tunc implebitur vox clamoris a porta compungentium <note>(Dan. VII)</note>.
Prima enim porta oculorum erit,
qua [ <hi>Al.</hi> quando] exibebuntur nobis peccata ante
oculos nostros, et omnis pompa et imago antiquorum
scelerum et vitiorum atque luxuriae proferetur
in medium. Tunc illud erit verum quod scriptum
est: <hi>Ecce homo et opera ejus ante faciem ejus.</hi> Torquebit
igitur eum conscientia, et postquam compunctus <emph>685</emph> 
 clamaverit a prima oculorum porta, ululabit
etiam a secunda, quam et aures intelligere
possumus. Per hos enim vel maxime sensus, quibus
vitia illapsa fuerant, eorum poena sentietur, quando
cernemus quod fecimus et sermone docti, totumque
audientes ordinem peccatorum, in ululatum
compellemur, et conteretur [ <hi>Al.</hi> compellimur <hi>et</hi> 
<pb n="1348C"/>
conteritur], in nobis quidquid fuerat excelsum, et
propter caecitatem et surdas aures ignorabatur a nobis.
Vel certe cum verba sublimia et eruditio de
excelso veniens, conteret nos atque confringet, et
opere complebitur: <hi>Rugiebam a gemitu cordis mei <note>(Ps. XXXIX, 9)</note>
            </hi>,
ut sit sacrificium Deo spiritus contribulatus <note>(Ps. L)</note>;
in nobis, qui homines sumus, et
non tam grandia peccata fecimus, ut montibus comparentur,
colles contriti sunt. In diabolo autem et
angelis ejus, excelsa montium conterentur. Multi
putant juxta historiam quod ad Babyloniorum tempora
retulimus, intelligendum esse de primo Salvatoris
adventu, quando propter peccata nimia, et clamorem
populi concrepantem: <hi>Sanguis ejus super nos,
et super filios nostros <note>(Matt. XXVII, 25)</note>
            </hi>, circumdata est
<pb n="1348D"/>
ab exercitu Jerusalem, et a duobus ursis, Vespasiano
videlicet et Tito, irridentium puerorum turba
consumpta est <note>(IV Reg. II)</note>. Quae quidem intelligentia
magis fidei nostrae convenit, sed ita ut sciamus
et priori historiae posse congruere, vel certe priorem
captivitatem typum esse secundae et perfectae eversionis
Jerusalem. Nec non et hoc animadvertendum
(quia ADAGIM ( ) manifeste in Hebraeo, non <hi>portam compungentium;</hi> 
 sed <hi>portam piscium</hi> sonat) allegorice,
portam piscium esse in Jerusalem, per quam
inferuntur boni pisces qui a malis fuerint separati,
et lugebunt, caeteris introeuntibus, qui foris remanserint.
<pb n="1349A"/>
Vel certe in fine mundi et in consummatione
lugebunt a porta piscium prima, qui suum baptisma
non servaverunt; lugebunt a secunda, qui non egerunt
pro peccatis dignam poenitentiam. Et erit magna
contritio super colles, qui nec pro peccatis incurvati
sunt ut cervicem suam submitterent, et sua scelera
deplorarent. Per has enim duas portas baptismi
et poenitentiae in Jerusalem, id est, in Ecclesiam
Dei vel introitus vel reditus est.
</p>
          </div3>
<div3>
            <head>
              <note>(Vers. 11.)</note> </head>
            <p>
 <emph>686</emph> <hi>Ululate, habitatores pilae: conticuit
omnis populus Chanaan.</hi> LXX: <hi>Plangite qui habitatis
concissam: quia assimilatus est omnis populus
Chanaan.</hi> Pila quae Hebraice dicitur MACHTHES ( ),
et ab Aquila versa est, <foreign xml:lang="greek">εἰς τὸν ὅλμον,</foreign> non per brevem
syllabam prima <note>( <hi>Al.</hi> primam)</note> legenda est, ne <foreign xml:lang="greek">σφαῖραν</foreign>
<pb n="1349B"/>
putemus, sed productam, ut de pila sciamus dici, in
qua frumenta tunduntur, vas concavum, et medicorum
aptum usui, in quo proprie ptisanae feriri solent.
Dicat aliquis intellexisse se quid significat pila, sed
scire velle cur in praesenti loco assumpta sit. Quia semel
descriptio est captae urbis, et dicitur: <hi>Vox clamoris
a porta piscium, et ululatus a secunda, et contritio
magna a collibus:</hi> nunc idem descriptionis ordo
servatur, et de ululatu dicitur eorum, qui habitant
in valle Siloe. Et pulchre Scriptura non dixit,
qui habitatis in valle, qui habitatis in gurgustio; sed
qui habitatis in pila, quod scilicet quomodo frumenta
feriente desuper vecte, contunduntur: ita de porta
piscium, et de porta secunda, et de collibus proruens
in vos decurret exercitus. Populum autem Chanaan
<pb n="1349C"/>
appellavit populum Judaeorum, juxta illud quod legimus
in Daniele: <hi>Semen Chanaan et non Juda <note>(Dan.
XIII, 56)</note>
            </hi>; et ad Jerusalem: <hi>Pater tuus Amorrhaeus,
et mater tua Cethaea <note>(Ezech. XVI, 3)</note>
            </hi>; et in alio loco: <hi>Chanaan, in manu tua, statera iniquitatis 
 <note>(Osee XII,
7)</note>
            </hi>. Quod si voluerimus juxta utramque translationem,
tropologiam texere, recte ad ululatum et planctum
concitantur qui in extremis peccatorum faecibus
habitant, et in scelerum suorum ima demersi dicunt: <hi>Infixus sum in limo profundi, et non est,</hi> 
 inquit, <hi>substantia 
 <note>(Ps. LXVIII, 2)</note>
            </hi>. Unde et additur: qui
habitatis concissam, hoc est, animam multis iniquitatibus
vulneratam, sive Ecclesiam, quae schismatibus,
haeresibusque lacerata est, et ad singula vulnera
plangit filios interfectos. Quod autem dicit: <hi>Conticuit,</hi> 
<pb n="1349D"/>
sive <hi>assimilatus est omnis populus Chanaan,</hi> blasphemiam
eorum in die judicii cessare significat, et
os quod in altum posuerunt, linguamque ad terram
usque penetrantem, aeterno silentio conticescere.
Et quia peccatum peccavit Jerusalem, et ideo in
commotionem facta est, populus dicitur <hi>Chanaan,</hi> 
quod interpretatur, <emph>687</emph> <hi>commotio.</hi> Non enim potest
dicere: <hi>Statuit super petram pedes meos <note>(Psal.
XXXIX, 3)</note>
            </hi>; sed incertus et fluctuans semper in motu
<pb n="1350A"/>
est. Unde et Noe vir sanctus, postquam evigilavit e
somno, ex maledictione nomen imposuit Chanaan,
dicens: <hi>Maledictus Chanaan puer, famulus erit fratrum
suorum <note>(Genes. IX, 25)</note>
            </hi>. Non solum autem Chanaan
assimilantur peccatores, sed pro qualitate et
diversitate peccati, alius assimilatur Pharaoni, alius
Nemrod giganti. Et econtrario, per bona opera atque
virtutes, quia et virtutum itinera sunt diversa,
ille spiritum assumit Abraham, hic Moysi, alius
Eliae; quamobrem ab Apostolo dicitur: <hi>Aemulamini
charismata meliora <note>(I Cor. XII, 31)</note>
            </hi>. Qui vero perfectus
est, juxta eam tamen perfectionem quam humana
conditio potest capere, similitudine Dei signatur.
</p>
            <p> <hi>Disperierunt omnes involuti argento.</hi> LXX: <hi>Disperierunt
<pb n="1350B"/>
omnes qui erecti sunt argento.</hi> Qui sibi, inquit,
in divitiis confidebant, et tantas habebant opes,
ut se quasi involutos et septos suis divitiis aestimarent.
Vel certe secundum LXX, qui erecti erant in
superbiam et pauperes despiciebant, ira veniente,
vastati sunt. Simulque considera quod non dixerit: <hi>peribunt qui erecti sunt argento;</hi> 
 sed jam nunc, antequam
 eis veniat supplicii dies, in eo ipso quod
superbiant, et semper de thesauris suis cogitent et
serviant eis, perierint atque corruerint. Quod qui intellexerit,
puto eum non satis cupere divitias, in
quibus non peribunt, sed perierunt qui erecti sunt.
Neque vero aestimandum est eos solos periisse, qui
argento erecti sunt, sed juxta hanc diffinitionem peribit
et ille qui in generis nobilitate se jactat. Qui
<pb n="1350C"/>
gloriatur in dignitatibus, peribit; qui inflatur, peribit;
qui in fortitudine corporis gloriatur, peribit.
peribit qui in femineo languore mollitus comam nutrit,
vellit pilos, cutem polit, et ad speculum comitur,
quae proprie passio et insania feminarum est. Si
quis autem vult erigi et superbire sancta superbia,
erigatur cum apostolis, quando dignus fuerit pro nomine
Jesu Christi contumeliam pati, glorietur cum
Apostolo, qui exsultabat in <emph>688</emph> tribulationibus,
sciens quod tribulatio operetur patientiam, patientia
spem, spes autem non confundat <note>(Rom. V)</note>.
</p>
          </div3>
<div3>
            <head>
              <note>(Vers. 12.)</note> </head>
            <p>
 <hi>Et erit in tempore illo, scrutabor Jerusalem
in lucernis, et visitabo super viros defixos in
faecibus suis; qui dicunt in cordibus suis, non faciet
bene Dominus, et non faciet male.</hi> LXX: <hi>Et erit in
<pb n="1350D"/>
die illa, scrutabor Jerusalem cum lucerna, et ulciscar
super viros qui contemnunt custodias suas, et dicunt in
cordibus suis, non faciet bene Dominus, et non faciet
male.</hi> In tempore et in die captivitatis Jerusalem
vel a Babyloniis vel a Romanis (quia dereliquit legem
Domini, et impie egit in Dominum Creatorem
suum), scrutabitur Dominus cum lucerna omnia abscondita
Jerusalem, et nullum inultum patietur
effugere. Legamus Josephi historias, et ibi reperiemus
<pb n="1351A"/>
scriptum, de cloacis quoque, et speluncis, et
antris, et sepulcris, extractos principes et reges et
potentes et sacerdotes, qui se in eis metu mortis absconderant.
Et visitabo, inquit, super eos, qui confidunt
in corporibus suis, et in viribus suis, quas
 <foreign xml:lang="greek">διασυρτικῶς,</foreign> faeces vocat, sive peccata, in quibus
penitus fuere defixi: qui tollentes providentiam,
nec boni nec mali Deum auctorem esse dixerunt:
hoc est, quod nec bonis bona, nec mala malis redderet:
sed quod fortunae cuncta regerentur arbitrio,
et casu ferrentur incerto. In consummatione autem
mundi, quia dies Domini ipsa intelligitur, scrutabitur
Dominus Jerusalem, id est Ecclesiam suam cum
lucerna: et ulciscetur super viros contemptores,
qui noluerunt suas servare custodias, id est, mandata
<pb n="1351B"/>
Domini contempserunt, et insuper ratione se
peccare, dicentes, blasphemaverunt in cordibus suis:
quod nihil prodesset benefacere, nec obesset male
agere, quia nec bonorum operum praemium, nec malorum
poenam restitueret Deus. Recte autem Jerusalem,
id est, Ecclesia (quae prius <hi>Jebus</hi> vocabatur,
quod dicitur <hi>conculcata</hi> ), quando conculcabatur a
gentibus, et daemonum ludibrium erat, dicta est Jebus,
et postquam coepit in ea pax habitare Domini,
et factus est in pace locus ejus, nomen Jerusalem
sortita est. Quia igitur in novissimo tempore, quod saepe <emph>689</emph> 
 jam diximus, multiplicata iniquitate, refrigescet
charitas, et solis lumen recedet ab Jerusalem,
et tanta erit vastitas, ut difficile salventur
etiam electi Dei <note>(Matth. XXIV)</note>: tunc in lucerna sermonis
<pb n="1351C"/>
sui atque rationis omnia vitia scrutabitur
Dominus in Jerusalem, et in medium proferet, et de
otioso quoque verbo fiet judicium et vindicta, non
in peccatores (poterat enim et peccatum veniam promereri),
sed in contemptores, de quibus dicitur in
Abacuc: <hi>Videte contemptores, et aspicite <note>(Abac. I, 5)</note>
            </hi>;
et in alio loco: <hi>Quare non respicis ad contemptores;</hi> 
Ac deinde: <hi>Qui autem arrogans est, et contemptor,
vir superbus,</hi> et caetera. Super his fiet ultio, qui
custodias Domini non servaverunt, et dicunt in cordibus
suis: <hi>Non faciet Dominus bene, et non faciet
male:</hi> non quod male Deus faciat, sed quod mala
videatur poena esse ei qui patitur. Alioquin et scalpellus
medici malus erit, quia resecat vulnera, et
putridas amputat carnes. Et pater malus, caedens filium,
<pb n="1351D"/>
ut a vitiis corrigat, et magister malus, corripiens
discipulum ut erudiat: <hi>Omnis enim disciplina
ad praesens non videtur gaudii esse, sed tristitiae:
postea autem fructum pacificum his qui per eam eruditi
sunt, reddet <note>(Hebr. XII, 11)</note>
            </hi>.
</p>
          </div3>
<div3>
            <head>
              <note>(Vers. 13, 14.)</note> </head>
            <p>
 <hi>Et erit fortitudo eorum in direptionem,
et domus eorum in desertum. Et aedificabunt domos,
et non inhabitabunt: et plantabunt vineas, et non
bibent vinum earum. Juxta est dies Domini magnus:
<pb n="1352A"/>
juxta est, et velox nimis.</hi> LXX: <hi>Et erit fortitudo eorum
in rapinam, et domus eorum dissipabuntur. Et
aedificabunt domos, et non habitabunt in eis, et plantabunt
vineas, et non bibent vinum earum, quia juxta est
dies Domini magnus: juxta et velox nimis.</hi> Manifestum
est quod juxta utramque captivitatem omnis
eorum sit caesus exercitus, et domus dirutae, et agri
vineaeque vastatae sint: nec ultra eos Dei distulerit
patientia. Sed cum dicerent ad prophetas, hoc in
tempus erit, et in dies longos, venerit eis dies Domini
magnus et velox nimis. Juxta tropologiam autem
cum venerit tempus judicii, sive uniuscujusque
mortis et egressionis a saeculo: tunc omnis fortitudo
eorum in direptionem erit, ut quod male valebat, et
erigebatur adversus Dominum, infirmum, fractumque
<pb n="1352B"/>
vertatur ad melius. Velut si quis fortitudinem
latronis et piratae et furis <emph>690</emph> diripiat, infirmosque
eos reddat, prodest illis sua infirmitas: debilitata
enim membra quibus prius non bene utebantur, a
malo opere cessabunt. Quod autem sequitur: <hi>Et
domus eorum in desertum,</hi> multi sunt in Ecclesia
aedificantes Sion in sanguine, et Jerusalem in iniquitate,
quibus prodest tales domus destrui. Legamus
Leviticum, ubi leprosa domus destrui jubetur <note>(Levit.
XIV)</note>. Et quia lepra permanens est et diffunditur, lapides
ejus et ligna et omnis pulvis extra civitatem in
locum immundum projici jubetur. Sed et in Jeremiae
principio tale quid scribitur, <hi>Ecce dedi sermones meos
in os tuum: ecce constitui te hodie</hi> [Al. tacet <hi>hodie]
super gentes, et regna: eradicare, et suffodere, et disperdere,
<pb n="1352C"/>
et aedificare, et plantare <note>(Jer. I, 9, 10)</note>
            </hi>. Destruitur
aedificatio pessima, ut postea aedificatio bona
construatur: eradicatur iniqua plantatio, ut plantatio
juxta ponatur. Unde et in Salomone legimus: <hi>Melius est habitare sub divo, quam in calce litis cum
iniquitate, et in domo nova 
 <note>(Prov. XXI, 9)</note>
            </hi>. Quasi bonus
ergo Deus domos eorum, qui erant defixi in faecibus
suis, et dixerant in corde suo: <hi>Non faciet bene
Dominus, et non faciet male,</hi> destruit, nec eos in leprosis
et immundis domibus habitare permittit: nec
facit ut bibant vinum de vineis, quas plantaverant.
Si enim plantassent vineam Sorec, et vineam electam
totam veram, bibissent vinum suum, et inebriati
essent cum patriarcha Noe et Joseph in meridie <note>(Gen. IX et XLIII)</note>;
sed quia dixerunt: <hi>Non faciet</hi> 
<pb n="1352D"/> <hi>bene Dominus, et non faciet male 
 <note>(Deut. XXXII, 32,
33)</note>
            </hi>, et de vinea Sodomorum erat vinea eorum, et
propago eorum de Gomorrha, <hi>Uva eorum uva fellis,
et botrus amaritudinis eis: furor draconum, vinum
eorum: et furor aspidum insanabilis <note>(Jer. IX, 23)</note>
            </hi>,
propterea plantaverunt vineas, et non bibent vinum
earum. Et mystice dicitur de Sodoma et Gomorrha,
quod omnis plantatio eorum perierit. Si enim permansissent
in eo quod coeperant, ut essent quasi paradisus
<pb n="1353A"/>
Dei, et non finissent in malo, ut essent quasi
terra Aegypti, plantatio eorum utique permansisset.
Tale quid et illud super Aegyptiis sonat in Psalmis: <hi>Occidit in grandine vineas eorum, et moros eorum in
pruina 
 <note>(Ps. LXXVII, 47)</note>
            </hi>. Quasi clementissimus quippe
Deus, omnem Aegyptiam plantationem et arbusculas,
quae in Aegypto radicatae sanguineos habent <emph>691</emph> 
 fructus, interfecit et subvertit, ne bibant qui
male plantaverunt, et comedant ex eis fructum.
Prope est dies Domini magnus et velox nimis, cui
resistere nemo potest: prope autem est vel propter
aeternitatem, quia nihil ei longum est, vel propter
poenae magnitudinem, quia patienti numquam longe
videtur supplicium quod inferendum est. Sive prope,
ut supra diximus, cum exierimus a saeculo, et
<pb n="1353B"/>
uniuscujusque mors consummationem mundi fecerit;
et non solum prope, sed etiam velox nimis, ut
velocitas adventus ejus in eo quod additur, <hi>nimis,</hi> 
ostendatur.
</p>
          </div3>
<div3>
            <head>
              <note>(Vers. 15, 16.)</note> </head>
            <p>
 <hi>Vox diei Domini amara: tribulabitur
ibi fortis: dies irae, dies illa, dies tribulationis et
angustiae, dies calamitatis et miseriae, dies tenebrarum
et caliginis, dies nebulae et turbinis, dies tubae et clangoris
super civitates munitas, et super angulos excelsos.</hi> 
LXX: <hi>Vox diei Domini amara et dura posita est,
fortis: dies irae, dies illa, dies tribulationis et necessitatis,
dies miseriae et perditionis, dies tenebrarum et
turbinis, dies nebulae et caliginis, dies tubae et clamoris
super civitates munitas, et super angulos excelsos.</hi> 
Juxta superiora, vel de Babylonica captivitate accipe,
<pb n="1353C"/>
vel de extrema quam passi sunt a Romanis, super
qua et Dominus flevit Jerusalem, dicens: <hi>Jerusalem,
Jerusalem, quae occidis prophetas, et lapidas
eos qui ad te missi sunt <note>(Matth. XXIII, 37)</note>
            </hi>, et caetera.
Vere enim expetita vindicta est a sanguine Abel justi
usque ad sanguinem Zachariae, quem occiderunt
inter templum et altare <note>(II Par. XXIV)</note>: et ad extremum
de Dei Filio, dicentes: <hi>Sanguis ejus super nos,
et super filios nostros,</hi> experti sunt diem amarum:
quia ad amaritudinem Dominum provocaverant:
diem a Domino constitutam, in qua non imbecillis
quilibet, sed fortissimi viri deprimentur, et veniet
super eos ira in finem. Saepe quippe et ante iram
Domini sustinuerunt; sed ira illa non fuerat consummationis
et finis <note>(Matth. XXVII, 25)</note>. Quid necesse
<pb n="1353D"/>
est nunc describere quantas in utraque captivitate
sustinuerint calamitates, et quomodo qui lucem Domini
respuerunt, in tenebris et in caligine versati
sint, et qui noluerunt solemnium dierum audire tubas,
audierint clamorem [ <hi>Al.</hi> clangorem] bellantium?
De civitatibus autem munitis et excelsis angulis Judaeae,
qui [ <hi>Al.</hi> quod] ad <emph>692</emph> solum usque sunt diruti,
puto oculorum magis esse quam aurium judicium:
nobis praesertim qui nunc in ista sumus provincia
licet videre, licet probare quae scripta sunt.
Vix ruinarum parva vestigia in magnis quondam urbibus
cernimus. Silo, ubi tabernaculum et arca Testamenti
<pb n="1354A"/>
Domini fuit, vix altaris fundamenta monstrantur.
Gabaa illa civitas Saulis usque ad fundamenta
diruta est <note>(Josue XVIII)</note>. Rama et Bethoron et
reliquae urbes nobiles a Salomone constructae, parvi
viculi demonstrantur. Legamus Josephum et prophetiam
Sophoniae, illius cernemus [ <hi>Al.</hi> cernimus]
historiam: et hoc non tantum de captivitate dicendum
est, sed usque ad praesentem diem, perfidi coloni
post interfectionem servorum, et ad extremum
Filii Dei, excepto planctu, prohibentur ingredi Jerusalem,
et ut ruinam suae eis flere liceat civitatis,
pretio redimunt, ut qui quondam emerant sanguinem
Christi, emant lacrymas suas: et ne fletus quidem
eis gratuitus sit. Videas in die quo capta est a
Romanis et diruta Jerusalem, venire populum lugubrem,
<pb n="1354B"/>
confluere decrepitas mulierculas, et senes
pannis annisque obsitos, in corporibus et in habitu
suo iram Domini demonstrantes. Congregatur turba
miserorum, et patibulo Domini coruscante, ac radiante <foreign xml:lang="greek">ἀναστάσει</foreign>
 ejus, de Oliveti monte quoque crucis
fulgente vexillo, plangere ruinas templi sui populum
miserum, et tamen non esse miserabilem:
adhuc fletus in genis et livida brachia, et sparsi crines,
et miles mercedem postulat, ut illis flere plus
liceat; et dubitat aliquis, cum haec videat, de die
tribulationis et angustiae, de die calamitatis et miseriae,
de die tenebrarum et caliginis, de die nebulae
et turbinis, de die tubae et clangoris? Habent enim
et in luctu tubas, et, juxta prophetiam, vox solemnitatis
versa est in planctum. Ululant super cineres
<pb n="1354C"/>
Sanctuarii, et super altare destructum, et super civitates
quondam munitas, et super excelsos angulos
templi, de quibus quondam Jacobum fratrem
Domini praecipitaverunt. Haec de captivitate dicta
sint Judaeorum. Caeterum si diem Domini, ut supra,
referamus ad consummationem mundi, sive ad uniuscujusque
exitum vitae, manifesta <emph>693</emph> erit interpretatio,
quod vox diei Domini amara sit, et necessitate
plena et ira, et tribuletur ibi fortis: cum etiam
qui sancti sunt, salventur quidem, sed tamen sic quasi
per ignem. Dies illa dies tribulationis, et angustiae
et calamitatis, et miseriae, in qua dicent: Vae nobis,
quia miseri facti sumus. Dies tenebrarum: <hi>Omnis
enim qui male operatur, odit lumen, et non venit ad
lucem <note>(Joan. III, 20)</note>
            </hi>; et necesse est ut qui lumen
<pb n="1354D"/>
oderit, eum tenebrae consequantur. Dies erit nebulae
et turbinis; veniet enim super eum tempestas Domini,
et clangor tubae, quam Apostolus significat,
dicens: <hi>In novissima tuba <note>(I Cor. XV, 52)</note>
            </hi>. Erit enim
dies tubae et clangoris super civitates munitas, quas
sibi in multitudine peccatorum cum Cain aedificaverant.
Et super angulos excelsos, opera perversa et
a recta via Domini declinantia <note>( <hi>Al.</hi> a recta via deviantia)</note>.
Unde et a Salvatore arguuntur <foreign xml:lang="greek">ὑποκρίται</foreign> Pharisaei,
quod adorent <note>( <hi>Al.</hi> orent)</note> in angulis platearum <note>(Matth. VI)</note>.
Via enim recta et tendens ad paradisum
arcta, et angusta est quae ducit ad vitam. Via autem
<pb n="1355A"/>
fracta habens angulos et tortuosa, lata, et spatiosa
est, quae ducit ad mortem <note>(Matth. VII)</note>. Simulque
inter verba severitatis Domini cerne clementiam,
quod propterea amara sit dies, et dies irae, et dies
tribulationis, et dies tubae et clangoris, ut civitates
male munitae et perversi anguli destruantur.
</p>
          </div3>
<div3>
            <head>
              <note>(Vers. 17, 18.)</note> </head>
            <p>
 <hi>Et tribulabo homines, et ambulabunt
ut caeci, quia Domino peccaverunt: et effundetur sanguis
eorum sicut humus, et corpora eorum sicut stercora:
sed et argentum eorum et aurum</hi> [Vulg. addit <hi>eorum] non poterit liberare eos in die irae Domini, et
in igne zeli ejus devorabitur omnis terra: quia consummationem
cum festinatione faciet cunctis habitantibus
terram.</hi> 
 LXX: <hi>Et tribulabo homines, et ambulabunt ut
caeci, quia Domino peccaverunt, et effundet sanguinem
<pb n="1355B"/>
eorum sicut pulverem, et carnes eorum sicut stercus
boum</hi> [Al. <hi>bubalum], et argentum eorum et aurum
eorum non poterit eruere eos in die irae Domini, et
in igne zeli ejus consumetur omnis terra: consummationem
enim et festinationem faciet super omnes habitantes
terram.</hi> Non est difficile juxta priorem sensum
haec fuisse perpessam dicere Jerusalem, quae propter
crucem Domini sustinuit: recessit enim ab ea visitatio
Domini, et tribulati sunt omnes <emph>694</emph> homines
in tota Judaea, et propter magnitudinem pressurae
ambulaverunt ut caeci, quid agerent ignorantes. Et
haec passi sunt, quia Domino, id est, Dei Filio peccaverunt.
Nam quia fuderunt sanguinem prophetarum
et sanguinem Christi, fusus est sanguis eorum
sicut humus in tota regione, et corpora eorum remanserunt
<pb n="1355C"/>
insepulta, sicut stercora super faciem
terrae. Divites quoque eorum qui argentum et aurum
iniquitate nimia congregaverunt, opibus suis de die
irae Domini non potuerunt liberari: ignis enim zeli
Domini succensus adversus eos, devoravit omnem
provinciam. Nec grande fuit tempus in medio: nam
post quadraginta et duos annos Dominicae crucis,
circumdata est ab exercitu Jerusalem, et consummatio
illius facta est cum festinatione, et non solum
illius, sed cunctis terrae Judaeae habitatoribus. In
consummatione autem vel mundi vel uniuscujusque
tribulabuntur omnes homines, qui homines permanserunt,
et mortui sunt quasi homines. Et ambulabunt
ut caeci, quia lumen perdidere virtutum, et
locum poenitentiae non habebunt: et haec patientur
<pb n="1355D"/>
quia Domino peccaverunt. Si enim Dominus [ <hi>Al.</hi> 
Domini] justitia est, veritas, sanctitas, caeteraeque
virtutes, quisquis injuste fecit, et mentitus est, et
scorta vitiaque sectatus est, Domino peccavit. Sed
quod sequitur: <hi>Et effundetur sanguis eorum sicut
humus, et corpora eorum sicut stercora boum,</hi> videtur
absurdum, ut in resurrectione mortuorum, et in
consummatione mundi atque judicio, dicamus effundi
<pb n="1356A"/>
sanguinem et corpora jacere quasi stercora.
Igitur illud quod ad Noe dicitur: <hi>Et sanguinem animarum
vestrarum requiram de manu omnium bestiarum,
et de manu hominis, et de manu fratris requiram
animam hominis, qui effuderit sanguinem hominis:
pro sanguine ejus effundetur sanguis illius <note>(Genes.
IX, 5, 6)</note>
            </hi>, et in resurrectione credere ridiculum est,
et in vita haec stare non potest. Quanti enim effuderunt
sanguinem, et sanguis eorum effusus non
est? et alii occiderunt hominem veneno, vel suspendio,
et tamen cum homo mortuus sit, non
est sanguis effusus? Quomodo ergo Dominus est
effusurus sanguinem eorum in talionem, cum ille <emph>695</emph> 
 qui occidit, sanguinem non effuderit? Sanguis
igitur hominis <foreign xml:lang="greek">τὸ ζωτικὸν αἶτος,</foreign> id est, <hi>vitale,</hi> 
<pb n="1356B"/>
quo vegetatur, et sustentatur, et vivit, debet intelligi:
quod qui effuderit, sive per scandalum, sive
perversitate doctrinae, in die judicii effundetur ab
eo, id est, quod sibi videbatur habere vitale, cogetur
amittere. Juxta hujuscemodi sanguinem, et
caro intelligitur, de qua et Isaias ait: <hi>Omnis caro,
fenum <note>(Isai. XL, 6)</note>
            </hi>. Et in Genesi Dominus: <hi>Non
permanebit spiritus meus in hominibus istis, quia caro
sunt <note>(Gen. VI, 3)</note>
            </hi>. Et Apostolus, de utroque: <hi>Caro et
sanguis regnum Dei possidere non poterunt: neque
corruptio incorruptionem Dei</hi> [Al. tacet <hi>Dei] haereditabit <note>(I Cor. XV, 50)</note>
            </hi>.
In die ergo consummationis,
vel generalis, vel specialis, omnis sanguis qui effusus
est, clamabit ad Dominum, et apparebit in
medio, et opera sanguinis atque terrena sicut pulvis
<pb n="1356C"/>
jacebunt et stercora, et argentum et aurum divites
de die irae non poterunt liberare, audiente eo, qui
moritur: <hi>Stulte, hac nocte tolletur anima tua a te;
quae autem parasti, cujus erunt <note>(Luc. XII, 20)</note>
            </hi>? Non
quod negemus aurum et argentum divites liberare
de morte: <hi>Redemptio enim viri animae, propriae divitiae <note>(Prov. XIII, 8)</note>
            </hi>;
sed quod eo tempore liberare
non possint, quando divitias necessitate dimittunt.
Omnis enim terra et universa quae terrena sunt,
zelo Domini devorabuntur. Et quod ait, <hi>zelo</hi>, intellige
adhuc amantem Dominum. Nisi enim amaret
humanam animam, numquam zelaretur eam: et in
similitudinem mariti, peccatum ulcisceretur uxoris,
qui, si non amaret, nec de adulterio ejus irasceretur.
Et hoc faciet Dominus cum festinatione cunctis habitantibus
<pb n="1356D"/>
terram, his qui se penitus terrae dederunt,
et non fuerunt advenae et peregrini, sicut justus
qui loquitur: <hi>Advena sum ego in terra, et peregrinus
sicut omnes patres mei <note>(Ps. XXXVIII, 13)</note>
            </hi>. Et rursum
alibi nolens diutius in tabernaculo carnis habitare,
lacrymabili voce testatur, dicens: <hi>Heu mihi, quia peregrinatio
mea prolongata est <note>(Ps. CXIX, 5)</note>
            </hi>. Etenim
qui sumus in tabernaculo corporis hujus, ingemiscimus
<pb n="1357A"/>
conquerentes: <hi>Miser ego homo, quis me liberabit
de corpore mortis hujus <note>(Rom. VII, 24)</note>
            </hi>?</p>
          </div3>
        </div2>
<div2 id="II">
          <head>
            <note>(CAP. II)</note>
          </head>
<div3>
            <head>
              <note>(Cap. II.--Vers. 1, 2.)</note> </head>
            <p>
 <emph>696</emph> <hi>Convenite, congregamini,
gens non amabilis: priusquam pariat jussio
quasi pulverem transeuntem diem: antequam veniat
super vos ira furoris Domini, antequam veniat super
vos ira indignationis</hi> [Vulg. <hi>dies furoris] Domini.</hi> LXX: <hi>Congregamini et colligamini, gens 
 inerudita: antequam
sitis sicut flos pertransiens diem: antequam veniat
ira Domini super vos: antequam super vos irruat
dies irae furoris Domini.</hi> Post descriptionem malorum,
quae in die ventura sunt Domini (secundum duplicem
captivitatis expositionem, quam supra diximus) populus
ad poenitentiam provocatur, et dicitur ei: <hi>Convenite, et congregamini,</hi> 
 sive, ut in LXX scriptum
<pb n="1357B"/>
est, <hi>colligamini,</hi> id est, estote vobis (juxta Apostolum)
charitatis vinculo copulati: <hi>gens non amabilis,</hi> 
quae amore Dei indigna es: sive <hi>gens inerudita,</hi> de
qua dicitur in Deuteronomio: <hi>Populus stultus, et non
sapiens <note>(Deut. XXXII, 6)</note>
            </hi>. Et in Jeremia: <hi>Sine causa
percussi filios vestros, disciplinam non recepistis <note>(Jer.
II, 30)</note>
            </hi>, antequam fiat quod prophetatum est, antequam
praeceptum sequatur effectus (quod ita facile
veniet quasi pulvis pertransiens), antequam super
vos furor Domini compleatur. Simulque cerne Dei
clementiam: suffecerat prudentibus malorum venientium
impetum descripsisse; verum quia non
vult inferre supplicia, sed tantum terrere passuros,
ipse ad poenitentiam provocat, ne faciat quod minatus
est. Generaliter autem tota multitudo credentium,
<pb n="1357C"/>
et eorum qui Dei populus nuncupatur, in
Ecclesiam congregatur, et dicitur ei: Convenite in
Ecclesiam, sociamini vobis [ <hi>Al.</hi> nobis] charitate et
pace, o gens inerudita, quae non vis Dei recipere
disciplinam, nec habere scientiam mandatorum ejus;
sed divitiis et corporis sanitate et pulchritudine
hujus saeculi, carnis quoque voluptatibus delectaris,
quae transit quasi flos qui in una marcescit
die. Propterea autem dico vobis, convenite,
sociamini, ne cum judicii tempus venerit, et omnis
gloria vestra transierit: tunc velitis agere poenitentiam,
quando locus non erit poenitentiae, sed poenarum.
Quaerat aliquis, quomodo hoc ipsum super
unoquoque migrante de saeculo possit intelligi. Dicitur <emph>697</emph> 
 ergo ad singulos: O tu, qui saeculi negotiis
<pb n="1357D"/>
occupatus, per diversa discurris, revertere in
sanctorum Ecclesiam, et junge te eorum vitae et
coetui quos vides placere Deo, et dissoluta membra
animae tuae nec sibi cohaerentia in unam sapientiae
coge compagem, et illius haere complexui, et audi
mystice: <hi>Confortamini, manus dissolutae: genua debilia,
solidamini <note>(Isai. XL, 7)</note>
            </hi>: nec glorieris in bonis
carnis, et ejus flore qui praeterit: <hi>Omnis enim caro
fenum, et omnis gloria ejus quasi flos feni. Aruit fenum,
<pb n="1358A"/>
et flos decidit: verbum autem Domini manet in aeternum.</hi> 
Possumus hoc capitulo uti pro tempore: si
quando viderimus aliquem honoribus saeculi [ <hi>Al.
addit.</hi> deditum] et congregandis divitiis occupatum,
ad Ecclesiam vel raro, vel numquam venire, et dicere
ad eum, congregare et conjungere populo Dei,
qui Domini praecepta non audis, antequam gloria
tua pertranseat, antequam dies tibi furoris Domini
adveniat.
</p>
          </div3>
<div3>
            <head>
              <note>(Vers. 3, 4.)</note> </head>
            <p>
 <hi>Quaerite Dominum, omnes mansueti
terrae, qui judicium ejus estis operati: quaerite justum,
quaerite mansuetum, si quomodo abscondamini in die
furoris Domini. Quia Gaza destructa erit, et Ascalon in
desertum. Azotum in meridie ejicient, et Accaron eradicabitur.</hi> 
LXX: <hi>Quaerite Dominum, omnes humiles
<pb n="1358B"/>
terrae: judicium operamini, et justitiam quaerite, et
respondete ea, ut protegamini in die irae Domini, quia
Gaza direpta erit, et Ascalon in desertum: et Azotus
in meridie projicietur, et Accaron eradicabitur.</hi> Humilis
terrae appellatur, qui non humilitate, quae virtutem
sonat, sed peccatis humiliatus est, nec potest cum
Christo dicere: <hi>Discite a me, quia mitis sum, et humilis
corde <note>(Matth. XI, 29)</note>
            </hi>. Omnis enim qui se humiliat,
exaltabitur. Et in alio loco sermo ad sanctum dirigitur:
quanto major fueris, tanto magis humilia teipsum,
et coram Deo invenies gratiam <note>(Eccl. III)</note>.
Qui autem peccatis humiliatus est, et aggravatus est
conscientia delictorum, ac loquitur: <hi>Sicut onus grave,
gravatae sunt super me <note>(Psal. XXXVII, 5)</note>
            </hi>, iste debet
audire: <hi>Venite ad me omnes qui laboratis et onerati
<pb n="1358C"/>
estis, et ego reficiam vos <note>(Mat. XI, 28)</note>
            </hi>. Hoc dictum sit
in principio secundum LXX interpretes. Caeterum
juxta Hebraicum alter sensus est. Dicitur enim ad
sanctos: O vos, qui mea praecepta custoditis, qui <emph>698</emph> 
 in terra positi, et scientes, quoniam omnis
qui se humiliat exaltabitur, imitati estis mansuetudinem
meam, et judicium estis operati, quaerite Dominum
in mansuetudine vestra. Et si vultis scire quis
iste sit Dominus, quaerite justum, quaerite mansuetum: <hi>Pater enim omne judicium dedit Filio 
 <note>(Joan. V,
22)</note>
            </hi>, qui juste judicaturus est. Et quia [ <hi>Al.</hi> qui]
mansueti estis, propterea quaerite mansuetum, ut
quidquid in vestra mansuetudine minus est, ab eo
qui fons est mansuetudinis, impleatur. Hoc autem
dico vobis: Si quomodo abscondamini in die furoris
<pb n="1358D"/>
Domini, hoc est, si forte possitis ex eo, quod quaesistis
Dominum, et justitiam ejus estis operati, iram
diei vitare venientis, et effugere captivitatem, quae
vel a Nabuchodonosor, vel a Romanis inferenda est
populo Judaeorum. Si autem de his dubitat [ <hi>Al.</hi> dubitant],
qui ejus judicia fecerint, dicens [ <hi>Al.</hi> dicentes]. <hi>Si quomodo abscondamini in die furoris Domini,</hi> 
quid fiet de peccatoribus? Tanta enim vastitas Judaeae
terrae veniet, et tam sublimis victor huc Babylonius
<pb n="1359A"/>
ascendet exercitus, ut etiam potentissimas urbes
Philistinorum, quae semper vobis aequo certamine
restiterunt, eadem captivitas apprehendat. Gaza
enim destructa erit, et Ascalon in solitudinem redigetur,
et Azotum, non furto, sed bello, id est, manifesta
luce atque victoria in captivitatem trahent:
et <hi>Accaron,</hi> quae interpretatur <hi>eradicatio,</hi> hoc sustinebit,
quod in suo vocabulo sonat, id est, <hi>eradicabitur.</hi> 
Hoc juxta litteram et Hebraicam veritatem.
Juxta Septuaginta autem praecipitur humilibus terrae,
de quibus supra dictum est, ut operentur judicium,
et quaerant justitiam, quam non puto aliam esse
praeter Christum. Et quia omnis qui quaerit, inveniet <note>(Mat. VII, 8)</note>,
id quod invenerint, aliis respondeant,
hoc est, alios doceant: <hi>Sapientia enim abscondita,
<pb n="1359B"/>
et thesaurus non comparens, quae utilitas in ambobus <note>(Eccl. XX, 32)</note>
            </hi>?
Et hoc, inquit, praecipio vobis, ut in
die irae Domini protegamini, vel in consummatione
mundi, vel in exitu uniuscujusque de saeculo, Gaza
enim et Ascalon, et Azotus, et Accaron diversa supplicia
sustinebunt: <hi>Gaza</hi> enim interpretatur <hi>fortitudo
ejus.</hi> Omnes ergo qui sibi applaudunt in fortitudine <emph>699</emph> 
 corporis et potentia saeculari, et dicunt cum
diabolo, <hi>fortitudine faciam,</hi> diripientur in die irae
Domini, et ad nihilum redigentur. Ascalon quoque,
quae dicitur <hi>ponderata,</hi> vel <hi>ignis homicida,</hi> cum venerit
dies irae Domini, sceleris sui mensuram sentiet,
et eodem quo operata est, pondere deprimetur.
Et quia arsit ad effundendum sanguinem, et multas
scandalizavit animas, et impletum est in ea: <hi>Virum
<pb n="1359C"/>
sanguinum et dolosum abominabitur Dominus <note>(Psal.
V, 7)</note>
            </hi>, non diripietur ut Gaza, sed in solitudinem
redacta, gehennae ignibus usque ad pulverem cremabitur.
Nec non et <hi>Azotus,</hi> quae Hebraice dicitur
ESDOD ( ), et in lingua nostra sonat, <hi>ignis
generationis,</hi> clara luce vastabitur: arsit enim libidine,
et generationis incendio debacchata est. Et
quia omnes adulterantes quasi clibanus corda eorum <note>(Osee VII)</note>,
et sagitis ardentibus vulnerati sunt, non
in tenebris, non in occulto judicio; sed in meridie,
hoc est, quando sancti plenam recipient claritatem,
projicientur in tenebras, et sanctorum consortium
non habebunt. Sed <hi>Accaron,</hi> quae interpretatur <hi>sterilitas,</hi> 
vel <hi>eradicatio:</hi> quia nullos fructus habuit et
perversitate doctrinae suae eradicavit plurimos, ipsa
<pb n="1359D"/>
quoque eradicabitur. Has autem omnes varietates
intellige in animarum vitiis atque peccatis, et quia
uniuscujusque opus quale sit, in die judicii ignis
probabit <note>(I Cor. III)</note>.
</p>
          </div3>
<div3>
            <head>
              <note>(Vers. 5-7.)</note> </head>
            <p>
 <hi>Vae qui habitatis funiculum maris,
<pb n="1360A"/>
gens perditorum: verbum Domini super vos, Chanaan,
terra Philisthinorum: et disperdam te ita ut non sit
habitator</hi> [Vulg. <hi>inhabitator]. Et erit funiculus maris
requies pastorum, et caulae pecorum: et erit funiculus
ejus qui remanserit de domo Juda: ibi pascentur, in
domibus Ascalonis ad vesperam requiescent: quia visitabit
eos Dominus Deus eorum, et avertet captivitatem
eorum.</hi> LXX: <hi>Vae qui habitatis funiculum maris, 
 advenae Cretensium: verbum Domini super vos, Chanaan,
terra Allophylorum, et perdam vos de habitatione.
Et erit Creta pascua gregum, et ovile pecorum,
et erit funiculus</hi> <emph>700</emph> <hi>maris his, qui reliqui sunt de
domo Juda: super ipsos pascentur in domibus Ascalonis:
post meridiem divertent ÷ a facie filiorum Juda
** quia visitabit eos Dominus Deus eorum, et avertet
<pb n="1360B"/>
captivitatem eorum.</hi> Quantum ad historiam, non est
difficile interpretari, quia in superioribus dixerat: <hi>Gaza destructa</hi> 
 [Al. <hi>deserta] erit, et Ascalon in desertum:
Azotum in meridie ejicient</hi> [Al. <hi>dejicient], et Accaron
eradicabitur.</hi> Quatuor magnis Palaestinae urbibus
nominatis, nunc ad ipsam generaliter provinciam
patet sermonem Domini fieri, et praedici ei:
Vae qui habitatis funiculum maris, Babylonio veniente;
quia et ipsi qui juxta mare habitant, perient atque
tollentur. Quod autem terra Palaestinorum terra
sit Chanaan, nulli dubium est. Et disperdam te, inquit,
ita ut nullus sit habitator: et in tantam venies
vastitatem, quae laetabaris in eversione Judaeae, ut
omnes tuae urbes munitissimae in ovilia sint pastorum.
Et postquam Dominus visitaverit populum
<pb n="1360C"/>
suum, et fecerit eos regredi sub Zorobabel et Jesu,
et aedificaverint templum, et exstruxerint Jerusalem,
tu ita inculta eris, et sic vepribus urticisque operieris,
ut pastores de reliquiis Judaeorum in Ascalone
post meridiem requiescant, et in urbe quondam nobili
greges suos faciant accubare, et hoc fiet, quia
Dominus visitabit plebem suam, et avertet captivitatem
ejus, quod factum nec ne sit, Deus viderit.
Neque enim nunc nobis propositum est historiae texere
veritatem; sed ea intimare nostris, quae accepimus
ab Hebraeis. Juxta spiritualem autem sensum
et translationem LXX difficilis intelligentia est, maxime
quia et in interpretatione discordant. Ubi enim
nos transtulimus, <hi>gens perditorum,</hi> illi dixerunt, <hi>advenae
Cretensium:</hi> et quod Hebraice scriptum est GOI
<pb n="1360D"/>
CHORETHIM ( ), pro GOI, id est, <hi>gente,</hi> legerunt
GAR, hoc est, <hi>advenam:</hi> et pro CHORETHIM, quod dicitur, <hi>perditorum,</hi> 
 nomen <hi>Cretae</hi> insulae putaverunt. Denique
et Aquila, et quinta editio interpretati sunt, <emph>701</emph> 
 <foreign xml:lang="greek">ἔθνος ὀλέθριον</foreign>: Et Theodotio <foreign xml:lang="greek">ἔθνος ὀλεθρίας</foreign>:
<pb n="1361A"/>
Symmachus quoque <foreign xml:lang="greek">ἔθνος ὀλεθρευόμενον</foreign>, quae omnia
cum interpretatione nostra faciunt. Rursum, ubi nos
diximus, <hi>Et erit funiculus maris requies pastorum,</hi> et
omnes interpretes huic translationi congruerunt,
scribitur in LXX: <hi>Et erit Creta pascua gregis, et
ovile pecorum.</hi> Igitur spiritualibus spiritualia comparantes,
et Vulgatae editionis coeptam semel tenentes
semitam, quaerimus an alibi in Scripturis sanctis nomen
Cretae legerimus. Et, ni fallor, illud in promptu
est: <hi>Cretenses semper mendaces: malae bestiae, ventres
pigri: testimonium hoc verum est <note>(Tit. I, 12, 13)</note>
            </hi>.
Qui fluctuant et circumferuntur omni vento doctrinae
in deceptione hominum, in versutia erroris: isti
cum debuerint in terra confessionis, hoc est, in terra
habitare Judaeae, voluerunt magis advenae esse
<pb n="1361B"/>
Cretensium, qui diversis maris fluctibus hinc inde
tunduntur, et sonant aere Corybantio, et sunt, juxta
Apostolum, <hi>quasi cymbalum tinniens <note>(I Cor. XIII, 1)</note>
            </hi>.
Et quia advenae sunt Cretensium, ideo sermo Dei,
hoc est, comminatio fit ad illos: et dicuntur terra
Chanaan semper in fluctu, semper in motu, et terra
Allophylorum: alieni enim a Deo, in funiculo maris
et in Cretae regione versantur. Fit itaque ad eos sermo
Dei, vel in consummatione et fine mundi, vel
quotidie per ecclesiasticos viros, et qui possunt cum
apostolo dicere: <hi>An experimentum quaeritis ejus qui
in me loquitur Christus <note>(II Cor. XIII, 3)</note>
            </hi>? ut ejiciantur
de Creta, et perdantur de pristinis habitationibus
suis, et illa regio quae prius gregem perditum continebat,
incipiat esse ovile pecorum Christi; et Judas,
<pb n="1361C"/>
id est, vera confessio, habitet in funiculis maris.
Cumque jam coeperit esse mundus ad vesperam, et
de multis vocatis pauci electi, et qui nunc reliqui vocantur
de domo Juda, paverint eos qui primum in
mari, et in Creta, et in mendacio pascebantur: declinabunt
in domibus Ascalonis, id est ubi prius ignis
diaboli et interfectorum manabat cruor: <hi>Ascalon</hi> 
enim interpretatur <hi>ignis homicida.</hi> Et hoc fiet quia
visitabit Dominus populum suum, et hi qui ante facile
capiebantur sophismatibus haereticorum, quasi
de captivitate venientes, vincent adversarios suos, et
habitabunt <emph>702</emph> in tabernaculis eorum. Quod autem
legitur in LXX, <hi>A facie filiorum Juda,</hi> obelo praenotavimus,
nec in Hebraeo enim, nec apud ullum fertur
interpretum, et contextum capituli sensumque
<pb n="1361D"/>
conturbat: non quod difficile fuerit quomodocumque
et hoc posito sententiam texere; sed semel decrevimus
veritatem interpretationis, et lectoris magis
eruditi, quam vulgi judicium sequi.
</p>
          </div3>
<div3>
            <head>
              <note>(Vers. 8 seqq.)</note> </head>
            <p>
 <hi>Audivi opprobrium Moab, et blasphemias
filiorum Ammon, quae exprobraverunt populo
meo, et magnificati sunt super terminos eorum. Propterea
<pb n="1362A"/>
vivo ego, dicit Dominus Deus</hi> [Vulg. tacet <hi>Deus]
exercituum, Deus Israel: quia Moab ut Sodoma erit,
et filii Ammon quasi Gomorrha: siccitas spinarum et
acervi salis, et desertum usque in aeternum, reliquiae
populi mei diripient eos: residui gentis meae possidebunt
illos. Hoc eis eveniet pro superbia sua, quia blasphemaverunt,
et magnificati sunt super populum Domini
exercituum. Horribilis Dominus super eos: et attenuabit
omnes deos terrae, et adorabunt eum viri</hi> [Al. <hi>vir] de loco suo, omnes insulae gentium.</hi> 
 LXX: <hi>Audivi
opprobrium Moab, et contumelias filiorum Ammon: in
quibus exprobraverunt populo meo, et magnificati sunt
super terminos meos. Propterea vivo ego, dicit Dominus</hi> 
[Al. <hi>Dominus Deus] virtutum, Deus Israel: quia
Moab sicut Sodoma erit, et filii Ammon quasi Gomorrha,
<pb n="1362B"/>
et Damascus derelicta quasi acervus areae, et dissipata
usque in sempiternum, et qui reliqui fuerint de
populo meo, diripient eos, et residui gentis meae possidebunt
eos: hoc erit eis pro contumelia sua, quia exprobraverunt
et magnificati sunt super Dominum omnipotentem:
manifestus erit Dominus super eos, et
disperdet omnes deos gentium terrae, et adorabunt eum
singuli de loco suo, omnes insulae gentium.</hi> Quod excepto
Daniele propheta, qui quatuor regnorum saepius
cernit visiones, et eorum differentias sub aliis
atque aliis imaginibus exponit <note>(Dan. VIII)</note>, Isaias,
Jeremias, Ezechiel faciunt, ut post visionem Judae
adversum caeteras nationes, quae in circuitu ejus
sunt, vertant vaticinium, et juxta <foreign xml:lang="greek">ἰδιώματα</foreign> singularum,
quae eis ventura sunt, nuntient, atque in descriptione
<pb n="1362C"/>
earum diutius immorentur: hoc nunc propheta
Sophonias, quamquam breviter, eodem tamen
ordine facit. Post Philisthiim enim contra quos supra
comminatio praecucurrit, <emph>703</emph> Gaza, inquit,
destructa erit, et Ascalon in desertum, Azotum in
meridie ejicient, et Accaron eradicabitur. Nunc adversus
Moab, et filios Ammon, sive ut in LXX additum
est, contra Damascum, quae in Isaia <note>(Cap. XVII)</note> 
dicitur <hi>Aram,</hi> texitur prophetia, eo quod praebentes
auxilia Nabuchodonosor, vastaverint Judam, conculcaverint
sanctuarium ejus, templum quoque subverterint,
et subjugato populo Israel, Dominum blasphemaverint.
Nabuchodonosor quippe atque Chaldaei,
Judaeorum urbibus subrutis, caeteras gentes
oppresserunt, et ita factum est, ut qui insultaverant
<pb n="1362D"/>
populo Dei, ipsi quoque eadem malorum angustia
premerentur, et haberent conservum Judam, quem
putaverunt se habere subjectum. Igitur antequam
veniat captivitas sub Josia adhuc rege, necdum
Jerosolymis temploque subversis, dirigitur adversum
insultantes prophetia, ut mala quondam populi
Dei, caeterarum gentium levarentur malo [ <hi>Al.</hi> malis].
<pb n="1363A"/>
Audivi, inquit, opprobrium Moab, quae nunc Areopolis
appellatur, et blasphemias filiorum Ammon,
quae et ipsa urbs Arabiae secunda post Bosram Philadelphia
dicitur: in quibus exprobraverunt populo
meo, et ejectis Judaeis, dilataverunt in terra eorum
fines suos. Propterea quia blasphemaverunt me, et
exprobraverunt populo meo, ego Dominus exercituum,
qui possum implere quod comminor, et Deus
Israel, qui in populo meo ipse patior injuriam, faciam
ut sit Moab quasi Sodoma, et filii Ammon quasi
Gomorrha. Legamus hujuscemodi visiones in Isaia
et Jeremia, et eadem quae nunc hic legimus, reperiemus. <hi>Siccitas spinarum et acervi salis, et desertum
usque in aeternum,</hi> 
 pro quo nescio quid sibi volentes
LXX <hi>Damascum evulsam et derelictam</hi> interpretati
<pb n="1363B"/>
sunt, nisi fallor, verbi ambiguitate decepti: siccitas
enim quod Hebraice dicitur MAMASAC ( ), excepta
prima littera MEM si mutetur, et DALETH accipiatur,
easdem litteras reliquas habet, quas et Damascus,
et potest legi pro superiori verbo DAMASEC.
Quaeritur autem quomodo istae urbes, hoc est, Moab
et filii Ammon, redactae sint in Sodomam et Gomorrham,
et quasi spinarum ariditas et acervi <emph>704</emph> 
salis, usque in aeternum non aedificentur? Et quod
quidem vastatae sint quasi Sodoma et Gomorrha,
exponendi nulla est difficultas. Verum hoc quod sequitur: <hi>Desertae erunt usque in aeternum,</hi> 
 aut destructionem
regni earum interpretabimur (quia postea
subversae a Chaldaeis, regnum suum perdiderunt,
et deinceps vel ab Antiochis, vel a Ptolemaeis tentae,
<pb n="1363C"/>
novissime Romano imperio colla submiserint),
aut certe <foreign xml:lang="greek">ὑπερβολικῶς</foreign> dici accipiendum est: LOLAM
( ) quippe et <hi>aeternitatem</hi> sonat et <hi>saeculum:</hi> 
ex quo et pro uno saeculo, et pro aliquanto tempore,
et una aetate accipi potest. Et qui reliqui fuerint de
populo Israel, vastabunt eos, et blasphemantia
quondam Chaldaeorum auxilia possidebunt. Hoc autem
eveniet eis pro superbia eorum, quia blasphemaverunt,
et magnificati sunt contra populum Domini
exercituum, qui Dominus exercituum erit horribilis
super eos, et horror ejus non interficiet superbos:
non blasphemantium sanguinem fundet;
sed disperdet et attenuabit omnia idola eorum, ut
qui prius tenebantur errore, et Domini beneficia
non sentiebant, malorum necessitate pressi, sciant
<pb n="1363D"/>
idola nihil prodesse, et adorent eum unusquisque de
loco suo omnes insulae gentium. Hucusque juxta
Hebraicum. Nunc ad LXX interpretes revertamur,
cogamusque Judaeos, qui tantum sequuntur historiam,
exponere nobis quando Moab et filii Ammon
facti sint quasi Sodoma et Gomorrha, et quasi acervi
<pb n="1364A"/>
salis, et desertae usque in aeternum: debent monstrare
sulphureas pluvias, vineas, terram in cineres
favillamque conversam, mare supra de puteis
quondam salis, quod nunc Mortuum dicitur, inundasse:
quando eos diripuerint Judaei, quando residuae
gentes Israeliticae possederint eos. Aut quae indignatio
Domini est pro blasphemia et contumeliis
attenuare et disperdere eos? non Moab et Ammon,
sed universam terram, ut adorent eum singuli de loco
suo, omnes insulae gentium? quod magis pro beneficio
tribuet blasphemantibus, ut ab errore redeant ad
salutem. Quod si voluerint dicere, post regressionem
de Babylone has gentes populo Israel fuisse subjectas, <emph>705</emph> 
 primum auctoritatem postulabimus Scripturarum,
unde hoc factum probent: deinde cum minime
<pb n="1364B"/>
potuerint demonstrare, concedemus eis ex superfluo,
atque dicemus: Esto accidisse quod dicitis: quae
justitia Dei esset blasphemasse avos, et exprobrasse
atavos, et postea nepotibus redditum? cum utique
illa sententia, qua antea dicebatur in Lege, peccata
patrum in filios in tertia et in quarta generatione
restitui <note>(Exod. XX)</note>, per Ezechielem soluta sit: <hi>Vivo
ego, dicit Dominus: nequaquam dicetur haec parabola;
sed anima quae peccaverit, ipsa morietur <note>(Ezec.
XVIII, 20)</note>
            </hi>. Et simul animadverte, parabolam esse
quod dictum est, nec id sonare quod in superficie
litterae proferunt. Quod si injustum est nepotibus
reddere quod deliquerint avi: quanto injustius pro
stultitia Judaeorum hoc ipsum sperare in consummatione
mundi fieri, quando non Christus eorum, ut
<pb n="1364C"/>
putant; sed est venturus Antichristus. Sicubi enim
arctati fuerint in historia, ut doceant completum
esse quod dictum est, statim transiliunt ad futura
Christi tempora, et omnia quae non possunt exponere,
post multa saecula sibi repromittunt, et dicunt,
et Moab, et filios Ammon, et Aegyptum, et Philisthiim,
et Idumaeam, quae nunc insultant Judaeis, eo
tempore puniendas. Interrogemus ergo eos, quare
has potissimum gentes Deus puniat, et non totum
orbem in quo Judaei longe lateque dispersi sunt. Si
enim meretur Moab corripi, Judaeis insultans, et filii
Ammon et reliquae gentes in circuitu, quare Gallia
non corripitur? quare Britannias in comminatione
non ponit? cur Hispaniae a poena alienae sunt?
quam ob causam de Italia nihil dicitur? de Africa
<pb n="1364D"/>
cur tacetur? et ut semel dicam, cum totus orbis Judaeos
captivos teneat, quid solae gentes tantum commisere
flagitii, quae in circuitu ejus sunt, ut solae
potissimum nominentur? Haec contra Judaeos, et
generalem in omnibus prophetis ubicumque adversum
gentes aliqua prophetia dicitur, explanationem.
<pb n="1365A"/>
Nunc quod supra diximus, <hi>Damascum</hi> Hebraice
non haberi, nec apud quemquam alium interpretem,
etiam ex ipso Scripturae ordine comprobabimus. <emph>706</emph> 
 Ad id enim quod dixerat: <hi>Audivi opprobrium
Moab, et blasphemias filiorum Ammon,</hi> postea retulit: <hi>Quia Moab et Sodoma erit, et filii Ammon quasi
Gomorrha.</hi> 
 Quod ergo sequitur: <hi>Et Damascus deserta,
quasi acervus areae,</hi> debuerat et de Damasco aliquid
praemisisse, ut quomodo de duabus gentibus
dixerat: <hi>Moab ut Sodoma erit, et filii Ammon ut Gomorrha,</hi> 
quarum peccata ante jam dixerat: sic et
Damasci vel opprobria, vel blasphemias descripsisset,
ut postea digne supplicium videretur inferre.
Sed et hoc ipsum quod dicitur: <hi>Quasi acervus areae,</hi> 
quod Graece dicitur <foreign xml:lang="greek">ὡς θιμωνία ἁλὸς</foreign>, putamus
<pb n="1365B"/>
LXX <foreign xml:lang="greek">ἁλὸς</foreign> interpretatos, id est, <hi>salis;</hi> sed ab imperitis
qui <foreign xml:lang="greek">θιμωνίαν</foreign>, hoc est, <hi>acervum</hi> frumenti vel
frugum putaverunt, pro <foreign xml:lang="greek">ἁλὸς</foreign>, additis duabus litteris <foreign xml:lang="greek">ω</foreign>
 et <foreign xml:lang="greek">ν</foreign>, quasi ad consequentiam frugum, <foreign xml:lang="greek">ἅλωνος</foreign>, hoc
est, <hi>areae,</hi> positum. Hoc de interpretationis varietate
et errore sit dictum, et de difficultate historiae.
Qui autem doctus vir est, et spiritualibus spiritualia
comparat, et non quaerit quae deorsum sunt, sed
ea quae sursum, et cum Christo resurgit ab inferis,
et veterem hominem deponens induitur novo, opprobria
[ <hi>Al.</hi> opprobrium] Moab, et blasphemias [ <hi>Al.</hi> 
contumelias] filiorum Ammon, ad magistros contrariorum
Ecclesiae dogmatum referet, qui et ipsi videntur
de genere esse Abraham, et effugisse incendium
Sodomae et Gomorrhae, et habitare in Segor
<pb n="1365C"/>
parvula. Sed quia generatio eorum in tenebris est,
et lumen veritatis non possunt aspicere (declinaverunt
enim a Deo Patre, quod interpretatur ex nominibus
Lot et Moab) et Dei esse filii cessaverunt
(quod dicitur populus meus) et in tenebrosa spelunca
concepti de incestis nuptiis substiterunt: propterea
usque hodie simplicitati filiorum Judae insultantes,
magnificare cupiunt super terminos ejus
possessionem suam, de quibus in Proverbiis dicitur: <hi>Non transferas terminos sempiternos, quos posuerunt
patres tui 
 <note>(Prov. XXII, 28)</note>
            </hi>. Vide haereticos
in dialectica sibi et rhetorica et omnium sophismatum
dogmatibus applaudentes, contemnere Ecclesiae
rusticitatem, et quasi indignam mysteriis suis, quae
sibi quasi idola confinxerunt, <emph>707</emph> despicere, et
<pb n="1365D"/>
habere pro nihilo: et non quaeres quae sint opprobria
Moab, et contumeliae filiorum Ammon, in quibus
exprobraverunt populo Dei. Juravit itaque Dominus
per semetipsum dicens: <hi>Vivo ego, dicit Dominus.</hi> 
Et pulchre ad distinctionem mortuorum deorum,
qui appellantur idola, se viventem dicit Deus
Israel, hoc est, populi videntis Deum: quod blasphemantes
hae gentes, id est, Moab et filii Ammon,
de quibus supra diximus: <hi>Sicut Sodoma et Gomorrha
erunt,</hi> videntur quidem sibi in eo quod gentiles
<pb n="1366A"/>
non sunt, exisse de Sodomis et Gomorrhis, sed
quia blasphemant populum Dei, et contra Israel
faciunt, in Sodomam reputabuntur et Gomorrham,
et ita delebuntur ut illae deletae sunt ante, nullum
in se habentes vestigium viroris [ <hi>Al.</hi> vigoris] et
vitae. Nec mirum si hoc de haereticis intelligamus,
cum reputentur quasi Sodoma et Gomorrha, cum
etiam ad Ecclesiasticos, qui Dei non observavere
mandata, et egressi sunt a praeceptis ejus, dicatur
per Isaiam: <hi>Audite verbum Domini, principes Sodomorum,
et attendite in legem Domini, populus Gomorrhae <note>(Isai. I, 10)</note>
            </hi>.
Et ad presbyteros cupientes
sub figura Susannae Ecclesiae corrumpere castitatem,
dicat Daniel: <hi>Hoc est judicium Dei: semen
Chanaan, et non Juda <note>(Dan. XIII)</note>
            </hi>. Et ut sciatis quotiescumque
<pb n="1366B"/>
Sodoma et Gomorrha et Aegyptus nominantur,
non de his dici provinciis, quas oculis
cernimus, sed de aliis spiritualibus, quibus sermo
propheticus comminatur: legite in Apocalypsi
Joannis: <hi>Locus autem in quo Dominus crucifixus
est, vocatur spiritualiter Sodoma et Aegyptus <note>(Apoc.
XI, 8)</note>
            </hi>. Si ergo Jerosolyma in qua crucifixus est
Dominus, vocatur spiritualiter Sodoma et Aegyptus,
quare non econtrario Aegyptus et Sodoma et Gomorrha,
si opera fecerunt Jerusalem, et terrae Judae,
in terram sortis Domini transferantur? Denique
et David non erat de sacerdotibus, nec licebat ei
comedere panes propositionis <note>(I Reg. XXI)</note>, sed quia
per singula crescebat opera, et persecutio Saul virtutum
illius profectus erat, propterea in fuga sua
<pb n="1366C"/>
dum nescit, subito antistes efficitur, et accipit panes
propositionis, et non violat mandatum Dei. Hoc
totum diximus, quia Moab ut Sodoma erit, et filii
Ammon, ut Gomorrha. Damascus quoque quae interpretatur, <hi>sanguinem bibens,</hi> 
 aut <hi>sanguis sacci,</hi> <emph>708</emph> 
 erit derelicta a Dei misericordia, quasi acervus
salis. Quia enim princeps ejus est rex Aretha,
et Damasceni Paulum occidere cupiunt, et per murum
in sporta dimittitur <note>(Act. IX)</note>, non dicitur ad Damascum: <hi>Vos estis, sal mundi;</hi> 
 nec illud sal vocatur,
quod semper offertur in victimis, sed quod infatuatum
est, et de quo in Evangelio scribitur: <hi>Si autem
sal infatuatum fuerit, in quo salietur? ad nihilum
est utile, neque in terram, neque in sterquilinium,
sed foras projiciunt illud, ut ab hominibus conculcetur</hi> 
<pb n="1366D"/> <note>(Matth. V, 13)</note>.
Et Moab igitur, et Ammon et
Damascus, qui sese adversus Domini scientiam paraverunt,
et blasphemaverunt populum Dei: et dixerunt
in eum plurimas contumelias, et voluerunt
dilatare terminos suos in terra Ecclesiae, et populum
Dei possidere, desertae erunt et destructae [ <hi>Al.</hi> 
destitutae], et reliqui de populo Dei, hoc est, viri
Ecclesiastici in Scripturis Dominicis eruditi diripient
eos, et residui gentis Dominicae possidebunt eos,
et hoc eis erit pro contumelia, quia [ <hi>Al.</hi> qua] exprobraverunt
<pb n="1367A"/>
et magnificati sunt contra Dominum
omnipotentem. Vide clementiam, vide misericordiam
Domini: contumeliam patitur, blasphematur,
diripiuntur termini ejus: et ille quid facit? Mittit
ad reliquias populi sui, de quibus diximus, ut sibi
blasphemantes dividat, et in suam ducat possessionem.
Multo enim stulto melius est servire sapienti,
et fatuitatem ejus Domini sapientia corrigi, quam
suae eum stultitiae derelinqui. Veniet itaque Dominus
omnipotens, et manifestius erit super eos,
quem nunc nesciunt, quem ignorant: et disperdet
omnia dogmata, id est, deos eorum, et diversarum
gentium idola, ut postquam simulacra, quae de suo
sibi sensu composuerant, eversa fuerint, convertantur
gentes ad Dominum, et unusquisque in loco
<pb n="1367B"/>
suo adoret eum quem nesciebat ante.
</p>
          </div3>
<div3>
            <head>
              <note>(Vers. 12 seqq.)</note> </head>
            <p>
 <hi>Sed et vos, Aethiopes, interfecti
gladio meo eritis: et extendet manum suam super Aquilonem,
et perdet Assur: et ponet speciosam in solitudinem
et in invium et quasi desertum. Et accubabunt
in medio ejus greges: omnes bestiae gentium, et
onocrotalus, et hericius in liminibus ejus morabuntur:
vox cantantis in fenestra, corvus in superliminari:
quoniam attenuabo robur ejus. Haec est civitas gloriosa,
habitans in confidentia, quae dicebat in
corde suo: Ego sum, et extra me non est alia</hi> <emph>709</emph> 
 <hi>amplius: quomodo facta est in desertum cubile
bestiae? omnis qui transit</hi> [Al. <hi>transibit] per
eam, sibilabit, et movebit manum suam.</hi> LXX: <hi>Et
vos, Aethiopes, vulnerati gladio meo eritis: et extendam
<pb n="1367C"/>
manum meam super Aquilonem, et perdam Assyrium,
et ponam Niniven in solitudinem, et inaquosam
quasi desertum. Et pascentur in medio ejus greges,
et omnes bestiae terrae: et chamaeleontes et hericii
in praesepibus ejus cubabunt, et bestiae clamabunt in
foveis suis</hi> [Al. <hi>ejus], et corvi in portis ejus: quia cedrus
altitudo ejus: haec est civitas malis dedita, quae
habitat in spe, quae dicit in corde suo: Ego sum, et
non est post me amplius; quomodo facta est in solitudinem
pascua bestiarum? omnis qui transit per eam,
sibilabit, et movebit manus suas.</hi> Judaei totum hoc capitulum
et duo superiora contra Philisthiim, et
Moab, et filios Ammon ad adventum Christi referunt,
quem putant in consummatione mundi esse
venturum, qui exstruat Jerusalem, et populum suum
<pb n="1367D"/>
liberet de manu gentium, qua tenentur: et hoc sonare
quod dicitur: <hi>Et adorabunt eum viri de loco
suo, omnes insulae gentium.</hi> Non solum autem superiores
gentes, sed Aethiopes quoque et Assyrios et
Niniven urbem Assyriorum eo tempore ponendam
esse in solitudinem, et cubaturas [ <hi>Al.</hi> cubituras] in
<pb n="1368A"/>
ea omnes bestias terrae, sive ut in Hebraeo scriptum
est, <hi>omnes bestias gentium:</hi> ex quo significari putant
de cunctis nationibus, quae eversurae sunt Niniven.
Et quia Ninive, <hi>speciosa</hi> interpretatur, in praesenti
loco speciosam referunt ad Babylonem. Et omne
quod sequitur: <hi>Onocrotalus et hericius in liminibus
ejus morabuntur,</hi> et caetera, Babyloni potius convenire,
cujus et in Isaia eadem solitudo praedicitur. Et
econtrario alii affirmant, manifeste de Assyrio dici,
de quo jam praecesserat: <hi>Et extendet manum suam
super Aquilonem, et perdet Assur, et ponet Niniven in
solitudinem.</hi> Per [ <hi>Al.</hi> Post] Assyrios enim magis Niniven
intelligi, quam Babylonem, quae civitas Chaldaeorum
est. Quod autem ait: Onocrotalum et hericium
in cardinibus ejus, et corvum in superliminari,
<pb n="1368B"/>
solitudinis esse indicia [ <hi>Al.</hi> judicia], et onocrotalorum
duo genera: aliud aquatile, <emph>710</emph> aliud solitudinis.
Et quod ait, <hi>vox cantantis</hi> [Al. <hi>cantici] in fenestra,</hi> 
vel daemones intelligi, vel variarum voces
volucrum, quae solent in desertis urbibus commorari.
Praeterea quod et nos et LXX similiter transtulimus: <hi>Corvus in superliminari,</hi> 
 in Hebraeo ponitur,
HAREB ( ), quod secundum lectionis diversitatem
( ), vel <hi>siccitas,</hi> vel <hi>gladius,</hi> vel <hi>corvus</hi> 
accipitur. Unde et Aquila, <hi>gladium,</hi> alii <hi>siccitatem</hi> 
interpretati sunt. Et post eversionem quasi insultans
ruinae ejus, sermo propheticus loquitur: <hi>Haec est civitas
gloriosa, habitans in confidentia, quae dicebat in
corde suo: Ego sum, et extra me non est alia amplius;
quomodo facta est in desertum cubile bestiae?
<pb n="1368C"/>
Omnis qui transit</hi> [Al. <hi>transierit] per eam, sibilabit, et
movebit manum suam.</hi> Juxta hoc autem quod supra
diximus, aut vere [ <hi>Al.</hi> verae] in deserta urbe habitabunt
bestiae, aut certe sub bestiarum figura multarum
nationum varietas indicatur. Quod si quispiam
quaesierit, quomodo juxta historiam ad tempora
Nabuchodonosor haec prophetia referatur: Aethiopibus
etiam nuncupatis et Assyriis, quibus Medi et
Persae nihil fecerint, legat historias, et videbit Assyrios
quoque et Aethiopes Medis fuisse subjectos,
et Cambysis regnum, et Cyri potentiam, et omnia
quae deinceps sint secuta. Haec Judaice dicta sint.
Caeterum si notaverimus in omnibus Scripturis Aethiopes
eos appellari, qui penitus in vitia sunt demersi,
secundum illud quod in Jeremia legimus: <hi>Simutabit
<pb n="1368D"/>
Aethiops pellem suam <note>(Jer. XIII, 23)</note>
            </hi>, Aethiopibus
ad meliora conversis spes erit, nullum qui voluerit
agere poenitentiam, a salute alienum fore.
Unde et prius anima polluta, et delictorum sordibus
inquinata, dicit: <hi>Nigra sum <note>(Cant. I, 4)</note>
            </hi>. Et postea
in fine Cantici canticorum, de eadem jam purgata et
<pb n="1369A"/>
lota per poenitentiam scribitur: <hi>Quae est ista, quae
ascendit dealbata <note>(Cant. VIII, 5)</note>
            </hi>; Moyses quoque, id
est, Lex Domini spiritualis, Aethiopissam de gentibus
duxit uxorem <note>(Exod. II)</note>: et Maria, id est, synagoga
Judaeorum, et Aaron, id est, carnale sacerdotium,
et non secundum ordinem Melchisedech,
murmurant adversus Legem, sed frustra. Statim
enim synagoga perfunditur <emph>711</emph> lepra, et extra
castra projecta, completo tempore, ipso orante
Moyse, in castra reducitur. Aethiopiae enim manus
jam praevenerat Deum <note>(Ps. LXVII)</note>. Comminatur itaque
nunc sermo divinus his qui peccatis inhaerentes,
et obliti sordibus delictorum, nolunt ad meliora
converti, et tenebrosum colorem eluere, et
comminatur eis gladium, de quo puto scribi et in
<pb n="1369B"/>
Genesi: <hi>Statuit Cherubim, et flammeum gladium, qui
vertit ad custodiendam viam ligni vitae.</hi> Et in Isaia: <hi>Inducet gladium magnum et sanctum 
 super draconem
colubrum tortuosum, et interficiet illum in die
illa <note>(Isai. XXVII, 1, sec. LXX)</note>
            </hi>. Et dicit eos vel vulnerandos
vel interficiendos gladio, ut timentes poenas,
imitentur Niniven, et agant poenitentiam <hi>(Jonae
III)</hi>, et non sustineant quae Dominus comminatur.
Quod quidem et Jeremiae prophetia sonat: <hi>Loquar,</hi> 
inquit, <hi>super gentem, et super regnum, et auferam et
disperdam eos: et si poenitentiam egerint, et ego poenitentiam
agam de omnibus malis quae locutus sum, ut
facerem eis <note>(Jer. XVIII, 7, 8)</note>
            </hi>. Et ut sciatis propterea nunc
Dominum comminari Aethiopibus gladium, ut eos ad
meliora convertat, post paululum in hoc ipso libro de
<pb n="1369C"/>
Aethiopibus infert: <hi>Ultra flumina Aethiopiae, inde
supplices mei filii dispersorum meorum deferent munus
mihi (Infra III, 10)</hi>: sive, ut in LXX habetur: <hi>De finibus fluviorum Aethiopiae suscipiam dispersos
meos, et offerent hostias mihi.</hi> 
 Post haec non loquitur
Dominus ut supra; sed propheticus spiritus de eo: <hi>Et extendet manum suam super Aquilonem, et perdet Assur <note>(Jer. I, 14)</note>
            </hi>.
Aquilonem de quo Jeremias scripsit: <hi>Ab aquilone exardescent mala super omnes habitatores
terrae.</hi> 
 Et de quo Salomon commemorat: <hi>Aquilo durus
ventus: nomine autem dexter vocatur <note>(Prov. XXV,
23)</note>
            </hi>. Propterea autem extendit inferentem supplicia
Deus manum suam, ut et Aquilo sentiat poenas, et
hi qui in terra ejus sunt, ad quam juxta Zachariam
pergunt equi nigri, de quibus dicitur: <hi>Erant</hi> [Al.
<pb n="1369D"/> <hi>In quo erant] equi nigri, ibant in terram Aquilonis <note>(Zach. VI, 6)</note>
            </hi>.
Et pulchre qui moverit pedes suos, et
recesserit ab Oriente, de quo idem propheta ait: <hi>Ecce vir, Oriens nomen ejus 
 <note>(Ibid., 12)</note>
            </hi>, et ad Occidentem
respexerit, statim pergit ad Aquilonem, qui
 non est dexter, sed nomine dexter vocatur. Quod
quidem et corporaliter intelligitur, <emph>712</emph> ut quicumque
in Oriente steterit, et verterit se ad Occidentem
respiciens, ad dexteram habeat Aquilonem, quem
<pb n="1370A"/>
dextrum vocant qui flatu illius refrixerunt, qui tantum
nomine dexter est, caeterum re et opere potius
in sinistra est. Postquam autem extenderit manum
suam super Aquilonem Dominus, perdet etiam Assur,
qui interpretatur <foreign xml:lang="greek">εὐθύνων</foreign>, quem multi putant <hi>dirigentem</hi> 
 dici, sed falsum est: <foreign xml:lang="greek">εὐθύνων</foreign> enim <hi>coarguens</hi> 
dicitur, atque <hi>convincens.</hi> Et quoniam diabolus
ipse est inimicus et ultor, et ipse peccata suggerit,
et postea in peccatis coarguit peccatores, idcirco <foreign xml:lang="greek">εὐθύνων</foreign>
 vocatur. Hunc ego esse reor principem Assyriorum,
qui habitat ad Aquilonem, et metropolim
habet Niniven, et dicit in Isaia: <hi>Fortitudine faciam,
et sapientia intellectus auferam terminos gentium, et
vires earum depascar <note>(Isai. X, sec. LXX)</note>
            </hi>. Porro quod
sequitur de Ninive vastata: <hi>Et pascentur in ea greges,
<pb n="1370B"/>
et omnes bestiae terrae, et chamaeleontes, et hericii
in praesepibus ejus accubabunt, et bestiae requiescent in
cardinibus ejus, et corvi in fenestris ejus,</hi> et caetera:
videtur mihi juxta illud intelligi debere, quod vel
in Jona, vel in Naum propheta scriptum est. Et in
Jona quidem Niniven, id est, <hi>speciosam,</hi> quae ad praedicationem
Jonae, id est, <hi>columbae,</hi> egerit poenitentiam,
Ecclesiam interpretati sumus de gentibus
congregatam. In Naum vero super mundo intelligentiam
temperavimus: et de mundo quidem non
difficile est interpretari et dicere, quod quando Aethiopes
vulnerati gladio Domini fuerint, et extenderit
manum suam super Aquilonem, et perdiderit Assyrium
principem mundi, etiam ipse mundus cum
principe suo pereat, et ad maximam solitudinem redigatur,
<pb n="1370C"/>
et nulli miserabilis sit, sed omnes ad ruinam
ejus sibilent, et moveant manus suas. De Ecclesia autem
videtur prima fronte esse blasphemum, quod ea
futura sit invia et deserta, et bestiae habitent in ea, et
postea ei cum insultatione dicatur: Haec est civitas
malis dedita, quae habitabat in spe, quae dicebat in
corde suo: <hi>Ego sum, et non est praeter me amplius, quomodo
facta est in solitudinem, pascua bestiarum?</hi> Sed qui <emph>713</emph> 
 consideraverit illud Apostolicum in quo dicitur: <hi>In novissimis temporibus instabunt tempora
pessima, et erunt homines sui amatores, avari, arrogantes,
superbi, blasphemi, parentibus non obedientes,
ingrati, scelesti, sine affectione, sine pace, accusatores,
intemperantes, crudeles, odio habentes bonum, proditores,
temerarii, inflati, voluptatum amatores magis
<pb n="1370D"/>
quam Dei: habentes formam pietatis, virtutem autem
ejus denegantes 
 <note>(II Tim. III, 1, seqq.)</note>
            </hi>. Necnon et hoc
quod in Evangelio scriptum est, quod multiplicata
iniquitate, refrigescat charitas multorum, intantum
ut in illo tempore compleatur: <hi>Verumtamen veniens
Filius hominis putas inveniet fidem super terram <note>(Matth. XXIV, 12)</note>
            </hi>?
non mirabitur de extrema Ecclesiae
vastitate, quod, regnante Antichristo, redigenda sit
in solitudinem, et tradenda bestiis, et passura quaecumque
<pb n="1371A"/>
nunc propheta describit. Si enim Deus
propter infidelitatem ramis naturalibus non pepercit,
sed fregit eos, et posuit flumina in desertum, et
fontes aquarum in sitim, terram fructiferam in salsuginem,
propter malitiam habitatorum ejus: cur
non econtrario eos de quibus dixerat: <hi>Posuit desertum
in paludes aquarum, et terram sine aqua in fontes
aquarum, et habitare fecit ibi esurientes,</hi> et caetera, et
quos inseruit de oleastro in radicem bonae olivae, si
immemores beneficii recesserint a conditore suo, et
adoraverint Assyrium, evertat et ad eamdem sitim
reducat, in qua prius fuerant? Quod cum generaliter
in adventu Antichristi, sive in fine mundi possit intelligi:
tamen quotidie in his qui simulant se esse
de Ecclesia Dei, et operibus negant, auditoresque
<pb n="1371B"/>
legis sunt, et non factores, accipi potest, qui frustra
speciosos se esse jactent, cum habitent in eis
greges, vitiorum scilicet multitudo, et bruta animalia
corpori servientia, et omnes bestiae terrae, quae
corda eorum comedunt, et chamaeleontes qui non
habent unum colorem; sed diversis peccatis, nunc
avaritia, nunc luxuria, nunc crudelitate, nunc libidine,
nunc tristitia, nunc exsultatione per momenta
mutantur. Et hericii in praesepibus eorum, animal
spinosum et plenum sentibus, et vulnerans quidquid
contigerit. Sed et bestiae cubabunt in foraminibus,
id est, in cordibus eorum, et corvi immundae <emph>714</emph> 
 aves in portis eorum, vel in ore, vel in auribus,
quo aut loquantur semper, aut audiant mala.
Post quae infertur et dicitur: ideo Ecclesiam haec
<pb n="1371C"/>
passuram fore, vel esse perpessam, quod in superbiam
se elevaverit, et quasi cedrus suum cacumen
erexerit, malis operibus dedita, et nihilominus futuram
sibi beatitudinem repromittens, et in corde suo
caeteros despiciens, nec putans quemquam esse praeter
se, et dicens: <hi>Ego sum, et non est alia praeter me
ultra:</hi> quomodo ergo facta est in solitudinem pascua
bestiarum? Ubi enim prius habitabat Pater, et Filius
et Spiritus sanctus, et angeli ejus ministeriis
praesidebant, tunc habitabunt bestiae, de quibus et
propheta complorat dicens: <hi>Ne tradas bestiis animam
confitentem tibi <note>(Ps. LXXIII, 19)</note>
            </hi>. Omnis qui transibit
per eam, sibilabit et movebit manus suas. Quod si
de angelis intellexerimus, ita interpretabimur: cum
transierint per eam angeli, et non manserint in ea,
<pb n="1371D"/>
ut prius facere consueverant, stupebunt et mirabuntur:
et non eam fulcient, et sustentabunt ruentem
manu sua, sed levabunt manus et pertransient. Vel
certe cum sibilo attollent manus, et quasi plangentes
in morem lugentium concrepabunt. Si autem
hoc de diabolo et angelis ejus voluerimus accipere,
qui vineam quoque, quae de Aegypto translata fuerat,
vastaverunt: dicemus, per animam de qua Christus
recesserit, et quae prius templum Dei fuerat, et esse
desivit, transire serpentem, et sibilare in ea, et venena
<pb n="1372A"/>
suae malitiae evomere: et non solum hoc facere,
sed opera quoque sua quae <foreign xml:lang="greek">τροπικῶς</foreign> manus vocantur,
movere. Ac ne putes quia colubrum nominavimus,
violenter nos manus colubri, pro opere intelligere,
accipe testimonium Salomonis: <hi>Mors, et vita in manibus
linguae <note>(Prov. XVIII, 21)</note>
            </hi>. Haec diximus, ut potuimus
interpretationi allegoricae servientes. Si quis
autem magis verisimilia, et habentia rationem quam
a nobis sunt disserta repererit, illius magis lector
auctoritate ducatur.</p>
          </div3>
        </div2>
<div2 id="III">
          <head>
            <note>(CAP. III)</note>
          </head>
<div3>
            <head>
              <note>(Cap. III.--Vers. 1 seqq.)</note> </head>
            <p>
 <hi>Vae provocatrix et redempta
civitas: columba non audivit vocem, et non
suscepit disciplinam: in Domino non est confisa, ad
Dominum</hi> [Vulg. <hi>Deum] suum non appropinquavit.
Principes ejus in medio ejus, quasi</hi> <emph>715</emph> <hi>leones rugientes:
<pb n="1372B"/>
judices ejus lupi vesperae, non relinquebant
in mane. Prophetae ejus vesani, viri infideles: Sacerdotes
ejus polluerunt sanctum, injuste egerunt contra
legem. Dominus justus in medio ejus non faciet iniquitatem.
Mane mane judicium suum dabit in luce, et non
abscondetur: nescivit autem iniquus confusionem: disperdidi
gentes, et dissipati sunt anguli earum: desertas
feci vias eorum, eo quod non</hi> [Vulg. <hi>dum non] est
qui transeat: desolatae sunt civitates eorum, non remanente
viro, neque ullo habitatore. Dixi, attamen timebis
me, suscipies disciplinam, et non peribit habitaculum
ejus propter omnia in quibus visitavi eam. Verumtamen
diluculo surgentes corruperunt omnes cogitationes
suas.</hi> LXX: <hi>O illustris et redempta civitas,
columba non audivit vocem, non suscepit disciplinam:
<pb n="1372C"/>
in Domino non est confisa, et ad Dominum suum non
appropinquabit. Principes ejus in ea veluti rugientes
leones: judices ejus sicut lupi Arabiae, non dimittebant
in mane: prophetae ejus portantes spiritum, viri contemptores:
Sacerdotes ejus polluunt sancta, et impie
agunt in legem: Dominus autem justus in medio ejus,
et non faciet iniquitatem. Mane mane judicium suum
dabit in luce, et non est absconditus, et nescit iniquitatem
in exactione, nec in sempiternum injustitiam: detraxi
superbos, dissipati sunt anguli eorum: destruxi
vias eorum ut penitus non transeant: defecerunt civitates
eorum, eo quod nullus subsisteret, neque habitaret.
Dixi, verumtamen timebitis me, et suscipietis
disciplinam, et non peribitis de oculis ejus in omnibus
in quibus ultus sum super eam. Praeparare,
<pb n="1372D"/>
consurge diluculo: disperierunt omnes racemi eorum.</hi> 
Multi putant propter consequentiam sermonis dici
adversum Niniven, de qua supra: <hi>Et perdet Assyrium,
et ponet Niniven in solitudinem.</hi> Sed numquam
Scriptura Niniven columbam vocaret: licet in Jeremia, <hi>a facie gladii columbae</hi> 
 de Nabuchodonosor
quidam dictum putent <note>(Jer. XV)</note>. Sed sciendum quod
alii econtrario asserant, pro <hi>columba,</hi> ibi posse intelligi <emph>716</emph> 
 <foreign xml:lang="greek">Ἑλλάδα</foreign>, id est, <hi>Graeciam,</hi> ut sit sensus, <hi>a facie gladii Jona,</hi> 
 id est, <hi>a facie gladii Graecia:</hi> Jona
<pb n="1373A"/>
enim tam columbam quam Graeciam significat. Unde
et usque hodie Graeci Jones, et mare appellatur Jonium,
et apud Hebraeos permanet eorum vetus vocabulum.
Sed et principes Romani apud barbaras
nationes antiquum vocabulum retinentes, Caesares
appellantur. Omnis itaque contra Jerusalem sermo
est: Vae civitas quondam columba, semper peccans,
et captivitatibus tradita, et rursum redempta a Domino.
Vae civitas provocatrix: quod significantius
Hebraice dicitur MARA ( ), id est, <foreign xml:lang="greek">παραπικραίνουσα</foreign>:
quod nos possumus dicere, Deum amarum
faciens, id est, tuo vitio dulcem Dominum atque clementem
vertens in amaritudinem, ut qui misereri
vult, punire cogatur. Non audivit praeceptum Domini,
et correpta noluit suscipere disciplinam; nec
<pb n="1373B"/>
prementibus malis aliquando confisa est in Domino
Deo suo; nec ambulavit post tergum ejus; nec dicente
eo: <hi>Ego Dominus appropinquans, et non de
longe <note>(Jer. XXIII, 23)</note>
            </hi>, ipsa ei appropinquare voluit.
Describuntur quoque principes ejus, et judices, et
prophetae, et sacerdotes, ut in civitate populum, et
in his quae dixi, nominibus dignitatum, principes accipiamus.
Principes igitur ejus quasi leones semper
versabantur in praedis, et ad effundendum sanguinem
subjectorum: judices ejus rapaces, non dimittentes
aliis quod possint rapere. Prophetae ejus <hi>insanientes,</hi> 
sive <hi>stupentes,</hi> quod Hebraice dicitur PHOEZIM, et
Aquila transtulit <foreign xml:lang="greek">θαμβευταὶ</foreign>, loquebantur quasi ex
ore Domini, et omnia contra Dominum praedicabant.
Sacerdotes in loco sanctuarii commisere sacrilegium,
<pb n="1373C"/>
et cum contra legem facerent, ex lege victimas offerebant.
Propterea quia illi egerunt injuste, Dominus
justus non faciet iniquitatem; sed restituet urbi pessimae
quae meretur. <hi>Mane, mane,</hi> id est, manifeste et
absque <emph>717</emph> aliqua ambiguitate faciet de ea judicium,
nec erit quod ab eo possit abscondi. Et hoc faciet
Dominus, ut correpta civitas convertatur ad melius.
Sed iniquus Israel non cognovit confusionem suam,
nec intellexit idcirco sibi illatas plagas, ut ageret
poenitentiam. Vindicavi te, inquit postea de gentibus,
et destruxi imperia earum, ut qui per plagas me
non senseras, saltem per beneficia cognosceres. Vel
certe sic intelligendum: Disperdidi omnes civitates
tuas, o Juda, et omnes subjectos tibi pagos et tribus,
et diversa confinia, et tanta hominum vastitas
<pb n="1373D"/>
fuit, ut non esset qui habitaret in urbibus tuis; et
<pb n="1374A"/>
postquam hoc feci, misi prophetas meos consurgens
diluculo, et ad poenitentiam provocans, dixique:
Feci quidem tibi haec, o Jerusalem, sed feci ut timeres
me, et susciperes disciplinam, et non periret
habitaculum tuum, hoc est, templum, propter omnia
scelera quae gesseras. At econtrario, habitatores
Jerusalem, me eos ad poenitentiam provocante,
quasi de industria et ex contentione diluculo surrexerunt,
ut festinatione qua ad me redire debuerant
complerent omnes cogitationes suas, et opere
demonstrarent, quod mente conceperant. Hoc juxta
Hebraicum. Caeterum illustris et redempta civitas
Christi sanguine, juxta superiora perspicue Ecclesia
intelligitur, quae et vocatur columba, propter
simplicitatem multitudinis in ea credentium. Haec
<pb n="1374B"/>
non audivit vocem Domini, neque suscipere voluit
disciplinam, nec confisa est in Domino, quia noluit
appropinquare ad Dominum Deum suum, ut
mereretur veniam peccatorum. Frustra enim quis
vocem Domini Dei sui audire se dicit, et confidere
in Domino, quando operibus fidem destruit, et magis
mammonae jungitur quam Domino Deo suo, et
duplici corde accedit ad eum, et duobus Dominis,
saeculo et Deo militare posse se credit. Hujus principes
sunt sicut leones rugientes. Non ambigimus
de rugitu leonum et discursu: quando viderimus
principes ejus ita in subjectos populos detonare, et
voce tyrannica rabidisque conviciis plebem conterere,
ut non pastorem in grege, <emph>718</emph> sed leonem inter
oviculas putes frendere. Judices quoque ejus
<pb n="1374C"/>
quasi lupi Arabiae, occidentes vespere, et nil relinquentes
in mane: non aspicientes ad ortum solis,
sed morantes semper in tenebris, et possessiunculas
Ecclesiae, et ea quae in Dei donaria conferuntur,
vertentes in lucrum suum, ut non habeant pauperes
quod mane comedant, qui quasi in nocte, et nullo
vidente, omnia populantur; et cum luporum more
cuncta diripiant, ne parvos quidem cibos indigentibus
derelinquunt. Prophetae etiam, id est magistri
qui se putant docere populos, et de Scripturis sermocinari, <foreign xml:lang="greek">πνευματοφόροι</foreign>,
id est, <hi>portantes spiritum,</hi> sive <hi>spirituales</hi> 
 (et hoc <foreign xml:lang="greek">εἰρωνικῶς</foreign> legendum) sunt viri
contemptores: non enim docere, sed facere in Ecclesia
convenit, non factis verba destruere. Caeterum
tu cum alium doceas, et ipse non facias, non tam
<pb n="1374D"/>
doctor quam contemptor vocandus es, de quo et in
<pb n="1375A"/>
Habacuc scribitur: <hi>Videte contemptores et respicite,
et admiramini mirabilia, et disperdimini <note>(Abac. I, 5)</note>
            </hi>.
Sacerdotes quoque qui Eucharistiae serviunt et sanguinem
Domini populis ejus dividunt, impie agunt in
legem Christi, putantes <foreign xml:lang="greek">εὐχαριστίαν</foreign> imprecantis facere
 verba, non vitam, et necessariam esse tantum
solemnem orationem, et non sacerdotum merita,
de quibus dicitur: <hi>Et sacerdos in quo fuerit macula,
non accedet offerre oblationes Domino <note>(Levit. XXI,
juxta LXX)</note>
            </hi>. Cum haec faciant principes, judices, prophetae,
sacerdotes Jerusalem, nihilominus clemens et
justus est Dominus. Clemens, in eo quod a sua Ecclesia
non recedit: justus, in eo quod reddit unicuique
quod meretur. Postquam enim advenerit mane,
et nox hujus saeculi pertransierit, dabit in luce judicium
<pb n="1375B"/>
suum, et non abscondetur vel ipse, vel judicium
ejus. Et cum coeperit a singulis exigere pecuniam
quam eis commiserat, non erit injustus, nec
faciet in perpetuum valere injustitiam; sed superbos
principes, quibus resistit Deus, detrahet de cathedris
suis, et de culmine quod tenebant, et dissipabuntur
anguli eorum, id est pravae voluntates, et
a recto itinere declinantes, in quibus semper et
Pharisaei orare consueverant, angulari <emph>719</emph> lapide
contempto. Puto autem quod et superbis prosit detrahi
eos de arrogantia sua, et dissipari angiportus
et angulos eorum, ut postea recto itinere gradiantur.
Denique sequitur: <hi>Et desertas faciam vias eorum, eo
quod non sit qui pertranseat:</hi> secundum illud quod in
primo psalmo scriptum est: <hi>Et iter impiorum peribit</hi> 
<pb n="1375C"/> <note>(Ps. I, 6)</note>.
Necnon et in Osee, ubi de Jerusalem dicitur
fornicante: <hi>Ecce ego claudam vias ejus spinis,
et obstruam itinera ejus, et semitam suam non inveniet,
et persequetur amatores suos, et non apprehendet eos,
et quaeret eos, et non inveniet; et dicet: Vadam, et
revertar ad virum meum priorem, quoniam bene mihi
erat tunc magis quam nunc (Osee, II, 6, 7)</hi>. Animadverte
quod nisi clausae fuissent viae, et obsepta itinera,
et nisi destruxisset Dominus vias ejus, numquam
dicere potuisset anima fornicans: <hi>Vadam, et
revertar ad virum meum priorem.</hi> Dissipantur ergo
itinera superborum et anguli eorum, ne ambulent
in superbia et in pravitate, et urbes eorum quae
male aedificatae fuerant in arrogantia et superbia,
destruuntur, ne subsistant et habeant habitatores
<pb n="1375D"/>
pessimos. Ac ne quis putet nos vim facere Scripturae,
discat ex consequentibus: Haec autem, inquit,
feci, ut dicerem eis: Ecce destructa sunt itinera
malitiae, de caetero timete me, et discite [ <hi>Al.</hi> suscipite]
disciplinam, ne et disciplina mea pereat,
fructum in vobis conversionis non inveniens; et
omnia irrita sint, per quae vos volui corripere, et
lle vobis sermo qui in Jeremia scriptus est, possit
<pb n="1376A"/>
aptari: <hi>Sine causa percussi filios vestros, disciplinam
non recepistis <note>(Jer. II, 30)</note>
            </hi>. Vel certe: timete
me, et recipite disciplinam, ut non pereant omnia de
conspectu Jerusalem, nec penitus ad solitudinem deducatur
super his malis, in quibus [ <hi>Al.</hi> qua] comminatus
sum ei. Nec moveat aliquem (ut saepe jam dixi)
quod haec adversum Ecclesiam dicta interpreter, cum
sciat Jerusalem in Scripturis sanctis semper typum
habere Ecclesiae: de qua qui peccaverit, vel in Babylonem
abducitur, vel si sponte descendere voluerit,
in Jericho a latronibus vulneratur. Quae est enim ita
illustris ut Ecclesia, quae in toto orbe fundata est: <emph>720</emph> 
 ita redempta Christi sanguine et columba propter
gratiam Spiritus sancti, ut Ecclesia de gentibus
congregata? in qua plurimi qui se dicunt in Christum
<pb n="1376B"/>
credere, nec audierunt vocem ejus; nec receperunt
disciplinam, nec juxta eum esse voluerunt.
Quod autem dicitur: <hi>Principes ejus in ea sicut leones
rugientes,</hi> scio offensurum me esse plurimos, quod
super episcopis et presbyteris haec interpreter, cum
et presbyteri mali, qui Susannam violare cupierunt,
caeteros presbyteros qui bene vixerint, non condemnent.
Et mali principes, quos describit sermo propheticus,
non sint bonis principibus contumeliae: <hi>Stulto
enim flagellato, insipiens sapientior erit <note>(Prov. XIX, 15)</note>
            </hi>:
si autem insipiens sapientior fit, quanto magis ille qui
sapiens est? Sed judices ejus ac principes capientes
munera, vendentesque justitiam, nonne recte appellantur <hi>lupi Arabiae,</hi> 
 vel <hi>vespertini,</hi> sicut Symmachus
transtulit? Non enim merentur lupi dici Benjamin,
<pb n="1376C"/>
qui mane rapiunt, et ad vesperam dant escam <note>(Gen.
XLIX)</note>; sed lupi vespertini, qui noctibus comedunt,
et in mane nihil relinquunt. Quod autem sequitur: <hi>Prophetae ejus</hi> 
 <foreign xml:lang="greek">πνευματοφόροι</foreign>, id est, <hi>portantes spiritum,
viri contemptores,</hi> nullum moveat quod super doctoribus
interpretantes, eosdem et prophetas dicamus
et contemptores, cum et Apostolus praecipiat: <hi>Nolite contristare Spiritum sanctum Dei, in quo signati
estis in die redemptionis 
 <note>(Ephes. IV, 30)</note>
            </hi>. Et David
loquatur in quinquagesimo psalmo: <hi>Spiritum
sanctum tuum ne auferas a me <note>(Ps. L, 13)</note>
            </hi>. Nisi enim
Spiritus sanctus contristatus fugere consuevisset
prius hospitium, et dimittere habitaculum suum,
numquam et Paulus praecepisset quod supra dixi; et
David post adulterium formidaret, ne perderet quod
<pb n="1376D"/>
acceperat, de quo et ad Hebraeos scribitur: <hi>Quanto
arbitramini deteriora mereri supplicia eum, qui Filium
Dei conculcaverit, et sanguinem testamenti immundum
duxerit, in quo sanctificatus est, et spiritui gratiae contumeliam
fecerit <note>(Heb. X, 29)</note>
            </hi>? Sed et in tertio Regnorum <hi>libro</hi> 
 scriptum est: hominem Dei, haud dubium
quin prophetam, qui ad altare dixerat in Samaria: <hi>Altare, altare, haec dicit Dominus: Ecce filius nascetur</hi> 
<pb n="1377A"/> <emph>721</emph> 
 <hi>David <note>(III Reg. XIII, 2)</note>
            </hi>, et caetera; quia contempserit
verba Domini, et comederit apud pseudoprophetam
(sic enim locum istum exponens Josephus interpretatus
est), interfectum esse a leone. Et ne putaretur
casus et non judicium Domini, et pseudopropheta
qui eum deceperat, hoc futurum esse praedixit,
et ipse leo contemptorem puniens, asinum
reservavit. Non ergo mirum si doctores qui sancto
Spiritu pleni fuerant, possint fieri contemptores, cum
apud negligentes et non omni custodia conservantes
cor suum, haec ipsa causa frequenter soleat superbiae
in Dominum et contemptus existere, quod habeant
scientiam Dei, et noverint multam bonitatem ejus,
quam abscondit timentibus se, et contemnant divitias
bonitatis ejus thesaurizantes sibi iram in die irae
<pb n="1377B"/>
et revelationis. Sacerdotes quoque (qui dant baptismum
et ad Eucharistiam Domini imprecantur adventum:
faciunt oleum chrismatis: manus imponunt;
catechumenos erudiunt: Levitas et alios constituunt
sacerdotes) non tam indignentur nobis haec exponentibus
et prophetis vaticinantibus, quam Dominum
deprecentur, et studiose agant ne de sacerdotibus
qui violant sancta Domini, esse mereantur, Non
enim dignitas et nomina dignitatum, sed opus dignitatis,
et principes, et judices, et prophetas, et sacerdotes
salvare consuevit: <hi>Qui episcopatum,</hi> inquit, <hi>desiderat, bonum opus desiderat 
 <note>(I Tim. III)</note>
            </hi>. Videte
quid dixerit: <hi>bonum opus desiderat,</hi> Opus non dignitatem.
Si autem, despecto opere, solam aspexerit
dignitatem, cito corruit turris in Siloa, et excelsa
<pb n="1377C"/>
cedri fulmine feriuntur, et erecta cervix frangitur,
et cygnus, extento collo, et in sublime se tendens,
inter immundas volucres computatur. Porro quod
exposuimus juxta Hebraicum: <hi>Verumtamen diluculo
surgentes corruperunt omnes cogitationes suas,</hi> pro quo
in Septuaginta scribitur: <hi>praeparare, consurge diluculo,
dissipata est omnis frondositas eorum,</hi> quia multum
ab Hebraico discrepat, et magis videtur juxta
LXX cum posterioribus concordare, in sequentibus
exponemus.
</p>
          </div3>
<div3>
            <head>
              <note>(Vers. 8, 9.)</note> </head>
            <p>
 <hi>Quapropter exspecta me, dicit Dominus,</hi> <emph>722</emph> 
 <hi>in die resurrectionis meae in futurum: quia
judicium meum ut congregem gentes, et colligam regna,
ut</hi> [Vulg. <hi>et] effundam super eas</hi> [Vulg. <hi>eos] indignationem
meam, omnem iram furoris mei: in igne
<pb n="1377D"/>
enim zeli mei devorabitur omnis terra: quia tunc reddam
populis labium electum, ut invocent omnes nomen</hi> 
[Vulg. <hi>in nomine] Domini, et serviant ei humero uno.</hi> 
LXX: <hi>Propterea exspecta me, dicit Dominus, in die
resurrectionis meae in testimonium: quia judicium
meum in congregationes gentium, ut suscipiam reges,
ut effundam super eos iram meam omnem, iram furoris
<pb n="1378A"/>
mei; quia in igne zeli mei consumetur omnis terra,
quia tunc convertam super populos linguam in generationem
ejus, ut invocent omnes nomen Domini, ut
serviant ei sub jugo uno.</hi> Haec Judaei interpretantur in
adventu Christi, quem sperant venturum esse, et
dicunt universis gentibus congregatis, et effuso super
eas furore Domini, in igne zeli ejus terram devorandam.
Et sicut ante aedificationem turris fuit, quando
una lingua omnes populi loquebantur, ita conversis
omnibus ad cultum veri Dei, locuturos Hebraice,
et totum orbem Domino serviturum. Nos
autem qui non sequimur occidentem litteram, sed
spiritum vivificantem, nec Judaicas fabulas, audimus
a Domino: <hi>Praeparare, consurge diluculo: dissipati
sunt omnes racemi eorum;</hi> et praeparati dicimus: <hi>Paratum
<pb n="1378B"/>
cor meum, Deus, paratum cor meum <note>(Ps. LVI,
8)</note>
            </hi>. Audimusque in Proverbiis imperatum: <hi>Praepara
in egressu opera tua <note>(Prov. XXIV, 27)</note>
            </hi>. Et illud quod
in Levitico <note>(Cap. XVI)</note> sacrate dicitur, ubi septimo
mense, decima die mensis offert Aaron pro populo
hircum emissarium, atque viventem, et ponens manus
super caput ejus, imprecatur ei cuncta peccata
populi Israel, traditque eum in manus hominis praeparati,
et mittit in eremum (intelligimus in nobis) et
praeparantes nos veri imperio sacerdotis, tollimus
malum de medio Ecclesiae. Cumque haec fecerimus,
nox praeterit, appropinquat dies, et quasi in die honeste
ambulantes, dicimus: <hi>Deus, Deus meus, ad te
de luce vigilo <note>(Psal. LXII, 1)</note>
            </hi>. Statimque inferimus: <hi>Mane exaudies orationem meam, mane assistam tibi,
<pb n="1378C"/>
et videbo 
 <note>(Psal. V, 4, 5)</note>
            </hi>. Nisi enim praeparati fuerimus, <emph>723</emph> 
 non nobis orietur sol justitiae. Orto autem
sole, omnes racemi de vinea Sodomorum dissipantur
et pereunt, ut non solum grandes botri, sed
etiam quod parvum esse videbatur in nobis, Christi
lucerna radiante, dispereat. Et pro his omnibus mercedem
nobis pollicens Deus, ait: <hi>Exspecta me in die
resurrectionis meae in testimonium:</hi> post vitia enim
atque peccata Deus resurget in nobis. Et juxta quod
in alio loco praecipit: <hi>Estote mihi testes, et ego testis,
dicit Dominus Deus: et puer quem elegi <note>(Isai. XLIII,
10)</note>
            </hi>: testis est nobis Pater cum Filio et Spiritu
sancto, ut in ore duorum vel trium testium, stet
omne verbum <note>(Deut. XVII)</note>. Et magis mihi videtur
sic stare sententia, et sub his tribus testibus veritas
<pb n="1378D"/>
confirmari, quam per [ <hi>Al.</hi> secundum] litteram. Duo
enim fuerunt testes contra Susannam <note>(Dan. XIII)</note>, et
contra ipsum Dominum Salvatorem <note>(Matt. XXVI)</note>, et
tamen non stetit verbum in ore eorum. Contra Naboth
quoque pene tota civitas dixit testimonium,
consensusque testium pessimorum non firmitatem
habuit veritatis, sed sceleris conjurationem <hi>(III Reg.
<pb n="1379A"/>
XXI)</hi>. Quia judicium, ait, meum in congregationes
gentium, ut suscipiam reges, in loco videlicet suppliciorum
suorum, ut effundam super eos iram meam,
omnem iram furoris mei. Qui minor est, cito meretur
veniam, et misericordiae proximus est: <hi>Potentes
autem potenter tormenta patientur <note>(Sapien. VI, 6)</note>
            </hi>.
Unde gentes et gentium multitudo congregatur ad
judicium; reges autem, id est, principes dogmatum
perversorum adducentur in poenam, ut effundatur
super eos omnis ira furoris Domini. Et hoc non crudelitate
fit aliqua, ut arbitrantur sanguinarii Judaei.
sed misericordia, et consilio medicantis. Sequitur
enim: <hi>In igne enim zeli mei consumetur omnis terra.</hi> 
Gentibus quippe ad judicium congregatis, et regibus
ad supplicium, ut effundatur super eos ira, et non ex
<pb n="1379B"/>
parte, sed tota, et ira ac furore sociato, consumatur
in toto orbe quidquid terrenum est, quidquid ad opera
terrae, id est, carnis pertinet: omnes ejus vepres
et spinosa fruteta vastans, zeli mei vorabit incendium.
Et tunc convertam super populos linguam in
generationem suam, ut unusquisque errore deposito
ad antiquum confessionis Domini eloquium revertatur:
et <hi>in nomine Jesu omne genu flectatur, coelestium,
terrestrium, et infernorum, et omnis</hi> <emph>724</emph> <hi>lingua confiteatur
Dominum Jesum in gloria Dei Patris <note>(Philipp.
II, 10)</note>
            </hi>. Abjectisque lateribus, et bitumine quae habebamus
pro lapidibus et luto, quibus erroris nostri
superbiam exstruebamus contra Dominum, recipiamus
linguam quam ante perdidimus, et simus sub jugo
Christi, dicentis: <hi>Jugum meum suave est, et onus
<pb n="1379C"/>
meum leve est <note>(Mat. XI, 30)</note>
            </hi>. Notandum autem quod
in eo loco, ubi nos interpretati sumus: <hi>reddam populis
labium electum,</hi> pro electo, Septuaginta dixerunt, <hi>in generationem ejus,</hi> 
 ut subaudiatur, <hi>terrae.</hi> Et hinc
error exortus est, quod verbum Hebraicum BARURA
( ), quod Aquila et Theodotio <hi>electum,</hi> Symmachus <hi>mundum</hi> 
 interpretatus est: Septuaginta legerunt
BADURA ( ), RES litteram DALETH existimantes,
propter elementi nimiam similitudinem, quod parvo
apice distinguitur. Necnon ubi nos transtulimus, <hi>In
die resurrectionis meae in futurum,</hi> et omnes interpretati
sunt, <hi>in testimonium.</hi> Hebraeus qui me in Scripturis
instituit, asserebat LAED ( ) in praesenti loco
magis <foreign xml:lang="greek">εἰς ἔτι</foreign> id est, <hi>in futurum,</hi> debere intelligi, quam <hi>in testimonium,</hi> 
 ED enim, quod scribitur per litteras
<pb n="1379D"/>
AIN et DALET, <foreign xml:lang="greek">ἔτι</foreign>, et <foreign xml:lang="greek">μαρτύριον</foreign>, id est, <hi>futurum,</hi> et <hi>testimonium,</hi> 
 intelligi. Possumus hunc locum et de
primo Christi adventu exponere, quando, omni errore
sublato, daemonibusque calcatis, et terrenis operibus
destructis, apostoli universis linguis locuti sunt <note>(Act. II)</note>,
et veteri errore sublato, unum confessionis
redditum est labium. Sed et reges qui destruuntur,
et divino consumuntur ardore, perversorum dogmatum
principes sentiendi sunt.
</p>
          </div3>
<div3>
            <head>
              <note>(Vers. 10 seqq.)</note> </head>
            <p>
 <hi>Ultra flumina Aethiopiae, inde supplices
mei, filii</hi> [Al. <hi>filia] dispersorum meorum, deferent
munus mihi. In die illo non confunderis super cunctis
<pb n="1380A"/>
adinventionibus tuis, quibus praevaricata es in me:
quia tunc auferam de medio tui magniloquos superbiae
tuae, et non adjicies exaltari amplius in monte sancto
meo, et derelinquam in medio tui populum pauperem
et egenum, et sperabunt in nomine Domini, Reliquiae
Israel non facient iniquitatem, neque loquentur mendacium,
et non invenietur in ore eorum lingua dolosa,
quoniam ipsi pascentur et accubabunt, et non erit qui
exterreat.</hi> LXX: <hi>De finibus fluminum Aethiopiae suscipiam
dispersos meos: afferent victimas mihi. In die
illa non confunderis ex omnibus adinventionibus tuis,</hi> <emph>725</emph> 
 <hi>quibus impie egisti in me, quia tunc auferam a
te detractionem contumeliae tuae, et ultra non adjicies
ut magnificeris super montem sanctum meum: et relinquam
in te populum mansuetum et humilem, et reverebuntur
<pb n="1380B"/>
nomen Domini, qui fuerint reliqui de Israel,
et non facient iniquitatem, et non loquentur vana, et
non invenietur in ore eorum lingua dolosa, quoniam
ipsi pascentur et accubabunt, et non erit qui exterreat
eos.</hi> Cum reddiderit Dominus credentium populis
labium electum, et invocaverint omnes nomen Domini,
et portaverint jugum ejus tunc etiam ultra flumina
Aethiopiae (unde venit regina Saba audire sapientiam
Salomonis <note>(III Reg. X)</note> deferent victimas Domino: <hi>Et Aethiopia praeveniet manus ejus Deo 
 <note>(Psal. LXVII,
32)</note>
            </hi>: veroque legifero, qui decem plagis percussit
Aegyptum <note>(Exod. II)</note>, nubet Aethiopissa, invidente
synagoga Hebraeorum. Quod autem ait juxta Hebraicum: <hi>Inde supplices mei filia dispersorum meorum,
deferent munus mihi,</hi> 
 hujuscemodi est: O Israel, o
<pb n="1380C"/>
synagoga quondam filia, quam in toto orbe dispersi,
licet invideas [ <hi>Al.</hi> invidia], licet aemulatione crucieris,
tamen de Aethiopia mihi victimae deferentur, id
est, de gentilium populo. In die illa, id est, quando
gentium crediderit multitudo, etiam tu non penitus
confunderis super cunctis erroribus tuis, quibus
praevaricata es in me, eligendo Barabbam, et Dei
Filium crucifigendo <note>(Joan. VI)</note>. Tunc auferam de medio
tui Scribas, et Sacerdotes, et Pharisaeos, magniloquos
superbiae tuae, et nequaquam te in monte sancto
meo ultra jactabis; sed habebis populum pauperem,
homines illitteratos, et piscatores, qui sperabunt in
nomine Domini. Reliquiae Israel, non multitudo quae
clamavit: <hi>Crucifige, crucifige eum <note>(Joan. XIX, 6)</note>
            </hi>:
non pontifices et optimates; sed reliquiae nequaquam
<pb n="1380D"/>
facient iniquitatem, nec loquentur mendacium in
Christo, veritati credentes: nec invenietur in ore
eorum lingua dolosa, scientes quod omne mendacium
de diabolo est <note>(Joan. VIII)</note>; quoniam ipsi pascentur,
et dicent: <hi>Dominus pascit me, et nihil mihi
deerit: in loco pascuae ibi me collocavit. Super aquam
refectionis educavit me, animam meam convertit <note>(Psal.
XXII, 1)</note>
            </hi>: et non erit qui exterreat, vincente fide credentium
persecutorum superbiam. Hoc de primo <emph>726</emph> 
 adventu Christi intellectum sit, quod Judaei
sibi in fine promittunt, et sperant se habitaturos in
Jerusalem, et in morem pecorum corporalibus donis
<pb n="1381A"/>
Judae opibusque complendos et pascendos herbis
viridibus, et deletis cunctis gentibus, sibique subjectis,
nullum posse residere qui eos exterreat. Nos autem
accipientes ex hac fabula occasionem verae historiae,
dicimus [ <hi>Al.</hi> dicemus], omnem nigredinem
animae, et tetrum colorem, ac draconis venenum,
quo tincti fueramus vitiis atque peccatis, reddito
nobis labio electo, sive mundo, et candido (ut interpretatus
est Symmachus) derelinquere nos in fluminibus
Aethiopiae perversorum dogmatum magistros,
quibus ante irrigabamur, et cum disperso [ <hi>Al.</hi> dispersis]
quondam Israel Christo munera delaturos. In die
illa, qua nobis Christi lumen fuerit exortum, dicetur
ad singulos nostrum: non confunderis ex omnibus
tuis adinventionibus, cogitationibus videlicet pessimis,
<pb n="1381B"/>
quibus impie agebamus contra Dominum, et
tolletur universa superbia et contumelia per quam
erigebamur contra Dominum, et contra montem
sanctum ejus Dominum nostrum et Salvatorem, et
pro superbis vanisque nominibus relinquetur in nobis
populus mansuetus et humilis, ut nihil arrogans,
nihil tumens, nihil quod Deo displiceat, cogitemus.
Simulque considera quod in die judicii, et in consummatione
mundi tollantur universa nomina dignitatum,
et unus populus remaneat, et grex sub pastore
bono, qui sit mansuetus et humilis. Tunc etiam
populus Israel, plenitudine gentium subintrante
( <hi>Quia conclusit Deus omnes sub peccato, ut omnibus
misereatur <note>(Rom. XI, 32)</note>
            </hi> ) timebunt nomen Domini.
Et reliquiae Israel non facient ultra iniquitatem, per
<pb n="1381C"/>
quam Dominum negaverunt, nec loquentur vana:
ineptas sibi fabulas promittentes: nec invenietur in
ore eorum lingua mendacii, Christo per eos, qui
veritas est, loquente. Tunc enim pascentur, et ipsi
in uno grege, et accubabunt in Ecclesia, et veri Nabuchodonosor
impetus non timebunt. Haec videntes
et legentes tanta mysteria, clamemus cum Apostolo,
atque dicamus: <hi>O profundum divitiarum sapientiae et
scientiae Dei, quam</hi> <emph>727</emph> <hi>inscrutabilia sunt judicia tua,
et investigabiles viae tuae <note>(Rom. XI, 33)</note>
            </hi>. Quod quidem
et propheta sentiens, et secum volvens, de Dei judiciis
suspicatur. <hi>In nocte cum corde meo exercebar, et
scopebam spiritum meum,</hi> et dicebam: <hi>Numquid in
sempiternum abjiciet Deus, aut non addet ut misereatur
ultra: aut continebit in ira sua misericordias suas?
<pb n="1381D"/>
et dixi: Nunc coepi: haec est immutatio dexterae
excelsi <note>(Psal. LXXVI, 7, seqq.)</note>
            </hi>. Et est sensus: Hoc
quod putabam Dominum in aeternum relinquere peccatores,
et misericordias suas ira succedente cohibere,
intellexi idcirco factum, ut immutatione dexterae
suae, quae excelsi est dextera, universa mutaret,
et misereretur his quos ante projecerat. Et nos igitur
et reliquiae Israel, scientes quod reddituri sumus
rationem pro omni otioso verbo <note>(Matt. XII)</note>, et quod
disperdet Dominus universa labia mendacia, non loquamur
vanitatem. <hi>Vanitas quippe vanitatum, et omnia
<pb n="1382A"/>
vanitas <note>(Eccl. I, 2)</note>
            </hi>. Et: <hi>Universa vanitas omnis homo
vivens <note>(Psal. 38)</note>
            </hi>. Nec ore nostro mendacium proferamus;
sed accepta potestate calcandi super serpentes
et scorpiones, et super omnem virtutem inimici <note>(Luc. X)</note>,
nullam timeamus formidinem, nec luporum,
Christo custode, vereamur insidias: sed dicamus, <hi>Dominus illuminatio mea, et salvator meus; quem timebo <note>(Psal. XXVI, 1)</note>
            </hi>?
et caetera, quae in vicesimo
sexto psalmo continentur.
</p>
          </div3>
<div3>
            <head>
              <note>(Vers. 14 seqq.)</note> </head>
            <p>
 <hi>Lauda filia Sion, jubila</hi> [Vulg. <hi>jubilate],
Israel, laetare et exsulta in omni corde, filia
Jerusalem. Abstulit Dominus judicium tuum, avertit
inimicos tuos: rex Israel Dominus in medio tui, non
timebis malum ultra. In die illa, dicetur, Jerusalem,
noli timere: Sion, non dissolvantur manus tuae: Dominus
<pb n="1382B"/>
Deus tuus in medio tui fortis ipse salvabit, gaudebit
super te in laetitia, silebit in dilectione tua</hi> [Vulg. <hi>sua]: exsultabit super te in laude. Nugas quae</hi> 
 [Vulg. <hi>qui] a lege recesserunt, congregabo, quia ex te erant:
ut non ultra habeas super eis opprobrium.</hi> 
 LXX: <hi>Gaude,
filia Sion; praedica, filia Jerusalem, exsulta et
delectare de toto corde tuo, filia Jerusalem. Abstulit
Dominus iniquitates tuas, redemit te de manu inimicorum
tuorum, rex Israel Dominus in medio tui: non
videbis mala ultra. In tempore illo, dicit Dominus Jerusalem,
confide, Sion, non dissolvantur manus tuae:
Dominus Deus tuus in te fortis salvabit te: adducet super
te laetitiam, et innovabit te in charitate sua, et laetabitur
in te</hi> <emph>728</emph> <hi>in delectatione, quasi in die solemni:
congregabo confractos tuos. Vae qui accepit super
<pb n="1382C"/>
eam opprobrium.</hi> Non videatur mirum, ut saepe diximus,
aliter Hebraica capitula, et aliter LXX Graeca
videlicet Latinaque finiri. Ubi enim in sensu diversa
translatio est, ibi necesse est diversa esse vel principia
vel fines. Judaei cum Christo, quem putant esse
venturum, haec sibi omnia repromittunt, quae nos
qui Christum suscepimus, jam cum ipso sumus omnia
consecuti. Si quis ergo Christianorum, et maxime
novorum prudentium, quorum nomina taceo, ne
quemquam laedere videar, existimat necdum prophetiam
esse completam, sciat falso Christi portare se
nomen, et Judaicam animam, circumcisionem tantum
corporis non habere. Si enim haec necdum facta
sunt, sed futura, frustra credidimus Salvatoris adventum:
frustra autem non credentes intelligimus in
<pb n="1382D"/>
nobis esse completum mysterium, quod temporibus
aeternis tacitum est, et nunc manifestatum est per
Scripturas propheticas et adventum Domini nostri
Jesu Christi <note>(Coloss. I)</note>. Denique consideremus ordinem
lectionis, et videbimus, quod dicitur non ad
Judaeos, sed Christi Ecclesiam pertinere. Post hoc
enim quod praecesserat ( <hi>Judicium meum in congregationes
gentium, ut suscipiam reges,</hi> usque ad eum
locum, ubi ait: <hi>Ut invocent omnes nomen Domini, et
serviant ei sub jugo uno:</hi> Et, <hi>ultra flumina Aethiopiae
suscipiam in dispersis meis qui afferent mihi victimas:</hi> 
<pb n="1383A"/>
et post reliquias populi Israel, credentes in
Christo atque salvatas, de quibus dicitur: <hi>Et timebunt
nomen Domini qui sunt reliqui de Israel, et non erit qui
exterreat eos</hi> ). Spiritus sanctus de generali mundi consummatione
praedicans loquitur: <hi>Gaude, filia Sion,
praedica, filia Jerusalem,</hi> laetare et delectare de toto
corde tuo, filia Jerusalem. Omnis quippe Ecclesiastica
anima, quae in specula constituta est, et contemplatur
pacem, laetatur et gaudet iniquitates a se esse sublatas,
et redemptas ab eo qui pretioso sanguine omnes
redemit. <hi>Christus enim factus est sapientia nobis a Deo,
et justitia, et sanctificatio, et redemptio <note>(I Cor. I, 30)</note>
            </hi>. Et
redemit nos rex Israel, qui habitat in medio nostri, dicens: <hi>Ego et Pater meus veniemus, et mansionem apud
eum faciemus 
 <note>(Joan. XIV, 23)</note>
            </hi>; et <hi>habitabo et inambulabo
<pb n="1383B"/>
in eis <note>(Levit. XXVI, 12)</note>
            </hi>: <emph>729</emph> et ultra non videbimus
mala, solas virtutes cogitantes atque facientes. In
illa die, dicit Dominus, videntibus nobis pacem, et
in sublimi positis, ne dissolvantur manus tuae, qui
et per Isaiam dixit: <hi>Confortamini manus dissolutae,
et opera tua robusta sint <note>(Isai. XXXV, 3)</note>
            </hi>. Dominus
enim fortis, cui nemo potest resistere: salvator tuus,
ipse tibi reddet laetitiam quam perdidisti, et veteri
homine projecto, in novo ambulare te faciet, et haec
faciet in dilectione sua: non tuo merito, sed misericordia
sua. Et laetabitur in te, et delectabitur, quasi
pinguissimam solemnitatis tuae hostiam suscipiens salutem
tuam: et ipse tibi dicet: congregabo contritos
tuos: <hi>Cor,</hi> quippe, <hi>contritum et humiliatum
Deus non despiciet <note>(Psal. L, 19)</note>
            </hi>; et, <hi>Calamum contritum
<pb n="1383C"/>
non confringet <note>(Isai. XLII)</note>
            </hi>. Haec interim si voluerimus
de secundo adventu accipere Salvatoris.
Porro quia propheta Zacharias ad similem laetitiam
cohortatur Sion et Jerusalem, et hanc ipsam prophetiam
Matthaeus dicit in primo adventu Christi esse
completam <note>(Matth. XXI)</note>, necessitate compellimur,
immo ordine ipso ducimur veritatis, quod in Sophonia
dicitur, non futurum sperare, sed factum. Scriptum
est enim in Zacharia: <hi>Gaude vehementer, filia
Sion; praedica, filia Jerusalem: ecce rex tuus venit
tibi justus et salvator: ipse humilis et ascendens super
jugalem</hi> <note>(Al. subjugalem)</note>
              <hi> et pullum novum <note>(Zach. IX,
9)</note>
            </hi>. Haec juxta Septuaginta dicta sint. Caeterum juxta
Hebraicum, laudare jubetur Ecclesia et jubilare Israel,
sensu videns Deum, et exsultare atque laetari
<pb n="1383D"/>
in omni corde locus pacis, ad quem dictum est: <hi>Pacem
meam do vobis, pacem meam relinquo vobis <note>(Joan. XIV, 27)</note>
            </hi>.
Abstulit enim in fine et in consummatione
<pb n="1384A"/>
mundi judicium ejus, nequaquam eam judicans
atque corripiens, sed salvans: et avertit inimicos
ejus, daemonum turbas. Rex Israel Dominus
in medio ejus erit: non timebit ultra malum. In die
illa dicetur ad Jerusalem liberam: non quae servit
cum filiis suis, sed quae est mater sanctorum <note>(Galat.
IV)</note>: Noli timere, Sion (ipsa <emph>730</emph> quippe est et Jerusalem),
nequaquam tua opera dissolventur: nec
facies quae te fecisse lugebis <note>( <hi>Al.</hi> lugebus)</note>. Dominus
Deus tuus, qui salvabit te, fortis et potens, ipse habitabit
in medio tui, gaudebit super te in exsultatione
et laetitia, et silebit peccata tua in charitate <note>( <hi>Al.</hi> in
pace)</note>, qua te dilexit: et exsultabit super te in laude,
vel quia laudabilis sis, vel quia cum tuis laudibus
canas. <hi>Nugas,</hi> sive, ut Aquila interpretatus est, <hi>translatos,
<pb n="1384B"/>
qui a te recesserunt, congregabo, quia ex te
erant,</hi> hoc est, hi qui per vitia atque peccata de tuo
sinu fugerant, et facti erant sub daemonum potestate,
redintegrato omnium statu, venient ad te, et
nequaquam ultra super perditis filiis tuis patieris opprobria.
Id quod diximus <hi>nugas</hi> ( ), sciamus in
Hebraeo ipsum Latinum esse sermonem, et propterea
a nobis ita ut in Hebraeo erat, positum: ut
nosse possimus linguam Hebraicam omnium linguarum
esse matricem, quod non est hujus temporis disserere.
Miror autem Aquilam et Septuaginta, pro eo
quod nos interpretati sumus <hi>erant,</hi> in eo videlicet
loco ubi diximus: <hi>Congregabo quia ex te erant:</hi> pro, <hi>erant,</hi> 
 intepretati voluisse <hi>vae,</hi> sive <foreign xml:lang="greek">οἴ</foreign>: quod semper
Aquila non pro plangendo, sed pro vocando et inclamando
<pb n="1384C"/>
ponit: HAJA ( ) enim, cujus verbi initium
est, <hi>sum,</hi> praeteritum tempus numero plurali
significat, <hi>erant,</hi> vel <hi>fuerant.</hi> Haec scio molesta esse
lectori, qui si animadverterit non me controversias
et declamationes scribere, nec in locis exsultare
communibus: sed Commentarios, et Commentarios
prophetarum, reprehendet potius sicubi rhetorum
more ludere voluero, quam arguet in tantis obscuritatibus
ut dignum est immorantem.
</p>
          </div3>
<div3>
            <head>
              <note>(Vers. 19, 20.)</note> </head>
            <p>
 <hi>Ecce ego interficiam omnes qui
afflixerunt te in tempore illo: et salvabo claudicantem,
et eam quae ejecta fuerat congregabo: et ponam
eos in laudem et in nomen in omni terra confusionis
eorum. In tempore illo quo adducam vos; et in tempore
quo congregabo vos: dabo enim vos in nomen et in
<pb n="1384D"/>
laudem omnibus populis terrae,</hi> <emph>731</emph> <hi>cum convertero
captivitatem vestram coram oculis vestris, dicit Dominus.</hi> 
LXX: <hi>Ecce ego faciam in te, propter te, in
<pb n="1385A"/>
tempore illo, et salvabo expressam, et repulsam suscipiam,
et ponam eos in gloriam, et nominatos in omni
terra. Et confundentur in tempore illo, quando bene
vobis fecero: et in tempore cum suscepero vos, quia
dabo vos nominatos, et in gloriam in cunctis populis
terrae; quando convertero captivitatem vestram coram
vobis, dicit Dominus.</hi> Et hoc synagoga quae non claudicat,
sed utroque truncata est pede, pollicetur sibi
in adventu Christi sui, quem sperat esse venturum:
et putat, omnes gentes interficiendas a Domino,
quae afflixerunt Israel, et salvandam synagogam, et
eam quae acceperat libellum repudii colligendam, et
ponendos eos in laudem, et in nomen in omni terra
captivitatis suae, in qua fuerant ante confusi. Et hoc
fieri tempore, quando captivitas reducta fuerit Jerusalem,
<pb n="1385B"/>
et exstructum templum, et reliquus caeremoniarum
ordo servatus. Haec sibi repromittit, et
propterea non agit poenitentiam, et dum sperat incerta,
perdit certam salutem. Nec miror synagogam
haec dicere, quae quia non recipit Christum, oculos
dolet, et cum Lia lippescit, et non amatur a Jacob,
et Rachel succedente, negligitur <note>(Gen. XXIX)</note>. Christianos
miror, immo semi-Judaeos, qui sibi videntur
esse de Ecclesia, ita dicere et ea profiteri, quae si
vera sunt, frustra credimus in Christum, et omne
nostrum tollitur sacramentum, et miserabiliores sumus
omnibus hominibus, credentes eum venisse qui
non venit. Quia autem spes nostra certa est, et Judaeorum
cassa sunt vota, secundum priorem intelligentiam
jam texamus praesens extremumque capitulum,
<pb n="1385C"/>
et de Jesu filio Sirach testimonium proferamus: <hi>Qui mittit lapidem in excelsum, super caput
suum mittit 
 <note>(Eccl. XXIII)</note>
            </hi>. Quia enim Sion et Jerusalem
in excelso positae sunt, quicumque Sion detrahit
et Jerusalem, et mittit in eam contumeliarum
lapides, in suum eos caput jacit, et revertetur opprobrium
ejus in caput suum: <hi>Et dolor ejus et iniquitas 
 super verticem ejus descendet <note>(Ps. VII, 17)</note>
            </hi>. Quanti
hodie exprobrant animae, <emph>732</emph> Dei mysteria consectanti,
volentique videre pacem ejus, et dicunt:
Insanus est, et ebrius, et musto plenus: hominum
coetus fugit: delicias aspernatur: aurum pro luto
computat: solam diligit paupertatem. Qui autem infideles
sunt, etiam crucem Christi exprobrant ei, et
<pb n="1385D"/>
si quando eum in angustia viderint et in tentatione,
dicunt: Ubi sunt misericordiae tuae, et justitiae quas
operatus es? Quid loquar de infidelibus, cum Ecclesiarum
nonnulli principes hujuscemodi hominibus
exprobrent, et vitam ipsorum arbitrentur amentiam,
et non praesentem laudent conversationem, sed vetera
peccata exprobrent? nec audiunt esse praeceptum: <hi>Noli improperare homini qui convertitur a peccatis
suis 
 <note>(Eccl. VIII)</note>
            </hi>. Vae igitur ei, qui tulit opprobrium
atque suscepit, et hujuscemodi se officio mancipavit,
ut detraheret Sion, et civitati Dei: quia pro
<pb n="1386A"/>
hac injuria urbis suae ultor est Dominus, et dicet ad
Sion: <hi>Ecce ego faciam in te propter te,</hi> id est, faciam
ultionem tuam, <hi>et salvabo afflictam,</hi> sive ut in Graeco
dicitur, <hi>expressam;</hi> ut sit sensus: Ego salvabo eam,
quae in praesentiarum quasi uva et oliva, ita tentationibus
atque pressuris, ut praelo et trabe pressa
est et afflicta, ut vinum faceret et oleum, et de vino
biberet Jesus in regno Patris sui; de oleo autem ungeretur
prae participibus suis. Ego puto propter expressionem
talis vini et olei, Job multa perpessum:
postquam autem vinum, et oleum fecerat, audisse a
Domino; <hi>Putas me aliter tibi respondisse, nisi ut appareres
justus? <note>(Job. XL, sec. LXX)</note>
            </hi>. Quasi ad uvam
et olivam loqueretur; Existimas me aliter te pressisse
et afflixisse atque contrivisse, nisi ut vinum de
<pb n="1386B"/>
te et oleum exprimerem? Sequitur: <hi>Et eam quae repulsa
fuerat, suscipiam.</hi> Videtur nos Deus repellere
quando relinquit tentationi. Unde et Job, <hi>Visitatio,</hi> 
inquit, <hi>Domini respexit</hi> [Al. <hi>despexit] me <note>(Job. X,
12)</note>
            </hi>. Et non solum justi loquuntur, et dicunt, <hi>Nunc autem repulisti et confudisti nos,</hi> 
 sicut in
quadragesimo tertio psalmo scriptum est; sed ipse
Dominus atque Salvator, ex persona hominis
quem assumpserat, <hi>Tu autem,</hi> ait, <hi>repulisti et
despexisti: distulisti Christum tuum; subvertisti testamentum</hi> <emph>733</emph> 
 <hi>servi tui.</hi> Quod autem justorum persona
sit in quadragesimo tertio psalmo dicentium: <hi>Nunc autem repulisti et confudisti nos,</hi> 
 ex sequentibus
approbatur: <hi>Haec omnia venerunt super nos, nec
obliti sumus te, neque inique egimus in testamento tuo:
<pb n="1386C"/>
nec recessit retro cor nostrum.</hi> Eam igitur quae in tentationibus
videbatur abjecta, suscipiet Dominus in fine:
et ponet eos in gloriam et nominatos in universa
terra, filios videlicet expressae et repulsae, id est,
Ecclesiae. Quos autem alios possumus intelligere filios
Ecclesiae nominatos, nisi apostolos? Vide mihi Petrum
et Paulum et Matthaeum et Joannem; et considera
hoc quod ad Abraham repromissum est: <hi>Magnificabo
nomen tuum,</hi> in illis opere perpetratum. Quotidie
nominatur in Ecclesia, quotidie magnificatur
nomen eorum: non quod ipsis prosit a nobis in Ecclesia
nominari: sed quod nos magnificantes nomen
eorum, et quae scripserunt lectitantes, consequamur
salutem. In tempore, inquit, illo, quando expressa
<pb n="1386D"/>
et repulsa suscepta fuerit, et filii ejus positi
in gloriam (gloriatur [ <hi>Al.</hi> gloriabitur] <emph>734</emph> 
quippe Dominus in athletis suis, cum eos viderit
coronari, sicut gloriatus est adversus diabolum
de Job: unde et Apostolus in profectu discipulorum
suorum exsultans, ait: <hi>Etiam per vestram gloriam</hi> )
confundentur qui adversarii vestri fuerant, et tulerant
contra vos opprobrium: et tunc videbunt eos
quos miseros putaverant, esse felices, et quos pauperes
existimabant atque dejectos, potentes fieri
atque gloriosos. Tunc cernent captivitatem eorum
<pb n="1387A"/>
per quam in hoc saeculo duro fuerant imperio subjugati,
reduci in coelestem Jerusalem: seque resurgere
in opprobrium et in confusionem aeternam. Tribue
nobis, Jesu Christe, expressis et afflictis et repulsis
in isto saeculo, ut nos recipias et ponas in
gloriam: confundatur in tempore excetra, cessent
<pb n="1388A"/>
sibila, venena torpeant, et confusio ejus proficiat ad
salutem. Haec juxta Septuaginta. Hebraicum autem,
quia excepto principio, de quo in fine superioris capituli
diximus, non multum ab eorum translatione
discordat, indigere expositione non arbitror.

</p>
          </div3>
        </div2>
      </div1>
</body>
  </text>
</TEI>