<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber Ruth</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 28</title>
           <idno>HieStr.LibRut</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>CAPITULA LIBRI RUTH.</head>
<div3>
          <head>I. </head>
<p>
            <pb n="0541C"/> <hi>Facta fame in terra Judae, Elimeleth de Bethleem
Juda abiit cum uxore sua Noemi, et duobus filiis in
terra Moabitide causa victualium, quo mortuo, filii
ejus accipientes uxores et ipsi mortui sunt.</hi> </p>
        </div3>
<div3>
          <head>II.</head>
 <hi>Noemi revertentem ad patriam, Ruth nurus deserere
<pb n="0541D"/>
noluit, quae perveniens in Bethleem Juda, perrexit
in agrum Booz ad colligendas spicas.</hi> </div3>
<div3>
          <head>III.</head>
 <hi>Booz dat licentiam Ruth, ut de agro ejus colligat
spicas, et hora vescendi cum messoribus comedat,
pro eo quod audierat, eam bene egisse circa socrum
suam.</hi> </div3>
<div3>
          <head>IV.</head>
 <hi>Inquirenti Noemi indicat Ruth, quale in agro Booz
fecerit opus.</hi> </div3>
<div3>
          <head>V.</head>
 <hi>Commonita Ruth a socru sua, jungitur puellis Booz
iterum ad operandum.</hi> 
<pb n="0542C"/>
</div3>
<div3>
          <head>VI. </head>
 <hi>Reversa Ruth denuo ad socrum suam, monetur
ab ea quemadmodum debeat Booz conjugio sociari.</hi> </div3>
<div3>
          <head>VII.</head>
 <hi>Ruth instructa, collocavit se nocte ad pedes Booz,
qui ab ejus coitu abstinuit.</hi> 
<pb n="0542D"/>
</div3>
<div3>
          <head>VIII. </head>
 <hi>Booz praesentibus decem viris in porta Bethleem,
consuluit propinquiorem se de nuptiis.</hi> </div3>
<div3>
          <head>IX.</head>
 <hi>Solvit propinquus secundum morem calciamentum
suum, et dedit Booz, cessitque jure propinquitatis,
et Booz Ruth accepit uxorem, natusque illi est filius,
quem Noemi socrus nutriendum suscepit.</hi> </div3>
<div3>
          <head>X.</head>
 <hi>Vocatum est nomen filii Obed, hic est pater Isai patris
David, deinde sequuntur generationes a Phares
usque ad David.</hi> 
</div3>
      </div1>

<div1>
        <head> INCIPIT LIBER RUTH.</head>

<pb n="0543"/>
<p divs_removed="true">
          <pb n="0543A"/>[C. I, Cap. I.] In diebus unius judicis, quando judices
praeerant, facta est fames in terra. Abiitque
homo de Beth-Leem Juda, ut peregrinaretur in regione
Moabitide, cum uxore sua ac duobus liberis.
Et ipse vocabatur Elimelech, et uxor ejus Noemi,
et duo filii, alter Maalon, et alter Chilion, Ephrathaei
de Beth-Leem Juda. Ingressique regionem
Moabitidem, morabantur ibi. Et mortuus est Elimelech
maritus Noemi [h. Nahmi], remansitque
ipsa cum filiis. Qui acceperunt uxores Moabitidas,
quarum una vocabatur Orpha [h. Harpa], et altera
Ruth. Manseruntque ibi decem annis, et ambo mortui
sunt, Maalon videlicet et Chilion: remansitque
mulier orbata duobus liberis ac marito. Et surrexit
ut in patriam pergeret, cum utraque nuru sua, de
<pb n="0543B"/>
regione Moabitide: audierat enim quod respexisset
Dominus populum suum, et dedisset eis escas.
Egressa est itaque de loco peregrinationis suae, cum
utraque nuru, et jam in via posita revertendi in terram
Juda, dixit ad eas: Ite in domum matris vestrae,
faciat Dominus vobiscum misericordiam, sicut
fecistis cum mortuis et mecum. Det vobis invenire
requiem in domibus virorum, quos sortiturae
estis. [C. II.] Et osculata est eas. Quae elevata voce
flere coeperunt, et dicere: Tecum pergemus ad populum
tuum. Quibus illa respondit: Revertimini,
filiae mi [ <hi>Vulg.</hi> meae], cur venitis mecum? num ultra
habeo filios in utero meo, ut viros ex me sperare
possitis? Revertimini, filiae mi, et abite: jam enim
senectute confecta sum, nec apta vinculo conjugali:
<pb n="0543C"/>
etiam si possem hac nocte concipere, et parere filios,
si eos exspectare velitis, donec crescant, et
annos impleant pubertatis, ante eritis vetulae quam
nubatis. Nolite, quaeso, filiae mi: quia vestra angustia
me magis premit, et egressa est manus Domini
contra me. Elevata igitur voce, rursum flere coeperunt:
Orpha osculata est socrum, ac reversa: Ruth
adhaesit socrui suae. Cui dixit Noemi: En reversa
est cognata tua ad populum suum, et ad deos suos:
<pb n="0544A"/>
vade cum ea. Quae respondit: Ne adverseris mihi
ut relinquam te et abeam: quocumque perrexeris,
pergam: ubi morata fueris, et ego pariter morabor.
Populus tuus populus meus, et Deus tuus Deus meus.
Quae te morientem terra susceperit, in ea moriar:
ibique locum accipiam sepulturae. Haec mihi faciat
Dominus, et haec addat, si non sola mors me et te
separaverit. Videns ergo Noemi quod obstinato Ruth
animo decrevisset secum pergere, adversari noluit,
nec ad suos ultra reditum persuadere: profectaeque
sunt simul, et venerunt in Beth-Leem. Quibus urbem
ingressis, velox apud cunctos fama percrebuit:
dicebantque mulieres: Haec est illa Noemi. Quibus
ait: Ne vocetis me Noemi (id est, pulchram), sed vocate
me Mara (hoc est, amaram), quia amaritudine
<pb n="0544B"/>
me valde replevit Omnipotens. Egressa sum plena,
et vacuam reduxit me Dominus. Cur ergo vocatis me
Noemi, quam Dominus humiliavit, et afflixit omnipotens?
Venit igitur Noemi cum Ruth Moabitide
nuru sua, de terra peregrinationis suae: ac reversa
est in Beth-Leem, quando primum hordea metebantur.

        </p>
        
<p>
          <head>[Cap. II.]</head> Erat autem viri Elimelech consanguineus,
homo potens, et magnarum opum, nomine
Booz. Dixit Ruht [ <hi>Vulg. tac.</hi> Ruht] Moabitis ad socrum
suam: Si jubes, vadam in agrum et colligam
spicas, quae metentium fugerint manus, ubicumque
clementis in me patris familias reperero gratiam.
Cui illa respondit: Vade, filia mi: Abiit itaque
et colligebat spicas post terga metentium. Accidit
<pb n="0544C"/>
autem ut ager ille haberet dominum Booz
[ <hi>Vulg. add.</hi> nomine], qui erat de cognatione Elimelech.
Et ecce ipse veniebat de Beth-Leem, dixitque
messoribus: Dominus vobiscum. [C. III.] Qui responderunt
ei: Benedicat tibi Dominus. Dixitque
Booz juveni, qui messoribus praeerat: Cujus est haec
puella? Cui respondit: Haec est Moabitis, quae venit
cum Noemi, de regione Moabitide, et rogavit ut
spicas colligeret remanentes, sequens messorum vestigia,
<pb n="0545A"/>
et de mane usque nunc stat in agro, et ne ad
momentum quidem domum reversa est. Et ait
Booz ad Ruth: Audi, filia, ne vadas ad colligendum
in alterum agrum, nec recedas ab hoc
loco: sed jungere puellis meis, et ubi messuerint,
sequere. Mandavi enim pueris meis, ut
nemo tibi molestus sit: sed etiam si sitieris, vade
ad sarcinulas, et bibe aquas, de quibus et pueri bibunt.
Quae cadens in faciem suam et adorans super
terram, dixit ad eum: Unde mihi hoc, ut invenirem
[ <hi>Vulg.</hi> invenerim] gratiam ante oculos tuos, et nosse
me dignareris peregrinam mulierem? Cui ille respondit:
Nuntiata sunt mihi omnia, quae feceris socrui
tuae post mortem viri tui, et quod dereliqueris parentes
tuos, et terram in qua nata es, et veneris ad
<pb n="0545B"/>
populum, quem antea nesciebas. Reddat tibi Dominus
pro opere tuo, et plenam mercedem recipias a
Domino Deo Israel, ad quem venisti, et sub cujus
confugisti alas. Quae ait: Inveni gratiam apud oculos
tuos, domine mi, qui consolatus es me, et locutus
es ad cor ancillae tuae, quae non sum similis unius
puellarum tuarum. Dixitque ad eam Booz: Quando
hora vescendi fuerit, veni huc, et comede panem,
et intinge bucellam tuam in aceto. Sedit itaque ad
messorum latus, et congessit polentam sibi, comeditque
et saturata est, et tulit reliquias. Atque inde
surrexit ut spicas ex more colligeret. Praecepit autem
Booz pueris suis, dicens: Etiamsi vobiscum
metere voluerit, ne prohibeatis eam, et de vestris
quoque manipulis projicite de industria, et remanere
<pb n="0545C"/>
permittite, ut absque rubore colligat, et colligentem
nemo corripiat. Collegit ergo in agro usque ad vesperam,
et quae collegerat virga caedens et excutiens,
invenit hordei quasi ephi [h. Epha] mensuram, id
est tres modios. Quos portans reversa est in civitatem,
et ostendit socrui suae: insuper protulit et
dedit ei de reliquiis cibi sui, quo saturata fuerat.
[C. IV.] Dixitque ei socrus sua: Ubi hodie collegisti,
et ubi fecisti opus? Sit benedictus qui misertus
est tui. Indicavitque ei apud quem fuisset operata,
et nomen dixit viri, quod Booz vocaretur. Cui respondit
Noemi: Benedictus sit a Domino: quoniam
eamdem gratiam quam praebuerat vivis, servavit et
mortuis: Rursumque: Propinquus, ait, noster est
homo. Et Ruth: Hoc quoque, inquit, praecepit mihi,
<pb n="0545D"/>
ut tamdiu messoribus ejus jungerer, donec omnes
segetes meterentur. [C. V.] Cui dixit socrus: Melius
est, filia mi, ut cum puellis ejus exeas ad metendum
[ <hi>Vulg.</hi> molendum], ne in alieno agro quispiam resistat
tibi. Juncta est itaque puellis Booz, et tamdiu
cum eis messuit, donec hordea et triticum in horreis
conderentur.</p>
<p>[C. VI, Cap. III.] Postquam autem reversa est ad
socrum suam, audivit ab ea: Filia mi, quaeram tibi
requiem, et providebo, ut bene sit tibi. Booz iste,
cujus puellis in agro juncta es, propinquus est noster,
et hac nocte aream hordei ventilat. Lavare igitur et
ungere, et induere cultioribus vestimentis, ac descende
in aream. Non te videat homo, donec esum
<pb n="0546A"/>
potumque finierit. Quando autem ierit ad dormiendum,
nota locum in quo dormiat; veniesque et discooperies
pallium, quo operitur a parte pedum, et
projicies te, et ibi jacebis: ipse autem dicet tibi quid
agere debeas. Quae respondit: Quidquid praeceperis,
faciam. Descenditque in aream, et fecit omnia quae
sibi imperaverat socrus. [C. VII.] Cumque comedisset
Booz, et bibisset, et factus esset hilarior, issetque
ad dormiendum juxta acervum manipulorum,
venit abscondite, et discooperto a pedibus ejus pallio,
se projecit. Et ecce, nocte jam media, expavit
homo, et conturbatus est: viditque mulierem jacentem
ad pedes suos, et ait illi: Quae es? Illaque respondit:
Ego sum Ruth ancilla tua: expande pallium
tuum super famulam tuam, quia propinquus es. Et
<pb n="0546B"/>
ille, Benedicta, inquit, es a Domino filia, et priorem
misericordiam posteriore superasti: quia non es secuta
juvenes, pauperes sive divites. Noli ergo metuere,
sed quidquid mihi dixeris, faciam tibi. Scit
enim omnis populus, qui habitat intra portas urbis
meae, mulierem te esse virtutis. Nec abnuo me propinquum,
sed est alius me propinquior. Quiesce hac
nocte, et facto mane, si te voluerit propinquitatis
jure retinere, bene res acta est: sin autem ille noluerit,
ego te absque ulla dubitatione suscipiam, vivit
Dominus. Dormi usque mane. Dormivit itaque ad
pedes ejus, usque ad noctis abscessum. Surrexitque
antequam homines se cognoscerent mutuo, et dixit
Booz: Cave ne quis noverit quod huc veneris. Et
rursum, expande, inquit, pallium tuum quo operiris,
<pb n="0546C"/>
et tene utraque manu. Qua extendente, et tenente,
mensus est sex modios hordei, et posuit super eam.
Quae portans ingressa est civitatem, et venit ad socrum
suam. Quae dixit ei: Quid egisti, filia? Narravitque
ei omnia, quae sibi fecisset homo. Et ait:
Ecce sex modios hordei dedit mihi, et ait: Nolo vacuam
te reverti ad socrum tuam. Dixitque Noemi:
Exspecta, filia, donec videamus quem res exitum
habeat. Neque enim cessabit homo nisi compleverit
quod locutus est.</p>
<p>[C. VIII, Cap. IV.] Ascendit ergo Booz ad portam,
et sedit ibi. Cumque vidisset propinquum praeterire,
de quo prius sermo habitus est, dixit ad eum: Declina
paulisper, et sede hic, vocans eum nomine
suo. Qui divertit, et sedit. Tollens autem Booz decem
<pb n="0546D"/>
viros de senioribus civitatis, dixit ad eos: Sedete
hic. Quibus residentibus, locutus est ad propinquum:
Partem agri fratris nostri Elimelech vendit Noemi,
quae reversa est de regione Moabitide: quod audire
te volui, et tibi dicere coram cunctis sedentibus, et
majoribus natu de populo meo. Si vis possidere jure
propinquitatis: eme, et posside. Sin autem tibi displicet,
hoc ipsum indica mihi, ut sciam quid facere
debeam. Nullus enim est propinquus, excepto te,
qui prior es, et me, qui secundus sum. At ille respondit:
Ego agrum emam. Cui dixit Booz: Quando
emeris agrum de manu mulieris, Ruth quoque Moabitidem,
quae uxor defuncti fuit, debes accipere: ut
suscites nomen propinqui tui in haereditate sua.
<pb n="0547A"/>
[C. IX.] Qui respondit: Cedo jure propinquitatis:
neque enim posteritatem familiae meae delere debeo.
Tu meo utere privilegio, quo me libenter carere profiteor.
Hic autem erat mos antiquitus in Israel inter
propinquos, ut si quando alter alteri suo jure cedebat,
ut esset firma concessio, solvebat homo calceamentum
suum, et dabat proximo suo. Hoc erat testimonium
cessionis in Israel. Dixit ergo propinquo
[ <hi>Vulg. addit</hi> suo] Booz: Tolle calceamentum tuum.
Quod statim solvit de pede suo. At ille majoribus
natu, et universo populo, Testes, inquit, vos
estis hodie, quod possederim omnia quae fuerunt
Elimelech, et Chilion, et Maalon, tradente Noemi,
et Ruth Moabitidem uxorem Maalon, in conjugium
sumpserim, ut suscitem nomen defuncti in
<pb n="0547B"/>
haereditate sua, ne vocabulum ejus de familia
sua ac fratribus, et populo deleatur. Vos, inquam,
hujus rei testes estis. Respondit omnis populus;
qui erat in porta, et majores natu: Nos testes
sumus; faciat Dominus hanc mulierem, quae ingreditur
domum tuam, sicut Rachel et Liam, quae aedificaverunt
domum Israel: ut sit exemplum virtutis in
<pb n="0548A"/>
Ephrata, et habeat celebre nomen in Beth-Leem:
fiatque domus tua, sicut domus Phares, quem Thamar
peperit Judae, de semine quod dederit Dominus
tibi ex hac puella. Tulit itaque Booz Ruth, et accepit
uxorem: ingressusque est ad eam, et dedit illi Dominus
ut conciperet, et pareret filium. Dixeruntque
mulieres ad Noemi: Benedictus Dominus, qui non
est passus ut deficeret successor familiae tuae, et vocaretur
nomen ejus in Israel. Et habeas qui consoletur
animam tuam, et enutriat senectutem. De nuru
enim tua natus est, quae te diligit, et multo tibi melior
est, quam si septem haberes filios. Susceptumque
Noemi puerum posuit in sinu suo, et nutricis ac gerulae
officio fungebatur. Vicinae autem mulieres congratulantes
ei, et dicentes: Natus est filius Noemi:
<pb n="0548B"/>
vocaverunt nomen ejus Obed: hic est pater Isai, patris
David. Hae sunt generationes Phares: Phares genuit
Esron, Esron genuit Ram, Ram genuit Aminadab,
Aminadab genuit Naasson, Naasson genuit
Salmon, Salmon genuit Booz, Booz genuit Obed,
Obed genuit Isai, Isai genuit David.</p>
<p>
          <emph>
            <pb n="0547"/> <hi>Explicit Liber Ruth.</hi> </emph>
</p>
</div1>
</body>
  </text>
</TEI>