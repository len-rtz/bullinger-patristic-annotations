<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Joelem</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>HieStr.CoInJo2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus.</head>
<p>
          <pb n="0947A"/> <emph>165-166</emph> Non idem ordo est duodecim prophetarum
apud septuaginta interpretes, qui in Hebraica
veritate retinetur. Illi enim ponunt secundum
Amos, tertium Michaeam, quartum Joel, quintum
Abdiam, sextum Jonam, septimum Naum, octavum
Abacuc, nonum Sophoniam, decimum Aggaeum,
undecimum Zachariam, duodecimum Malachiam:
Hebraei autem post Osee, qui apud utrosque primus
est, secundum legunt Joel, tertium Amos, quartum
Abdiam, quintum Jonam, sextum Michaeam, septimum
Naum, octavum Abacuc, nonum Sophoniam,
decimum Aggaeum, undecimum Zachariam, duodecimum,
qui et ultimus est, Malachiam. Et quia semel
omnes unius voluminis prophetas enumeravimus,
utile nobis videtur <foreign xml:lang="greek">ἐτυμολογίας</foreign> singulorum et
<pb n="0947B"/>
Graece et Latine breviter annotare. Osee interpretatur <foreign xml:lang="greek">σώζων,</foreign>
 quem nos <hi>salvatorem</hi> possumus dicere.
Joel <foreign xml:lang="greek">ἀρχόμενος,</foreign> id est, <hi>incipiens.</hi> Amos, <foreign xml:lang="greek">βαστάζων,</foreign>
qui apud Latinos <hi>portans</hi> dicitur. Abdias <foreign xml:lang="greek">δοῦλος Κυρίου,</foreign>
id est, <hi>servus Domini.</hi> Jonas, <foreign xml:lang="greek">περιστερὰ,</foreign> hoc
est, <hi>columba.</hi> Michaeas, <foreign xml:lang="greek">τίς ὡς</foreign> [Al. <foreign xml:lang="greek">ὀστισοῦν</foreign>], ex
duabus orationis partibus nomen compositum, quod
apud nos sonat, <hi>quis quasi,</hi> aut <hi>quis velut?</hi> Naum, <foreign xml:lang="greek">παράκλησις,</foreign>
 id est, <hi>consolatio.</hi> Abacuc, <foreign xml:lang="greek">περιλαμβάνων,</foreign>
id est, <hi>amplexus</hi> sive <hi>luctans</hi> [Al. <hi>amplexans</hi> ]. Sophonia,
<pb n="0948A"/> <foreign xml:lang="greek">κεκρυμμένος Κυρίου,</foreign>
 hoc est, <hi>arcanus Domini.</hi> 
Aggaeus, <foreign xml:lang="greek">ἑορτάζόν,</foreign> quem nos <hi>festivum,</hi> sive <hi>solemnem</hi> 
possumus dicere. Zacharias, <foreign xml:lang="greek">μνήμη Κυρίου,</foreign> id est, <hi>memoria Domini.</hi> 
 Malachias, <foreign xml:lang="greek">ἄγγελός μου,</foreign> id est, <hi>nuntius meus.</hi> 
 Quae omnia quo sensu accipienda sint,
in suis voluminibus disseretur. Quatuor autem reliqui
prophetae, ut sedecim compleamus, Isaias,
Ezechiel, Jeremias, Daniel, hanc habent intelligentiam:
Isaias <foreign xml:lang="greek">σωτηρία Κυρίου</foreign> dicitur, id est, <hi>salus Domini:</hi> 
Ezechiel <foreign xml:lang="greek">κράτος Κυρίου,</foreign> quod nos <hi>robur</hi> vel <hi>imperium
Domini</hi> <emph>167-168</emph> possumus appellare: Jeremias <foreign xml:lang="greek">ὐψηλὸς Κυρίου,</foreign>
 id est, <hi>excelsus Domini:</hi> Daniel, <foreign xml:lang="greek">ἔκρινε με Κύριος,</foreign>
 id est, <hi>judicavit me Dominus.</hi> Quae cum
ita se habeant, obsecro, mi Pammachi, qui omni
arte pugnandi adversum diabolum dimicas, ut nobis
<pb n="0948B"/>
contra Amalec pugnantibus leves cum Moyse ad
Dominum manus, et adversarios Israel orationibus
superes. Nuper de Aegypto egressi sumus, et in
Osee Pharaone submerso, Rubrum transivimus mare <note>(Exod. XIV, XV)</note>:
nunc post latam eremi vastitatem,
multo nobis labore sudandum est, ut ad Septuaginta
palmas et fontes apostolicos pervenire valeamus.
Insurgat licet scorpio, et arcuato vulnere
ferire conetur: tu comes itineris, et excantator
venenatorum morsuum, spiritualem nobis <foreign xml:lang="greek">ψυλλέα</foreign>
<pb n="0949A"/>
exhibe quodque sanctae ac venerabili Paulae parenti
tuae polliciti sumus, pius haeres suscipe, et
quidquid vel ingenio vel doctrina minus tua exspectatione
<pb n="0950A"/>
possumus, amici favore sustenta, nec in nobis
vires consideres, sed voluntatem.</p>
</div1>

<div1>
        <head> <hi>INCIPIT LIBER.</hi> </head>

<pb n="0949"/>
<p divs_removed="true">
          <pb n="0949A"/> <emph>167</emph> <note>(Cap. I.--Vers. 1.)</note> <hi>Verbum Domini quod factum
est ad Joel filium Phatuel.</hi> Septuaginta interpretes
pro PHATUEL ( ) verterunt <hi>Bathuel;</hi> quod apud
Hebraeos omnino nil resonat. <hi>Phatuel</hi> autem in linguam
nostram vertitur <hi>latitudo Dei,</hi> vel <hi>aperiens
Deus,</hi> ut in Marco legimus Salvatorem ad surdum
<pb n="0949B"/>
mutumque dicentem: EPHPHETA ( ), quod est, <hi>adaperire 
 <note>(Marc. VII)</note>
          </hi>. Quia enim cum Apostolo dicere
poterat: <hi>Os nostrum patet ad vos, o Corinthii, cor
nostrum dilatatum est <note>(II Cor. VI, 11)</note>
          </hi>: et audiebat a
Domino: <hi>Dilata os tuum, et implebo illud <note>(Ps. LXXX,
11)</note>
          </hi>: ipsa quoque oris adapertio, non in hominis,
sed in Dei potestate est, Paulo dicente: <hi>Ostium mihi
apertum est magnum et evidens; sed adversarii multi <note>(I Cor. XVI, 9)</note>
          </hi>;
idcirco <hi>aperiens</hi> dicitur <hi>Deus.</hi> Cumque
sanctus semper proficiat, ex parte cognoscens
et ex parte prophetans, donec veniat quod perfectum
est, de latitudine et adapertione generatus, appellatur <hi>Joel</hi> 
 ( ), quod apud nos sonat <hi>incipiens,</hi> vel <hi>est
Deus,</hi> <emph>168</emph> dicente Apostolo: <hi>Fratres, ego me non
arbitror comprehendisse <note>(Phil. III, 13)</note>
          </hi>; qua humilitate
<pb n="0949C"/>
succrescens cum Moyse meretur audire: <hi>Qui est, misit
me <note>(Exod. III)</note>
          </hi>. Ad distinctionem enim eorum
qui non sunt, de quibus et in Esther legimus: <hi>Ne
tradas sceptrum tuum his, qui non sunt <note>(Esther XIV,
11)</note>
          </hi>, Deus et sancti ejus esse monstrantur. Haec
de nomine Joel et patris ejus perstricta sint breviter,
ut recte verbum Dei, quod erat in principio
apud Deum, factum esse narretur, Baptista Joanne
referente: <hi>Qui post me venturus est, ante me factus
est, quia prior me erat <note>(Joan. I, 30)</note>
          </hi>. Porro factum
esse sermonem ad meritum ejus refertur, cui fit,
non ad conditionem illius qui fieri dicitur, ut alibi
legimus: <hi>Dominus mihi factus est in salutem <note>(Ps.
CXVII, 21)</note>
          </hi>. Quomodo autem in Osee propheta, quem
in principio duodecim prophetarum ante hunc librum
<pb n="0949D"/>
explanavimus, sub nomine Ephraim ad decem
tribus confertur vaticinium, quae vel Samaria, vel
Israel saepe memorantur: <emph>169</emph> sic in Joel, qui juxta
<pb n="0950A"/>
Hebraeos secundus est, omne quod dicitur ad tribum
Juda, et ad Jerusalem pertinere credendum est,
et nullam omnino Israelis, id est, decem tribuum
in hoc fieri mentionem. Tempora quoque, in quibus
prophetavit, eadem debemus accipere, quae et in
Osee legimus: <hi>In diebus Oziae, Joathan et Achaz et
<pb n="0950B"/>
Ezechiae, regum Juda, et in diebus Jeroboam, filii
Joas, regis Israel.</hi> 

        </p>
        <div3 moved_from_p="true">
            <head>
              <note>(Vers. 2, 3.)</note> </head>
          <p>
 <hi>Audite hoc, senes, et auribus percipite,
omnes habitatores terrae, si factum est illud</hi> 
[Vulg. <hi>istud], in diebus vestris, aut in diebus patrum
vestrorum: super hoc filiis vestris narrate, et filii
vestri filiis suis, et filii eorum generationi alteri.</hi> 
LXX: <hi>Audite haec, senes, et auribus percipite, omnes
habitatores terrae, si facta sunt talia in diebus
vestris, aut in diebus patrum vestrorum: pro his, filiis
vestris narrate, et filii vestri filiis suis, et filii eorum
in generationem alteram.</hi> Senes jubentur audire,
habitatores terrae auribus percipere. Senibus non
dicitur, Audite, omnes; habitatoribus terrae additur, <hi>Auribus percipite, omnes.</hi> 
 Auditus enim in Scripturis
<pb n="0950C"/>
sanctis non est iste qui in aure resonat: sed qui
corde percipitur, juxta illud quod Dominus loquitur
in Evangelio: <hi>Qui habet aures audiendi, audiat <note>(Mat. XIII, 9)</note>
            </hi>.
Quod autem nos interpretati sumus, <hi>auribus percipite,</hi> 
 et apud Graecos et apud Hebraeos
unum verbum est, apud Graecos <foreign xml:lang="greek">ἐνωτίσασθε</foreign>; apud
Hebraeos EEZINU ( ), quod proprie non corde,
sed aure percipitur. Et ut sciamus sacratiorem
esse auditum, quam id quod in auribus resonat,
Isaia. loquente, discamus: <hi>Audi, coelum, et auribus
percipe, terra <note>(Isai. I, 2)</note>
            </hi>. Qui senes sunt et coelestes,
audiunt spiritaliter; qui habitant in terra, appellanturque
terreni, auribus percipiunt. Et hoc in
omnibus Scripturis notandum, ubi haec duo verba
juncta ponuntur. Quod in Lamech quoque legimus
<pb n="0950D"/>
peccatore, qui locutus est ad uxores suas Ada et
Sella: <hi>Audite verba mea, uxores Lamech, auribus
percipite verba mea, quia virum occidi in vulnus
<pb n="0951A"/>
meum, et juvenem in livorem meum <note>(Gen. IV, 23)</note>
            </hi>:
sciebat obscura esse quae loquebatur, et idcirco
uxores suas non ad simplicem tantum verborum sonum,
sed ad reconditam quoque dictorum intelligentiam
provocabat. Si quis igitur senex est, et
maturae <emph>170</emph> aetatis in Domino electus [Al. <hi>et laetus
est</hi> ] senex, ut in consequentibus juxta Septuaginta
Interpretes legimus, ac parvulorum reliquit infantiam,
audiat quae dicuntur. Qui autem adhuc habitat
in terra, et non potest dicere: <hi>Advena sum et
peregrinus sicut omnes patres mei <note>(Ps. XXXVIII, 14)</note>
            </hi>,
auribus percipiat. <hi>Si factum est,</hi> inquit, <hi>istud in diebus
vestris, aut in diebus patrum vestrorum.</hi> Arte rhetorica
ex rerum magnitudine attentum auditorem
facit: nulla haec, inquit, aetas meminit, quae dicturus
<pb n="0951B"/>
sum, nec vestro, nec patrum vestrorum atque
majorum facta sunt tempore. Patres autem avos
atavosque cognosce et filios filiorum, omnem deinceps
sobolem, juxta illud Virgilianum <note>(Aeneid.
lib. III)</note>:
</p>
          <l>Et nati natorum, et qui nascentur ab illis:</l>
          </div3>
<p>Et senes ergo et habitatores terrae, filiis vestris
posterisque narrate; qui senex est, liberos suos doceat
sacramenta: qui habitator est terrae, simplicem
narret historiam. Unde usque hodie nos qui in
Christo credimus, quorum cum Moyse ablatum est
velamen ab oculis, et de quibus dicitur: <hi>Cani hominis
sapientia ejus <note>(Sapien. IV, 8)</note>
          </hi>, filiis nostris secreta
et mira narramus. Judaei autem qui habitant
in terra, loquuntur terrena, et humi cohaerentia,
<pb n="0951C"/>
de quibus scriptum est: <hi>Qui de terra est, de 
terra
loquitur: qui de coelo venit, super omnes est <note>(Joan.
III, 31)</note>
          </hi>.
</p>
<div3>
          <head>
            <note>(Vers. 4.)</note> </head>
          <p>
 <hi>Residuum erucae comedit locusta, et
residuum locustae comedit bruchus, et residuum bruchi
comedit rubigo.</hi> LXX similiter. Exordium sequitur
narratio: ibi ut attentum faceret auditorem,
magna et incredibilia se dicturum esse promisit,
quae nec vetus sciret historia, nec praesens aetas
facta cognosceret. Hic erucam, et locustam, et bruchum,
et rubiginem posuit, ut quae singula raro eveniunt,
omnia simul facta memorentur, et ideo mirabilia
sint. Erucam quae Hebraice GEZEM ( ),
Graece dicitur <foreign xml:lang="greek">κάμπη,</foreign> Hebraei Assyrios interpretantur,
Babylonios atque Chaldaeos, qui de uno orbis
<pb n="0951D"/>
climate procedentes, tam decem tribuum quam
duarum, hoc est, Israelitici populi cuncta vastarunt.
Locustam autem, Medos interpretantur et
Persas, qui subverso imperio Chaldaeorum, Judaeos
habuere captivos. Bruchum, <emph>171</emph> Macedonas, et
omnes Alexandri successores, maximeque regem
Antiochum cognomento Epiphanem, qui instar bruchi
sedit in Judaea, et omnes priorum regum reliquias
devoravit, sub quo Machabaeorum bella narrantur.
Rubiginem referunt ad imperium Romanorum,
qui quarti et ultimi intantum oppressere
Judaeos, ut de suis finibus eos pellerent. Scribit
<pb n="0952A"/>
plenius Josephus septem voluminibus, Vespasiani et
Titi narrans triumphos. Elii quoque Hadriani contra
Judaeos expeditionem legimus, qui ita Jerusalem
murosque subvertit, ut de urbis reliquiis ac favillis,
sui nominis Eliam conderet civitatem. Haec quatuor
regna quae subvertere Judaeam, in quatuor cornibus
Zacharias vidisse se scribit, dicente ad eum Angelo: <hi>Haec sunt cornua, quae ventilaverunt Judam et Israel
et Jerusalem 
 <note>(Zach. I, 19)</note>
          </hi>. Et rursum: <hi>Levavi,</hi> inquit, <hi>oculos meos et vidi, et ecce quatuor quadrigae
egredientes de medio duorum montium, et montes,
montes aenei: in quadriga prima, equi rufi; et in quadriga
secunda, equi nigri; et in quadriga tertia, equi
albi; et in quadriga quarta, equi varii fortes 
 <note>(Zach.
VI, 1)</note>
          </hi>. Cumque propheta dixisset ad angelum qui
<pb n="0952B"/>
loquebatur in eo: <hi>Quid sunt haec, Domine mi?</hi> respondit
angelus: <hi>Isti sunt quatuor venti coeli, qui egrediuntur
ut stent coram Dominatore omnis terrae:</hi> et
est sensus: isti sunt qui egrediuntur a facie Domini,
ut ejus impleant voluntatem. Cum habitatoribus
terrae percepimus auribus quid eruca, locusta,
bruchus, rubigo, significent: nunc cum senibus
quod dictum est audiamus. Quatuor esse perturbationes,
quibus animarum sanitas subvertatur, omnes
philosophorum scholae conclamant. Duae praesentes
sibique contrariae, duae futurae mutuo dissidentes.
Praesentes, aegritudo et gaudium. Aegritudinem
animi dicimus, alioquin corporis non aegritudo,
sed aegrotatio nominatur. Aut igitur tristes
sumus, et moerore conficimur, statusque nostrae
<pb n="0952C"/>
mentis evertitur: unde et Apostolus monet, ne
abundantiori tristitia absorbeatur frater <note>(I Cor. II)</note>.
Aut econtrario gaudemus, gestimusque laetitia, et
bona nostra moderanter ferre non possumus; justique
et fortis viri est, nec adversis frangi, nec prosperis
sublevari, sed in utroque esse moderatum.
Diximus de <emph>172</emph> perturbatione praesentium; dicamus
et de futurorum, in quibus metus, aut spes
est. Adversa timemus, prospera praestolamur; et
quod aegritudo et gaudium operantur in praesenti,
metus et spes faciunt de futuro, dum aut adversa
plus quam decet timemus esse ventura, aut prospera
quae speramus intantum nos faciunt exsultare,
ut non teneamus modum, maxime in his quae incerta
<pb n="0952D"/>
sunt, quia futura sperantur potius quam tenentur.
Has perturbationes uno et nec pleno
versiculo illustris poeta comprehendit <note>(Aeneid.
lib. VI)</note>:
</p>
          <l>Hi metuunt cupiuntque ( <hi>hoc de futuro</hi> ), dolent gaudentque
( <hi>hoc de praesenti</hi> ) neque auras, <hi>inquit,</hi> </l>
<l>Respiciunt, clausi tenebris et carcere caeco.</l>
<p>Qui enim perturbationum tenebris obvolvuntur,
clarum sapientiae lumen non valent intueri. Cavendum
est igitur ne aegritudo, quasi eruca, nos comedat;
ne locusta vastet in gaudio, huc illucque volitans,
et gestiente laetitia, per diversa se jactans;
ne bruchus, id est, pavor et futurorum metus, radices
<pb n="0953A"/>
sapientiae devoret, ne rubigo et desiderium
futurorum res inutiles concupiscat, et nos perferat
ad ruinam: sed ut in omnibus, quatuor quadrigas
et quatuor cornua, et quatuor equos rufos, et varios,
et albos, et nigros, id est, vel adversa, vel
prospera, vel ex utroque sociata, frenis sapientiae
gubernemus. Ego reor erucam esse incipientem in
animo passionem, quae tarda est, et discurrere non
potest, et mora ipsa ac pertinacia ebibit et exsugit
omnem virorem: quam si non occiderimus, in nobis
crescit et avolat, et nunc devorat quidquid attigerit,
nunc semesa dimittens, pergit ad alia: revertensque
ad pristinam sedem bruchus efficitur, ut
non solum fruges, et folia et cortices, sed et ipsam
medullam devoret tarditate. Sin autem evenerit,
<pb n="0953B"/>
quod tamen rarum est, ut etiam post bruchum vitalis
quippiam in nobis spiritus resideat, cuncta rubigo
populatur, ita ut stipulam et vile fenum vertat
in nigredinem, ut non solum esui, sed et fimo inutilia
sint. De his quatuor perturbationibus, in principio
quoque Amos, si vita comes fuerit, <emph>173</emph> 
disseremus: ubi scriptum est: <hi>Super tribus sceleribus,
et super quatuor Damasci, Gazae, Tyri, Idumaeae,
filiorum Ammon, et Moab, et Juda, et Israel,
non convertam eos, dicit Dominus <note>(Amos I, 3 seqq.)</note>
            </hi>.
Quas nos <hi>perturbationes</hi> interpretati sumus, Graeci <foreign xml:lang="greek">πάθη</foreign>
 appellant, quae si <foreign xml:lang="greek">κακοζήλως</foreign> in <hi>passiones</hi> vertamus,
verbum magis quam sensum verbi expresserimus.
</p>
        </div3>
<div3>
          <head>
            <note>(Vers. 5.)</note> </head>
          <p>
 <hi>Expergiscimini, ebrii, et flete, et ululate,
<pb n="0953C"/>
omnes qui bibitis vinum in dulcedine: quoniam periit
ab ore vestro.</hi> LXX: <hi>Evigilate, qui ebrii estis in vino
vestro: et plorate et plangite, omnes qui bibitis vinum
in ebrietate: quoniam ablatum est de ore vestro.</hi> Quasi
senes atque presbyteri audire debemus: nulla res
ita inebriat ut animi perturbatio. Est tristitia quae
ducit ad mortem: haec abominanda ebrietas est. Est
ira quae justitiam Dei non operatur, et furori proxima,
mentis suae impotem facit: intantum ut labia
tremant, dentes concrepent, vultus pallore mutetur.
Recteque illud laudatur Archytae Tarentini, qui
cum villico suo esset iratus: <hi>Jam te,</hi> inquit, <hi>occiderem,
nisi iratus essem.</hi> Quid referam de gaudio et
voluptate, et maxime amore, qui excaecat cordis
oculos: et nihil aliud, amantem, nisi id quod amat,
<pb n="0953D"/>
 cogitare permittit. Annon est dicenda ebrietas,
cum propter vile scortum, et ignominiosam corporis
partem, animae libertas in serviles blanditias inclinatur?
cum laborem suum alterius facit esse delicias?
cum furto, scelere, atque perjuriis, opes futurae
praeparet voluptatis? et cum videatur ab omnibus,
se existimat non videri: dummodo potiatur eo quod
desiderat. Sed et avaritia excaecat animum ejus,
cui nihil satis est: et muliebris timor, et dulcium
cupido vitiorum. Unde dicitur ad eos: <hi>Evigilate et
<pb n="0954A"/>
expergiscimini, qui ebrii estis:</hi> nequaquam vino, ut
in solis LXX continetur, sed omni perturbatione vitiorum:
Flete, et plangite, et agite poenitentiam: et
assumite tristitiam quae ducit ad vitam, <hi>et ululate,
omnes qui bibitis vinum in dulcedine <note>(Prov. III)</note>
          </hi>, sive, <hi>in ebrietate.</hi> 
 Dulcia enim sunt vitia: quia mel distillat
de labiis mulieris meretricis: et idcirco in Dei <emph>174</emph> 
 sacrificia non offertur: quoniam <hi>periit,</hi> sive <hi>ablatum est de ore vestro</hi> 
 vinum, ebrietas atque dulcedo
quae vos deceperat. Saepe quippe Dei fit providentia,
ut qui non cognoverunt Deum in prosperis,
cognoscant in adversis: et qui divitiis male abusi
sunt, ad virtutes penuria corrigantur. Juxta hunc
sensum audiant senes: habitatores autem terrae percipiant
auribus, de illo vino nunc praecipi, in quo est
<pb n="0954B"/>
luxuria, et quo qui inebriati fuerint, regnum Dei
possidere non possunt <note>(Ephes. V)</note>. Qui vini ebrietate
sopitus est, evigilet et ploret ebrium se fuisse, et
ululet: ut postea ululatus ejus et fletus vertatur in
risum, et gaudeat se ebrietatis materiam non habere,
quae eum per abundantiam ebrium fecerat et
vesanum.
</p>
        </div3>
<div3>
          <head>
            <note>(Vers. 6, 7.)</note> </head>
          <p>
 <hi>Gens enim ascendet</hi> [Vulg. <hi>ascendit]
super terram meam fortis et innumerabilis: dentes
ejus, ut dentes leonis, et molares ejus, ut catuli leonis.
Posuit vineam meam in desertum, et ficum meam decorticavit:
nudans spoliavit eam, et projecit: albi facti
sunt rami ejus.</hi> LXX: <hi>Quia gens ascendit super terram
fortis et innumerabilis: dentes ejus, leonis: et
molares ejus, ut catuli leonis. Posuit vineam meam
<pb n="0954C"/>
in dissipationem, et ficos meas in confractionem: scrutans
scrutatus est eam, et projecit: dealbavit ramos
ejus.</hi> Judaei putant in diebus Joel tam innumerabilem
locustarum super Judaeam venisse multitudinem,
ut cuncta complerent: et non dicam fruges,
sed vinearum quidem et arborum cortices ramosque
dimitterent, ita ut, omni virore consumpto, arentes
arborum rami, et sicca vinearum flagella remanerent.
Hoc utrum factum nec ne sit, liquido affirmare
non possumus: neque enim Regum et Paralipomenon
narrat historia <note>(III Reg. XVII)</note>. Quod utique si
fuisset, quomodo famem sub Elia trium annorum et
sex mensium legimus, numquam Scriptura tacuisset.
Tantum dicimus, quod sub metaphora locustarum,
hostium describatur adventus, sive Assyriorum et
<pb n="0954D"/>
Babyloniorum, qui tunc imminebant: sive Medorum
atque Persarum, qui post futuri erant: sive Macedonum,
quos multo tempore post fuisse cognovimus:
sive ultimo Romanorum, de quibus supra diximus.
Licet nunc nobis magis <emph>175</emph> de Babyloniis dici videatur
atque Chaldaeis, quorum crudelitas in populum
Dei feritasque describitur: et, ni fallor, videor
mihi in hoc Propheta aliquid reperisse. Narratur
impietas hostium sub figura locustarum: et rursum
sic de ipsis locustis dicitur, quasi hostibus comparentur,
<pb n="0955A"/>
ut cum locustas legeris, hostes cogites; cum
hostes cogitaveris, redeas ad lucustas. Ascendit ergo
gens locustarum de solitudine, sive exercilus Chaldaeorum
super terram Dei, et fortis, et innumerabilis.
Quid enim locustis innumerabilius et fortius,
quibus humana industria resistere non potest? Dentes
ejus, gentis videlicet locustarum (omnia autem <foreign xml:lang="greek">τυπικῶς</foreign>
 intellige), quasi dentes leonis; et molares
illius, ut catuli leonis, ut qui in fortitudine et multitudine
locustis coaequantur, in ferocitate et crudelitate
leonibus comparentur. Haec, inquit, gens posuit
vineam meam in desertum, quam de Aegypto
transtuli et plantavi, et ficum meam decorticavit,
populum Judaeorum [ <hi>Al.</hi> meum Judaicum], ad quem
venit Salvator, ut comederet fructus, et non invenit:
<pb n="0955B"/>
maledixitque ei, et aruit in aeternum <note>(Matth. XI)</note>.
Omnia autem sub metaphora locustarum, dicta noscamus:
quae intantum cuncta populantur, ut derodant
arborum cortices, exutasque projiciant, et omni
virore consumpto, albos ramos et aridos derelinquant.
Diximus juxta historiam; transeamus ad intelligentiam
spiritualem, ut cum senibus audire
possimus: <hi>Ascendit gens super terram Dei,</hi> animam
videlicet humanam. Omnes enim animae Dei sunt:
sicut anima patris, sic et anima filii. Et ascendit gens
principum mundi istius, et tenebrarum, et spiritualia
nequitiae in coelestibus, adversum quos nobis est
lucta atque certamen, de quibus dicitur: <hi>Si spiritus
potestatem habentis ascenderit super te, locum tuum
ne dimiseris <note>(Eccl. X, 4)</note>
          </hi>: cujus gentis dentes sunt
<pb n="0955C"/>
sicut dentes leonis, de quo Petrus apostolus loquitur: <hi>Adversarius noster diabolus, quasi leo rugiens
circuit quaerens quem devoret 
 <note>(I Pet. V, 8)</note>
          </hi>. Et molares
illius quasi catuli leonis. Catulum leonis, vel
eum intellige, qui elevatur contra omne quod dicitur,
Deus et religio, vel certe omne dogma perversum.
De cujus contritis molaribus, qui <emph>176</emph> intrinsecus
latent et non videntur, ne facile vitentur,
etiam Psalmista laetatur dicens: <hi>Molas leonum confringet
Dominus <note>(Ps. LVII, 7)</note>
          </hi>. Si ergo dederimus
locum huic genti, ut ascendat in nobis, statim ponet
vineam nostram in desertum, de qua vinum facere
solebamus, quod laetificat cor hominis <note>(Ps. CIII)</note>:
et ficus nostras decorticat, sive confringit, ne habeamus
in nobis Spiritus sancti dona dulcissima, ne
<pb n="0955D"/>
sub nostra vinea et ficu vir sanctus requiescat; sub
quibus cum fuerit, adversariorum impetus non timebit.
Nec sufficit huic genti vineam disperdere,
ficumque confringere, nisi scrutans scrutetur eas,
et quidquid in illis vitale fuerit, interficiat: ut, omni
virore consumpto, albi atque emortui ramusculi remaneant,
et compleatur in nobis: <hi>Si in viridi ligno
haec faciunt, in sicco quid facient <note>(Luc. XXIII)</note>
          </hi>?
</p>
        </div3>
<div3>
          <head>
            <note>(Vers. 8.)</note> </head>
          <p>
 <hi>Plange quasi virgo accincta sacco, super
virum pubertatis tuae</hi> [Vulg. <hi>suae</hi> ]. LXX: <hi>Plange
ad me super sponsam accinctam cilicio, super virum
<pb n="0956A"/>
suum virgineum.</hi> Vir pubertatis, sive, ut Septuaginta
transtulerunt, <foreign xml:lang="greek">παρθενικὸς,</foreign> quem vulgo <hi>virgineum</hi> vocant,
eo quod primus florem virginitatis abstulerit,
non alius intelligitur nisi Deus, qui in Abraham, Isaac
et Jacob despondit sibi virginem sponsam nulla idololatriae
sorde maculatam. Ad quam et per Jeremiam
loquitur: <hi>Non ut dominum me vocasti, et patrem,
et principem virginitatis tuae <note>(Jerem. III, 4)</note>
          </hi>.
Unde et Apostolus ad credentes loquitur: <hi>Despondi
vos uni viro virginem castam exhibere Christo <note>(I Cor.
XI, 2)</note>
          </hi>. Quamdiu cum hac sponsa sponsus fuerit,
non potest jejunare <note>(Matth. IX)</note>, nec plangere, nec
absentis sponsi desiderium lacrymis indicare. Cum
autem ablatus fuerit sponsus ab ea, plangit et plorat,
et accingit se sacco et cilicio, et pro zona reste
<pb n="0956B"/>
circumdatur. Intelleximus quis sponsus sit virginalis:
verum quia iste sponsus, sive maritus, non solum
virginem accepit sponsam, sed et meretricem in
Osee ducit uxorem, propterea scriptum est in Deuteronomio: <hi>Si egressus fueris contra inimicos tuos:
et tradiderit eos Dominus Deus tuus in manu tua, captivosque
duxeris, et videris in numero captivorum
mulierem pulchram, et adamaveris eam, voluerisque
habere uxorem: introduces in domum tuam: quae radet
caesariem, et circumcidet ungues suos, et deponet
vestem</hi> 
 <emph>177</emph> <hi>in qua capta est, sedensque in domo tua,
flebit patrem et matrem suam uno mense, et postea
intrabis ad eam, dormiesque cum illa, et erit uxor tua <note>(Deut. XXI, 10 seqq.)</note>
          </hi>.
Hujusmodi mulieris non est
maritus, id est, dominus virginalis, sed meretricem
<pb n="0956C"/>
de gentium sordibus duxit uxorem. Quod et de
omni anima credentium possumus dicere. Si a parva
aetate credidit Domino, habet sponsum Dominum
virginalem. Sin autem ex Judaeis, sive gentilibus, et
haereticorum spurcissimis faecibus, ad fidei venerit
veritatem, et de tenebris ad lucem transierit, habebit
quidem sponsum, sed non virgineum: et de hujuscemodi
hominibus dicitur: <hi>In Aegypto fractae
sunt mammae tuae, et ibi devirginata es <note>(Ezech.
XXIII, 3)</note>
          </hi>.
</p>
        </div3>
<div3>
          <head>
            <note>(Vers. 9 seqq.)</note> </head>
          <p>
 <hi>Periit sacrificium et libatio de domo
Domini: et luxerunt sacerdotes ministri Domini: depopulata
est regio, luxit humus, quoniam devastatum
est triticum. Confusum est vinum, elanguit oleum, confusi
sunt agricolae. Ululaverunt vinitores super frumento
<pb n="0956D"/>
et hordeo, quia periit messis agri: vinea confusa
est, et ficus elanguit; malogranatum, et palma et
malum, et omnia ligna agri aruerunt: quia confusum
est gaudium a filiis hominum.</hi> LXX: <hi>Ablatum est sacrificium
et libatio de domo Domini: lugete, sacerdotes
ministri Domini, quoniam desolati sunt campi: lugeat
terra, quoniam afflictum</hi> [Al. <hi>conflictum] est triticum,
aruit vinum, imminutum</hi> [Al. <hi>immutatum] est oleum:
aruerunt agricolae</hi> [Al. <hi>ligna]: lugete, possessiones,
pro frumento et hordeo, quia periit vindemia de agro, 
 vinea aruit, et ficus imminutae sunt: malogranatum et
<pb n="0957A"/>
palma et malum et omnia ligna agri arefacta sunt,
quoniam confuderunt gaudium filii hominum.</hi> Quantum
ad historiam pertinet, ob locustarum, sive hostium
multitudinem, qui sub earum specie describuntur,
vastatis omnibus atque consumptis, periit
sacrificium et libatio de domo Domini: quorum alterum
de simila, alterum de vino offerre soliti erant.
Idcirco luxerunt sacerdotes, qui sunt ministri Domini,
nec sacrificiis, nec libamentis rite celebratis:
maxime quia et decimae, quas accipere consueverant,
nequaquam oblatae sunt. Regio enim universa <emph>178</emph> 
populata est. Luxit humus, <foreign xml:lang="greek">μετωνυμικῶς,</foreign> pro eo quod
est, hi qui versantur in humo: triticum, vinum
oleumque elanguit: ipsi quoque aricolae et vinitores
confusi sunt, et ululaverunt: quia non solum frumentum,
<pb n="0957B"/>
sed hordeum quoque, quod vilius fertiliusque
est, aruit. Et legumina quae ego puto significari
in eo quod ait, <hi>periit messis agri,</hi> id est, cuncta quae
solet humus gignere. Quid loquar de frumento, vino,
oleoque et hordeo, cum etiam arborum poma siccata
sint, ficus elanguerit, et malogranatum, et palma, et
malum, et omnia ligna, vel infructuosa, vel frugifera,
locusta vastante, consumpta sint? quae facta sunt omnia,
ut auferretur, sive confunderetur gaudium a filiis
hominum. Possumus haec eadem et post adventum dicere
Salvatoris accidisse populo Judaeorum, quando
pari furore clamantes dixerunt: <hi>Crucifige, crucifige
talem: non habemus regem nisi Caesarem <note>(Joan. XIX,
9 et 15)</note>
          </hi>; quando circumdata est Jerusalem ab exercitu,
et in tantam necessitatem venerunt famis ac
<pb n="0957C"/>
pestilentiae, ut filiorum necdum maturis corporibus
vescerentur: et sacrificia universa sublata sunt, et
confusum est gaudium a filiis hominum, quia gaudium
recipere noluerunt, de quo angelus loquitur
ad pastores: <hi>Annuntio vobis gaudium magnum <note>(Luc. II,
10)</note>
          </hi>. Juxta <foreign xml:lang="greek">ἀναγωγὴν</foreign> iste nobis sensus videtur:
Postquam sponsa, quae receperat doctrinam Dei, per
peccata a sponso fuerit separata, et pro byssinis
lineisque vestibus, cilicio circumdata, id est, habitum
lugentis assumpserit, tunc peribit sacrificium,
de quo scriptum est: <hi>Sacrificium Deo spiritus contribulatus <note>(Ps. L, 19)</note>
          </hi>,
et vini libatio, quod laetificat
cor hominis, de domo Dei, quae est Ecclesia, dicente
Apostolo ad Timotheum: <hi>Ut scias quomodo in domo
Dei converseris, quae est Ecclesia Dei viventis (I Tim.
<pb n="0957D"/>
III, 15)</hi>. Auferetur autem sacrificium et libatio de
domo Domini, quando, multiplicata iniquitate, refrixerit
charitas multorum <note>(Matt. XXIV)</note>: et principes
populi ac ministri altaris, viderint campos et plana
credentium fructus non afferre virtutum; sed omnia
vitiis inhorrescere: quando frumentum et hordeum,
vineasque et oleum, eruca, locusta, bruchus, <emph>179</emph> 
<pb n="0958A"/>
rubigo consumpserint, et nequaquam habuerimus
calicem, de quo scriptum est: <hi>Calix tuus inebrians
quam praeclarus est <note>(Ps. XXII, 5)</note>
          </hi>! Et perierit oleum,
de quo in Ecclesiaste legimus: <hi>Omni tempore sint
candida vestimenta tua, et oleum de capite tuo non deficiat <note>(Eccl. IX, 8)</note>
          </hi>:
quo exhilaratur facies, et caput
jejunantis ungitur. Tunc confundentur agricolae,
cum viderint in possessionibus suis non nasci triticum,
quo aluntur homines, et hordeum quo jumenta
irrationabilia sustentantur, et confusam esse vineam,
de qua scriptum est: <hi>Vinea frondosa Israel, fructus
abundans in ea <note>(Isai. V, 2)</note>
          </hi>: exspectante Domino, ut
faceret uvas, et fecit spinas. Ficus quoque elanguit
sub qua fuit, antequam crederet, Nathanael <note>(Joan. I)</note>,
et malogranatum, cujus cortici genae sponsae in Cantico
<pb n="0958B"/>
comparantur <note>(Cant. VI)</note>, et palma quae, perdito
virore, siccata est, de qua olim dicebatur: <hi>Justus
autem ut palma florebit. <note>(Ps. XCI, 13)</note>
          </hi>: et malum de
quo in eodem Cantico legimus: <hi>Sicut malum in medio
lignorum: ita fratruelis meus in medio filiorum <note>(Cant. II, 31)</note>
          </hi>.
Quid necesse est omnes arbores percurrere,
cum universa aruerint, et pro gaudio atque
laetitia, filios hominum moeror oppresserit et confusio?
</p>
        </div3>
<div3>
          <head>
            <note>(Vers. 13, 14.)</note> </head>
          <p>
 <hi>Accingite vos et plangite, sacerdotes;
ululate, ministri altaris; ingredimini, cubate in sacco,
ministri Dei mei, quoniam interiit de domo Dei vestri
sacrificium et libatio ; sanctificate jejunium, vocate caetum,
congregate senes, omnes habitatores terrae in
domum Dei vestri, et clamate ad Dominum.</hi> LXX:
<pb n="0958C"/> <hi>Accingite vos et plangite, sacerdotes; lamentamini qui
ministratis altari; ingredimini, dormite in saccis, ministri
Dei, quoniam defecit de domo Dei vestri sacrificium
et libatio; sanctificate jejunium, praedicate curationem</hi> 
[Al. <hi>praedicationem</hi> curate]; <hi>congregate senes,
omnes habitatores terrae in domum Dei vestri, et clamate
ad Dominum vehementer.</hi> Qui sanctus sacerdos
est, et comedit pascha Domini, accingatur balteo
castitatis, et audiat cum apostolis: <hi>Sint lumbi vestri
praecincti, et lucernae ardentes in manibus vestris <note>(Luc. XII, 35)</note>
          </hi>.
Qui autem peccator est, et quem remordet
propria conscientia, cilicio accingatur et
plangat, vel propria delicta, vel populi, et ingrediatur <emph>180</emph> 
 Ecclesiam, de qua propter peccata fuerat
egressus, et cubet, vel dormiat in sacco, ut praeteritas
<pb n="0958D"/>
delicias, per quas offenderat Deum, vitae austeritate
compenset. Qui enim mollibus vestiuntur, in
domibus regum sunt <note>(Matth. XV)</note>. Accingantur autem
sacerdotes et plangant et ululent, et dormiant in
sacco, propheta eos ad poenitentiam cohortante, qui
dicit: Ministri Dei mei, quomodo interiit de
domo Dei vestri sacrificium et libatio <note>(Joel. II)</note>, de
<pb n="0959A"/>
quibus supra dictum est. Nec sufficit flere, vel plangere
et habitum lugentis assumere, nisi sanctificent
jejunium, et vocent coetum. Si omne jejunium placeret
Deo, numquam diceret: <hi>Sanctificate jejunium.</hi> 
Et: <hi>Non tale jejunium elegi, dicit Dominus <note>(Isai.
LVIII)</note>
          </hi>. Et in Evangelio condemnantur qui exterminant
facies suas, ut videantur hominibus jejunare <note>(Matth. VI)</note>;
et in diebus, inquit, jejuniorum vestrorum
percutitis pugnis, et opprimitis pauperem. Idcirco
nunc dicit: <hi>Sanctificate jejunium.</hi> Jejunat Manichaeus,
et multi haeretici, maximeque Encratitae,
quorum princeps Tatianus est, sed hoc jejunium
saturitate et ebrietate deterius est. <hi>Et vocate
coelum,</hi> sive curationem, ut per poenitentiam nostra
peccata curemus. Pro <hi>coetu</hi> in Hebraico legitur,
<pb n="0959B"/>
ASARA ( ), quod Symmachus <hi>synodum,</hi> Aquila <hi>diem collectae</hi> 
 interpretatus est. <hi>Congregate senes,</hi> 
quorum aetas vicina morti, maturaeque sententiae,
magis timorem et cultum suscipit Dei. Omnes quoque
habitatores terrae, de quibus supra dixerat: <hi>Audite
hoc, senes, et auribus percipite, omnes habitatores terrae,</hi> 
ut et senes et habitatores terrae in domum Dei,
quae est Ecclesia, congregentur. Cumque fuerint in
Ecclesia, et de dispari grege sacerdotum et populi,
senum et habitatorum terrae, unus grex fuerit effectus,
clamate, inquit, ad Dominum in cordibus vestris
et dicite:
</p>
        </div3>
<div3>
          <head>
            <note>(Vers. 15.)</note> </head>
          <p>
 <hi>Ah, ah, ah diei, quia prope est dies
Domini, et quasi vastitas</hi> [Al. <hi>tempestas] a potente veniet.</hi> 
LXX: <hi>Heu mihi, heu mihi, heu mihi in die!
<pb n="0959C"/>
quoniam juxta est dies Domini, et quasi miseria de
miseria veniet.</hi> Pro eo quod nos transtulimus, <hi>a potente,</hi> 
et Hebraice dicitur SADDAI ( ), quod unum <emph>181</emph> 
 esse de decem Dei nominibus, aliquoties diximus,
LXX interpretati sunt <hi>miseriam,</hi> SOD ( ),
pro SADDAI legentes. Vox igitur sacerdotum et populi
ad Dominum clamantis inducitur, ut tertio dicant, <hi>Heu mihi!</hi> 
 credo, quia propter peccata quae fecerunt,
sanctam offenderant Trinitatem. Dies autem
retributionis omnium delictorum illa est, de qua
universi scribunt prophetae, et maxime Isaias clamitat: <hi>Ecce dies Domini insanabilis venit</hi> 
 [Al. <hi>veniet],
furoris et irae, ut ponat universum orbem desertum, et
peccatores perdat ex eo <note>(Isai. XIII, 9)</note>
          </hi>. Hic dies recte
appellatur insanabilis; quia cum dies judicii venerit,
<pb n="0959D"/>
non erit locus poenitentiae, qui [ <hi>Al.</hi> quia] aeternitati
comparatus, prope est, et non longe. Quodque
sequitur: <hi>Et quasi miseria de miseria veniet,</hi> sive, <hi>vastitas a potente veniet,</hi> 
 hic sensus est, quod mala
succedant malis, et omnis afflictio Deo judice dispensetur,
qui potens est et corpus et animam perdere
in gehennam <note>(Matth. X)</note>. Quod generaliter de
die judicii diximus, specialiter referamus ad tempus
Judaicae captivitatis, quando Jerusalem capta, templumque
destructum est; non multo enim post tempore
venit et decem et duarum tribuum ab Assyriis
<pb n="0960A"/>
Chaldaeisque captivitas: praediciturque ventura, ut
cum venerit, non casu accidisse videatur, aut hostium
fortitudine; sed ira et comminatione Dei, vel
certe, agente populo poenitentiam, non veniat, quae
ventura est, si permanserit in delictis.
</p>
        </div3>
<div3>
          <head>
            <note>(Vers. 16.)</note> </head>
          <p>
 <hi>Numquid non coram oculis nostris alimenta
perierunt; de domo Dei nostri, laetitia et exsultatio?</hi> 
LXX: <hi>Ante oculos vestros alimenta perierunt: de
domo Dei nostri laetitia et gaudium.</hi> Ante oculos pereunt
alimenta peccantium, quando jam speratae fruges
e manibus auferuntur, et praevenit locusta messorem,
ut quod spe [ <hi>Al.</hi> saepe] in horreis conditum
est, bruchus et rubigo consumant. His quoque qui
in Ecclesia commorantur, pro qualitate meritorum,
frumentum spiritus, et hordeum litterae si peccaverint
<pb n="0960B"/>
tollitur, ut patiantur famem sermonis Dei. Cumque
fuerint alimenta sublata, consequenter gaudium
et laetitia tollitur de domo Dei, ut qui audiebant
ante Apostolum dicentem: <hi>Gaudete in Domino semper,
iterum dico gaudete <note>(Philip. IV, 4)</note>
          </hi>; postea Dominum
audiant ad poenitentiam provocantem: <emph>182</emph> <hi>Beati qui lugent, quoniam ipsi consolabuntur 
 <note>(Matth.
V, 5)</note>
          </hi>.
</p>
        </div3>
<div3>
          <head>
            <note>(Vers. 17, 18.)</note> </head>
          <p>
 <hi>Computruerunt jumenta in stercore
suo: demolita sunt horrea, dissipatae sunt apothecae,
quoniam confusum est triticum; quid ingemuit animal,
mugierunt greges armenti? quia non est pascua eis;
sed et greges pecorum disperierunt.</hi> LXX: <hi>Subsaltaverunt
vituli in praesepibus suis: dissipati sunt thesauri,
suffossa sunt torcularia, quia arefactum est triticum:
<pb n="0960C"/>
quid reponemus nobis? fleverunt armenta boum, quia
non erant pascua eis, et greges ovium disperierunt.</hi> 
Postquam alimenta perierunt, et de domo Dei gaudium
laetitiaque sublata sunt, jumenta quoque computruerunt
in stercore suo, sive, juxta intelligentiam
spiritualem, lascivierunt in praesepibus suis,
et calcitraverunt contra Creatorem suum, ut impleretur
quod scriptum est: <hi>Si saturati non fuerint,
murmurabunt <note>(Ps. LVIII, 16)</note>
          </hi>. Computrescit in stercore
suo cujus Deus venter est, et qui dicit: <hi>Manducemus
et bibamus, cras enim moriemur <note>(Isai. XXII,
16)</note>
          </hi>: huic demolita sunt horrea futurae felicitatis,
et apothecae aeternae abundantiae dissipatae sunt, vel
subversa sunt torcularia, quia si frumenta et vina
non fuerint, frustra horrea et torcularia praeparantur.
<pb n="0960D"/>
Cumque omnia aruerint, tunc voce flebili querentur
et dicent: <hi>Quid reponemus nobis?</hi> Quodque
sequitur juxta LXX: <hi>Fleverunt armenta boum, quoniam
non sunt eis pascua,</hi> compellit nos non de bobus
et armentis accipere quae dicta sunt; sed de his,
qui propter simplicitatem boves vocantur et oves.
De quorum pascuis Salvator loquitur: <hi>Ingredietur
et egredietur, et pascua inveniet <note>(Joan. X, 3)</note>
          </hi>. Haec
autem omnia intellige sub metaphora, erucae, locustae,
bruchi et rubiginis, quod, sublatis frugibus, atque
vastatis, fames et pestilentia cuncta possederint.
<pb n="0961A"/>
</p>
        </div3>
<div3>
          <head>
            <note>(Vers. 19, 20.)</note>
          </head>
          <p>
 <hi>Ad te, Domine, clamabo: quia ignis
comedit speciosa deserti, et flamma succendit omnia ligna
regionis; sed et bestiae agri, quasi area sitiens imbrem,
suspexerunt ad te: quoniam exsiccati sunt fontes
aquarum, et ignis devoravit speciosa deserti.</hi> LXX: <hi>Ad te, Domine, clamabo, quoniam ignis consumpsit speciosa
deserti, et flamma succendit omnia ligna agri, et
jumenta campi suspexerunt ad te, quoniam arefactae
sunt emissiones aquarum, et ignis devoravit speciosa
deserti.</hi> 
 Propheta clamante ad Dominum, vel populo <emph>183</emph> 
 per prophetam: quia ignis comederit speciosa
deserti, et flamma succenderit omnia ligna regionis,
bestiae et jumenta agri, sive campi, suspexerunt ad
Dominum, quasi areola sitiens imbrem. Hoc enim
uno verbo significat Aquila dicens, <foreign xml:lang="greek">ἐπρασιώθη</foreign>; et
<pb n="0961B"/>
suspexerunt ad eum, quoniam aruerunt fontes, vel
emissiones aquarum, et ignis devoravit speciosa
deserti, quod scilicet hoc eruca, et locusta, et
bruchus fecerint et rubigo, quod ignis in stipula,
flamma in vepribus. Speciosa autem deserti, quae
Hebraice dicuntur NAOTH ( ), intelligamus aut
plana camporum, aut pratorum florentia, aut virentia
herbis loca, quae pascua praebuere jumentis.
Clamare autem ad Dominum per prophetam, jumenta
ad eum suspicere fecit ignis, qui devoravit
speciosa deserti, et flamma quae succendit omnia ligna
regionis, ut fruges et poma pariter interirent,
et quia siccati sunt fontes aquarum, et quidquid
in deserto poterat inveniri, vorax flamma consumpsit.
Simulque consideremus, quod nisi propter angustiam,
<pb n="0961C"/>
et ablationem deliciarum, nec propheta,
nec bestiae clamassent ad Dominum, aut ad Dominum
suspexissent, quod quidem et ad justum quondam
virum referri potest, qui cum declinaverit et
fecerit malum, nequaquam ei virtutes pristinae proderunt;
sed judicabit eum Dominus in quibus invenerit.
Speciosa deserti appellare possumus, de quibus
scriptum est: <hi>Plures filii desertae magis quam
ejus quae habet virum <note>(Isa. LIV, 1)</note>
          </hi>. Flamma autem
quae succendit omnia ligna regionis, illa esse credenda
est, quae immittitur ardentibus diaboli sagittis,
ut nihil in nobis bonarum frugum remaneat;
sed cuncta incendio consumantur. Omnes enim
adulterantes [ <hi>Al.</hi> omne semen adulterantis], quasi
clibanus corda eorum; et non solum propheta, vel
<pb n="0961D"/>
populus per prophetam, qui rationale animal est <note>(Ose. VII)</note>,
sed jumenta quoque, de quibus dictum
est: <hi>Homines et jumenta salvos facies, Domine <note>(Ps.
XXXV, VII)</note>
          </hi>. Et alibi: <hi>Quasi jumentum factus sum apud
te <note>(Psal. VII, 23)</note>
          </hi>. Et iterum: <hi>Seminabo eos semine
hominum et jumentorum <note>(Jer. XXXI, 27)</note>
          </hi>, suspexerunt
ad Dominum, et rorem illius misericordiae flagitarunt;
quia exsiccati sunt fontes aquarum, <emph>184</emph> 
<pb n="0962A"/>
quos cervus desiderat. Et de quibus Dominus loquitur
per Jeremiam: <hi>Me dereliquerunt fontem aquae vivae <note>(Jer. II, 13)</note>
          </hi>.
Siccatis autem fontibus aquarum,
qui arentia quaeque irrigant atque refrigerant, consequenter
quidquid in nobis pulchrum fuit, ignis
ardore consumptum est, de quo Dominus loquitur
in Evangelio: <hi>Videbam Satanam quasi fulgur cadentem
de coelo <note>(Luc. X, 18)</note>
          </hi>.</p>
        </div3>
<div2 id="II">
          <head>
            <note>(CAP. II)</note>
          </head>
<div3>
            <head>
              <note>(Cap. II.--Vers. 1 seqq.)</note> </head>
            <p>
 <hi>Canite tuba in Sion:
ululate in monte sancto meo: conturbentur omnes habitatores
terrae, quia venit dies Domini, quia prope est
dies tenebrarum et caliginis, dies nubis et turbinis; quasi
mane expansum super montes, populus multus ac fortis,
similis ei non fuit a principio, et post eum non erit usque
in annos generationis et generationis. Ante faciem ejus
<pb n="0962B"/>
ignis vorans, et post eum exurens flamma; quasi hortus
voluptatis terra coram eo, et post eum solitudo deserti:
neque est qui effugiat eum: quasi aspectus
equorum, aspectus eorum, et quasi equites sic current,
sicut sonitus quadrigarum super capita montium exsilient,
sicut sonitus flammae ignis devorantis stipulam,
velut populus fortis praeparatus ad praelium, a facie
ejus cruciabuntur populi: omnes vultus redigentur in
ollam, sicut fortes current, quasi viri bellatores ascenderunt</hi> 
[Al. <hi>ascendent] murum: viri in viis suis gradientur</hi> 
[Vulg. <hi>vir . . . . gradietur], et non declinabunt a
semitis suis: unusquisque fratrem suum non coarctabit,
singuli in calle suo ambulabunt. Sed et per fenestras
cadent, et non demolientur, urbem ingredientur,
in muro current, domos conscendent, per fenestras intrabunt
<pb n="0962C"/>
quasi fur: a facie ejus contremuit terra, moti
sunt coeli, sol et luna obtenebrati sunt, et stellae retraxerunt
splendorem suum, et Dominus dedit vocem
suam ante faciem exercitus sui, quia multa sunt nimis
castra ejus, quia fortia et facientia verbum ejus. Magnus
enim dies Domini et terribilis valde, et quis sustinebit eum?</hi> 
LXX: <hi>Canite tuba in Sion, praedicate in
monte sancto meo: conturbentur omnes habitatores
terrae: quoniam adest dies Domini, quoniam juxta
est dies tenebrarum et caliginis, dies nubis et pruinae;
sicut mane fundetur super montes populus multus</hi> <emph>185</emph> 
 <hi>et fortis, similis ei non fuit a principio, et
post eum non erit usque ad annos generationis generationum.
Ante eum consumens ignis, et post eum flamma
succensa. Sicut paradisus voluptatis terra ante faciem
<pb n="0962D"/>
ejus; et posteriora illius, sicut campus solitudinis,
et qui salvetur non erit ei; sicut aspectus equorum,
aspectus eorum, et sicut equites sic persequentur. Sicut
vox quadrigarum super vertices montium exsilient, et
sicut vox flammae ignis devorantis stipulam, et sicut
populus multus et fortis praeparatus ad praelium, a facie
ejus conterentur populi, omnis vultus sicut adustio
ollae, sicut pugnatores current, et sicut viri bellatores
<pb n="0963A"/>
ascendent super muros, et unusquisque in via sua ambulabit,
et non declinabunt a semitis suis, singuli a
proximo suo non recedent, aggravati armis suis ibunt,
et in jaculis suis cadent, et non consumentur, urbem
apprehendent, et super muros discurrent: super domos
ascendent, et per fenestras intrabunt sicut fures, a facie
ejus confundetur terra, et commovebitur coelum, sol et
luna contenebrabuntur, et stellae auferent lumen suum,
et Dominus dabit vocem suam a facie fortitudinis suae,
quoniam multa sunt nimis castra ejus, quoniam fortia
opera sermonum illius, quia magna dies Domini, magna
et illustris nimis, et quis erit sufficiens ad eam?</hi> 
Rursum per metaphoram locustarum, describitur
impetus Chaldaeorum, et jubetur propheta, immo
per prophetam omnibus qui possunt Dei audire sermonem,
<pb n="0963B"/>
ut quasi tuba exaltent vocem suam, et in
Sion praedicent, et clangant in monte sancto ejus,
ut ad strepitum clamoris et buccinae omnis Jerusalem
populus contremiscat. Cumque, ait, cecineritis,
hoc dicite: Nequaquam dies Domini ultra differetur,
id est, dies ultionis atque vindictae; adest vicina
captivitas, jam de suo loco Babyloniorum est egressus
exercitus, prope est dies tenebrarum, et angustiae,
dies caliginis et nubis et turbinis, in qua auferetur
lumen omne laetitiae [ <hi>Al.</hi> justitiae], et cuncta
tenebris opprimentur. Sicut, inquit, mane et diluculum
subito tenebras fugat, et cunctos montes aurora
collustrat: ita Babyloniorum super omnem terram
vestram fundetur exercitus. Nec putetis turbam esse
invalidam, populus <emph>186</emph> multus et fortis est, cujus
<pb n="0963C"/>
similis nec in praeterito, nec in futuro, ulla gens alia
poterit inveniri: quidquid attigerit, quasi vorax
flamma consumet, nihilque post se integrum derelinquet;
quasi hortus et paradisus voluptatis omnis
terra est, quam non tetigerit: quasi solitudo et desertum,
quidquid fuerit depraedatus, neque ullus
poterit inveniri qui illius effugiat manus. Aspectus
eorum quasi ferocium equorum, et quasi equites huc
illucque discurrent. Non quo Babylonii equitibus
comparentur; sed quo locustae per translationem
hostium quasi equites dicantur huc illucque discurrere: <hi>Sicut sonitus,</hi> 
 inquit, <hi>quadrigarum et curruum,
sic erit sonitus locustarum.</hi> Super capita montium
exsilient, ut omnia excelsa conscendant; et sicut stipulam
cito flamma consumit, ita sonitus et terror
<pb n="0963D"/>
vocis eorum cuncta populabitur. Quodque infert: <hi>Velut populus fortis praeparatus ad praelium,</hi> 
 rursum
ad locustas refert, ut non quasi de hostibus, sed
quasi de locustis referre videatur; et tamen dum locustas
legimus, Babylonios cogitemus. Tantus terror
erit, ut omnes per circuitum nationes, et animo
et corpore perhorrescant, immo crucientur: et pavoris
magnitudine, vultus omnium in ollae similitudinem
convertantur, quae igne combusta, nigredinem
et fuliginem foedi monstret aspectus. <hi>Discurrent,</hi> 
inquit, <hi>quasi viri fortes,</hi> haud dubium quin locustae: <hi>et quasi viri bellatores ascendent murum,</hi> 
 ut murorum
<pb n="0964A"/>
sublimitas impetum fortium prohibere non valeat,
et nequaquam per portas, sed per muros ingrediantur: <hi>Singulis in viis suis gradientur, et non declinabunt
a semitis suis.</hi> 
 Hoc nuper in hac provincia vidimus.
Cum enim locustarum agmina venirent, et
aerem qui inter coelum et terram est occuparent,
tanto ordine ex dispositione jubentis Dei volitant,
ut instar tesserularum quae in pavimentis artificis
figuntur manu, suum locum teneant, et ne puncto
quidem, et, ut ita dicam, ungue transverso declinent
ad alteram. Et ut apertam faceret metaphoram, <hi>et
per fenestras,</hi> ait, <hi>cadent, et non demolientur.</hi> Nihil
enim locustis invium est, cum et agros, et sata, et
arbores, et urbes, et domos, et <emph>187</emph> cubiculorum
secreta penetrent. Hoc autem de locustis dicitur, ut
<pb n="0964B"/>
de hostibus intelligatur. Quodque nos interpretati
sumus <hi>per fenestras cadent, et non demolientur,</hi> LXX
transtulerunt, <hi>aggravati in armis suis ibunt, et in jaculis
suis cadent et non consumentur:</hi> quod nequaquam
mihi videtur expositionis ordini convenire,
sed in eo errorem esse generatum, quia SALA ( )
verbum Hebraicum, illi <hi>jacula,</hi> nos <hi>fenestras</hi> intelleximus.
Servatque coeptam narrationem, ut eos dicat
urbem ingredi, in muris discurrere, domosque
conscendere, et per fenestras intrare quasi fures,
non quod furum timorem habeant qui victores sunt;
sed ut fures solent ingredi per fenestras, et occulte
rapere, sic illi, clausis januis, ne ulla sit mora, per
fenestras tota irrumpent audacia. <hi>A facie istiusmodi
locustarum terra contremuit, et coeli moti sunt,</hi> quae
<pb n="0964C"/>
dicta hyperbolice sentiamus, non quod locustarum
aut hostium tanta vis sit, ut possit movere coelos, et
terram concutere; sed quod adversa patientibus prae
terroris magnitudine, et coelum ruere et terra fluctuare
videatur. Denique prae multitudine locustarum
obtexentium coelum, sol et luna convertentur in
tenebras, et stellae retrahent splendorem suum: dum
lumen in medio nubes posita locustarum, ad terram
non sinit pervenire. Dominus quoque dabit vocem
suam ante faciem tam potentis exercitus, quia multa
sunt castra ejus, et magnitudo virtutis illius in parvis
quoque animantibus demonstratur. Haec autem
multa castra, et innumerabilia fortia sunt nimis, et
facientia verbum illius. Quo dicto ostenditur Babylonios
Dei voluntate venturos, et illius imperio parituros.
<pb n="0964D"/> <hi>Magnus est,</hi> 
 inquit, <hi>dies Domini, quo capienda
est Jerusalem, et valde terribilis, et nullus eum poterit
sustinere,</hi> et de necessitate captivitatis aut mortis
evadere. Junctam et cohaerentem sibi pericopen
dividere nolui, ne quod sensu unum erat, diversis
capitulis carperetur. Transeamus ad intelligentiam
spiritualem, singula quaeque repetentes. Tubarum
buccinarumque clangorem non solum in Levitico et
Numerorum libro legimus <note>(Num. X)</note>, in quibus jubetur,
ut duas argenteas tubas faciat Moyses, quibus et
in kalendis, et in septimo mense, prima die mensis,
et in jubilaeo, et in <emph>188</emph> caeteris festivitatibus, et
<pb n="0965A"/>
quando ad bella procedunt, canant hi qui huic officio
mancipati sunt; sed etiam muros Jericho ad tubarum
clangorem scriptum est corruisse <note>(Josue VI)</note>.
Et Dominus angelum missurum se dicit esse cum
clangore tubae <note>(Matth. XXIV)</note>, et Apostolus resurrectionem
mortuorum, ad tubae sonitum fieri praedicat <note>(I Cor. XV)</note>.
Et in Apocalypsi quoque Joannis legimus,
septem angelos accepisse tubas singulas, quibus
per ordinem canentibus, facta sunt quae Scriptura
describit <note>(Apocal. VIII)</note>. Praecipitur ergo nunc sacerdotibus
et magistris, ut exaltent quasi tuba vocem
suam, et impleant illud quod scriptum est: <hi>In montem
excelsum ascende qui evangelizas Sion: exalta vocem
tuam qui annuntias Jerusalem <note>(Isai. XLVIII, 9)</note>
            </hi>, ut
canat tuba in Sion, id est, in Ecclesia, quae interpretatur
<pb n="0965B"/>
specula atque sublimitas. Et in sancto Dei monte
qui Christus est, ut conturbentur, sive confundantur
omnes habitatores terrae, et confusio eos pertrahat
ad salutem. Diem autem Domini, diem intellige judicii,
sive diem exitus uniuscujusque de corpore. Quod
enim in die judicii futurum est omnibus, hoc in singulis
die mortis impletur. Dies tenebrarum est et
angustiae, dies nubis et turbinis; quia cuncta poenarum
plena sunt atque cruciatuum. Veniet angelorum
populus multus et fortis, ut reddat unicuique secundum
opera sua; et sicut mane et aurora consurgens
primum occupat montes, sic judicium ab excelsis et
potentibus incipiet, ut potentes potenter tormenta
patiantur. Similis ei non fuit a principio, et post
eum non erit usque ad annos generationis et generationis
<pb n="0965C"/> <note>(Sapien. VI)</note>.
Omnia enim mala, quae veteribus
historiis continentur, et aut inundatione maris, aut
illuvione fluminum, aut pestilentia, morbis, fame,
bestiis, hostium vastitate, hominibus acciderunt, his
suppliciis, quae in die sunt reddenda judicii, non
poterunt comparari. Ante faciem hujus populi qui
fortis et multus est, erit ignis vorans, sive consumens,
ut omne in nobis fenum, ligna, stipulamque
consumat. Unde et de Deo dicitur: <hi>Deus ignis consumens
est, et post eum urens flamma <note>(Deut. IV, 24)</note>
            </hi>; ut
nihil absque suppliciis derelinquat. Quemcumque hic
populus non attigerit, nec in venerit in eo combustionis
materiam, horto Dei et paradiso assimilabitur voluptatis,
qui <emph>189</emph> Hebraice dicitur EDEN ( ). Si quem autem
exusserit, quasi solitudinem in cinerem rediget ac
<pb n="0965D"/>
favillas, nec est qui furorem ejus possit evadere, cujus
crudelis aspectus frementium equorum habebit
similitudinem, et sic discurrent ad cruciandos quos
in potestatem acceperint, quasi equites huc illucque
volitantes: terribilis erit sonitus eorum, quasi quadrigarum
per prona currentium; et super capita montium
exsilient, excelsos quosque et in Ecclesiae culmine
constitutos cruciare cupientes. Et quia ante
faciem eorum ignis est vorax, atque consumens, sic
<pb n="0966A"/>
cuncta vastabunt, quomodo stipulam flamma consumit:
ita venient ad puniendum: ita expediti erunt
et parati, ut populus fortis ad praelium. Tantus erit
timor omnium, tanta conscientia peccatorum, ut nullus
luceat, nec splendorem habeat gaudii, sed instar
adustae ollae facies ejus vertatur in tenebras. Ascendent
murum et omnem munitionem; injunctumque
sibi explentes opus, non declinabunt in partem alteram;
sed inhiabunt miserorum suppliciis, nec tormentis
eorum satiabuntur; sed unusquisque credita
sibi in peccatores supplicia prosequetur. Sed et per
fenestras intrabunt, sive cadent; vel aggravati armis
suis ambulabunt, et in jaculis eorum [ <hi>Al.</hi> suis] cadent
hi, quos acceperint consumendos. Hae sunt fenestrae,
de quibus et Jeremias dicit: <hi>Mors intrabit
<pb n="0966B"/>
per fenestras nostras <note>(Jer. VI, 21)</note>
            </hi>: omnes enim sensus
nostros ingredi hostes desiderant, et capere urbem
bonae conscientiae, et per nostra munimenta discurrere,
domosque quas nobis bonis operibus aedificavimus,
destruere. Omnia autem faciunt introeuntes
per fenestras, quasi fur: libere enim non ingrediuntur,
ut sagittent in obscuro rectos corde <note>(Psal. X)</note>. A
facie istius populi, qui est multus et fortis, terra
contremuit, et coeli commoti sunt. <hi>Coelum enim et
terra transibunt, verbum autem Domini permanet in
aeternum <note>(Matth. 24)</note>
            </hi>. Sed et sol et luna tanta miserorum
supplicia videre non poterunt, et moerebunt,
 non habentia officii sui justitiam, et pro claro lumine,
tenebris operientur horrendis; stellae quoque
retrahent fulgorem suum, <emph>190</emph> dum etiam qui sancti
<pb n="0966C"/>
sunt praesentiam Domini absque formidine non videbunt.
In his omnibus dabit Dominus vocem suam,
ante faciem exercitus sui. Quomodo enim Babylonii
punientes Jerusalem, Dei vocantur exercitus: sic
angeli pessimi (de quibus scriptum est: <hi>Furorem et
iram et angustiam, immissionem per angelos pessimos <note>(Psal. LXXVII, 49)</note>
            </hi> 
 Dei exercitus dicuntur, et castra
illius nominantur, dum Domini faciunt voluntatem.
Magnus est dies Domini atque terribilis, de quo
alibi scriptum est: <hi>Ut quid desideratis diem Domini <note>(Amos V)</note>
            </hi>?
et hic est tenebrae, et non lux; et terribilis
valde; rarusque aut nullus eum poterit sustinere,
quin in se praebeat materiam saeviendi.
</p>
          </div3>
<div3>
            <head>
              <note>(Vers. 12 seqq.)</note> </head>
            <p>
 <hi>Nunc ergo dicit Dominus: Convertimini
ad me in toto corde vestro, in jejunio, et fletu
<pb n="0966D"/>
et planctu; et scindite corda vestra, et non vestimenta
vestra, et convertimini ad Dominum Deum vestrum:
quia benignus et misericors est, patiens et multae misericordiae,
et praestabilis super malitia: quis scit si
convertatur et ignoscat, et relinquat post se benedictionem,
sacrificium et libamen Domino Deo nostro</hi> 
[Vulg. <hi>vestro</hi> ]? LXX: <hi>Et nunc dicit Dominus Deus
noster: Convertimini ad me in toto corde vestro, in jejunio,
in cilicio, in fletu, et in planctu; et scindite
<pb n="0967A"/>
corda vestra, et non vestimenta vestra, et convertimini
ad Dominum Deum vestrum: quia misericors et miserator
est, patiens et multae misericordiae, et poenitens
super malitiis: quis novit si revertatur et poeniteat eum,
et dimittat post se benedictionem, sacrificium et libamen
Domino Deo nostro?</hi> Superius capitulum ab eo loco
ubi scriptum est: <hi>Canite tuba in Sion, ululate in
monte sancto meo: conturbentur omnes habitatores
terrae,</hi> usque ad eum locum, ubi legimus: <hi>Magnus
est dies Domini et terribilis valde, quis sustinebit eum?</hi> 
per translationem locustarum, adventum nuntiat
Chaldaeorum, et quae mala ventura sint populo.
Nunc eos ad poenitentiam provocat, et converti ad
Dominum cohortatur, ut tota mente correcti, non
patiantur quae Dominus comminatur, et est sensus:
<pb n="0967B"/>
Omnia quae sermone praeterito continentur, propterea
sum locutus, ut vos <emph>191</emph> comminatione mea terrerem.
Unde convertimini ad me in toto corde vestro, et
animi poenitentiam jejunio et fletu et planctibus indicate;
ut nunc jejunantes postea saturemini, nunc flentes
postea rideatis, nunc plangentes postea consolemini. Et
quia consuetudinis est, ut in tristibus atque adversis
scindatis vestes, quod et pontifex ad Domini Salvatoris
crimen augendum in Evangelio fecisse memoratur <note>(Matth. XXVI)</note>,
et Paulum et Barnabam audientes verba
blasphemiae, legimus perpetrasse <note>(Act. XIV)</note>: idcirco
ego praecipio vobis, ut nequaquam scindatis vestimenta,
sed corda quae plena sunt peccatis, quae
instar utrium, nisi scissa fuerint, sponte rumpentur.
Cumque hoc feceritis, redite ad Dominum Deum
<pb n="0967C"/>
vestrum, quem vobis priora peccata alienum fecerant:
nec desperetis veniam scelerum magnitudine;
quia magna peccata magna delebit misericordia.
Est enim benignus et misericors, malens poenitentiam
peccatorum, quam mortem <note>(Ezech. XXXIII)</note>,
patiens et multus in misericordia, qui non humanam
imitatur impatientiam; sed longo tempore nostram
praestolatur poenitentiam: et praestabilis, sive poenitens
super malitiis, ut si nos egerimus super peccatis
poenitentiam, et ipsum poeniteat comminationis suae,
et mala quae comminatus est nobis non inferat,
nostraeque mutatione sententiae, et ipse mutetur.
Malitiam autem in hoc loco non contrariam virtuti
debemus accipere, sed afflictionem, juxta illud quod
alibi legimus: <hi>Sufficit diei malitia sua <note>(Matt. VI, 34)</note>
            </hi>.
<pb n="0967D"/>
Et: <hi>Si est in civitate malitia, quam Dominus non fecerit <note>(Amos III, 6)</note>
            </hi>.
Similiterque quia supra dixerat,
benignus et misericors, patiens et multus in misecordia,
et praestabilis, sive poenitens super malitiis,
ne forsitan magnitudo clementiae nos faceret negligentes,
ex persona Prophetae jungit et dicit: <hi>Quis
scit si convertatur et ignoscat, et relinquat post se
benedictionem?</hi> Ego, inquit, hortor, quod meum est,
ad poenitentiam, et Deum ineffabiliter novi esse clementem,
dicente David: <hi>Miserere mei, Deus, secundum
magnam misericordiam tuam, et secundum multitudinem
miserationum tuarum dele iniquitatem meam <note>(Psal. L, 1, 2)</note>
            </hi>.
Sed quia profundum divitiarum et
sapientiae et scientiae Dei nosse non possumus, sententiam
<pb n="0968A"/>
tempero, et opto potius quam praesumo,
dicens: <hi>quis scit si convertatur</hi> <emph>192</emph> <hi>et ignoscat?</hi> 
Quod ait <hi>quis,</hi> aut impossibile, aut difficile sentiendum
est: <hi>Sacrificium et libamen Domino Deo nostro;</hi> 
ut postquam dederit benedictionem, et nostra nobis
peccata donaverit, Deo hostias offerre valeamus.
</p>
          </div3>
<div3>
            <head>
              <note>(Vers. 15 seqq.)</note> </head>
            <p>
 <hi>Canite tuba in Sion: sanctificate
jejunium, vocate coetum, congregate populum: sanctificate
Ecclesiam, coadunate senes, congregate parvulos
et sugentes ubera. Egrediatur sponsus de cubili suo,
et sponsa de thalamo suo: inter vestibulum et altare
plorabunt sacerdotes ministri Domini, et dicent: Parce,
Domine</hi> [Vulg. add. <hi>parce], populo tuo, et ne des
haereditatem tuam in opprobrium, ut dominentur eis
nationes. Quare dicunt in populis: Ubi est Deus eorum?</hi> 
<pb n="0968B"/>
LXX: <hi>Clangite tuba in Sion, sanctificate jejunium,
praedicate curationem, congregate populum, sanctificate
Ecclesiam, eligite senes: congregate parvulos et
sugentes ubera, egrediatur sponsus de cubili suo, et
sponsa de thalamo suo. Inter crepidinem et altare plorabunt
sacerdotes ministri Domini, et dicent: Parce,
Domine, populo tuo, et ne dederis haereditatem tuam
in opprobrium, ut dominentur eorum gentes, ne dicant
in nationibus: Ubi est Deus eorum?</hi> Adhuc eos ad
poenitentiam cohortatur, antequam veniat hostilis
exercitus. Supra, inquit, dixeram: <hi>Canite tuba in
Sion, ululate in monte sancto meo,</hi> et reliqua, quia
venit dies Domini, quia prope est dies tenebrarum
et caliginis, dies nubis et turbinis, annuntians vobis
populum multum et fortem esse venturum, qui
<pb n="0968C"/>
vestras possessiones urbesque subverteret. Nunc
quia benignus sum et misericors, patiens, et multus
misericordia, rursum praecipio et dico: <hi>Clangite tuba
in Sion,</hi> et poenitentiam in populis praedicate; <hi>sanctificate
jejunium, praedicate curationem,</hi> sive <hi>coetum,</hi> 
de quibus jam ante diximus: <hi>congregate populum,</hi> ut
qui dispersus peccaverat, congregatus peccare desistat. <hi>Sanctificate Ecclesiam,</hi> 
 ut nullus in Ecclesia
non sanctus sit, ne forsitan impediantur orationes
vestrae, et modicum fermentum totam massam corrumpat <note>(I Cor. V)</note>.
 <hi>Coadunate,</hi> sive <hi>eligite senes,</hi> ut
non aetas in eis, sed sanctitas deligatur. <hi>Congregate</hi> 
quoque <hi>parvulos et sugentes ubera,</hi> ne ulla sit aetas
quae non convertatur ad Dominum. Parvulos atque
lactentes, de quibus in Psalmis et in Evangelio legimus:
<pb n="0968D"/> <hi>Ex ore infantium et lactentium perfecisti laudem <note>(Psal. VIII, 3; Matth. XXI, 16)</note>
            </hi>.
 <emph>193</emph> Quos Petrus
rationali et absque dolo dicit lacte nutritos <note>(I Petr. II)</note>:
quibus [ <hi>Al.</hi> de quibus] Paulus loquitur: <hi>Lac vobis potum dedi, non escam 
 <note>(I Cor. III, 2)</note>
            </hi>: quorum
et Salvator meminit: <hi>Ne contempseritis unum
de minimis istis <note>(Mat. XVIII, 10)</note>
            </hi>. <hi>Egrediatur</hi> quoque <hi>sponsus de cubili suo, et sponsa de thalamo suo:</hi> 
 ut
in tempore jejunii, vocationis et coetus, sanctificationis
Ecclesiae, electionis senum, congregationis
parvulorum et sugentium ubera, non serviat sponsus
et sponsa operi nuptiali, quibus et Lege permissum
est, ut ad bella non procedant. Unde et Apostolus
recedendum parumper a coitu praecepit, ut vacare
<pb n="0969A"/>
possimus orationi <note>(I Cor. VII)</note>. Ergo qui in castigatione
victus, et jejunio atque eleemosynis dicit se agere
poenitentiam, frustra hoc sermone promittit, nisi
egrediatur de cubili suo, et sanctum purumque jejunium
pudica expleat poenitentia. Quodque sequitur: <hi>Inter vestibulum et altare plorabunt Sacerdotes,</hi> 
 pro <hi>vestibulo</hi> 
 LXX <hi>crepidinem</hi> interpretati sunt: Symmachus
 <foreign xml:lang="greek">προπύλαιον</foreign>: Aquila <foreign xml:lang="greek">πρόδομον</foreign>: Theodotio
ipsum verbum Hebraicum posuit ULAM ( ): quam
nos <hi>ante fores</hi> templi <hi>porticum</hi> que possumus dicere.
Et nota quae [ <hi>Al.</hi> quod] sacerdotibus praecipiat qui
sunt ministri Domini, ut plorent inter templum et
altare, et dicant cum Apostolo: <hi>Quis infirmatur, et
ego non infirmor? quis scandalizatur, et ego non uror <note>(II Cor. XI, 29)</note>
            </hi>?
Et: <hi>Flere cum flentibus.</hi> Locusque
<pb n="0969B"/>
aptus poenitentiae et confessioni, templum est et
altare: docetque quid dicere debeant sacerdotes,
immo quomodo Dominum deprecari: <hi>Parce, Domine,
populo tuo;</hi> qui quando peccabat, vocabatur non
populus tuus: nunc postquam recessit a vitiis, appellatur
populus tuus. <hi>Et ne des haereditatem tuam
in opprobrium, ut dominentur eis nationes.</hi> Apertum
est aenigma quod latebat. Populus enim ille multus
et fortis, qui supra sub erucae, et locustae, et bruchi,
et rubiginis descriptus est nomine, nunc manifestius
qui sit ostenditur: <hi>Ut dominentur,</hi> inquit, <hi>eis nationes.</hi> 
Datur autem in opprobrium haereditas Domini, quando
servierint hostibus, et dixerint nationes: <hi>Ubi est
Deus eorum,</hi> quem sibi praesulem, quem defensorem
esse jactabant? Possumus nationes interpretari et
<pb n="0969C"/>
adversarias potestates, quae quamdiu non <emph>194</emph> agimus
poenitentiam, dominantur nostri, et exprobrant
et dicunt: <hi>Ubi est Deus eorum?</hi> Judaei istum locum
ad Gog et Magog referunt, saevissimas nationes,
quas in ultimo tempore contra Israel dicunt esse
venturas, de quibus plenius scribitur in Ezechiel.
</p>
          </div3>
<div3>
            <head>
              <note>(Vers. 18 seqq.)</note> </head>
            <p>
 <hi>Zelatus est Dominus terram suam,
et pepercit populo suo: et respondit Dominus et dixit
populo suo: Ecce ego mittam vobis frumentum et vinum
et oleum, et replebimini eo, et non dabo vos ultra
opprobrium in gentibus: et eum qui ab Aquilone est,
procul faciam a vobis, et expellam eum in terram inviam
et desertam: facies</hi> [Vulg. <hi>faciem] ejus contra
mare orientale, et extremum ejus ad mare novissimum:
<pb n="0969D"/>
et ascendet fetor ejus, et ascendet putredo illius, qui</hi> 
[Vulg. <hi>quia] superbe egit.</hi> LXX: <hi>Et zelatus est Dominus
terram suam, et pepercit populo suo, et respondit
Dominus, et dixit populo suo: Ecce ego mittam
vobis frumentum et vinum et oleum, et implebimini
ex eis, et non dabo vos ultra opprobrium in gentibus,
et eum qui ab Aquilone est repellam a vobis, et educam
eum in terram quae est sine aqua, et disperdam faciem
ejus in mare primum, et posteriora ejus in mare novissimum:
et ascendet fetor ejus, et ascendet putredo
illius, quoniam magnificata sunt opera ejus.</hi> Postquam
<pb n="0970A"/>
sacerdotes pro populo deprecati sunt, et
dixerunt: <hi>Parce, Domine, populo tuo, et ne des haereditatem
tuam in opprobrium,</hi> fecitque populus quod
praeceptum est, ut sanctificaret jejunium, praedicaret
curationem, congregaret [ <hi>Al.</hi> cogeret] multitudinem,
sanctificaret Ecclesiam, eligeret senes, parvulos
et sugentes ubera congregaret, et egrederetur
sponsus de cubili suo, et sponsa de thalamo suo, et
nequaquam carni et voluptati, sed animae et fletibus
inservirent. <hi>Zelatus est Dominus terram suam,</hi> quam
prius quasi alienam contempserat, et passus fuerat
locusta vastante populari, et intantum pepercit poenitentibus,
ut eos dignos sua responsione faceret,
diceretque, quoniam omnes fruges vestras, locusta,
bruchus, rubigoque vastavit: ideo dabo vobis frumentum,
<pb n="0970B"/>
et caetera quae propheta describit, et ultra
vos non tradam captivitati. Et Assyrium atque Chaldaeum
qui ab aquilone [ <hi>Al.</hi> a Babylone] est, procul
faciam a vobis, de quo supra scriptum est: <hi>Populus
multus et fortis,</hi> <emph>195</emph> <hi>ante faciem ejus ignis vorans,
et post eum exurens flamma, quasi aspectus equorum
aspectus eorum. Et expellam,</hi> inquit, <hi>eum in terram
solitudinis,</hi> et primae partes illius cadent in mare
Orientale, et posteriores in mare novissimum, et
ascendet fetor ejus, id est, qui ab Aquilone est, et
putredo, quia superbe egit. Saepe commonui sub
translatione locustarum describi impetum Chaldaeorum,
quo Judaea vastata est. Itaque servat metaphoram
in reliquis, et juxta situm provinciae sic
loquitur, quasi non de hostibus, sed de locustis
<pb n="0970C"/>
referre videatur. Etiam nostris temporibus vidimus
agmina locustarum terram texisse Judaeam, quae
postea misericordia Domini inter vestibulum et altare,
hoc est, inter crucis et resurrectionis locum,
sacerdotibus et populis Dominum deprecantibus atque
dicentibus: <hi>Parce populo tuo,</hi> vento surgente,
in mare primum et novissimum praecipitatae sunt.
Mare primum quod juxta solitudinem est, et vergit
ad Orientem, illud intellige, in quo fuit quondam
Sodoma et Gomorrha, Adama et Seboim, quod
nunc Mortuum nominatur, eo quod nulla ibi vivant
animantia. Mare autem novissimum, hoc quod ad
Occidentem est, et quod ducit in Aegyptum, in cujus
littore Gaza, et Ascalon, Azotusque et Joppe, et
<pb n="0970D"/>
Caesarea, et caeterae urbes maritimae sitae sunt.
Cumque littora utriusque maris acervis mortuarum
locustarum, quas aquae evomuerant, implerentur,
putredo earum et fetor intantum noxius fuit, ut aerem
quoque corrumperet, et pestilentia tam jumentorum
quam hominum gigneretur. Quaerat eruditus
lector ubi hoc juxta litteram factum sit de Chaldaeis?
Non multo post tempore quam haec prophetata
sunt, siquidem in Isaia legimus, centum octoginta
quinque millia Chaldaeorum sub rege Ezechia
in una nocte angelo saeviente percussa <note>(Isai. XXXVII)</note>.
<pb n="0971A"/>
Hoc juxta historiam dixerimus. Caeterum juxta tropologiam,
omnis anima terra est Domini, in qua seminat
pater familias sementem suam, quae cum pro
tritico zizania fecerit, id est, avenas et lolium, et
offenderit Dominum suum, et postea egerit poenitentiam, <emph>196</emph> 
 plangensque dixerit: <hi>Parce, Domine,
populo tuo,</hi> zelatur Dominus terram suam, et parcet
ei quam dudum contempserat, suoque eam dignatur
alloquio et dicit: Mittam tibi frumentum, de quo
scriptum est: <hi>Amen amen, dico vobis, nisi granum
frumenti cadens in terram mortuum fuerit, ipsum solum
manet: si autem mortuum fuerit, multos fructus
facit <note>(Joan. XII)</note>
            </hi>: et vinum quod laetificat cor hominis,
et oleum quod exhilarat faciem, ut vetus tristitia
peccatorum, frumenti et vini et olei, id est, virtutum
<pb n="0971B"/>
laetitia temperetur, tantamque habebunt bonorum
omnium abundantiam, ut repleantur eis atque saturentur.
Cumque hoc fuerint consecuti, nequaquam
tradentur in opprobrium gentibus, de quibus Apostolus
loquitur: <hi>Non est nobis colluctatio adversus
carnem et sanguinem, sed adversus principes et potestates:
adversus mundi rectores tenebrarum harum,
contra spiritualia nequitiae in coelestibus <note>(Ephes. VI, 12)</note>
            </hi>.
Eum quoque qui ab Aquilone est (de quo Jeremias
loquitur: <hi>Ab Aquilone exardescent mala super omnes
habitatores terrae <note>(Jerem. I, 14)</note>
            </hi>: de quo et Salomon
scribit: <hi>Aquilo ventus durissimus</hi> ) procul, inquit, a
vobis faciam, et expellam eum in terram inviam et
desertam, quae non habet notitiam Dei, in qua non
habitat Spiritus sanctus. Faciesque ejus erit in mari
<pb n="0971C"/>
primo et in mari novissimo, in his qui aperuerint ei
januam peccatorum, et apud quos usque ad extremum
vitae tempus permanserint, et fetor illius et
putredo ascendit etiam in eos qui sibi magna promittunt,
et cadunt per superbiam: quia numquam
tuta est humana fragilitas, et quanto virtutibus crescimus,
tanto magis timere debemus ne de sublimibus
corruamus. Juxta litteram, greges locustarum magis
Auster quam Aquilo consuevit adducere, id est, non
ex frigore veniunt, sed ex calore: verum quoniam
de Assyriis loquebatur, locustarum ponens similitudinem,
ideo Aquilonem interposuit, ut non veram
locustam, quae ab Austro venire consuevit, sed sub
locusta intelligamus Assyrios atque Chaldaeos.
</p>
          </div3>
<div3>
            <head>
              <note>(Vers. 22 seqq.)</note> </head>
            <p>
 <hi>Noli timere, terra: exsulta et
<pb n="0971D"/>
laetare quoniam magnificavit Dominus ut faceret:
nolite timere, animalia regionis; quia germinaverunt</hi> <emph>197</emph> 
 <hi>speciosa deserti, quoniam</hi> [Vulg. <hi>quia]
lignum attulit fructum suum, ficus et vinea dederunt
virtutem suam: et filii Sion, exsultate et laetamini
in Domino Deo vestro, quia dedit vobis doctorem justitiae,
et descendere faciet ad vos imbrem matutinum,
et serotinum</hi> [Vulg. addit <hi>sicut</hi> ] <hi>in principio, et implebuntur
areae frumento, et redundabunt torcularia
vino et oleo, et reddam vobis annos, quos comedit locusta,
bruchus, et rubigo, et eruca. Fortitudo mea magna
<pb n="0972A"/>
quam misi in vos: et comedetis vescentes, et saturabimini,
et laudabitis nomen</hi> [Vulg. addit <hi>Domini]
Dei vestri, qui fecit nobiscum</hi> [Vulg. <hi>vobiscum] mirabilia,
et non confundetur populus meus in sempiternum:
et scietis quia in medio Israel ego sum, et ego
Dominus Deus vester, et non est amplius, et non confundetur
populus meus in sempiternum.</hi> LXX: <hi>Confide,
terra, gaude atque laetare, quia magnificavit Dominus
ut faceret: confidite, jumenta campi, quoniam
germinaverunt campi solitudinis, quia lignum attulit
fructum suum, ficus et vinea dederunt fortitudinem
suam: et filii Sion, gaudete atque laetamini in Domino
Deo vestro, quoniam dedit vobis escas justitiae, et pluit
vobis imbrem temporaneum et serotinum, sicut a principio,
et replebuntur areae tritico, et redundabunt
<pb n="0972B"/>
torcularia vino et oleo. Et reddam vobis pro annis in
quibus comedit locusta, et bruchus et rubigo, et eruca.
Fortitudo mea magna quam misi in vos, et vescemini
comedentes, et saturabimini: et laudabitis nomen Domini
Dei vestri, qui fecit vobiscum mirabilia et non confundetur
populus meus in aeternum, et scietis quia in
medio Israel ego sum, et ego Dominus Deus vester, et
non est amplius praeter me, et non confundetur populus
meus in aeternum.</hi> Omnibus quae [ <hi>Al.</hi> quibus] supra
fuerat comminatus, nunc contraria pollicetur. Supra
dixerat: ignis comedit speciosa deserti, et flamma
succendit omnia ligna regionis, et bestiae agri
quasi area sitiens imbrem suspexerunt ad te: quoniam
exsiccati sunt fontes aquarum, et ignis devoravit
speciosa deserti. Nunc laetis tristitiam mitigat,
<pb n="0972C"/>
et lacrymas vertit in risum. <hi>Nolite,</hi> inquit, <hi>timere,
animalia regionis: quia germinaverunt speciosa deserti:
quia lignum attulit fructum suum, ficus et vinea
dederunt virtutem suam:</hi> et tanta erit rerum
omnium abundantia, ut nequaquam desit [ <hi>Al.</hi> dem]
vobis frumentum, vinum <emph>198</emph> et oleum quo saturemini;
sed adimpleantur areae frumento, et redundent
torcularia vino et oleo, ut non solum ipsi
comedere, sed etiam aliis praebere valeatis. Ad filios
quoque Sion specialiter loquitur, ut exsultent
et gaudeant, non in quacumque re levi; sed in Domino
Deo suo, qui dedit eis alimenta justitiae: et ut
Septuaginta transtulerunt, <hi>et imbrem temporaneum et
serotinum,</hi> ut comedant atque laetentur, et laudent
nomen Domini Dei sui, qui fecit cum eis mirabilia,
<pb n="0972D"/>
et nequaquam confundantur: et sciant quia Dominus
Deus Israel habitet in medio eorum, et praeter illum
nullus sit alius, quia Pater in Filio, et Filius in Patre:
et non confundetur populus illius [ <hi>Al.</hi> meus] in
aeternum. Haec juxta litteram, quia a Domino repromissa
sunt, credimus accidisse, et sterilitatem praeteritam
novis frugibus compensatam: ut quidquid
 locusta, bruchus, et rubigo, et eruca consumpserat,
annis sequentibus impleretur. Quaerimus cur
eruca fortitudo, vel virtus Domini appellata sit, et
non solum virtus, sed virtus magna? Quomodo potentia
<pb n="0973A"/>
Dei in Aegyptiis plagis ostensa est per parva
animalia, et praecipue ciniphes, qui tam parvi sunt
culices, ut vix cernantur oculis. Sic et nunc in parvo
tardoque vermiculo, qui vix moveri potest, et levi
tactu conteritur, Dei potentia et humana fragilitas
demonstratur. Non quo Deus ad nutum suum et potentiae
majestatem nequeat terras subvertere, et operire
cuncta diluvio, vel fulmine concremare; sed
per parva, et, ut ita dicam, puncta corporum, ostendit
humanam fragilitatem. Unde et illud solemus
Marcioni et caeteris respondere haereticis qui vetus
laniant Testamentum, quod et pulices et culices et
cimices, et hujuscemodi animantia idcirco fecerit
Deus, ut fragilitatem et imbecillitatem nostrae carnis
ostenderet, quae intantum nihil est, ut ab his quae
<pb n="0973B"/>
parva sunt vulneretur. Si autem eruca tardus parvusque
vermiculus fortior homine est, quid gloriatur
terra et cinis; et elata per superbiam (cum ex humo
sit, a quo homo appellatur) humana contemnit?
Quidam locum istum sic interpretantur: A dextris
et a sinistris virtutes et fortitudines Dei <emph>199</emph> legimus,
quas Graeci <foreign xml:lang="greek">δυνάμεις</foreign> vocant. A dextris Seraphim et
Cherubim, cunctasque angelicas potestates, a sinistris
contrarias fortitudines, de quibus scriptum est: <hi>Misit
in eos iram indignationis suae, furorem et iram, et
tribulationem, immissionem per angelos malos <note>(Ps.
LXXVII, 49)</note>
            </hi>; de quibus et Michaeas in Regnorum
[ <hi>Al.</hi> Regum] volumine loquitur: <hi>Vidi Dominum Deum
Israel sedentem super thronum suum, et omnis exercitus
coeli stabat juxta eum a dextris, et sinistris ejus</hi> 
<pb n="0973C"/> <note>(III Reg. XXIII)</note>.
Ego puto sinistrum fuisse spiritum,
qui egressus est, et stetit coram Domino, et ait: <hi>Ego
decipiam Achab, et egrediar, et ero spiritus mendax in
ore omnium Prophetarum ejus.</hi> Ad quam sinistram et
contrariam potestatem, quae apta erat ad decipiendum,
et exercitata ad ruinas, et multos ante deceperat,
loquitur Deus: <hi>Decipies et praevalebis: egredere
et fac sic.</hi> Spiritus quoque ille qui suffocabat
Saul, de quo dixerunt ad eum pueri sui: <hi>Ecce spiritus
Dei malus obstupescere te facit <note>(I Reg. XVI, 15)</note>
            </hi>,
de sinistris partibus erat, qui ministrant Domino ad
puniendos eos qui cruciari propter peccata meruerunt.
Non solum enim homines ministri sunt, et ultores
irae ejus, in his qui malum operantur, et non
sine causa portant gladium; sed etiam contrariae
<pb n="0973D"/>
fortitudines, quae appellantur furor et ira Dei, quos
propheta declinans ait: <hi>Domine, ne in furore tuo arguas
me, neque in ira tua corripias me <note>(Ps. VI, 1)</note>
            </hi>.
Istiusmodi (ut ita dicam) quaestionariis atque tortoribus
tradidit Apostolus peccatorem in interitum carnis,
ut spiritus salvus fieret <note>(I Cor. V)</note>, de quibus et
Satanas est, cui tradidit alios ut discerent non blasphemare <note>(I Tim. I)</note>.
Haec de eruca cur Dei appellata sit
virtus. Transeamus ad ordinem intelligentiae spiritualis:
Ne timeas, terra, immo confide atque laetare, quae
prius sementem dominicam tua ariditate perdideras:
quia magnificavit Dominus, ut faceret tecum misericordiam,
intantum, ut etiam jumenta regionis et desertae
solitudinis laetis novalibus complerentur, et
<pb n="0974A"/>
lignum crucis afferret fructum suum, et Spiritus sancti
dona dulcissima suam cunctis tribuerent largitatem.
Vos quoque quos juste post poenitentiam voco
filios Sion et Ecclesiae, laetamini atque gaudete,
quia dedit vobis Deus pater doctorem justitiae, sive
tribuit vobis alimenta justitiae, et descendere fecit
ad vos pluvias temporaneas atque serotinas <note>(Isai.
XXX)</note>. Pluvia <emph>200</emph> tempestiva est quando primum
doctrinam suscipimus pluvia; serotina quando laboris
nostri fructus recipimus, et ad perfectam sanctarum
Scripturarum scientiam pervenimus. Potest
pluvia temporanea et serotina, vetus et novum accipi
Testamentum. Et non solum, inquit, hoc dedit;
sed fecit vos novis virtutum frugibus abundare, et
saturari atque inebriari frumento, vino et oleo, de
<pb n="0974B"/>
quo saepe diximus. Et annos quos perturbationibus
ante regnantibus perdideratis in vobis, quando opera
vestra locusta, bruchus, rubigo, erucaque consumpserant,
Deus vobis perire non passus est. Tunc comedetis
fructus justitiae, et saturabimini, et laudabitis
nomen Domini Dei vestri, qui fecit vobiscum
mirabilia. Si autem post poenitentiam tantam ubertatem
Deus rerum omnium pollicetur, quid respondebit
Novatus negans poenitentiam, et reformari
posse peccatores in pristinum statum, si digna fecerint
opera poenitentiae? Intantum enim Deus recipit
poenitentes, ut vocet eos populum suum, et nequaquam
asserat confundendos; et habitaturum se
in eorum medio repromittat, nec amplius eos alium
habituros Deum; sed in eum toto animo confisuros,
<pb n="0974C"/>
qui in illis maneat in aeternum.
</p>
          </div3>
<div3>
            <head>
              <note>(Vers. 28 seqq.)</note> </head>
            <p>
 <hi>Et erit post haec, effundam spiritum
meum super omnem carnem, et prophetabunt filii
vestri, et filiae vestrae, senes vestri somnia somniabunt,
et juvenes vestri visiones videbunt; sed et super servos
meos et</hi> [Vulg. addit <hi>super] ancillas meas</hi> [Vulg. tacet <hi>meas] in diebus illis effundam spiritum meum, et dabo
prodigia in coelo et in terra, sanguinem, et ignem, et
vapores fumi. Sol convertetur</hi> 
 [Vulg. <hi>vertetur] in tenebras,
et luna in sanguinem, antequam veniat dies Domini
magnus et horribilis. Et erit, omnis qui invocaverit
nomen Domini, salvus erit.</hi> LXX: <hi>Et erit post
haec, effundam de spiritu meo super omnem carnem, et
prophetabunt filii vestri, et filiae vestrae, et senes vestri
somnia somniabunt, et juvenes vestri visiones videbunt:
<pb n="0974D"/>
et super servos meos et super ancillas meas in
diebus illis effundam de spiritu meo, et dabo prodigia
in coelo, et super terram sanguinem, ignem, et vaporem
fumi. Sol convertetur in tenebras, et luna in
sanguinem, antequam veniat dies Domini magnus et
illustris. Et erit, omnis qui invocaverit nomen Domini,
salvus erit.</hi> Hunc locum beatus apostolus Petrus <emph>201</emph> 
 impletum tempore Dominicae passionis exposuit,
quando descendit die Pentecostes Spiritus sanctus
super credentes, et omnes loquebantur sicut
Spiritus sanctus dabat eis: ita ut mirarentur qui
aderant, et dicerent: <hi>Nonne omnes isti qui loquuntur
Galilaei sunt; et quomodo nos audivimus linguam nostram
in qua nati sumus? Parthi, et Medi, et Elamitae</hi> 
<pb n="0975A"/> <note>(Act. II)</note>,
et reliqui; alii vero dicebant, <hi>quid vult hoc
esse?</hi> Irridentibusque aliis atque dicentibus: <hi>musto
pleni sunt,</hi> stans Petrus cum undecim elevavit vocem
suam, et ait: <hi>Viri Judaei, et qui habitatis Jerusalem
universi, hoc notum sit vobis, et auribus percipite verba
mea: Neque enim ut vos aestimatis, isti ebrii sunt, cum
sit hora tertia diei; sed hoc est quod dictum est per
prophetam Joel. Et erit post haec, dicit Dominus: Effundam
de spiritu meo super omnem carnem, et prophetabunt,</hi> 
et reliqua usque ad eum locum, quem in
capitulo proposuimus. Cum igitur Petrus illo tempore
quo passus est Dominus, prophetiam Joel impletam
esse memoret, hoc tantum quaerimus, quomodo
et superiora et media, et quae sequuntur usque
ad finem voluminis sibi valeant cohaerere, ne sub
<pb n="0975B"/>
uno textu consequentiaque sermonis, diversa et dissonans
inter se explanatio scatere videatur? A principio
ergo usque ad eum locum ubi scriptum est: <hi>Magnus dies Domini et terribilis valde, et quis sustinebit
eum?</hi> 
 comminatio est atque descriptio, quae peccatori
populo Dominus illaturus sit. Ab eo autem
loco ubi legimus: <hi>Convertimini ad me in toto corde,
et in jejunio, et in fletu, et in planctu,</hi> usque ad eum
locum, ubi ait: <hi>Quare dicunt in populis, ubi est Deus
eorum?</hi> cohortatio Domini est post poenas atque supplicia
ad poenitentiam provocantis. Rursum ab eo
loco qui sequitur: <hi>Zelatus est Dominus terram suam
et pepercit populo suo, et respondens Dominus dixit,</hi> 
usque ad eum locum, ubi scriptum est: <hi>Et non confundetur
populus meus in aeternum,</hi> repromissio futurorum
<pb n="0975C"/>
est, quae bona postquam egerint poenitentiam,
debeant praestolari. Et post multa quae nunc longum
est retexere, haec quoque in promissione dicuntur,
quae in praesentiarum conamur exponere: <hi>Effundam
de spiritu meo super omnem carnem, et prophetabunt
filii vestri,</hi> <emph>202</emph> <hi>et filiae vestrae,</hi> et reliqua. Videor
mihi a principio usque ad hunc locum, textum servasse
sermonis. Laboris est maximi, quomodo quae
sequuntur, his quae nunc disserimus, coaptanda sint.
Alius dicit quae generaliter in ultimo tempore repromissa
sunt, nunc ex parte completa. Et quia
 praemium futurorum in primo adventu Domini
apostoli sentiebant, libamenta quaedam et primitias
mirabilium expletas memorare, ut donec veniat quod
perfectum est, id quod ex parte praecesserat, sentiremus.
<pb n="0975D"/>
Alius vero apostolicae esse asserit consuetudinis,
juxta illud quod de sancto viro scriptum est: <hi>Dispensabit sermones suos in judicio 
 <note>(Ps. CXI, 5)</note>
            </hi>: ut
quidquid utile audientibus esse cernebant, et non
repugnare praesentibus, de alterius temporis testimoniis
roborarent, non quod abuterentur audientium
simplicitate et imperitia, ut impius calumniatur
Porphyrius, sed juxta apostolum Paulum, praedicarent <hi>opportune, importune 
 <note>(II Tim. IV)</note>
            </hi>. Et sequentes
regulam prophetarum, quidquid Judaei in ultimo
tempore sibi carnaliter repromittunt, spiritualiter
<pb n="0976A"/>
in primo adventu Domini Salvatoris dicerent esse
completum: maxime cum et illi, et nos quae promissa
sunt, in Christo dicamus esse complenda: in
hoc tantummodo discrepantes, quod illi futura contendunt,
nos jam facta convincimus: de quo in his
quae sequuntur, plenius disserendum est. Omnis autem
caro super quam effusurum se de spiritu suo
Dominus pollicetur, illa est de qua Isaias loquitur: <hi>Et videbit omnis caro salutare Dei 
 <note>(Isai. XL, 5)</note>
            </hi>. Ergo
salutare Dei videri non potest, nisi Spiritus sanctus
effundatur. Et quicumque credere se dicit in Christum,
non credens in Spiritum sanctum, perfectae
fidei oculos non habebit. Unde et in Actibus apostolorum,
qui baptizati erant baptismate Joannis in
eum qui venturus erat, hoc est, in nomine Domini
<pb n="0976B"/>
Jesu: quia responderunt Paulo interroganti: <hi>Sed ne
si sit quidem Spiritus sanctus, novimus <note>(Act. XIX)</note>
            </hi>, iterum
baptizantur: immo verum baptisma accipiunt,
quia sine Spiritu sancto et mysterio Trinitatis, quidquid
in unam et alteram personam accipitur, imperfectum
est. Neque vero omnis qui acceperit Spiritum <emph>203</emph> 
 sanctum, statim habebit et gratiam spiritualem;
sed per effusionem Spiritus sancti diversas gratias
consequetur <note>(I Cor. XII)</note>. Alii prophetiam, ut
filii et filiae qui majoris sunt meriti; alii somnia, ut
senes jam provectioris aetatis: alii visiones, ut juvenes
qui vicerunt malignum. Servi vero et ancillae qui
adhuc spiritum timoris habent, et non dilectionis,
quia <hi>perfecta dilectio foras mittit timorem,</hi> non habebunt
prophetiam, non somnia, non visiones; sed,
<pb n="0976C"/>
Spiritus sancti effusione contenti, fidei tantum et salutis
gratiam possidebunt. Tunc dabit prodigia Dominus
in coelo et in terra: in coelo, quia sol est
versus in tenebras, et luna in sanguinem: in terra,
quia tam vehementi et insolito motu terra contremuit,
ut monumenta aperta, et saxa disrupta sint.
Quod autem dicit, <hi>sanguinem et vapores,</hi> sive <hi>vaporem
fumi,</hi> sanguis ille est, de quo in Psalmis legimus: <hi>Ut intingatur pes tuus in sanguine 
 <note>(Psal. XLVII, 24)</note>
            </hi>.
Et in Isaia: <hi>Quam rubicunda sunt vestimenta tua <note>(Isai. XCIII, 2)</note>
            </hi>!
et quem, percusso latere Salvatoris,
mixtis aquis Romanus miles effudit <note>(Joan. XIX)</note>. Et
ignis Spiritus sancti, qui descendit de coelo, ut in
Actibus apostolorum legimus: <hi>Apparuerunt illis dispertitae
linguae tamquam ignis, seditque supra singulos
<pb n="0976D"/>
eorum, et repleti sunt omnes Spiritu sancto, et coeperunt
eloquit variis linguis, prout Spiritus sanctus dabat
eloqui illis <note>(Act. II, 3 seqq.)</note>
            </hi>. Hic est ignis quem venit
Dominus mittere super terram, et antequam pateretur,
in discipulis suis optabat ardere <note>(Luc. XII)</note>.
Ignis naturae est duplicis: habet lumen credentibus;
habet tenebras suppliciaque incredulis, qui appellantur
vapores fumi. Iste fumus est amarissimus,
qui excaecavit oculos Judaeorum, de quo in proverbiis
legimus: <hi>Sicut fumus noxius est oculis, et immatura
uva dentibus, sic iniquitas utentibus ea (Prov.
<pb n="0977A"/>
X, 26)</hi>. De hoc fumo et Isaias in visione magna loquitur,
in qua praedicebatur caecitas Judaeorum: <hi>Et
superliminare motum est, et domus impleta est fumo.</hi> 
Unde postea sequitur: <hi>Vade, et dic populo huic:
Auditu audietis, et non intelligetis; et videntes aspicietis,
et non videbitis: incrassatum est enim cor populi
hujus, et auribus suis graviter audierunt <note>(Isai.
VI, 9, 10)</note>
            </hi>. Sol quoque est versus in tenebras, quando
pendentem Dominum suum videre non ausus est, et
luna in sanguinem, quod aut juxta historiam factum
esse credamus et ab evangelistis <emph>204</emph> silentio praetermissum,
neque enim omnia quae fecit Jesus,
scripta referuntur, quae si scriberentur per singula, <hi>ne ipsum quidem arbitror mundum capere eos, qui scribendi
sunt, libros 
 <note>(Joan. XXI)</note>
            </hi>. Aut certe quomodo sol
<pb n="0977B"/>
versus in tenebras est, non quod ipse sit mutatus in
tenebras, sed quod tenebras mundo induxerit: sic et
luna non est versa in sanguinem, sed Judaeos blasphemiarum
et negationis in Christum horrore coopertos,
aeterno testimonii sui sanguine condemnavit,
dicentes: <hi>Sanguis ejus super nos, et super filios nostros <note>(Matth. XXVII, 25)</note>
            </hi>.
Haec omnia priusquam dies
Domini veniat magnus et horribilis, futura describit.
Dies autem Domini magnus et horribilis aut resurrectionis
esse credendus est, aut certe, multa post
tempora, dies judicii, qui vere magnus est et horribilis.
Sed quia sequitur: <hi>Et erit, omnis qui invocaverit
nomen Domini, salvus erit,</hi> et hoc apostolus Paulus
refert ad tempus Dominicae passionis, magis de resurrectionis
die intelligendum est. Ait enim scribens
<pb n="0977C"/>
ad Romanos: <hi>Non est distinctio Judaei et Graeci. Idem
enim ipse Dominus omnium: dives in omnes qui invocant
illum. Omnis enim quicumque invocaverit nomen
Domini, salvus erit. Quomodo ergo invocabunt, in quem
non crediderunt? aut quomodo credent ei, quem non
audierunt? quomodo autem audient sine praedicante?
quomodo autem praedicabunt nisi mittantur <note>(Rom.
XVIII, 12 seqq.)</note>
            </hi>. Quodque ait: <hi>Omnis qui invocaverit
nomen Domini, salvus erit,</hi> non leve esse credamus,
licet enim idem apostolus scribat: <hi>Nemo dicit Dominum
Jesum nisi in Spiritu sancto <note>(I Cor. XII, 3)</note>
            </hi>; tamen
hoc ipsum dicere, non sermone, sed affectu cordis
est ponderandum. <hi>Omnis enim qui invocaverit nomen
Domini, salvus erit.</hi> Unde et Paulus et Sostenes scribunt
Ecclesiae Dei quae est Corinthi: <hi>Sanctificatis in
<pb n="0977D"/>
Christo Jesu, vocatis sanctis cum universis qui invocant
nomen Domini Jesu Christi <note>(I Cor. I)</note>
            </hi>: secundum
illud quod in Psalmis legimus: <hi>Moyses et Aaron in
sacerdotibus ejus, et Samuel inter eos qui invocant
nomen ejus. Invocabant Dominum, et ipse exaudiebat
<pb n="0978A"/>
eos: in columna nubis loquebatur ad eos <note>(Ps. XCVIII, 9)</note>
            </hi>.
Si igitur de credentibus Corinthiis, et de Moyse et
Aaron ac Samuele scribitur, quod invocaverint nomen
Domini, non incipientium, sed perfectorum,
hanc gratiam esse credamus. Verbum quoque effusionis,
quod Hebraice <emph>205</emph> dicitur ESPHOCH ( ),
et omnes similiter transtulerunt, ostendit muneris
largitatem, quod nequaquam in paucos Prophetas
(ut olim fiebat in veteri Testamento), sed in omnes
credentes in nomine Salvatoris, Spiritus sancti dona
descenderint [ <hi>Al.</hi> descenderent]: nequaquam in hunc
et illum, sed in omnem carnem. Neque enim est
distinctio Judaei et Graeci, servi et liberi, viri et feminae:
quia omnes in Christo unum sumus <note>(Rom. X)</note>.
Unde et Agabus Caesareae prophetavit <note>(Act. XXI)</note>, et
<pb n="0978B"/>
in Antiochia erant prophetae plurimi: et Apostolus
praecipit, ut si, altero prophetante, alteri fuerit revelatum,
prior taceat <note>(I Cor. XIV)</note>. Et quatuor filias
Philippi evangelistae legimus prophetasse <note>(Act. XXI)</note>.
Senes quoque viderunt somnia, quando Paulus jam
senex audivit virum Macedonem, dicentem sibi: <hi>Transiens in Macedoniam adjuva nos 
 <note>(Act. XVI, 9)</note>
            </hi>. Et
omnes juvenes qui in Christo exstitere fortissimi, et
 Domini bella bellarunt, viderunt visiones, Domino
sua promissa complente: <hi>Ego visiones multiplico</hi> 
[Al. <hi>multiplicabo], et in manibus prophetarum assimilatus
sum <note>(Osee X, 12)</note>
            </hi>.
</p>
          </div3>
<div3>
            <head>
              <note>(Vers. 32.)</note> </head>
            <p>
 <hi>Quia in monte Sion et in Jerusalem erit
salvatio: sicut dixit Dominus: et in residuis quos Dominus
vocaverit.</hi> LXX: <hi>Quia in monte Sion et in Jerusalem
<pb n="0978C"/>
erit qui salvatus fuerit: sicut dixit Dominus:
et annuntians quos Dominus vocavit.</hi> In eo loco, in
quo nos posuimus, <hi>salvatio,</hi> sive <hi>salvatus,</hi> et in Hebraico
scriptum est PHALETA ( ), Symmachus
transtulit, <hi>qui fugerit.</hi> Et rursum ubi nos diximus, <hi>in
residuis,</hi> et LXX transtulerunt, <hi>annuntians,</hi> in Hebraico
legitur SARIDIM [ <hi>Al.</hi> SARADIM] ( ), quod
Judaei loci nomen existimant. Postquam igitur venit
dies Domini magnus et horribilis: et salvus effectus
est, quicumque post Domini resurrectionem nomen
illius invocavit, omnis qui fuit in monte Sion, et
in Jerusalem salvatus est: de Sion enim egressa est
lex: et verbum Domini, de Jerusalem <note>(Isai. II)</note>, de
qua scriptum est: <hi>Non capit prophetam perire extra
Jerusalem <note>(Luc. XIII, 33)</note>
            </hi>. Principium ergo eorum qui
<pb n="0978D"/>
salvati sunt fuit in Sion et Jerusalem, in specula, et
in visione pacis, et in his qui residui fuerunt, quos
vocavit Dominus. Residuos eos debemus intelligere,
qui de Judaeorum populo crediderunt, de quibus
Isaias loquitur: <hi>Nisi Dominus Sabaoth</hi> <emph>206</emph> <hi>reliquisset
<pb n="0979A"/>
nobis semen, sicut Sodoma facti essemus, et
sicut Gomorrha similes fuissemus <note>(Isai. I, 9)</note>
            </hi>. Hos residuos
Dominus vocavit, sive <hi>evangelizavit</hi> eos, quos
vocavit: sic enim LXX interpretati sunt. Locus hic
difficillimus est, et multiplicem recipiens explanationem:
ut sub tropologia omnia quae dicta sunt, ad
illa tempora referamus, ad quae Petrus et Paulus
apostoli retulerunt, hoc est, quando passus est Dominus
et resurrexit. Neque enim fieri potest, ut superiora
in tempore passionis, et quae sequuntur intelligamus
in die judicii, maxime cum sequatur: <hi>Quia ecce in diebus illis, et in tempore illo,</hi> 
 et iste
versiculus, praecedentibus inferiora connectens, uno
dicat cuncta tempore perpetrata.</p>
          </div3>
        </div2>
<div2 id="III">
          <head>
            <note>(CAP. III)</note>
          </head>
<div3>
            <head>
              <note>(Cap. III.--Vers. 1 seqq.)</note> </head>
            <p>
 <hi>Quia ecce in diebus illis,
<pb n="0979B"/>
et in tempore illo, cum convertero captivitatem Juda et
Jerusalem, congregabo omnes gentes, et deducam eas in
vallem Josaphat, et disceptabo cum eis ibi super populo
meo, et haereditate mea Israel, quos disperserunt in
nationibus: et terram meam diviserunt, et super populum
meum miserunt sortem: et posuerunt puerum
in prostibulo, et puellam vendiderunt pro vino, ut biberent.</hi> 
LXX: <hi>Quia ecce ego in diebus illis, et in tempore
illo quando convertero captivitatem Juda et Jerusalem,
congregabo omnes gentes, et deducam eas in
vallem Josaphat, et disceptabo cum eis ibi pro populo
meo, et haereditate mea Israel, qui dispersi sunt in
gentibus: et terram meam diviserunt, et super populum
meum miserunt sortes: et posuerunt puerum in prostibulo,
et puellas vendebant pro vino, et bibebant.</hi> Dicamus
<pb n="0979C"/>
ut polliciti sumus, primum juxta anagogen
prioribus posteriora jungentes, eadem si poterimus,
ad diem judicii referre tentabimus. Salvatis credentibus
in monte Sion, et Jerusalem, et vocatis residuis
de populo Judaeorum, qui cum apostolis et per
apostolos crediderunt, in tempore illo postquam
converterit Dominus captivitatem Juda et Jerusalem,
qui venerat praedicare caesis visum, et captivis remissionem,
et liberavit eos qui Dominum confitentur,
et qui versantur in Ecclesia, in qua visio pacis
est, congregabit omnes gentes quae credere noluerunt:
et <emph>207</emph> deducet eas in vallem Josaphat, quod
significantius, juxta Hebraicam veritatem Graece dicitur <foreign xml:lang="greek">κατάξω,</foreign>
 id est, <hi>deorsum ducam,</hi> et de sublimibus
ad inferiora detraham. Simulque considera, quando
<pb n="0979D"/>
incredulos quosque, vel adversarias potestates Dominus
ad judicium provocat, et disceptat cum eis
pro populo suo: <hi>deducam,</hi> inquit, <hi>eas in vallem Josaphat.</hi> 
Quando autem credentes ad praelium cohortatur,
dicit: <hi>Suscitate robustos: accedant, ascendant omnes
viri bellatores: consurgant et ascendant gentes in vallem
Josaphat,</hi> non descendere, sed ascendere cohortantur.
Omnis enim qui judicatur propter peccata
sua, in valle positus est, quae appellatur <hi>Josaphat,</hi> 
id est, <hi>Domini judicium.</hi> Qui enim credit
in Domino, non judicabitur. Ibique disputabit
<pb n="0980A"/>
cum eis, non potentia majestatis, sed rationis eos
veritate convincens, qui partiti sunt populum Dei,
et haereditatem illius disperserunt in nationibus, ut
servos Dei sibi servire compellerent: et terram
illius diviserunt, multis eam inter se erroribus separantes,
ut alii colerent Jovem, alii Junonem, et
Minervam, et febrem, et rubiginem, et Anubim et
crocodilum, et ibin, noctuas, accipitres, et ciconias.
Sub his nominibus quondam divisus est populus
Dei: quae adversariae nationes, id est, principes
mundi istius, et rectores tenebrarum, non solum
diviserunt sibi populum Dei, sed posuerunt pueros
in prostibulum, ut virilem cogerent mutare naturam,
de quibus Apostolus loquitur: <hi>Propterea tradidit
illos Deus in passiones ignominiae: siquidem feminae
<pb n="0980B"/>
eorum mutaverunt naturalem usum</hi> [Al. <hi>naturam
suam], in eum usum qui contra naturam est. Similiter
et masculi, relicto naturali usu feminae, accensi sunt
in desiderium sui in invicem, masculi in masculos turpitudinem
operantes, et mercedem quam oportuit erroris
sui in semetipsos recipientes.</hi> Nec hoc fecisse contenti,
vendiderunt puellam pro vino, ut biberent, et
libidini praeferrent gulam. Quae universa Judaei, Vespasiani,
Titique temporibus, et maxime Hadriani,
juxta litteram impleta esse commemorant. Si autem
ad diem judicii, quae scripta sunt, voluerimus referre,
dicimus omnem qui salvatur, salvari in Ecclesia,
sive in coelesti Jerusalem. Et postquam Judae fuerit et
Jerusalem <emph>208</emph> conversa captivitas, tunc congregandos
et deducendos omnes in vallem Josaphat: et ibi
<pb n="0980C"/>
disceptaturum Dominum cum eis qui suum populum
persecuti sunt, et diviserunt sibi haereditatem Domini,
et disperserunt eos in nationibus, et super
terram illius miserunt sortem: quae non solum super
haereticis debemus accipere, qui sibi Dei populum
diviserunt, et eos faciunt esse gentiles, sed ad
omnem rigidum superbumque doctorem, qui sub
nomine doctrinae et sacerdotii dominantur cleris,
et opprimunt eos qui subjecti sunt. Cumque fuerint
negligentes, et scandalizaverint unum de minimis,
etiam pueros ponunt in prostibulum, sive tradunt
meretricibus: et causa voluptatis suae ( <hi>quorum
Deus venter est, et gloria in confusione eorum <note>(Philip. III)</note>
            </hi> 
 vendunt puellas, ut bibant vinum. Tradit
autem adolescentes meretricibus, et puellas vendit
<pb n="0980D"/>
luxuriae, qui turpis lucri gratia non corripit delinquentes.
</p>
          </div3>
<div3>
            <head>
              <note>(Vers. 4-6.)</note> </head>
            <p>
 <hi>Verum quid vobis et mihi, Tyrus et
Sidon, et omnis terminus Palaestinorum? Numquid
ultionem vos reddetis</hi> [Al. <hi>redditis] mihi? Et si ulciscimini</hi> 
[Al. <hi>ulciscemini] vos contra me, cito velociter
reddam vicissitudinem vobis super caput vestrum. Argentum
enim meum et aurum meum</hi> [Vulg. tac. <hi>meum]
tulistis: et desiderabilia mea, et pulcherrima intulistis
in delubra vestra: et filios Juda, et filios Jerusalem
vendidistis filiis Graecorum: ut longe faceretis eos de
<pb n="0981A"/>
finibus suis.</hi> LXX: <hi>Quid mihi et vobis, Tyrus et Sidon,
et omnis Galilaea alienigenarum? Numquid retributionem
vos redditis mihi: aut iram in corde retinetis adversum
me</hi> (hoc enim Graece significat <foreign xml:lang="greek">μνησικακείτε</foreign>)? <hi>velociter et cito reddam retributionem vestram in capitibus
vestris: pro eo quod argentum meum et aurum
meum tulistis: et electa mea et optima intulistis in
templa vestra: et filios Juda, et filios Jerusalem vendidistis
filiis Graecorum: ut ejiceretis eos de finibus
suis.</hi> 
 Et haec Judaei adversum Tyrum et Sidonem et
Palaestinorum terminos, sive Galilaeam alienigenarum
dici arbitrantur: quod tempore captivitatis Judaicae,
quando victi sunt a Romanis, Dei populum persecuti
sunt: immo in populo Dei ipsum Deum qui praefuit
populo, secundum illud quod scriptum est: <hi>Qui vos recipit,
<pb n="0981B"/>
me recipit <note>(Mat. X, 40)</note>
            </hi>. Ergo econtrario, qui persequitur
populum Dei, ipsum Deum persequitur, cujus
est <emph>209</emph> populus. Reddam, inquit, vobis quae fecistis
populo meo: quia argentum meum et aurum, id est,
vasa templi, et quidquid in eo pretiosissimum et
speciosissimum fuit, candelabrum aureum et mensam
propositionis auream, et duos Cherubim aureos,
et propitiatorium, et phialas ac thuribula aurea tulistis,
et consecrastis idolis vestris <note>(IV Reg. XXV)</note>.
Haec autem narrat historia Chaldaeos magis fecisse,
qui vasa templi Domini posuerunt in templo Bel:
unde postea Balthasar potat in phialis, et statim regnum
ejus in Medos et Persas transfertur <note>(Daniel.
V)</note>. Sed quia post diem Domini magnum et horribilem,
haec futura dicuntur, quae apostoli in resurrectione
<pb n="0981C"/>
Domini interpretantur, et Hebraei in futurum
judicii tempus differunt, magis de Romanis est intelligendum:
quod Vespasianus et Titus, Romae
templo Pacis aedificato, vasa Templi et universa donaria
in delubro illius consecrarunt: quae Graeca et
Romana narrat historia. Eo tempore filii Juda et Jerusalem
(nequaquam Israel, et decem tribuum, quae
usque hodie in Medorum urbibus et montibus habitant)
venditi sunt filiis Graecorum, ut exterminarentur
de finibus suis, et omnis orbis Judaica captivitate
completus est. Hoc illi referunt, ut ultionem
sanguinis Christi et subversionem Jerusalem, quae
Dei judicio accidit, contra Tyrum et Sidonem per se
accidisse confirment. Nos autem juxta coeptam tropologiam,
Tyrum et Sidonem et Palaestinos eos interpretemur,
<pb n="0981D"/>
qui Dei populum coangustant et tribulant
et persequuntur (hoc enim Tyrus in lingua
nostra resonat) et eum venantur [ <hi>Al.</hi> ut venentur]
in mortem, quod nomen Sidonis indicat, et bibentes
sanguinem corruunt, sive volutantur in coeno,
quod Philistiim Galilaeaque significat. Velociter et
cito restituet eis Dominus quod merentur, quia persecuti
sunt eum. Et argentum illius et aurum, eloquia
videlicet Scripturarum, et <foreign xml:lang="greek">νοήματα,</foreign> id est, <hi>sententias,</hi> 
<pb n="0982A"/>
et omne quod pulchrum in Ecclesia fuit,
suis erroribus manciparunt. Haereticus quoscumque
deceperit, et sua fecerit adorare simulacra, filios
Juda et filios Jerusalem vendit Graecis, sive gentilibus,
et eos de Christianis ethnicos facit: ut exterminet
de finibus suis, in quibus in Christo fuerant
procreati, et <emph>210</emph> nequaquam in Judaea, et
veritatis confessione, sed in gentium errore versentur.
Quae omnia et ad diem judicii referre possumus,
non discrepante vindicta: licet in tempore a superioribus
discrepare videantur. Pro Galilaea in Hebraeo
scriptum est, GALILOTH ( ), quod Aquila
 <foreign xml:lang="greek">Θῖνας,</foreign> Symmachus <hi>Terminos</hi> transtulit: <foreign xml:lang="greek">Θῖνας</foreign> autem,
id est, <hi>Tumulos Arenarum,</hi> referamus ad littora
Palaestinae, non ad Galilaeam Philistiim, quae omnino
<pb n="0982B"/>
nulla est.
</p>
          </div3>
<div3>
            <head>
              <note>(Vers. 7, 8.)</note> </head>
            <p>
 <hi>Ecce ego suscitabo eos de loco, in
quo vendidistis eos, et convertam retributionem vestram
in caput vestrum, et vendam filios vestros, et filias
vestras, in manibus filiorum Juda, et venundabunt
eos Sabaeis, genti longinquae: quia Dominus locutus
est.</hi> LXX: <hi>Ecce ego suscitabo eos de loco in quo vendidistis
eos, et reddam retributionem vestram in capita
vestra, et vendam filios vestros et filias vestras in manibus
filiorum Juda, et venundabunt eos in captivitatem
genti, quae procul abest, quoniam Dominus locutus
est.</hi> Verbum Hebraicum SABAIM ( ), quod
Aquila et Symmachus ita ut scriptum est transtulerunt,
LXX <hi>captivitatem</hi> interpretati sunt, quod melius <hi>captivos</hi> 
 significat. Sabaim autem gens trans Indiam
<pb n="0982C"/>
dicitur, de qua fuit et regina Saba, quae venit
sapientiam audire Salomonis <note>(III Reg. X)</note>, de quibus
et Isaias loquitur: <hi>Et Sabaim viri excelsi ad te transibunt <note>(Isai. XLIII, 14)</note>
            </hi>.
Unde et thus venire perhibetur,
dicente Virgilio <note>(Aeneid. lib. I)</note>:
</p>
            <l rend="indent">. . . Centumque Sabaeo</l>
<l>Thure calent arae:</l>
            <p>
licet quidam Sabaeos, Arabes suspicentur. Promittunt
ergo sibi Judaei, immo somniant, quod in ultimo
tempore congregentur a Domino, et reducantur
in Jerusalem. Nec hac felicitate contenti, ipsum
Deum suis manibus Romanorum filios et filias asserunt
traditurum, ut vendant eos Judaei, non Persis
et Aethiopibus et caeteris nationibus quae vicinae
sunt; sed Sabaeis, genti longissimae: quia Dominus
<pb n="0982D"/>
locutus sit, et populi sui ulciscatur injuriam. Haec
illi et nostri Judaizantes, qui mille annorum regnum
in Judaeae sibi finibus pollicentur, et auream Jerusalem,
et victimarum sanguinem, et filios ac nepotes
et delicias incredibiles, et portas gemmarum <emph>211</emph> 
 varietate distinctas. Nos autem dicamus,
quod et suscitavit Dominus post adventum suum, et
quotidie suscitat, et suscitaturus est eos, quos varius
error eduxerat de finibus suis. Pulchreque <hi>suscitabo,</hi> 
<pb n="0983A"/>
ait, quasi jacentes et corruentes, ut qui jacebant
in haeresi, stent in Ecclesia, reddens haereticis
quod fecerant: Ut filios eorum et filias, quos et
in mysticis et in carnalibus erudierant, tradat in
manibus filiorum Juda, in manibus eorum, qui Ecclesiarum
principes exstiterunt; et instructi sunt
armatura Apostoli, et habent scutum et lanceam
veteris et novi Instrumenti. Ut cum ceperint, filios
eorum et filias vendant Sabaeis, et faciant esse captivos,
ut procul sint a finibus suis: et ad meliora
conversi, Ecclesiasticis dogmatibus incipiant esse
subjecti.
</p>
          </div3>
<div3>
            <head>
              <note>(Vers. 9 seqq.)</note> </head>
            <p>
 <hi>Clamate haec</hi> [Al. <hi>hoc] in gentibus:
sanctificate bellum: suscitate robustos. Accedant,
ascendant omnes viri bellatores. Concidite aratra vestra
<pb n="0983B"/>
in gladios, et ligones vestros in lanceas. Infirmus
dicat, quia fortis ego sum. Erumpite, et venite, omnes
gentes de circuitu, et congregamini, ibi occumbere faciet
Dominus robustos tuos</hi> [Al. <hi>suos</hi> ]. LXX: <hi>Praedicate
haec</hi> [Al. <hi>hoc] in gentibus: sanctificate bellum, suscitate
pugnatores, adducite et ascendite omnes viri bellatores.
Concidite aratra vestra in gladios, et falces vestras
in lanceas. Fortis dicat, quia praevaleo ego. Congregamini
et introite, omnes gentes per circuitum: et
congregamini illuc, mansuetus sit pugnator.</hi> Locus iste
dupliciter intelligitur: quidam enim arbitrantur
haec sanctis gentibus praedicari, ut praeparentur ad
bellum, et pro populo Dei dimicent, ut omnia instrumenta
agriculturae in gladios lanceasque convertant,
ut infirmus dicat se esse robustum, et veniant
<pb n="0983C"/>
omnes de circuitu, et in certamen Domini congregentur,
maxime quia juxta LXX sequitur: <hi>Mansuetus
et mitis sit pugnator,</hi> juxta illud quod in Paralipomenis
scriptum est <note>(I Par. V, 8)</note>: <hi>Et trans Jordanem de Ruben
et Gad et dimidia tribu Manasse, in omnibus vasis bellicis
centum viginti millia: omnes isti viri bellatores parati
ad pugnam mente pacifica:</hi> hos esse volunt imitatores
veri David, de quo legimus: <hi>Memento, Domine, David,
et omnis mansuetudinis ejus <note>(Ps. CXXXI, 1)</note>
            </hi>. <emph>212</emph> 
 Et ipse loquitur in Evangelio: <hi>Discite a me,
quia humilis sum, et mitis <note>(Matth. XI, 29)</note>
            </hi>, sive <hi>mansuetus.</hi> 
Viros quoque eos intelligi volunt, qui destruentes
initia parvulorum, ad perfectae aetatis robur
accesserint, et omne studium quo prius animarum
suarum exercebant agros, ad necessitatem praelii
<pb n="0983D"/>
contulerint. Nobis autem Hebraeorum opinionem sequentibus
videtur esse contrarium. Ideo enim gentes
adversariae Israeli parantur ad pugnam, et aratra
sua ligonesque, vel falces in gladios lanceasque
commutant <note>(Isa. II)</note>, et infirmus robustum se esse
dicit, erumpuntque et veniunt de circuitu, et contra
Domini exercitum congregantur, ut [ <hi>Al.</hi> et] occumbere
Dominus faciat robustos earum, et [ <hi>Al.</hi> ut] intelligant,
se Deo adversante, superatas. Haec juxta
litteram sibi Israel miserabilis repromittit. Nos
juxta coeptam tropologiam, et gentes daemonum, et
<pb n="0984A"/>
eos qui quotidie contra Ecclesiam dimicant, et in ultimo,
qui sub Antichristo adversum sanctos Domini
pugnaturi sunt, accipere possumus, qui idcirco
congregantur, ut pereant.
</p>
          </div3>
<div3>
            <head>
              <note>(Vers. 12 seqq.)</note> </head>
            <p>
 <hi>Consurgant, et ascendant gentes in
vallem Josaphat, quia ibi sedebo ut judicem omnes gentes
in circuitu: mittite falces, quoniam maturavit</hi> 
[Vulg. <hi>maturuit] messis. Venite et descendite, quia
plenum est torcular: exuberant torcularia, quia multiplicata
est malitia eorum.</hi> LXX: <hi>Consurgant et ascendant
omnes gentes in vallem Josaphat, quia ibi sedebo
ut judicem omnes gentes in circuitu: emittite
falces, quoniam adest vindemia. Introite et calcate,
quia plenum est torcular, et redundant torcularia, quia
repleta sunt mala eorum.</hi> Et haec juxta superiorem
<pb n="0984B"/>
sensum interpretantur bifariam. Alii enim gentes
ascendere in vallem Josaphat, quae interpretatur <hi>Domini judicium,</hi> 
 et sedere ibi Deum, ut dijudicet
omnes gentes, quae de circuitu veniunt, in bonam
partem intelligunt: quo scilicet et sancti contra Dei
adversarios congregentur, et mittant falces suas, ut
maturam hostium messem demetant, et veniant atque
descendant, calcentque torcularia, quia adsit
vindemia, et intantum musta exuberent, ut torcularia
capere non possint. Et ut sciremus quae sit vindemia,
plenumque torcular, <emph>213</emph> intulit [ <hi>Al.</hi> intulisse]: <hi>multiplicata est malitia eorum,</hi> 
 haud dubium
quin eos significet, qui contra Dominum congregati
sunt. Alii autem consurgere gentes, et convenire
in vallem Josaphat, et sedere Dominum, ut omnes
<pb n="0984C"/>
judicet nationes, ideo asserunt, ut parent se et assumant
universa arma pugnantium, et in valle Josaphat
Domini falcibus demetantur. Venisse enim
contra eos tempus judicii, et intantum eorum crevisse
mala, ut Dei vincerent patientiam. Nam et Amorrhaei
tunc expulsi sunt, quando expleta sunt peccata
eorum. Judaei istum locum ad Gog et Magog
gentes saevissimas referunt, de quibus supra diximus,
arbitrantes ultimo tempore quando Jerusalem
fuerit instaurata, sub mille annorum imperio contra
Dei populum esse venturas, et in valle Josaphat quae
ad Orientalem partem templi sita est, esse ruituras
[ <hi>Al.</hi> saevituras]: advenisse enim tempus occisionis
earum, et effundendi sanguinis instare vindemiam.
</p>
          </div3>
<div3>
            <head>
              <note>(Vers. 14, 15.)</note> </head>
            <p>
 <hi>Populi, populi in valle concisionis,
<pb n="0984D"/>
quia juxta est dies Domini in valle concisionis. Sol et
luna obtenebrati sunt, et stellae retraxerunt splendorem
suum.</hi> LXX: <hi>Sonitus exauditi sunt in valle judicii,
quia juxta est dies Domini in valle judicii. Sol et luna
obtenebrabuntur, et stellae occidere facient splendorem
suum.</hi> In eo loco ubi nos posuimus, <hi>populi, populi,</hi> 
et Septuaginta transtulerunt, <hi>sonitus exauditi sunt,</hi> 
in Hebraico scriptum est, AMONIM, AMONIM ( ),
quod utique multitudinem, et turbas eorum
qui judicandi sunt, et strepitum sonitumque
significat. Rursum ubi nos diximus <hi>in valle concisionis,</hi> 
<pb n="0985A"/>
sequentes translationem Aquilae et Symmachi
et quintae editionis, Septuaginta et Theodotio <foreign xml:lang="greek">τῆς
δίκης καὶ τῆς κρίσεως,</foreign> id est, <hi>causae et judicii</hi> transtulerunt:
pro quo in Hebraico scriptum est HARUS
( ), quod Hebraei non solum <hi>concisionem;</hi> sed et <hi>aurum</hi> 
 interpretari putant, quo scilicet in valle judicii,
quam suspicantur gehennam, excoctis sordibus
peccatorum, purum aurum remaneat. Idcirco
autem gentium, de quibus supra diximus in valle
judicii, sive concisionis, populi congregantur, ut
interficiantur et corruant, et a Domino judicentur.
Cujus moerorem diei et tormenta pereuntium, ne
sol quidem et luna astraque caetera poterunt intueri;
sed retrahent fulgorem suum, et severitatem judicantis
reddentisque uniuscujusque opus in <emph>214</emph> 
<pb n="0985B"/>
caput suum, aspicere non audebunt. Non quod clementiora
sint quam Dei judicia; sed quod omnis
creatura in tormentis aliorum de suo judicio pertimescat.
</p>
          </div3>
<div3>
            <head>
              <note>(Vers. 16, 17.)</note> </head>
            <p>
 <hi>Et Dominus de Sion rugiet, et de
Jerusalem dabit vocem suam, et movebuntur coeli et
terra, et Dominus spes populi sui, et fortitudo filiorum
Israel, et scietis quia ego Dominus Deus vester, habitans
in Sion</hi> [Vulg. addit. <hi>in] monte sancto meo, et
erit Jerusalem sancta, et alieni non transibunt per
eam amplius.</hi> LXX: <hi>Dominus autem de Sion clamabit,
et de Jerusalem dabit vocem suam, et movebitur
coelum et terra, et Dominus parcet populo suo, et
confortabit filios Israel, et scietis quia ego Dominus
Deus vester habitans in Sion monte sancto meo, et erit
<pb n="0985C"/>
Jerusalem sancta, et alienigena non transibit per eam
amplius.</hi> Cum solis et lunae cunctarumque stellarum
splendor tenebris fuerit commutatus, Dominus de
Sion instar leonis rugiet, sive clamabit, et tam
excelsa vox ejus erit atque terribilis, ut coelorum
cardines et terrarum fundamenta quatiantur. Cumque
tam severus in eos fuerit qui puniendi sunt, erit
clemens erga populum suum, et dabit eis fortitudinem
qui appellantur filii Israel, mens scilicet cernens
Deum; vel <foreign xml:lang="greek">εὐθύτατος Θεοῦ,</foreign> quem nos <hi>rectissimum
Dei</hi> dicere possumus: qui non ambulaverunt
per pravas semitas, sed gradientes in via Christi,
omnia recta fecerunt. Tunc scient et hi qui punientur,
et illi qui assumentur in gloriam, quod Dominus
habitet in specula sua Sion, et in Christo
<pb n="0985D"/>
monte sancto suo, sive in eo qui se dignum Dei
habitaculo praeparavit. Tunc erit sancta Jerusalem
visio pacis, a qua et Salomon nomen accepit, et
alieni non pertransibunt per eam amplius. Alienos
vel daemones intellige, qui externi a Deo sunt: vel
omnes pessimas cogitationes atque peccata, de
quibus propheta loquitur: <hi>Ab alienis parce servo tuo <note>(Ps. XVIII, 24)</note>
            </hi>:
quae nequaquam ultra in nobis viam
reperirent, si habuerimus Dei pacem, et cor nostrum
<pb n="0986A"/>
adversariis non patuerit. Haec Judaei et nostri,
ut diximus, judaizantes, ad mille annorum fabulam
referunt, quando putant Christum habitaturum in
Sion, et in Jerusalem aurea atque gemmata sanctorum
populos congregandos, ut qui in isto saeculo
oppressi sunt ab universis gentibus, in hoc eodem
cunctis imperent nationibus.
</p>
          </div3>
<div3>
            <head>
              <note>(Vers. 18.)</note> </head>
            <p>
 <emph>215</emph> <hi>Et erit in die illa, stillabunt
montes dulcedinem, et colles fluent lacte, et per omnes
rivos Judae ibunt aquae.</hi> LXX: <hi>Et erit in die illa, stillabunt
montes dulcedinem, et colles fluent lacte, et
omnes emissiones Judae fluent aquis.</hi> Habitante Domino
in Sion et in monte sancto suo, quando nullus
per Jerusalem sanctam pertransire tentaverit, quicumque
in ea mons fuerit, et ad virtutum excelsa
<pb n="0986B"/>
pervenerit, dulcedine et melle sudabit, et stillabunt
ex eo gratiae spirituales, de quibus propheta loquitur: <hi>Quam dulcia gutturi meo eloquia tua, super mel
ori meo 
 <note>(Ps. CXVIII, 103)</note>
            </hi>! Qui autem inferior montibus
est, et necdum ad perfectionis culmen
ascenderint, vocabitur collis, et fluent de eo rivi
lactis, quibus rudis in Christo nutritur infantia, et
aquarum flumina, quae de ventre suo Dominus manare
testatus est <note>(Joan. VII)</note>. Omnes enim rivi, sive
emissiones Juda, implebuntur aquis, et nihil in eis
siccum erit, redundantibus cunctis gratia spirituali.
</p>
            <p> <hi>Et fons de domo Domini egredietur, et irrigabit
torrentem</hi> [Al. <hi>fontem] spinarum.</hi> Pro <hi>torrente spinarum,</hi> 
Septuaginta transtulerunt, <hi>torrentem funiculorum,</hi> 
id est, <foreign xml:lang="greek">σχοίνων</foreign>: quod aut funiculos significat,
<pb n="0986C"/>
aut juxta Aegyptios mensuram certi itineris,
Psalmista dicente: <hi>Semitam meam et funiculum
meum tu investigasti <note>(Psal. CXXXVIII, 2)</note>
              </hi>. In Nilo enim
flumine, sive in rivis ejus, solent naves funibus
trahere, certa habentes spatia, quae appellant <hi>funiculos,</hi> 
ut labori defessorum, recentia trahentium
colla succedant. Nec mirum si unaquaeque gens
certa viarum spatia suis appellet nominibus, cum et
Latini mille passus vocent, et Galli leucas, et
Persae parasangas, et rastas universa Germania,
atque in singulis nominibus diversa mensura sit.
Haec propterea, quia verbum Hebraicum SATTIM
( ) Septuaginta <hi>funiculos</hi> transtulerunt. Caeterum
nulli dubium est, omnia quae in tabernaculo
Dei legimus, de lignis <hi>Settim</hi> fuisse perfecta:
<pb n="0986D"/>
quae LXX interpretati sunt <hi>ligna imputribilia.</hi> Est
autem genus arboris in eremo, spinae albae simile,
colore et foliis, non magnitudine. Alioquin tam
grandes arbores sunt, ut latissima <emph>216</emph> ex illis
tabulata caedantur, lignumque fortissimum est, et
incredibilis levitatis ac pulchritudinis, ita ut ex his
etiam vasa torcularium, quae <foreign xml:lang="greek">ἂρσενας</foreign> et <foreign xml:lang="greek">θηλύας</foreign> vocant,
ditissimi quique et studiosissimi faciant, quae
ligna in locis cultis, et in Romano solo, absque
<pb n="0987A"/>
Arabiae solitudine non inveniuntur. Pro <hi>torrente
funiculorum,</hi> sive <hi>spinarum,</hi> Symmachus interpretatus
est, <hi>vallem spinarum.</hi> Est autem locus juxta
Liviadem trans mare mortuum, sexto ab ea distans
milliario, ubi quondam cum Madianitis fornicatus
est Israel. Hujus loci ex persona Dei Michaeas propheta
meminit, dicens: <hi>Populus meus, memento,
quaeso, quid cogitaverit Balach, rex Moab, et quid responderit
Balaam filius Beor de Settim usque ad Galgalam <note>(Mich. VI, 5)</note>
              </hi>.
Pro quo et ibi Septuaginta
transtulerunt, <foreign xml:lang="greek">ἀπὸ τῶν σχοίνων,</foreign> hoc est, <hi>a funiculis
usque ad Galgalam.</hi> Ergo egredietur fons de domo
Domini, quae interpretatur Ecclesia. De quo et Ezechiel
et Zacharias ponunt in fine voluminum suorum <note>(Ezech. XLVII, Zach. XIII)</note>,
ut spinas nostras et
<pb n="0987B"/>
vitia atque peccata, quae nullam frugem habuere
justitiae, commutent in Domini novalia, et ariditatem
nostram rigent aquis largissimis, et pro spinis
ac vepribus, flores virtutum multiplices germinemus.
Et in eo loco, ubi quondam fornicatus est
Israel, et initiatus est Beelphegor, lilia castitatis et
rosae pudoris ac virginitatis exuberent.
</p>
          </div3>
<div3>
            <head>
              <note>(Vers. 19.)</note> </head>
            <p>
 <hi>Aegyptus in desolatione</hi> [Vulg. <hi>desolationem]
erit, et Idumaea in desertum perditionis,
pro eo quod inique egerunt</hi> [Vulg. <hi>egerint] in filios
Juda, et effuderunt</hi> [Vulg. <hi>effuderint] sanguinem innocentem
in terra sua.</hi> LXX: <hi>Aegyptus in perdione erit,
et Idumaea in campum desolationis, propter iniquitates
filiorum Juda, pro eo quod effuderunt sanguinem
justum in terra sua.</hi> Et in hoc loco Judaei gravissimo
<pb n="0987C"/>
somno dormiunt: in ultimo tempore, quando non
Christum, sed Antichristum suscepturi sunt, vindictam
sui, in Aegyptios qui vicini sunt, et in Romanos
quos interpretantur Idumaeos, spe vanissima
confingentes. Ut scilicet quomodo Pharao et omnis
ejus exercitus, qui per quadringentos et triginta
annos populum Dei captivum tenuit, in mari <emph>217</emph> 
Rubro submersus est: sic etiam Romani qui eodem
annorum spatio Judaeos possessuri sunt, ultione
Domini deleantur. Hoc illi spe sibi cassa promittant.
Neque enim possunt exponere quare cum in orbe
tantae sint nationes, duae solum gentes, Aegyptiorum
et Idumaeorum expetantur ad poenam; aut
cur pro Idumaeis intelligantur Romani, cum eadem
licentia mentiendi e diverso possimus asserere, sub
<pb n="0987D"/>
Idumaeorum vocabulo vel Persas, vel Elamitas, vel
<pb n="0988A"/>
Francos, Alemannos, gentesque alias significari.
Nos autem dicamus tempore Dominicae resurrectionis,
vel die judicii (utrumque enim recipimus) et
Aegyptum et Idumaeam, in eo quod Aegyptus et
Idumaea sunt, destruendas. Aegyptus dicitur MESRAIM
( ), quod interpretatur <foreign xml:lang="greek">ἐκθλίβουσα,</foreign> id est,
sanctos Dei <hi>persequens</hi> et <hi>tribulans:</hi> Idumaea, <hi>terrena,</hi> 
vel <hi>cruenta.</hi> Quicumque igitur Dei populum
persecutus est, et terrenis vacaverit operibus, ac
multitudine delictorum quotidie fuderit sanguinem
innocentem, eorum scilicet, quos decipit <note>( <hi>Al.</hi> deceperit)</note>,
erit in perditionem, ut animas quoque
martyrum sub altari clamare cognovimus: <hi>Usquequo,
Domine sanctus et verus, non judicas et vindicas sanguinem
nostrum de his qui habitant in terra (Apoc.
<pb n="0988B"/>
VI, 10)</hi>?
</p>
          </div3>
<div3>
            <head>
              <note>(Vers. 20 seqq.)</note> </head>
            <p>
 <hi>Et Judaea in aeternum habitabitur,
et Jerusalem in generatione et generationem: et mundabo
sanguinem eorum, quos non</hi> <emph>218</emph> <hi>mundaveram,
et Dominus commorabitur in Sion.</hi> LXX: <hi>Judaea
autem in aeternum habitabitur, et Jerusalem in generatione
et generationem, et requiram sanguinem eorum,
inultumque esse non patiar, Et Dominus habitabit in
Sion.</hi> Non utique haec Judaea in aeternum habitabitur,
quam videmus esse desertam: non ista Jerusalem,
cujus ruinas cernimus: sed illa Judaea, cujus
filiae exsultaverunt et laetatae sunt in omnibus judiciis
Domini. Et de qua in fine quinquagesimi psalmi
legimus: <hi>Benigne fac, Domine, in bona voluntate tua
Sion, ut aedificentur muri Jerusalem.</hi> In hac provincia
<pb n="0988C"/>
confessionis et gloriae, et in hac urbe in qua
pax Domini cernitur, erit aeterna habitatio, non in
unam, vel in tres, aut plures generationes, sed in
generatione et generationem, hoc est, in duabus generationibus
eorum, qui de Judaeis et de gentibus
crediderunt. Et mundabit Dominus sanguinem omnium
peccatorum, quem prius non mundaverat, ut
mundet in Evangelio, quos in Lege peccantes immundos
reliquerat. Ideo enim conclusit omnia sub
peccato, ut omnibus misereatur <note>(Rom. XI)</note>; sive ulciscetur
servorum suorum sanguinem, quem in martyrio
pro nominis ejus confessione fuderunt. Et Dominus
commorabitur in Sion, de qua scriptum est: <hi>Fundamenta ejus in montibus sanctis; diligit Dominus
portas Sion, super omnia tabernacula Jacob</hi> 
<pb n="0988D"/> <note>(Ps. LXVIII, 1)</note>.

</p>
          </div3>
        </div2>
      </div1>
</body>
  </text>
</TEI>