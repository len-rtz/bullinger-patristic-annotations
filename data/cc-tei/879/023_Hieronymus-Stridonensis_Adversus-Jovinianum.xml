<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Adversus Jovinianum</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 23</title>
           <idno>HieStr.AdvJov</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>IN SEQ. LIBROS ADVERSUS JOVINIANUM ADMONITIO.</head>
<p>Fuit Jovinianus professione monachus, homo, si vitae consuetudinem inspicias, luxui deditus ac dissolutus,
divitiis abutens male partis, et qui per infamiam nominis <hi>Epicurus Christianorum</hi> meruerit audire:
si cultum animi ac doctrinam requiras, vulgaris plane, nec eloquens, nec eruditus; sed, quod hujusmodi
nebulonum ingenium est, procacitate ac superbia nemini postponendus. Ex qua urbe fuerit, seu
potius ex quo prodierit monasterio, dubia res est; jamque exinde a Baronio plerique eum Mediolanensem
autumant exstitisse: nonnulli cum Purricello Romanum faciunt. Atque horum quidem malim ego sententiae
accedere, nam et Romae primitus jacta nefariae doctrinae semina, ibique virgines aliquot sacras provectae
jam aetatis deceptas ab eo, ut nuberent viris, S. Augustinus libro de Haeresibus tradit. Ex Syricii quoque
epistola evincitur, damnatos in Romana synodo ejus asseclas postmodum Mediolanum contendisse, aucupaturos
sibi animum imperatoris: novos vero atque hospites illuc advenisse, declarat Ambrosii synodica
epistola ad eumdem Syricium sub finem: <hi>Cum,</hi> inquit, <hi>apud magistrum atque doctorem</hi> (Romae scilicet,
atque apud Pontificem) <hi>jam dignum praemium retulerint illi</hi> (Jovinianistae) <hi>perfidiae suae, ideo usque huc venerunt,
ne superesset locus, in quo non damnarentur.</hi> Et paulo post, <hi>Omnes qui illos viderunt, quasi quaedam
contagia refugerunt.</hi> </p>
<div3>
          <head>2.</head>
          <p>
 Cum erumpere in apertam haeresim voluit, quo posset liberius pervertere mentes hominum, nuntium
monasticae vitae remisisse; et sunt qui putent, et Hieronymus videtur indicare, cum illi exprobrat lib. I
num. 40, quod <hi>post sordidam tunicam, et nudos pedes, et cibarium panem, et aquae potum, ad candidas vestes,
et nitidam cutem, ad mulsum et elaboratas carnes, ad jura Apitii et Paxami, ad balneas quoque et fricticulas, et
popinas</hi> sese contulerit. Tum libro secundo circa medium: <hi>Ante,</hi> inquit, <hi>nudo eras pede; modo non solum
calceato, sed et ornato: tunc pexa tunica et nigra subucula vestiebaris; nunc lineis et sericis vestibus, et Atrebatum
et Laodiceae indumentis ornatus incedis.</hi> Quin etiam S. Ambrosius in Rescripto ad Syricium: <hi>Se dolent,</hi> inquit, <hi>isti</hi> 
(Joviniani asseclae) <hi>aliquo tempore esse maceratos, et propriam ulciscuntur injuriam quotidianisque conviviis usuque
luxuriae laborem abstinentiae propulsare desiderant.</hi> Ego in utramque partem accipi isthaec et disseri posse aio.
Si qui monasticam vitam moribus inficiatur, illi vale dixisse putandus est, Jovinianus monachus esse destitit:
contra si professionem vitia non destruunt, monachus continuo fuit. Et monachum se quidem impudenter
jactabat ipse, quod Hieronymus priori loco exagitat, quasi ementitum operibus nomen. Mutatam vero
ab eo vestem, sunt qui ita dictum intelligant, ut ante perversam praedicationem affectatae sordes cum
<pb n="0207"/>
assumpta mollitie acrius exprobrentur. Fortassis autem sub quo quisque voluit indumento monachum poterat
profiteri.</p>
        </div3>
<div3>
          <head>3.</head>
          <p>
 Jam haeresis ejus capita haec erant: Primum, virgines, viduas, et maritas, quae semel in Christo
lotae sunt, ejusdem esse meriti, si in reliquis vitae operibus non discreparent. Alterum, eos qui vere
baptizati sunt, a diabolo subverti haud posse. Tertium, nihil distare inter vescentem cibis, et jejunantem,
si cum gratiarum actione comedat. Postremum, in regno coelorum par omnium fore praemium, qui suum
baptisma servaverint. Sanctus Augustinus duas praeterea, easque ferme exitiosiores blasphemias illi ascribit,
quarum altera est: Omnia peccata esse paria: altera, Deiparam Virginem Jesu matrem non in concipiendo
quidem, sed in pariendo fuisse violatam. Haec duo Hieronymus fere dissimulat, aut certe peculiari
in hisce libris responsione non impugnat: quae Erasmi aliorumque post illum ratio est, ut inde conficiant,
Augustinum Joviniano quaedam immerito attribuisse, quae rumore tantum populari jactari de illo temere didicisset.
Equidem quae scripsit hac de haeresi episcopus Hipponensis, ab aliis se profitetur accepisse; nihilo
secius falsi aliquid imponi sibi passum, et supra quod verum esset, Joviniani errores cumulasse, non puto.
Enimvero ridiculum de peccatorum aequalitate commentum ex iisdem manat Stoicorum fontibus, unde haereticus
hauserat, atque ex ea quam impudentissime asserebat, meritorum aequalitate quasi necessario fluit:
hanc porro Hieronymus totis libris redarguit. Alteram de corrupta B. Mariae virginitate in partu, dignissimam
omnium exsecratione atque odio blasphemiam, ex ipso S. Ambrosii Rescripto ad Syricium evincitur ab
illo suisque asseclis impie jactatam: <hi>Sed,</hi> inquit, <hi>devia perversitatis produntur dicere, Virgo concepit, sed non
Virgo generavit:</hi> quod item confutare persequitur toto illo et sequenti capite. Ad haec Hieronymus ipse istud
passim contra haereticum urget ac replicat, illibatam permansisse et in conceptu et in partu Deiparae integritatem,
Christique corpus clausis sacri uteri repagulis eodem modo foras prodiisse, quo ad discipulos
obseratis foribus penetravit. Idem contra Helvidium, et Tertulliani levissimum testimonium libro de Carne
Christi cap. 32: <hi>Cum Apostolus non ex virgine, sed ex muliere editum Filium Dei pronuntiavit, agnovit adapertae
vulvae nuptialem passionem,</hi> multis Scripturarum oraculis comprobaverat: idque fortasse in causa est, quod
satis habuit lectorem ad eum librum amandare, ne eamdem hic telam retexeret.</p>
        </div3>
<div3>
          <head>4.</head>
          <p>
 Haec igitur Romanis auribus novus Ecclesiarum magister venena propinabat, quae ut latius serperent,
ausus est etiam editis Commentariolis posteris commendare. Ex fragmentis autem illis sane exiguis, quae
Hieronymus servat sub initium prioris libri, facile colligere est, quam abnorme esset opus illud, ineruditum,
insulsum, in quo et insani hominis sententiae obscurissimis verbis involvebantur, et ipsa stomachum
movebat turpissima styli barbaries. Nihilominus, ut usuvenire solet cum vitiis frena laxantur, ut Augustini
verbis utar, <hi>tantum valuit in urbe Roma, ut nonnullas etiam sanctimoniales, de quorum pudicitia suspicio nulla
praecesserat, dejecisse in nuptias diceretur. Et virorum etiam sanctorum sanctum coelibatum commemoratione
Patrum et comparatione frangeret.</hi> Demirare autem hominis malitiam malam. Ipse, qui <hi>virginum meritum
aequando pudicitiae conjugali,</hi> omnibus uxoris ducendae auctor fuerat, uxorem adduci non potuit ut sibi adjungeret.
Causam praetexebat longe iniquissimam, ne scilicet molestiis nuptiarum impediretur: minime
vero ut meritum sibi inde aliquod compararet, hoc est, non ut melior esset, sed ut liberior. Porro asseclas
habuit <hi>aliquantos Romanos,</hi> ut in Syricii Epistola scribitur: de nomine Auxentium, Genialem, Germinatorem,
Felicem, Plotinum, Martianum, Januarium, et Ingeniosum. His S. Ambrosius epist. ad Vercellenses
addit Barbationem quemdam et Sarmationem, utique ex his, quos cum Mediolanum venisset, suo junxerat
satellitio. Verum impendio plures illi censuit adhaesisse Hieronymus, cum sub libri secundi finem: <hi>Ne glorieris,</hi> 
inquit, <hi>quod multos discipulos habeas. Filius Dei docuit in Judaea, et duodecim tantum illum Apostoli
sequebantur:</hi> ut autem multi exstiterint, testatur Augustinus neminem <hi>e sacerdotibus, aut alicujus nominis
clericis</hi> ab illo in errorem trahi potuisse.</p>
        </div3>
<div3>
          <head>5.</head>
          <p>
 Insanae haeresi illico Pammachius, notissimus ille Hieronymi amicus, <hi>Christianorum nobilissimus, et nobilium
christianissimus</hi> ex adverso insurrexit, cumque aliis, ut Syricius loquitur, <hi>fidelissimis christianis viris,
genere optimis, religione praeclaris,</hi> sedulo egit apud Pontificem, ut <hi>subito scriptura horrifica</hi> (Joviniani Commentarii) <hi>sacerdotali judicio detecta divinae legi contraria, spiritali sententia deleretur.</hi> 
 Factum id intelligas ex
serie ipsa rerum ad annum Christi 390, ad quem et laudata Syricii referri solet epistola, cum vix toto biennio
serpens malum quas clanculum potuerat, mentes hominum occupasset. Percussi anathemate haeretici,
expulsique Roma, statim Mediolanum, quod et supra notatum est, ad imperatorem Theodosium contenderunt;
siquidem testantur historica eorum temporum monimenta, kalendis Septembris superioris anni, illuc
imperatorem rediisse cum Romae dudum triumphum egisset de Maximo. E vestigio advenerunt cum Syricii
litteris ad Ambrosium missi ex Urbe presbyteri, <hi>Crescens, Leopardus et Alexander, sancto ferventes spiritu,</hi> 
quorum opera collecta synodus haereticorum damnationi subscripsit, eosque <hi>omnium exsecratione damnatos
Mediolanensi ex urbe quasi profugos repulit.</hi> Exinde terras alias pervagatos fuisse extra Italiam, sunt
qui ex ipso Hieronymo arguant initio libri tertii contra Pelagianos, ubi <hi>Joviniani sententiam olim Romae, et
dudum in Africa condemnatam</hi> docet. Verum multo credibilius est, Coelestii impeccantiam innui, quam et
Jovinianus defenderat, non ipsum de nomine Jovinianum, quem, teste Augustino, Africa penitus ignoravit.
Denique et Imperiali rescripto in haereticum animadversum vulgo creditur, exstatque subnexa lex 53, in
<pb n="0209"/>
Codice Theodosiano, tit. 5 de Haereticis, quam et cl. Gothofredus recensuit, et Martianaeus in Carnotensi
ms. ad calcem Hieronymiani operis reperit.
</p>
        </div3>
      </div1>

<div1>
        <head>HONORIUS ET THEODOSIUS AUGG. FELICI PR. P.</head>
<p> <hi>Jovinianum</hi> [Al. <hi>Jovianum] sacrilegos agere conventus extra muros Urbis sacratissimae, episcoporum querela
deplorat: quare supra memoratum corripi jubemus, et contusum plumbo cum caeteris suis participibus et ministris,
exsilio coerceri: ipsumque machinatorem in insulam Boam festina celeritate deduci; caeteris prout libuerit,
dummodo superstitiosa conjuratio exsilii ipsius discretione solvatur, solitariis, et longo spatio inter se positis insulis,
in perpetuum deportatis. Si quis autem pertinaci improbitate vetita et damnata repetierit, sciat se severiorem
sententiam subiturum.</hi> </p>
<p>
          <emph> <hi>Dat. Prid. Non. Mar. Med. Honorio</hi> VIIII <hi>et Theod.</hi> V <hi>AA. coss.</hi> </emph>
        </p>
<p>Sed, ut dicam quod sentio libere, aut lex isthaec germana omnino non est, aut in ejus contra quem fertur,
nomine depravata, ad Jovinianum non spectat. Hieronymus, quem falli potuisse in facti hujus historia, nemo
sibi persuadeat, contra Vigilantium scribens anno 406, qui <hi>Sexti Consulatus Arcadii Augusti et Anicii
Probi fastis nomen imposuit,</hi> dudum e vivis excessisse Jovinianum certo certius testatur. <hi>Quomodo,</hi> inquit
sub initium ejus libri, <hi>Euphorbus in Pythagora renatus esse perhibetur, sic in isto</hi> (Vigilantio) <hi>Joviniani mens
prava surrexit . . . Ille Romanae Ecclesiae auctoritate damnatus inter phasides aves et carnes suillas non tam emisit
spiritum, quam eructavit.</hi> Jam igitur septem ut minimum annorum anachronismo lex peccat, quae Honorio
IX et Theodosio V coss. sive anno 412 data est: eumque adeo exsilio mulctarit, qui mortem jamdiu antea
oppetierat. Quod si velis mendum in temporis esse nota, sive consulatus inscriptione, quae librariorum
potuit esse oscitantia, ad quemcumque eam annum retrahas, minime efficies ut ejus dictati sententia cum
Hieronymi testimonio constet. Puta, quod et Gothofredo probatur, haereticum jam ab anno 390, tum Roma
tum Mediolano profugum, ad Romanam dioecesim se contulisse, ibidemque adeo extra muros solitum conventus
agere: num qui hac de causa correptus, contusus plumbo, et in Dalmatiae insulam exsiliis claram
deportatus est, inter phasides aves et suillas carnes diceretur ob nimiam crapulam spiritum evomuisse?
Hoc certe propius ad fidem est e S. Doctoris testimonio, infamem monachum luxui deditum, utcumque
semel atque iterum damnatum, nihil potius habuisse, quam genio indulgere, et ventri, et cibo vinoque ingurgitatum
maturius exspirasse.</p>
<div3>
          <head>7.</head>
          <p>
 Jam itaque his de nefaria haeresi praelibatis, quae aut parum nota erant, aut erroribus passim obvoluta,
ad Hieronymianae confutationis lectionem cum fructu accedas, quae Catholici dogmatis memoriam commendat.
Anno 393, aut superiore ad exitum vergente, duos hosce libros Joviniani Commentariolis S. Doctor opposuit,
eodem hortante Pammachio, qui pridem haereticum accusaverat. Ejus epochae illud palmare argumentum
est, quod minime istos recenseat in suarum lucubrationum Catalogo, quem ad annum usque 392, Theodosii
principis decimumquartum, produxit; memoret vero in aliis libris quos proxime ab illo adornavit. In
Praefatione Commentariorum in Jonam, <hi>Triennium,</hi> inquit, <hi>circiter fluxit, postquam quinque prophetas interpretatus
sum, Micheam, Naum, Habacuc, Sophoniam, Hagaeum, et alio opere detentus non potui implere quod
coeperam. Scripsi enim librum de Illustribus Viris, et adversum Jovinianum duo volumina. Apologeticum quoque,
et de Optimo genere interpretandi ad Pammachium,</hi> etc. Baronio, doctisque aliis viris, qui aliam rationem
ineunt, atque annum assignant hisce libris 390, fraudi fuit pannus, quem ex hac ipsa Praefatione novissimo
Catalogi loco nonnemo studiosus assuit; certum namque est ex ipso contra Jovinianum libro I, num. 26,
quem memorat de Viris Illustribus, tempore praecessisse. Nunc ejus summam disputationis praedocere longum
sit. Priore libro primam, altero tres alias Joviniani propositiones impugnat. Innumera Scripturae divinae
loca, historiarum testimonia, philosophorum scita miro studio explicat: siquidem versipellis haereticus ita
blandis illecebris multorum animos fascinaverat, ut vulgo jactaretur, non posse illi Hieronymum respondere <hi>cum laude, sed cum vituperatione conjugii.</hi> 
 Supererant et Manichaei, qui nuptias damnabant, cautoque adeo
gradu incedendum illi erat, ne dum totus in Virginitatis commendatione versatur, contra hominem qui illam
aequabat conjugio, in alteram partem favoris suspicionem injiceret. Neque tamen hoc studio evasit adversariorum
calumnias, nam et rumigerulis monachis, et piis aliquot catholicae fidei assertoribus nuptias despexisse
visus est. Editos libros ipse Pammachius revocare studuit; sed cum nihil proficeret diligentia, auctor
Hieronymo fuit, ut novo scripto multorum offensioni occurreret. Ille Apologeticam epistolam, in nostra
recensione 48, ad Pammachium rescripsit, quam operae pretium est, lectis hisce libris, recolere. Interea istos,
quod nostrarum partium fuit, ad mss. codices diligentissime exegimus, maxime vero Veronensem unum
majusculis descriptum litteris et supra quam dici possit antiquum atque emendatum: tum qui ejus vetustati
proxime accedit, Cisterciensem alium, sive S. Crucis in Jerusalem de Urbe, denique Casanatensem sequioris
quidem aetatis, sed probae notae.
</p>
        </div3>
      </div1>

<div1>
        <head>LIBER PRIMUS.</head>

<pb n="0211"/>
<p divs_removed="true">
          <pb n="0211A"/> <emph>237</emph> I. <hi>Epicurus Christianorum. Vitia sermonis Joviniani.</hi> --Pauci
admodum dies sunt, quod sancti
ex urbe Roma fratres cujusdam mihi Joviniani
Commentariolos transmiserunt, rogantes, ut eorum
ineptiis responderem, et Epicurum Christianorum,
Evangelico atque Apostolico vigore conterrerem.
Quos cum legissem, et omnino non intelligerem,
coepi revolvere crebrius, et non verba modo, atque
sententias, sed singulas pene syllabas discutere,
volens prius scire quid diceret, et sic vel probare,
vel redarguere, quod dixisset. Verum scriptorum
tanta barbaries est, et tantis vitiis spurcissimus
sermo confusus, ut nec quid loquatur, nec quibus
argumentis velit probare quod loquitur, potuerim
intelligere. Totus enim tumet, totus jacet: attollit se
<pb n="0211B"/>
per singula, et quasi debilitatus coluber, in ipso
conatu frangitur. Non est contentus nostro, id est,
humano more loqui, altius quiddam aggreditur.
<l> <emph>238</emph> Parturiunt montes, nascetur ridiculus mus.</l>  <note>(Horat. de Arte Poet.)</note> 
<l rend="indent">Quod ipse,</l>
<l>Non sani esse hominis, non sanus juret Orestes.</l>  <note>(Pers., sat. 4.)</note> 
Praeterea sic involvit omnia et quibusdam inextricabilibus
nodis universa perturbat, ut illud Plautinarum
litterarum ei possit aptari:
<l>Has quidem praeter Sibyllam leget nemo.</l>  <note>(In Pseudolo.)</note> 
Nam divinandum est. Furiosas Apollinis vates legimus;
et illud Virgilianum: <hi>Dat sine mente sonum <note>(Aeneid. lib. X)</note>
          </hi>.
Heraclitum quoque cognomento
<pb n="0212A"/> <foreign xml:lang="greek">σκοτεινὸν,</foreign>
 sudantes philosophi vix intelligunt. Sed
quid ad nostrum <foreign xml:lang="greek">αἰνιγματισταὶ,</foreign> cujus libros multo difficilius
est nosse, quam vincere? Quamquam et in
victoria non parva sit difficultas. Quis enim superare
queat, cujus assertionem penitus ignoret? Et ne
lectorem longius traham, cujusmodi eloquentiae sit,
et quibus verborum floribus ornatus incedat, secundi
libri ejus [ <hi>Al.</hi> sui] monstrabit exordium, quod
hesternam crapulam ructans, ita evomit: <emph>239</emph>

        </p>
        <div3 moved_from_p="true">
            <head>2.</head>
          <p>
 «  Satisfacio invitatis, non ut claro curram
nomine, sed a rumore purgatus vivam vano.
Obsecro agrum, novella plantationum, arbusta teneritudinis,
erepta de vitiorum gurgitibus, audientiam
communitam agminibus. Scimus Ecclesiam,
spe, fide, charitate, inaccessibilem, inexpugnabilem.
<pb n="0212B"/>
Non est in ea immaturus, omnis docibilis:
impetu irrumpere, vel arte eludere potest nullus. » </p>
        </div3>
<div3>
          <head>3.</head>
          <p>
 <hi>Encratitarum princeps Tatianus, Virginitas fructus
nuptiarum. Numerus 30, 60, et 100, quid significat
in Evangelio. Haereses Joviniani.</hi> --Rogo, quae
sunt haec portenta verborum? quod descriptionis dedecus?
Nonne vel per febrem somniare eum putes,
vel arreptum morbo phrenetico, Hippocratis vinculis
alligandum? Quotiescumque eum legero, ubi me
defecerit spiritus, ibi est distinctio. Totum incipit,
totum pendet ex altero: nescias quid cui cohaereat;
et exceptis testimoniis Scripturarum, quae illo venustissimo
eloquentiae suae flore mutare non ausus est,
reliquus sermo omni materiae convenit, quia nulli
convenit. Quae res mihi aliquam suspicionem intelligentiae
<pb n="0213A"/>
dedit, velle eum ita nuptias praedicare, ut
virginitati detrahat. Quando enim minora majoribus
coaequantur, inferioris comparatio, superioris injuria
est. Neque vero nos Marcionis et Manichaei dogma
sectantes, nuptiis detrahimus; nec Tatiani principis
Encratitarum errore decepti, omnem coitum
spurcum putamus; qui non solum nuptias, sed cibos
quoque quos Deus creavit ad utendum, damnat,
et reprobat. Scimus in domo magna, non solum vasa
esse aurea et argentea, sed et lignea et fictilia.
Et super fundamentum Christi, quod Paulus architectus
posuit, alios aedificare aurum, argentum, lapides
pretiosos: alios e contrario fenum, ligna,
stipulam. Non ignoramus, <hi>Honorabiles nuptias, et 
 torum immaculatum <note>(Hebr. XIII, 4)</note>
          </hi>. Legimus primam
<pb n="0213B"/>
Dei sententiam, <emph>240</emph> <hi>Crescite et multiplicamini,
et replete terram <note>(Gen. I, 28)</note>
          </hi>: sed ita nuptias recipimus,
ut virginitatem, quae de nuptiis nascitur,
praeferamus. Numquid argentum non erit argentum,
si aurum argento pretiosius est? Aut arboris et segetis
contumelia est, si radici et foliis, culmo et
aristis, poma praeferantur et fructus? Ut poma ex
arbore, frumentum e stipula, ita virginitas e nuptiis.
Centesimus et sexagesimus et tricesimus fructus
quamquam de una terra, et de una semente nascatur,
tamen multum differt in numero. Triginta referuntur
ad nuptias. Nam et ipsa digitorum conjunctio,
quasi molli se complexans osculo, et foederans,
maritum pingit et conjugem. Sexaginta vero
ad viduas, eo quod in angustia et tribulatione sunt
<pb n="0213C"/>
positae. Unde et superiori digito deprimuntur;
 quantoque major est difficultas expertae quondam
voluptatis illecebris abstinere, tanto majus est praemium.
Porro centesimus numerus (diligenter, quaeso,
lector, attende) de sinistra transfertur ad dexteram,
et iisdem quidem digitis, sed non eum manu, quibus
in laeva nuptae significantur et viduae, circulum
<pb n="0214A"/>
faciens, exprimit virginitatis coronam. Haec de impatientia
magis quam juxta ordinem disputationis
dixerim. Cum enim adhuc vix de portu egrediar,
et rudentibus vela sustollam, in medium me quaestionum
pelagus, subitus loquendi aestus abripuit.
Unde cohibebo cursum, et paulisper sinus contraham;
nec indulgebo mucroni, jam nunc pro virginitate
ferire cupienti. Ballista quanto plus retrahitur,
tanto fortius mittit. Non est damnum dilatio, ubi
certior fit ex dilatione victoria. Proponam breviter
adversarii sententias, et de tenebrosis libris ejus
quasi de foveis serpentes protraham, neque sinam
venenosum caput, spiris maculosi corporis. <emph>241</emph> 
 Pateat quod noxium est, ut possit conteri, cum
patuerit.
</p>
          <p>
            <pb n="0214B"/> « Dicit, virgines, viduas, et maritatas, quae semel
in Christo lotae sunt, si non discrepent caeteris operibus,
ejusdem esse meriti.</p>
<p>Nititur approbare eos, qui plena fide in baptismate
renati sunt, a diabolo non posse subverti.</p>
<p>Tertium proponit, inter abstinentiam ciborum,
et cum gratiarum actione perceptionem eorum,
nullam esse distantiam.</p>
<p>Quartum quod et extremum, esse omnium qui
suum baptisma servaverint, unam in regno coelorum
remunerationem. » </p>
<p>4 <hi>Artes diaboli. Virtus apud Ethnicos praefertur voluptati.</hi> --Haec
sunt sibila serpentis antiqui, his
consiliis draco de paradiso hominem expulit. Nam
et saturitatem jejuniis praeferendo, repromisit eos
<pb n="0214C"/>
immortales futuros, quasi numquam possent corruere;
et dum divinitatem aequalem Deo pollicetur,
expulit eos de paradiso, ut qui nudi et expediti, et
absque ulla macula virgines, Domini consortio fruebantur,
dejecti in vallem lacrymarum, tunicis consutis
et pelliceis vestirentur. Sed ne lectorem diutius
morer, sequar vestigia partitionis expositae,
<pb n="0215A"/>
et adversus singulas propositiones ejus, Scripturarum
vel maxime nitar testimoniis: ne querulus
garriat, se eloquentia magis quam veritate superatum.
Quod si explevero, et illum utriusque instrumenti
nube oppressero, assumam exempla saecularis
quoque litteraturae, ad quam et ipse provocat.
Doceboque etiam inter philosophos et egregios in
republica viros, virtutes voluptatibus, id est, Pythagoram,
Platonem et Aristidem, Aristippo, Epicuro
et Alcibiadi ab omnibus solere praeferri. Vos, quaeso,
utriusque sexus virgines et continentes, mariti quoque
et digami, ut conatus meos orationibus adjuvetis.
Cunctorum in commune Jovinianus hostis est.
Nam qui aequalia omnium asserit merita, tam virginitati
facit injuriam, dum eam nuptiis comparat,
<pb n="0215B"/>
quam et nuptiis, sic <emph>242</emph> eas licitas asserens, ut
secunda et tertia matrimonia. Sed et digamis et trigamis
adversarius est, ibi ponens scortatores quondam
et libidinosissimos post poenitentiam, ubi duplicata
et triplicata matrimonia: nisi quod in eo digami
et trigami dolere non debent, quia idem scortator
et poenitens in regno coelorum etiam virginibus
adaequatur. Proponam igitur manifestioribus verbis
et habentibus aliquam consequentiam, argumenta
ejus et exempla de nuptiis, eodemque ordine omnia,
quo ab eo dicta sunt, digeram. Nec molestum lectori
sit, si nauseam ejus et vomitum legere compellatur.
Libentius antidotum Christi bibet, cum diaboli venena
praecesserint. Audite patienter, virgines; audite,
quaeso, voluptuosissimum concionatorem, immo
<pb n="0215C"/>
quasi sirenarum cantus et fabulas clausa aure transite.
Vestras ferte paulisper injurias; putate vos
cum Christo crucifixas, Pharisaeorum audire blasphemias.</p>
        </div3>
<div3>
          <head>5.</head>
          <p>
 <hi>Jovinianus. Liber Deuteronomii sub Josia repertus
in Templo.</hi> --Prima, inquit, Dei sententia est. <hi>Propter quod dimittet homo patrem et matrem suam,
et adhaerebit uxori suae, et erunt duo in carne una. <note>(Gen. II, 24, et Matt. XIX, 5)</note>
          </hi>.
Ac ne forte diceremus
hoc scriptum in veteri Testamento, asserit a Domino
quoque idipsum in Evangelio confirmari, <hi>Quod Deus
conjunxit, homo non separet:</hi> statimque subnectit, <hi>Crescite et multiplicamini, et replete terram 
 <note>(Gen. I,
28)</note>
          </hi>; et per ordinem replicat, Seth, Enos, Cainam,
Malaleel, Jared, Enoch, Mathusalem, Lamech,
<pb n="0215D"/>
Noe, omnes habuisse uxores, et ex Dei sententia
filios procreasse (quasi generationis ordo et historia
conditionis humanae, sine conjugibus et liberis potuerit
enarrari):  « Iste, inquit, est Enoch, qui ambulavit
<pb n="0216A"/>
cum Deo, et raptus in coelum est. Iste Noe,
qui, cum essent utique multi virgines propter aetatem,
solus cum filiis et uxoribus naufrago orbe servatus
est. Rursus post diluvium, quasi altero principio
generis humani, virorum et uxorum paria
junguntur, et ex integro generationis instauratur
benedictio: <hi>Crescite et multiplicamini et</hi> <emph>243</emph> <hi>replete
terram <note>(Gen. VIII, 17, et IX, 1)</note>
          </hi>. »  Insuper etiam comedendarum
carnium licentia relaxatur: <hi>Et omne
quod movetur, erit vobis in escam: sicut olera herbarum
dedi vobis universa <note>(Ibid., 9)</note>
          </hi>. Currit ad Abraham,
Isaac, et Jacob, e quibus prior trigamus, secundus
monogamus, tertius quatuor uxorum est:
Liae, Rachel, Balae, et Zelphae; et asserit Abraham
ob fidei meritum, benedictionem in generatione filii
<pb n="0216B"/>
accepisse. Saram in typum Ecclesiae, cui defecerant
muliebria, maledictionem sterilitatis, partus benedictione
mutasse. Quod Rebecca ierit quasi Prophetes
interrogare Dominum, et audierit ab eo, <hi>Duae
gentes et duo populi in utero tuo sunt <note>(Gen. XXV, 23)</note>
          </hi>.
Quod Jacob pro uxore servierit: et existimante Rachel,
viri esse dare liberos, ac dicente: <hi>Da mihi
filios: sin autem, moriar <note>(Gen. XXX, 1)</note>
          </hi>; responderit: <hi>Numquid pro Deo ego sum, qui te conclusit 
 <note>(Ibid., 2)</note>
          </hi>?
In tantum, inquit, sciebat fructus nuptiarum Domini
esse, non mariti. Quod Joseph vir sanctus atque
castissimus, et omnes patriarchae uxores habuerint,
quibus aequaliter per Moysen benedicat Deus. Judam
quoque proponit, et Thamar: et occisum
Onam perstringit a Domino, quia fratri invidens semen,
<pb n="0216C"/>
 nuptiarum opera perdebat. Moysen proponit,
et Mariae lepram, quae fratri pro uxore detrahens,
illico Dei ultione percussa est. Laudat Samson, et
uxorium Nazaraeum miris effert praeconiis. Debboram
quoque replicat et Barach; quod absque virginitatis
bonis, Sisaram et Jabin et currus ferreos
debellarint. Jahel uxorem Haber Cynei adducit in
medium, et palo armatam praedicat manum. Inter
Jephte patrem et filiam virginem, quae immolata sit
Domino, dicit nullam fuisse distantiam; quin potius
fidem patris praefert ei, quae caesa sit lugens. Venit
ad Samuel alterum Nazaraeum Domini, qui ab infantia
nutritus in tabernaculo est, et vestitus EPHOD
BAD, quod interpretatur, <hi>vestibus lineis;</hi> dicitque
eum filios procreasse, nec sacerdotalem pudicitiam,
<pb n="0216D"/>
uxoris imminutam esse complexu. Booz cum sua
Ruth in area collocat, et Jesse, ac David <emph>244</emph> inde
producit. Ipsum quoque David ducentis praeputiis,
etiam cum vitae periculo, regis filiae quaesisse concubitus.
<pb n="0217A"/>
Quid dicam de Salomone, quem ponens in
catalogo maritorum, imaginem asserit Salvatoris?
et de illo vult esse scriptum: <hi>Deus, judicium tuum
regi da, et justitiam tuam filio regis.</hi> Et, <hi>Dabitur ei
de auro Arabiae, et orabunt pro eo semper.</hi> Ac repente
transcendit ad Eliam et Elisaeum, et narrat quasi
grande mysterium, quod requieverit spiritus Eliae
in Elisaeo; et cur hoc dixerit, tacet: nisi forte
Eliam quoque et Elisaeum habuisse arbitretur uxores.
Transit ad Ezechiam: et cum in ejus laudibus immoretur,
miror cur oblitus sit dicere: <hi>Amodo filios
faciam <note>(Is. XXXVIII, sec. LXX)</note>
          </hi>. Josiam virum justissimum,
sub quo in Templo Deuteronomii liber repertus
est, ab Holda uxore Sellum instructum refert.
Daniel quoque, et tres pueros inter maritos
<pb n="0217B"/>
ponit [ <hi>Al.</hi> numerat]. Et ad Evangelium repente transcendens,
Zachariam, et Elisabeth, Petrum ponit,
et socrum ejus, caeterosque Apostolos. Et consequenter
infert dicens:  « Si autem voluerint assumere
 vanam defensionem, et obtendere, quod rudis
mundus eguerit incremento, audiant Paulum loquentem: <hi>Adolescentiores viduas volo nubere, 
 filios
procreare <note>(I Tim. V, 14)</note>
          </hi>. Et, <hi>Honorabiles nuptiae, et
cubile immaculatum <note>(Hebr. XIII, 4)</note>
          </hi>. Et, <hi>Mulier alligata
est viro, quamdiu vivit vir ejus. Si autem mortuus
fuerit, nubat cui vult, tantum in Domino <note>(I Cor. VII,
39)</note>
          </hi>. Et, <hi>Adam non est seductus: mulier autem seducta,
facta est in praevaricationem. Salva autem fiet per filiorum
generationem, si permanserit in fide et dilectione,
et sanctificatione cum sobrietate <note>(I Tim. II, 14)</note>
          </hi>. Certe
<pb n="0217C"/>
cessat hic illud Apostolicum, <hi>Et qui habent uxores,
sic sint quasi non habeant:</hi> nisi forte dicetis, propterea
vult eas nubere, quia jam quaedam conversae
sunt retro post Satanam: quasi ex virginibus nulla
cadat, et non sit earum major ruina. Ex quo manifestum
est vos Manichaeorum dogma sectari, prohibentium
nubere, et vesci cibis, quos Deus creavit
ad utendum, cauteriatam habentium conscientiam. » 
Et post <emph>245</emph> multa, quae nunc otiosum est revolvere,
excutit se quasi in locum rhetoricum, et facit
apostropham ad virginem, dicens:  « Non tibi facio,
virgo, injuriam: elegisti pudicitiam propter praesentem
necessitatem: placuit tibi, ut sis sancta corpore
et spiritu: ne superbias: ejusdem Ecclesiae membrum
es, cujus et nuptae sunt. » 
<pb n="0217D"/>
</p>
        </div3>
<div3>
          <head>6. </head>
          <p>
 <hi>Hieronymus.</hi> --Nimius fortasse fuerim in expositione
propositionum ejus, et legenti fastidium
fecerim; sed utile ratus sum cuncta molimina ejus,
quasi instructam aciem contra me ponere, et totum
hostilem exercitum cum suis turmis ac ducibus congregare,
<pb n="0218A"/>
ne post primam victoriam, alia mihi deinceps
praelia nascerentur. Igitur non dimicabo contra
singulos, nec paucorum ero passim congressione
contentus: toto certandum est agmine, et
incompositi hostium cunei, ac latrocinii more pugnantes,
instructa et ordinata acie repellendi. Opponam
in prima fronte apostolum Paulum, et quasi
fortissimum ducem, suis telis, id est, suis armabo
sententiis. Sciscitantibus enim super hac quaestione
Corinthiis, plenissime respondit doctor gentium, et
magister Ecclesiae. Quidquid autem statuerit, hoc
Christi in eo loquentis legem putemus. Simulque
ne lectoris tacita cogitatio, cum coeperimus singula,
quae proposita sunt, diluere, semper ad Apostolum
se reservet, et studio validissimarum quaestionum,
<pb n="0218B"/>
priora negligens, ad extrema festinet.</p>
        </div3>
<div3>
          <head>7.</head>
          <p>
 <hi>Nihil bono contrarium, nisi malum. Exterior
homo corruptus.</hi> --Inter caetera Corinthii per litteras
quaesierant, utrum post fidem Christi caelibes esse
deberent, et continentiae causa quas habebant uxores
dimittere, an si virgines credidissent, inirent
[ <hi>Al.</hi> inire] matrimonia? Et cum e duobus Ethnicis,
unus credidisset in Christum, utrumnam credens relinqueret
non credentem? Et si essent ducendae
uxores, Christianas tantum accipi juberet, an et
Ethnicas? Videamus igitur quid ad haec Paulus rescripserit: <hi>De his autem quae scripsistis mihi bonum
est homini mulierem non tangere. 
 Propter fornicationem
autem unusquisque uxorem suam habeat, et
unaquaeque virum suum habeat. Uxori vir debitum</hi> 
<pb n="0218C"/> <emph>246</emph> 
 <hi>reddat, similiter et uxor viro. Uxor proprii corporis
non habet potestatem, sed vir. Similiter et vir
proprii corporis sui non habet potestatem, sed uxor.
Nolite fraudare invicem, nisi forte ad tempus ex consensu,
ut vacetis orationi. Et iterum ad idipsum revertimini,
ne tentet vos Satanas, propter incontinentiam
vestram. Hoc autem dico juxta indulgentiam, non juxta
imperium. Volo autem omnes homines esse ut meipsum;
sed unusquisque proprium donum habet ex Deo, alius
quidem sic, alius autem sic. Dico autem innuptis et viduis,
bonum est eis, si sic permanserint ut ego. Si autem
se non continent, nubant. Melius est enim nubere,
quam uri <note>(I Cor. VII, 1 seqq.)</note>
          </hi>. Revertamur ad caput testimonii: <hi>Bonum est,</hi> 
 inquit, <hi>homini mulierem non tangere.</hi> 
Si bonum est mulierem non tangere, malum est
<pb n="0218D"/>
ergo tangere: nihil enim bono contrarium est, nisi
malum. Si autem malum est, et ignoscitur, ideo conceditur,
ne malo quid deterius fiat. Quale autem illud
bonum est, quod conditione deterioris conceditur?
Numquam enim subjecisset, <hi>unusquisque uxorem suam
<pb n="0219A"/>
habeat,</hi> nisi praemisisset, <hi>propter fornicationem autem.</hi> 
Tolle fornicationem, et non dicet, <hi>unusquisque
uxorem suam habeat.</hi> Velut si quis definiat: Bonum
est triticeo pane vesci, et edere purissimam similam.
Tamen ne quis compulsus fame comedat stercus
bubulum, concedo ei, ut vescatur et hordeo. Num
idcirco frumentum non habebit puritatem suam, si
fimo hordeum praeferatur? Bonum est illud naturaliter,
quod comparationem non habet mali, quod
praelatione alterius non obumbratur. Simulque animadvertenda
est Apostoli prudentia. Non dixit, bonum
est uxorem non habere: sed, <hi>bonum est mulierem
non tangere:</hi> quasi et in tactu periculum sit:
quasi qui illam tetigerit, non evadat, <hi>quae virorum
pretiosas animas rapit,</hi> quae facit adolescentium
<pb n="0219B"/>
evolare corda: <hi>Alligabit quis in sinu ignem, et non
comburetur? aut ambulabit super carbones ignis, et
non ardebit <note>(Prov. VI, 27, 28)</note>
          </hi>? Quomodo igitur qui
ignem tetigerit, statim aduritur: ita viri tactus
et feminae sentit naturam suam, et diversitatem
sexus intelligit. Narrant et gentilium fabulae <emph>247</emph> 
Mithram et Erichthonium, vel in lapide, vel in
terra, de solo aestu libidinis esse generatos. Unde et
noster Joseph, quia tangere eum volebat Aegyptia,
fugit ex manibus ejus, et quasi ad morsum rabidissimae
canis, ne paulatim virus serperet, pallium
quod tetigerat, abjecit. <hi>Propter fornicationem autem
unusquisque uxorem suam habeat, et unaquaeque virum
suum habeat.</hi> Non dixit, propter fornicationem unusquisque
ducat uxorem; alioquin hac excusatione libidini
<pb n="0219C"/>
frena laxasset, ut quotiescumque uxor moritur,
toties ducenda sit alia, ne fornicemur; sed <hi>unusquisque uxorem suam habeat.</hi> 
 Suam, inquit, habeat,
sua utatur, quam habebat antequam crederet,
quam bonum erat non tangere, et post fidem
Christi sororem tantum nosse, non conjugem, nisi
fornicatio tactum ejus excusabilem faceret. <hi>Uxor
proprii corporis non habet potestatem, sed vir. Similiter
et vir sui corporis non habet potestatem, sed uxor.</hi> 
Omnis haec quaestio de his est qui in matrimonio
<pb n="0220A"/>
sunt, an eis liceat uxores dimittere, quod et Dominus
in Evangelio prohibuit. Unde et Apostolus, <hi>Bonum est homini,</hi> 
 ait, <hi>uxorem non tangere.</hi> Sed
quia qui semel duxit uxorem, nisi ex consensu, se
non valet abstinere, nec dare repudium non peccanti,
reddat conjugi debitum: sponte quippe se alligavit,
ut reddere cogeretur. <hi>Nolite fraudare invicem; nisi
forte ex consensu ad tempus, ut vacetis orationi.</hi> Oro
te quale illud bonum est, quod orare prohibet? quod
corpus Christi accipere non permittit? Quamdiu
impleo mariti officium, non impleo continentis Jubet
idem Apostolus in alio loco <note>(I Thess. V.)</note>, ut semper
oremus. Si semper orandum est, numquam ergo
conjugio serviendum, quoniam quotiescumque uxori
debitum reddo, orare non possum. Petrus Apostolus
<pb n="0220B"/>
experimentum habens conjugalium vinculorum, vide
quomodo informet Ecclesiam, quid doceat Christianos: <hi>Similiter viri cohabitantes juxta scientiam, quasi
infirmiori vasculo muliebri tribuentes</hi> 
 <emph>248</emph> <hi>honorem, et
sicut cohaeredes multiplicis gratiae, ut non impediantur
orationes vestrae <note>(I Pet. III, 7)</note>
          </hi>. Ecce eodem sensu, quia
eodem et spiritu, impediri dicit orationes officio conjugali.
Quod autem ait, <hi>similiter,</hi> idcirco ad imitationem
provocat viros, quia jam supra uxoribus praeceperat,
dicens: <hi>Ut videant viri in timore castam vestram
conversationem, quarum sit non exterius compositio
crinium, et distinctio auri, et in cultu vestis
ornatus; sed absconditus cordis homo, in incorruptione
mitis et silentis spiritus. Hoc est coram Deo
placens <note>(Ibid. 2, 3)</note>
          </hi>. Cernis, quale conjugium inter
<pb n="0220C"/>
viros uxoresque praecipiat? Cohabitantes juxta scientiam,
ut noverint quid velit, quid desideret Deus, ut
tribuant honorem vasculo muliebri. Si abstinemus
nos a coitu, honorem tribuimus uxoribus: si non
abstinemus, perspicuum est honori contrariam esse
contumeliam. Ad uxores quoque, <hi>Ut videant,</hi> inquit,
 <hi>viri castam conversationem vestram, et ornatum in
abscondito cordis hominem, in incorruptione mitis et
silentis spiritus.</hi> O vere digna vox Apostolo, et Petra
Christi. Maritis uxoribusque dat legem, et damnato
<pb n="0221A"/>
carnis ornatu, castitatem praedicat, et ornatum interioris
hominis, in incorruptione mitis et silentis
spiritus, quodammodo hoc dicens: Quoniam exterior
vester homo corruptus est, et beatitudinem incorruptionis,
quae proprie virginum est, habere desiistis,
imitamini incorruptionem spiritus saltem per seram
abstinentiam, et quod corpore non potestis, mente
praestate. Has enim Christus divitias, et hos vestrae
conjunctionis quaerit ornatus.</p>
        </div3>
<div3>
          <head>8.</head>
          <p>
 Verum ne quis putet ex eo quod sequitur, <hi>Ut
vacetis orationi, et iterum revertimini [Al.</hi> ad id ipsum] <hi>ad ipsum,</hi> 
 Apostolum hoc velle, et non propter majorem
ruinam concedere, statim infert: <hi>Ne tentet vos
Satanas propter incontinentiam vestram.</hi> Pulchra nimirum
indulgentia, <hi>et iterum ad ipsum.</hi> Quod erubescit
<pb n="0221B"/>
suo vocare nomine, quod tentationi praefert Satanae,
quod causam habet incontinentiam, <emph>249</emph> laboramus
quasi obscurum disserere, cum exposuerit
ipse quod scripsit: <hi>Hoc autem,</hi> inquit, <hi>dico juxta
indulgentiam, non juxta imperium.</hi> Et mussitamus
adhuc nuptias non vocare indulgentiam, sed praeceptum,
quasi non eodem modo et secunda et tertia
matrimonia concedantur, quasi non et fornicatoribus
per poenitentiam fores aperiantur Ecclesiae, quodque
his est majus, et incestis? Nam illum violatorem
novercae, quem in prima ad Corinthios Epistola
tradiderat Satanae <note>(I Cor. V)</note>, in interitum carnis, ut
spiritus salvus fieret, in secunda retrahit <note>(II Cor.
II)</note>, et ne abundantiori tristitia absorbeatur frater,
laborat. Aliud est, velle quid Apostolum, aliud
<pb n="0221C"/>
est ignoscere. In voluntate promeremur, in venia
abutimur. Vis scire quid velit Apostolus? junge
quod sequitur: <hi>Volo autem omnes homines esse sicut
meipsum <note>(I Cor. VII, 7)</note>
          </hi>. Beatus qui Pauli similis
erit. Felix qui audit Apostolum praecipientem, non
ignoscentem. Hoc, inquit, volo, hoc desidero, ut
imitatores mei sitis, sicut et ego Christi. Ille virgo
de Virgine, de incorrupta incorruptus. Nos quia
homines sumus, et nativitatem Salvatoris non possumus
imitari, imitemur saltem conversationem.
Illud divinitatis est et beatitudinis, hoc humanae
conditionis est et laboris. Volo omnes homines similes
mei esse, ut dum mei similes sunt, similes
fiant et Christi, cujus ego similis sum. <hi>Qui enim in
Christum credit, debet sicut ille ambulavit et ipse ambulare</hi> 
<pb n="0221D"/> <note>(I Joan. I, 6)</note>.
 <hi>Sed unusquisque proprium donum
habet ex Deo: alius quidem sic, alius autem sic <note>(I Cor. VII, 7)</note>
          </hi>.
Quid, inquit, velim, perspicuum
est. Sed quoniam in Ecclesia diversa sunt dona,
concedo et nuptias, ne videar damnare naturam.
<pb n="0222A"/>
Simulque considera, quod aliud donum virginitatis
sit, aliud nuptiarum. Si enim eadem esset merces
nuptarum et virginum, numquam dixisset post praeceptum
continentiae: <hi>Sed unusquisque proprium habet
donum ex Deo: alius quidem sic, alius autem sic.</hi> Ubi
proprietas singulorum est, ibi altrinsecus diversitas.
Concedo et nuptias esse Dei <emph>250</emph> donum, sed
inter donum et donum magna diversitas est. Denique
et Apostolus de eodem post incestum poenitente, <hi>E contrario,</hi> 
 inquit, <hi>donate ei et consolamini, et si cui
quid donastis, et ego <note>(II Cor. II, 7)</note>
          </hi>. Ac ne putaremus
donum hominis esse contemnendum, addidit: <hi>Nam
et ego quod donavi, si quid donavi propter vos, coram
Christo <note>(Ibid., 10)</note>
          </hi>. Diversa sunt dona Christi. Unde
et Joseph in typo ejus variam habebat tunicam. Et
<pb n="0222B"/>
in Psalmo quadragesimo quarto legimus: <hi>Astitit
regina a dextris tuis, in vestitu deaurato, circumdata
varietate <note>(Psal. XLIV, 10)</note>
          </hi>. Et Petrus Apostolus, <hi>Sicut
cohaeredes,</hi> ait, <hi>multiplicis gratiae Dei <note>(I Pet.
III, 7)</note>
          </hi>. Quod significantius Graece dicitur <foreign xml:lang="greek">ποικίλης,</foreign>
id est, <hi>variae.</hi> </p>
        </div3>
<div3>
          <head>9.</head>
          <p>
 Sequitur: <hi>Dico autem innuptis et viduis: Bonum
est eis, si sic permanserint, ut ego. Si autem non se
continent, nubant. Melius enim est nubere, quam uri <note>(I Cor. VII, 8)</note>
          </hi>.
Postquam nuptis concesserat usum
conjugii, et ostenderat ipse quid vellet, quidve concederet,
transit ad innuptas, et viduas, et sui proponit
exemplum, et felices vocat, si sic permanserint. <hi>Si autem non se continent, nubant;</hi> 
 idipsum
quod supra, <hi>Propter fornicationes autem,</hi> Et, <hi>Ne
<pb n="0222C"/>
tentet vos Satanas, propter incontinentiam vestram.</hi> 
Redditque causam, cur dixerit, <hi>Si se non continent,
nubant. Melius est enim nubere, quam uri.</hi> Ideo melius
est nubere, quia pejus est uri. Tolle ardorem
libidinis, et non dicet, <hi>melius est nubere.</hi> Melius enim
semper ad comparationem deterioris respicit, non
ad simplicitatem incomparabilis per se boni. Velut
si diceret: Melius est unum oculum habere, quam
nullum: melius est uno inniti pede, et alteram
partem corporis baculo sustentare, quam fractis
cruribus repere. Quid ais, Apostole? Non tibi credo
dicenti, <hi>Etsi imperitus sermone, non tamen scientia.</hi> 
Quomodo illud de humilitate descendit, <hi>Quia non
sum dignus vocari Apostolus.</hi> Et, <hi>Mihi minimo omnium
Apostolorum.</hi> Et, <hi>Tamquam abortivo,</hi> sic et hoc humilitatis
<pb n="0222D"/>
dictum puto. Nosti sermonum proprietates,
quamobrem, et de Epimenide, et de Menandro,
et <emph>251</emph> de Arato quaedam sumis testimonia. Ubi de
continentia loqueris et virginitate: <hi>Bonum est,</hi> ais, <hi>homini mulierem non tangere.</hi> 
 Et, <hi>Bonum est eis, si
<pb n="0223A"/>
sic permanserint ut ego.</hi> Et, <hi>Puto hoc bonum eis esse
propter instantem necessitatem.</hi> Et, <hi>Quia bonum est
homini sic esse.</hi> Ubi ad nuptias venis, non dicis, bonum
est nubere, quia non potes jungere, quam uri;
sed dicis: <hi>Melius est nubere quam uri.</hi> Si per se
nuptiae sunt bonae, noli illas incendio comparare:
sed dic simpliciter, bonum est nubere. Suspecta est
mihi bonitas ejus rei, quam magnitudo alterius mali,
malum esse cogit inferius. Ego autem non levius
malum, sed simplex per se bonum volo.</p>
        </div3>
<div3>
          <head>10.</head>
          <p>
 <hi>Mulieres fideles junctae infidelibus. Matronae
saeviturae in Hieronymum. Abraham adjurat servum
in Christo.</hi> --Hucusque primum capitulum edissertum
est, veniamus ad sequentia. <hi>His autem qui matrimonio
juncti sunt, praecipio non ego, sed Dominus, uxorem
a viro non discedere. Quod si discesserit, manere
<pb n="0223B"/>
innuptam, aut viro suo reconciliari: Et vir uxorem non dimittat. Nam caeteris ego dico, non Dominus:
Si quis frater uxorem habet infidelem, et haec consentit
habitare cum illo, non dimittet illam;</hi> 
 et caetera usque
ad eum locum, ubi ait: <hi>Unusquisque sicut vocavit eum
Deus, ita ambulet, et sicut in omnibus Ecclesiis doceo <note>(I Cor. VII, 10 seqq.)</note>
          </hi>.
Hic locus ad praesentem controversiam
non pertinet. Docet enim juxta sententiam
Domini, uxorem, excepta causa fornicationis,
non repudiandam, et repudiatam, vivo marito, alteri
non nubere, aut certe viro suo reconciliari debere.
His autem quos in matrimonio deprehendisset fides,
hoc est, si unus credidisset e duobus, praecipit ne
credens repudiet non credentem. Causisque expositis,
<pb n="0223C"/>
quod candidatus fidei sit infidelis, si nolit a credente
discedere: e contrario jubet, si infidelis repudiet
fidelem propter fidem Christi, discedere debere
credentem, ne [ <hi>Al.</hi> nec] conjugem praeferat [ <hi>Al.</hi> praeferre]
Christo, cui etiam anima postponenda est. At
nunc pleraeque contemnentes Apostoli jussionem,
junguntur gentilibus, et templa Christi idolis prostituunt;
nec intelligunt se corporis ejus partem esse,
cujus et costae sunt. Ignoscit Apostolus infidelium
conjunctioni, quae habentes <emph>252</emph> maritos, in Christum
postea crediderunt; non his, quae cum Christianae
essent, nupserunt gentilibus, ad quas alibi loquitur: <hi>Nolite jugum ducere cum infidelibus. Quae enim
participatio justitiae cum iniquitate? aut quae societas
luci ad tenebras? Quae autem conventio 
 Christi ad
<pb n="0223D"/>
Belial? aut quae pars fideli cum infideli? Qui autem
consensus templo Dei cum idolis? Vos enim estis templum
Dei vivi <note>(II Cor. VI, 14 et seqq.)</note>
          </hi>. Licet enim in
me saevituras sciam plurimas matronarum: licet
eadem impudentia qua Dominum contempserunt, in
me pulicem et Christianorum minimum debacchaturas:
<pb n="0224A"/>
tamen dicam quod sentio: loquar quod me
Apostolus docuit, non illas justitiae esse, sed iniquitatis;
non lucis, sed tenebrarum; non Christi, sed
Belial; non templa Dei viventis, sed fana et idola
mortuorum. Vis apertius discere, quod Christianae
omnino non liceat Ethnico nubere? Audi eumdem
Apostolum, <hi>Mulier,</hi> inquit, <hi>alligata est quanto empore
vir ejus vivit; quod si dormierit vir ejus, liberata
est: cui vult nubat, tantum in Domino <note>(I Cor. VII, 39)</note>
          </hi>,
id est, Christiano. Qui secundas tertiasque nuptias
concedit in Domino, primas cum Ethnico prohibet.
Unde, et Abraham adjurat servum in femore suo,
hoc est, in Christo, qui de ejus erat semine nasciturus,
ut filio suo Isaac alienigenam non adducat uxorem.
Et Ezras offensam Dei hujuscemodi uxorum
<pb n="0224B"/>
repudiatione compescit <note>(II Esdr. X)</note>. Et Malachias
propheta, <hi>Praevaricatus est,</hi> inquit, <hi>Judas, et abominationem
fecit in Israel et in Jerusalem. Polluit enim
sanctum Domini, et dilexit, et habuit filiam Dei alieni.
Disperdat Dominus virum qui fecerit hoc, magistrum,
et discipulum, de Tabernaculis Jacob; et offerentem
munera Domino virtutum <note>(Malach. II, 11, 12)</note>
          </hi>. Haec
idcirco dixi, ut qui nuptias virginitati comparant,
sciant saltem tales nuptias digamiae et trigamiae subjiciendas.</p>
        </div3>
<div3>
          <head>11.</head>
          <p>
 <hi>Intelligentiam suam reprehendendam putat.
Fides proprie Christianorum est.</hi> --Ad superiorem
disputationem, in qua docuerat fidelem ab infideli
non debere discedere, sed permanere in matrimonio
sicut eos invenisset fides, et unumquemque vel coelibem,
<pb n="0224C"/>
vel maritum ita durare, ut esset Christi baptismate
deprehensus, infert subito parabolas <emph>253</emph> 
circumcisi et Ethnici, servi et liberi: et sub metaphora
earum de nuptis disputat et innuptis. <hi>Circumcisus
aliquis vocatus est, non adducat praeputium. In
praeputio vocatus est, non circumcidatur. Circumcisio
nihil est, et praeputium nihil est; sed observatio mandatorum
Dei. Unusquisque in qua vocatione vocatus
est, in ea permaneat. Servus vocatus es, non sit tibi
curae. Sed et si potes liber fieri, magis utere. Qui enim
in Domino vocatus est servus, libertus est Domini.
Similiter et qui liber vocatus est, servus est Christi.
Pretio empti estis: nolite fieri servi hominum. Unusquisque 
 ergo in quo vocatus est frater, in eo permaneat
apud Deum <note>(I Cor. VII, 18 et seqq.)</note>
          </hi>. Ac primum,
<pb n="0224D"/>
quia nonnullos hanc intelligentiam reprehensuros
arbitror, interrogare libet quae sit consequentia, ut
de maritis et uxoribus disputans, repente transiret
ad comparationem Judaei et Ethnici, servi et liberi:
et rursum, hac disputatione finita, rediret ad virgines
dicens: <hi>De virginibus autem praeceptum Domini non
<pb n="0225A"/>
habeo <note>(I Cor. VII, 5)</note>
          </hi>. Quid sibi vult inter conjugia et
virginitatem, Judaei et Ethnici, servi liberique collatio?
Secundo quomodo possit intelligi, <hi>Circumcisus
aliquis vocatus est, non adducat praeputium <note>(Ibid., 18)</note>
          </hi>?
Numquid qui semel amputatum habet praeputium,
 potest si velit rursus illud adducere? Deinde quo
sensu exponendum sit, <hi>Qui enim in Domino vocatus
est servus, libertus est Domini? Similiter qui liber vocatus
est, servus est Christi <note>(Ibid., 22)</note>
          </hi>? Quarto, quomodo
ille qui praecepit servis obedire dominis carnalibus,
nunc dicat: <hi>Nolite fieri servi hominum <note>(Ibid.,
23)</note>
          </hi>? Ad extremum, quid pertineat ad servitutem,
vel circumcisionem, <hi>Unusquisque in quo vocatus est
frater, in eo permaneat apud Deum?</hi> Nam et contrarium
est superiori sententiae. Si enim illud audivimus:
<pb n="0225B"/> <hi>Nolite fieri servi hominum,</hi> 
 qua ratione possumus
in ea permanere vocatione qua vocati sumus,
cum multi crediderint habentes carnales dominos,
quibus nunc servire prohibentur? Porro ad circumcisionem
quid facit permanere in ea vocatione, in
quo vocati sumus, cum in alio loco idem Apostolus
clamitet: <hi>Ecce ego Paulus dico vobis, quoniam si
circumcidamini, Christus vobis nihil proderit <note>(Galat.
V, 2)</note>
          </hi>? Restat igitur, ut circumcisio <emph>254</emph> et praeputium,
servus et liber, superiori sensui coaptentur,
et de antecedentibus pendeant. <hi>Circumcisus
aliquis vocatus est, non adducat praeputium.</hi> Eo,
inquit, tempore quo vocatus es, et credidisti in
Christum, si circumcisus vocatus es ab uxore, et
coelebs eras: noli ducere uxorem, hoc est, noli adducere
<pb n="0225C"/>
praeputium, ne circumcisionis et pudicitiae
libertatem oneres sarcina nuptiarum. Rursum si in
praeputio quis vocatus est, non circumcidatur. Habebas,
inquit, uxorem, cum credidisti: noli fidem
Christi putare causam dissidii, quia in pace vocavit
nos Deus. <hi>Circumcisio nihil est, et praeputium nihil
est; sed observatio mandatorum Dei <note>(Ibid., 19)</note>
          </hi>. Nihil
enim prodest absque operibus coelibatus, et nuptiae,
cum etiam fides, quae proprie Christianorum est, si
opera non habuerit, mortua esse dicatur; et hac
lege virgines quoque Vestae, et Junonis univirae in
Sanctarum queant ordine numerari. <hi>Unusquisque in
qua vocatione vocatus est, in ea permaneat <note>(Ibid., 24)</note>
          </hi>.
Quando credidit, sive habebat, sive non habebat
<pb n="0226A"/>
uxorem, in eo permaneat, in quo vocatus est. Ac
per hoc non tam virgines cogit, ut nubant, quam
repudia prohibet. Et sicut habentibus uxores tollit
licentiam dimittendi eas, sic virginibus nubendi amputat
facultatem. <hi>Servus vocatus es, non sit tibi curae;
sed et si potes liber fieri, magis utere.</hi> Etiam si habes,
inquit, uxorem, et illi alligatus es, et solvis debitum,
et non habes tui corporis potestatem; atque
(ut manifestius loquar) servus uxoris es, noli propter
hoc habere tristitiam, nec de amissa virginitate suspires.
Sed etiam si potes causas aliquas invenire
dissidii, ut libertate pudicitiae perfruaris, noli salutem
tuam cum alterius interitu quaerere. Habeto
paulisper uxorem, nec praecurras morantem: exspecta
dum sequitur. Si egeris patienter, conjux
<pb n="0226B"/>
mutabitur in sororem. <hi>Qui enim in Domino vocatus
est servus, libertus est Domini: similiter qui liber vovatus
est, servus est Christi.</hi> Reddit causas cur nolit
uxores deseri. Idcirco ait: Praecipio, ut in Christum
de gentilitate credentes inita ante fidem matrimonia
non relinquant: quia qui <emph>255</emph> uxorem habens credidit,
non tanto Dei servitio detinetur, quanto virgines
et innuptae; sed quodammodo est liberior, et
servitutis illi frena laxantur: et dum uxoris est servus,
ut ita dicam, libertus est Domini. Porro qui
uxorem non habens, credidit, et liber a servitute
conjugii vocatus est a Domino, ille vere servus est
Christi. Quanta felicitas, non uxoris servum esse,
sed Christi; non carni servire, sed spiritui! <hi>Qui
enim adhaeret Domino, unus spiritus est <note>(I Cor. VI, 17)</note>
          </hi>.
<pb n="0226C"/>
Ac ne forsitan in eo, quod supra dixerat, <hi>Servus vocatus
es, non sit tibi curae: sed et si potes liber fieri,
magis utere,</hi> suggillasse continentiam videretur, et
in famulatum nos tradidisse conjugum, infert sententiam,
quae omnem amputet cavillationem: <hi>Pretio
empti estis, nolite fieri servi hominum.</hi> Redempti sumus
pretiosissimo sanguine Christi: immolatus est
pro nobis agnus, et aspersi calidissimo rore hyssopi,
omnem pituitam noxiae voluptatis excoximus. Quibus
in baptismate mortuus est, Pharao, et universus
ejus suffocatus est exercitus, cur rursum Aegyptum
quaerimus, et post manna, Angelorum cibum, allia et
cepe et pepones, et carnes Pharias suspiramus?</p>
        </div3>
<div3>
          <head>12.</head>
          <p>
 <hi>Quare Deus virginitatem non praecepit. Ferias
<pb n="0227A"/>
nuptiarum quae? Quare plus amat virgines Christus.
Significantia verborum consideranda.</hi> --Maritorum et
continentium disputatione praemissa, tandem ad
virgines venit, et ait: <hi>De virginibus autem praeceptum
Domini non habeo; consilium autem do, tamquam misericordiam
consecutus a Domino, ut sim fidelis.
Existimo ergo hoc bonum esse propter instantem necessitatem, 
 quoniam bonum est homini sic esse <note>(I Cor.
VII, 25, 26)</note>
          </hi>. Hic adversarius tota exsultatione bacchatur:
hoc velut fortissimo ariete, virginitatis
murum quatiens:  « Ecce, inquit, Apostolus profitetur
de virginibus, Domini se non habere praeceptum:
et qui cum auctoritate de maritis et uxoribus jusserat,
non audet imperare quod Dominus non praecepit.
Et recte. Quod enim praecipitur, imperatur:
<pb n="0227B"/>
quod imperatur, necesse est fieri: quod necesse est
fieri, nisi fiat, poenam habet. Frustra enim jubetur,
quod in arbitrio ejus ponitur, cui jussum est. » <emph>256</emph> 
 Si virginitatem Dominus imperasset, videbatur
nuptias condemnare, et hominum auferre seminarium,
unde et ipsa virginitas nascitur. Si praecidisset
radicem, quomodo fruges quaereret? Nisi ante
fundamenta jecisset, qua ratione aedificium exstrueret,
et operturum cuncta desuper culmen imponeret?
Multo labore fossorum subvertuntur montes: terrarum
pene inferna penetrantur, ut inveniatur aurum.
Cumque de granis minutissimis prius conflatione
fornacis, deinde callida artificis manu fuerit
monile compactum; non ille beatus vocatur, qui de
luto excrevit aurum, sed qui auri utitur pulchritudine.
<pb n="0227C"/>
Noli igitur admirari, si inter titillationes carnis,
et incentiva vitiorum, Angelorum vitam non
exigimur, sed docemur. Quia ubi consilium datur,
offerentis arbitrium est: ubi praeceptum, necessitas
est servientis. <hi>Praeceptum,</hi> inquit, <hi>Domini non habeo;
consilium autem do, tamquam misericordiam consecutus
a Domino <note>(I Cor. VII, 25)</note>
          </hi>. Si non habes praeceptum
Domini, quare audes dare consilium, de quo
non habes jussionem? Respondebit mihi Apostolus:
Et vis ut ego jubeam, quod Dominus obtulit potius,
quam praecepit? Ille creator et figulus sciens fragilitatem
vasculi, quod operatus est, virginitatem in
audientis potestate dimisit, et ego Doctor Gentium,
qui omnibus omnia factus sum <note>(I Cor. IX, 22)</note>, ut
omnes lucrifacerem, onus perpetuae castitatis statim
<pb n="0227D"/>
in principio, credentium imponam cervicibus infirmorum?
Discant prius ferias nuptiarum, vacent ad
tempus orationi, ut accepto gustu pudicitiae, id semper
habere desiderent, quo ad modicum delectati
sunt. Dominus tentatus a Pharisaeis, utrum secundum
legem Moysi uxores liceret dimittere, omnino
fieri prohibuit. Quod discipuli considerantes, dixerunt
ei: <hi>Si talis est causa hominis cum uxore, non expedit
<pb n="0228A"/>
nubere. Quibus ille respondit: Non omnes capiunt
verbum, sed quibus datum est. Sunt enim eunuchi,
qui de utero matris ita nali sunt; et sunt eunuchi, qui
ab hominibus eunuchizati sunt; et sunt eunuchi, qui se
castraverunt propter</hi> <emph>257</emph> <hi>regnum coelorum. Qui potest
capere, capiat <note>(Matth. XIX, 10 seqq.)</note>
          </hi>. In propatulo
est cur Apostolus dixerit, <hi>De virginibus autem
praeceptum Domini non habeo;</hi> profecto quia praemiserat
Dominus: <hi>Non omnes capiunt verbum, sed quibus
datum est.</hi> Et, <hi>qui potest capere, capiat.</hi> Proponit <foreign xml:lang="greek">ἀγωνοθέτης</foreign>
 praemium, invitat ad cursum,
tenet in manu virginitatis bravium: ostendit purissimam
fontem, et clamitat: <hi>Qui sitit, veniat, et
bibat. Qui potest capere, capiat <note>(Joan. VII, 37)</note>
          </hi>. Non
dicit, velitis, nolitis bibendum vobis est, atque
<pb n="0228B"/>
currendum: sed qui voluerit, qui potuerit currere,
atque potare, ille vincet, ille satiabitur. Et
ideo plus amat virgines Christus, quia sponte tribuunt,
quod sibi non fuerat imperatum. Majorisque
gratiae est, offerre quod non debeas, quam reddere
quod exigaris. Apostoli uxoris onera contemplati: <hi>Si talis est,</hi> 
 inquiunt, <hi>causa hominis cum uxore, non
expedit nubere.</hi> Quorum Dominus sententiam probans:
Recte quidem sentitis, ait, quod non expediat
homini ad coelorum regna tendenti, accipere uxorem;
sed difficilis res est, et non omnes capiunt
verbum istud, verum quibus datum est. Alios eunuchos
natura facit, alios vis hominum. Mihi illi
eunuchi placent, quod castravit non necessitas, sed
voluntas. Libenter illos in meos sinus recipio, qui se
<pb n="0228C"/>
castraverunt propter regna coelorum, et ob mei cultum
noluerunt esse quod nati sunt. Simulque tractanda
sententia: <hi>Qui se,</hi> inquit, <hi>castraverunt propter
regna coelorum.</hi> Si castrati mercedem habent regni
coelorum, ergo qui se non castraverunt, locum non
possunt accipere castratorum. <hi>Qui potest,</hi> inquit, <hi>capere,
capiat.</hi> Grandis fidei est, grandisque virtutis,
Dei templum esse purissimum, totum se holocaustum
offerre Domino; et juxta eumdem Apostolum,
esse sanctum et corpore et spiritu. Hi sunt eunuchi,
qui se lignum aridum ob sterilitatem putantes, audiunt
per Isaiam <note>(Cap. LVI)</note>, quod pro filiis et filiabus
locum in coelis habeant paratum. Horum typus est
Abdemelech [ <hi>Mss.</hi> Abdamelech] eunuchus in Jeremia <note>(Cap. XXVIII)</note>;
et spado ille reginae Candacis in
<pb n="0228D"/>
Actis Apostolorum <note>(Cap. VIII)</note>, qui ob robur fidei,
viri nomen obtinuit. Ad hos et Clemens <emph>258</emph> successor
Apostoli Petri, cujus Paulus apostolus meminit,
scribit Epistolas, omnemque pene sermonem
suum de virginitatis puritate contexit: et deinceps
multi Apostolici, et Martyres et illustres tam sanctitate
quam eloquentia viri, quos ex propriis scriptis
nosse perfacile est. <hi>Existimo enim,</hi> inquit, <hi>hoc
<pb n="0229A"/>
opus bonum esse propter instantem necessitatem <note>(I Cor.
VII, 26)</note>
          </hi>. Quae est illa necessitas quae, spreto vinculo
conjugali, virginitatis appetit libertatem? <hi>Vae
praegnantibus et nutrientibus in illo die <note>(Matth. XXIV,
15; Marc. XIII, 14; Luc. XXI, 23)</note>
          </hi>. Non hic scorta,
non hic lupanaria condemnantur, de quorum damnatione
nulla dubitatio est: sed uteri tumescentes,
et infantum vagitus, et fructus atque opera nuptiarum. <hi>Quoniam bonum est homini sic esse 
 <note>(I Cor. VII,
26)</note>
          </hi>. Si bonum est homini sic esse, malum est ergo
homini sic non esse. <hi>Alligatus es uxori, noli quaerere
solutionem. Solutus es ab uxore, noli quaerere uxorem <note>(Ibid., 27)</note>
          </hi>.
Habet unusquisque nostrum terminos
suos: redde mihi meum, et tuum tene. Si alligatus es
uxori, ne illi des repudium. Si solutus sum ab uxore,
<pb n="0229B"/>
non quaeram uxorem. Ut ego non solvo conjugia,
si semel ligata sunt; ita tu non liges quod solutum
est. Simulque significantia consideranda verborum
est. Qui uxorem habet, ut debitor dicitur, et esse
in praeputio, et servus uxoris, et quod malorum
servorum est, <hi>alligatus.</hi> Qui autem sine uxore est,
primum nullius debitor est, deinde circumcisus, tertio
liber, ad extremum solutus.</p>
        </div3>
<div3>
          <head>13.</head>
          <p>
 <hi>Virgines incestae si nupserint post consecrationem.
Tempus vitae omne breve est. Praeceptor Hieronymi
Gregorius Nazianzenus. Virginitas quae sit hostia
Christi. Quid intersit inter nuptias et virginitatem.</hi> --Curramus
per reliqua, neque enim nos patitur magnitudo
voluminis diutius in singulis immorari. Si <hi>autem acceperis uxorem, non peccasti.</hi> 
 Aliud est non
<pb n="0229C"/>
peccare, aliud benefacere. <hi>Et si nupserit virgo, non
peccavit [Al.</hi> peccabit]. Non illa virgo, quae se semel
Dei cultui dedicavit: harum enim si qua nupserit,
habebit damnationem, quia primam fidem irritam
fecit. Si autem hoc de viduis dictum objecerit,
quanto magis de virginibus praevalebit, cum etiam
his non liceat, quibus aliquando licuit! Virgines
enim, quae post consecrationem nupserint, non tam
adulterae sunt, quam incestae. Ac ne videretur in eo
quod dixerat: <hi>Et si nupserit virgo, non peccavit,</hi> <emph>259</emph> 
rursum coelibes ad nuptias provocare, statim se refrenat
[ <hi>Al.</hi> refrenavit], et aliud inferendo, infirmavit
quod concesserat, dicens: <hi>Tribulationem tamen carnis
habebunt hujusmodi.</hi> Qui sunt isti qui tribulationem
carnis habebunt? Quibus supra indulserat: Si
<pb n="0229D"/> <hi>acceperis uxorem, non peccasti; et si nupserit virgo,
non peccavit [Al.</hi> 
 peccabit]: <hi>tribulationem tamen carnis
habebunt hujusmodi.</hi> Nos ignari rerum, putabamus
nuptias saltem carnis habere laetitiam. Si autem
nubentibus etiam in carne tribulatio est, in qua
sola videbantur habere delicias, quid erit reliquum
propter quod nubant, cum et in spiritu, et in anima,
et in ipsa carne tribulatio sit? <hi>Ego autem vobis
<pb n="0230A"/>
parco.</hi> Sic, ait, obtendo carnis tribulationem, quasi
non majora sint propter quae nubere non debeatis. <hi>Igitur hoc dico, fratres: Tempus breve est. Reliquum
est, 
 ut qui habent uxores, sic sint tamquam non habentes.</hi> 
Nequaquam jam de virginibus disputo, quos
nulla ambiguitas est esse felices. Ad maritos venio.
Tempus breve est, Dominus prope est. Etiamsi
nongentis viveremus annis, ut antiqui homines,
tamen breve putandam esset, quod haberet aliquando
finem, et esse cessaret. Nunc vero cum brevis
sit non tam laetitia, quam tribulatio nuptiarum, quid
accipimus uxores, quas cogemur cito amittere? <hi>Et
qui flent,</hi> inquit, <hi>et gaudent, et emunt, et utuntur hoc
mundo, sic sint, quasi non fleant, gaudeant, emant,
utantur hoc mundo. Praeterit enim figura hujus mundi</hi> 
<pb n="0230B"/> <note>(I Cor. VII, 30)</note>.
Si mundus transit, quo universa
clauduntur: immo figura et conversatio hujus mundi,
quasi nubes, praeterit, inter caetera mundi opera
et nuptiae praeteribunt. Neque enim erunt post resurrectionem
conjugia. Si autem mors finis est nuptiarum:
cur necessitatem non in voluntatem vertimus?
Et quod invitis extorquendum est, cur non
spe praemiorum offerimus Deo? <hi>Qui sine uxore est,
sollicitus est quae Domini sunt, quomodo placeat Deo.
Qui autem cum uxore est, sollicitus est quae sunt mundi,
quomodo placeat uxori, et divisus est.</hi> Intueamur
curarum virginis, maritique <emph>260</emph> distantias. Virgo
Domino, maritus uxori placere desiderat, et ut uxori
placeat, sollicitus est de his quae sunt mundi, quae
cum mundo utique transitura sunt: <hi>et divisus est,</hi> 
<pb n="0230C"/>
in multas scilicet sollicitudinum partes, miseriarumque
distractus. Non est hujus loci nuptiarum angustias
describere, et quasi in communibus locis rhetorico
exsultare sermone. Plenius super hac re
contra Helvidium, et in eo libro quem ad Eustochium
scripsi, arbitror absolutum. Certe et Tertullianus
cum adhuc esset adolescens lusit in hac
materia. Et praeceptor meus Gregorius Nazianzenus
virginitatem et nuptias disserens, Graecis versibus
explicavit. Nunc illud breviter admoneo, in Latinis
codicibus hunc locum ita legi: <hi>Divisa est virgo et
mulier.</hi> Quod quamquam habeat suum sensum, et a
me quoque pro qualitate loci sic edissertum sit,
tamen non est Apostolicae veritatis. Siquidem Apostolus
ita scripsit, ut supra transtulimus: <hi>Sollicitus
<pb n="0230D"/>
est quae sunt mundi, quomodo placeat uxori, et divisus
est;</hi> et hac sententia definita, transgreditur ad virgines
et continentes, et ait: <hi>Mulier innupta, et virgo
cogitat quae sunt Domini, ut sit sancta corpore et
spiritu.</hi> Non omnis innupta, et virgo est. Quae autem
virgo, utique et innupta est. Quamquam ob elegantiam
dictionis potuerit id ipsum altero verbo repetere, <hi>mulier innupta et virgo:</hi> 
 vel certe definire voluisse
<pb n="0231A"/>
quid esset innupta, id est, virgo: ne meretrices
putemus innuptas, nulli certo matrimonio copulatas.
Quid ergo cogitat innupta et virgo? <hi>Quae
Domini sunt, ut sit sancta et corpore et spiritu.</hi> Ut
nihil aliud esset, ut nulla merces virginem amplior
sequeretur, sufficeret ei haec sola praelatio, cogitare
quae Domini sunt. Statimque docet quae sit ipsa
cogitatio, ut sit sancta corpore et spiritu. Nonnullae
quippe sunt virgines carne, non spiritu, quarum corpus
integrum est, anima corrupta. Sed illa virginitas
hostia Christi est, cujus nec mentem cogitatio, nec
carnem libido maculavit. E contrario, quae nupta
est, cogitat quae mundi sunt, quomodo <emph>261</emph> placeat
viro. Sicut qui uxorem habet, sollicitus est quae
sunt mundi, quomodo placeat uxori: sic nupta res
mundi cogitat, quomodo placeat viro. Nos autem
<pb n="0231B"/>
non sumus de hoc mundo, qui in maligno positus
est, cujus figura praeterit, de quo dicitur ad Apostolos: <hi>Si essetis de hoc mundo, amaret [Al.</hi> 
 amasset] <hi>utique mundus, quod suum erat 
 <note>(Joan. XV, 19)</note>
          </hi>. Ac ne
forsitan putaretur, onus gravissimum castitatis nolentibus
imponere, statim jungit causas suadendi,
et ait: <hi>Hoc autem ad utilitatem vestram dico: non ut
laqueum vobis injiciam, sed ut ad id quod honestum
est, et intente facit servire Domino, absque ulla distractione.</hi> 
Proprietatem Graecam Latinus sermo non
explicat: quibus enim verbis quis possit edicere,
 <foreign xml:lang="greek">Πρὸς τὸ εὔσχημον καὶ εὐπρόσεδρον τῷ Κυρίῳ ἀπερισπάστως</foreign>?
Unde et in Latinis codicibus, ob translationis
difficultatem, hoc penitus non invenitur. Utamur
igitur eo quod vertimus. Non imponit nobis Apostolus
<pb n="0231C"/>
laqueum, nec cogit esse quod nolumus; sed
suadet quod honestum est et decorum, et intente
facit servire Domino et semper esse sollicitum, et
exspectare paratam Domini voluntatem, ut eum
quid imperaverit, quasi strenuus, et armatus miles
statim impleat quod praeceptum, est, et hoc faciat
sine ulla distentione [ <hi>Al.</hi> distentatione]: quae data
est secundum Ecclesiasten <note>(Cap. III)</note> hominibus hujus
mundi, ut distendantur in ea. Si quis autem considerat
virginem suam, id est, carnem lascivire,
et ebullire in libidinem, nec refrenare se potest:
<pb n="0232A"/>
duplexque ei incumbit necessitas, aut accipiendae
conjugis, aut ruendi; quod vult faciat, non peccat,
si nubat: faciat, inquit, quod vult, non quod debet.
Non peccat, si ducit uxorem: non tamen bene facit,
si duxerit. <hi>Nam qui statuit in corde suo firmus, non
habens necessitatem, potestatem autem habens suae
voluntatis, et hoc judicat in corde suo servare virginem
suam, bene facit. Igitur et qui matrimonio jungit
virginem suam, bene facit; et qui non jungit, melius
facit <note>(I Cor. VII, 37, 38)</note>
          </hi>. Signanter et proprie supra
dixerat, <hi>Qui ducit uxorem, non peccat:</hi> hic <hi>Qui servat
virginem suam, bene facit.</hi> Aliud est autem <emph>262</emph> 
non peccare, aliud est bene facere. <hi>Declina,</hi> inquit, <hi>a malo, et fac bonum 
 <note>(Ps. XXXVI, 27)</note>
          </hi>. Illud declinamus,
hoc sequimur. In altero initium, in altero
perfectio est. Verum ne in eo quod dixit, <hi>et qui matrimonio
<pb n="0232B"/>
jungit virginem suam, bene facit,</hi> existimet
aliquis observationem nostram non stare; protinus
hoc ipsum bonum extenuat, et obumbrat comparatione
melioris, et dicit: <hi>Et qui non jungit, melius facit.</hi> 
Nisi illaturus esset [ <hi>Al.</hi> fuisset], <hi>melius facit,</hi> numquam
praemisisset, <hi>bene facit.</hi> Ubi autem bonum et
melius est, ibi boni et melioris non unum est praemium:
et ubi non unum praemium, ibi utique dona diversa.
Tantum est igitur inter nuptias et virginitatem,
quantum inter non peccare, et bene facere; immo
ut levius dicam, quantum inter bonum et melius.</p>
        </div3>
<div3>
          <head>14.</head>
          <p>
 <hi>Viduae quae pascuntur eleemosynis Ecclesiae.</hi> --Finita
disputatione conjugiorum et virginitatis,
inter utrumque cauto moderamine praeceptorum, ut
nec ad sinistram, nec ad dexteram diverteret, sed
<pb n="0232C"/>
via regia graderetur, et illud impleret: <hi>Ne sis justus
multum <note>(Eccles. VI, 17)</note>
          </hi>, rursum monogamiam digamiae
comparat, et quomodo nuptias subdiderat virginitati,
ita digamiam primis nuptiis subjicit, et ait: <hi>Mulier alligata est, quanto tempore vir ejus vivit; quod
si dormierit vir ejus, liberata est; cui vult nubat, tantum
in Domino. Beatior autem erit, si sic permanserit,
secundum consilium meum. Puto autem quod et ego
spiritum Dei habeam 
 <note>(I Cor. 39, 40)</note>
          </hi>. Concedit secundas
nuptias, sed volentibus, sed his, quae se
continere non possunt; ne luxuriatae in Christo, nubere
<pb n="0233A"/>
velint, habentes damnationem, quod primam
fidem irritam fecerint, et hoc concedit, quia multae
abierunt retro post Satanam <note>(I Tim. V, 15)</note>. Caeterum <hi>beatiores,</hi> 
 inquit, <hi>erunt, si sic permanserint:</hi> 
continuoque subjungit Apostolicam auctoritatem, <hi>secundum meum consilium.</hi> 
 Porro ne auctoritas
Apostoli, quasi hominis, levior videretur, addidit: <hi>Puto autem quod et ego spiritum Dei habeam.</hi> 
 Ubi ad
continentiam provocat, ibi non hominis, sed Spiritus
Dei consilium est; ubi autem nubendi concedit veniam, <emph>263</emph> 
 Spiritum Dei non nominat, sed prudentiae
librat consilium, ita singulis relaxans, ut unusquisque
ferre potest. Juxta hunc sensum omnia illa
sunt accipienda: <hi>Nam quae sub viro est mulier, vivente
viro, alligata est legi: si autem mortuus fuerit vir,
<pb n="0233B"/>
soluta est a lege viri. Igitur, vivente viro, vocabitur
adultera, si fuerit cum alio viro. Si autem mortuus
fuerit vir ejus, soluta est a lege, ut non sit adultera, si
fuerit cum alio viro <note>(Rom. VII, 2, 3)</note>
          </hi>. Et illud ad
Timotheum: <hi>Volo ergo juniores viduas nubere, filios
procreare, matresfamilias esse, nullam occasionem dare
adversario maledicti gratia. Jam enim quaedam conversae
sunt retro post Satanam <note>(I Tim. V, 14)</note>
          </hi>, et reliqua
his similia. Quomodo enim virginibus ob fornicationis
periculum concedit nuptias, et excusabile
facit, quod per se non appetitur, ita ob eamdem
fornicationem vitandam, concedit viduis secunda
matrimonia. Melius est enim licet alterum
et tertium, unum virum nosse, quam plurimos: id
est, tolerabilius est uni homini prostitutam esse,
<pb n="0233C"/>
quam multis. Siquidem et illa in Evangelio Joannis
Samaritana, sextum se maritum habere dicens, arguitur
a Domino, quod non sit vir ejus <note>(Joan. IV,
17)</note>. Ubi enim numerus maritorum est, ibi vir, qui
proprie unus est, esse desiit. Una costa a principio
in unam uxorem versa est. <hi>Et erunt,</hi> inquit, <hi>duo in
carne una <note>(Genes. II, 24)</note>
          </hi>: non tres, neque quatuor,
alioquin jam non duo, si plures. Primus Lamech
sanguinarius et homicida, unam carnem in duas divisit
uxores: fratricidium et digamiam, eadem cataclysmi
poena delevit. De altero septies, de altero septuagies
septies vindicatum est. Quantum distant in
numero, tantum et in crimine. Quam sancta sit digamia,
hinc ostenditur, quod digamus in clerum eligi
non potest, et ideo Apostolus ad Timotheum: <hi>Vidua,</hi> 
<pb n="0233D"/>
inquit, <hi>eligatur non minus sexaginta annorum, quae
fuerit unius viri uxor <note>(I Tim. V, 9)</note>
          </hi>. Hic omne praeceptum
de his est viduis, quae Ecclesiae pascuntur
eleemosynis. Et idcirco aetas <emph>264</emph> praescribitur, ut
illae tantum accipiant pauperum cibos, quae jam laborare
<pb n="0234A"/>
non possunt. Simulque considera, quod quae
duos habuit viros, etiamsi anus sit, et decrepita, et
egens, Ecclesiae stipes non meretur accipere. Si autem
panis illi tollitur eleemosynae, quanto magis ille
panis qui de coelo descendit, quem qui indigne comederit,
reus erit violati corporis et sanguinis Christi!</p>
        </div3>
<div3>
          <head>15.</head>
          <p>
 <hi>Multa compulsus est velle Paulus.</hi> --Quamquam
haec testimonia quae supra posui, in quibus
viduis conceditur, ut si velint, denuo nubant, quidam
interpretantur super his viduis, quas, amissis maritis,
sic invenerit fides Christi. Nec enim consequens
esset, ut Apostolus post baptisma viro mortuo, jubeat
alteri nubere, cum habentibus quoque uxores praeceperit,
ut sic sint, quasi non habentes, et ob hanc
causam non esse uxorum numerum definitum: quia
<pb n="0234B"/>
post baptisma Christi, etiam si tertia et quarta uxor
fuerit, quasi prima reputetur. Alioqui si post baptisma,
primo mortuo, accipitur secundus, quare non
secundo, et tertio, et quarto, et quinto mortuo,
accipiatur sextus, et reliqui? Potest enim accidere,
ut infelicitate quadam, vel judicio Dei succidentis
nuptias repetitas, adolescentula plures accipiat viros,
et anus primo marito in extrema aetate viduetur.
Primus Adam monogamus: secundus agamus. Qui
digamiam probant, exhibeant tertium Adam digamum,
quem sequantur. Verum fac ut concesserit
Paulus secunda matrimonia; eadem lege et tertia concedit,
et quarta, et quotiescumque vir moritur.
Multa compellitur Apostolus velle, quae non vult.
Circumcidit Timotheum, rasit ipse calvitium, nudipedalia
<pb n="0234C"/>
exercuit, comam nutrivit, et totondit in
Cenchris. Et certe castigaverat Galatas, Petrumque
reprehenderat, quod se propter observationes Judaicas
a gentibus separaret. Quomodo igitur in caeteris
Ecclesiae disciplinis Judaeis Judaeus, Ethnicis Ethnicus,
et omnibus omnia factus est, ut omnes lucrifaceret:
sic et digamiam <emph>265</emph> concessit incontinentibus,
nec nuptiarum numerum praefinivit, ut dum
vident sibi mulieres ita post mortem mariti secundum
concedi, ut tertius quartusque conceditur, erubescant
alterum accipere, ne trigamis et quadrigamis comparentur.
Ubi enim unus exceditur, nihil refert secundus,
an tertius sit, quia desinit esse monogamus. <hi>Omnia licent, sed non omnia expediunt 
 <note>(I Cor. VI, 12,
et X, 23)</note>
          </hi>. Non damno digamos, immo nec trigamos,
<pb n="0234D"/>
et, si dici potest, octogamos: plus aliquid inferam,
etiam scortatorem recipio poenitentem. Quidquid
aequaliter licet, aequali lance pensandum est.</p>
        </div3>
<div3>
          <head>16.</head>
          <p>
 <hi>Castitas semper praelata nuptiis. Non est bonus
duplex numerus.</hi> --Sed quoniam ad vetus nos trahit
<pb n="0235A"/>
Testamentum, et incipiens ab Adam, ad Zachariam
et Elisabeth pervenit: ac deinde opponit Petrum et
caeteros apostolos, nos quoque debemus per eadem
currere vestigia quaestionum, et docere castitatem
semper operi nuptiarum fuisse praelatam. Ac de
Adam quidem et Eva illud dicendum, quod ante offensam
in paradiso virgines fuerint: post peccatum
autem, et extra paradisum protinus nuptiae. Deinde,
quod hoc ipsum interpretetur Apostolus: <hi>Propter
hoc relinquet homo patrem et matrem suam, et adhaerebit
uxori suae, et erunt duo in carne una <note>(Ephes.
V, 31, ad Gen. II, 24)</note>
          </hi>. Statimque subjungit: <hi>Sacramentum
hoc magnum est. Ego autem dico in Christo
et in Ecclesia <note>(Ibid., 32)</note>
          </hi>. Christus in carne virgo, in
spiritu monogamus. Unam enim habet Ecclesiam, de
<pb n="0235B"/>
qua idem Apostolus: <hi>Viri,</hi> inquit, <hi>diligite uxores vestras,
sicut et Christus Ecclesiam <note>(Ephes. V, 25; Coloss.
III, 19)</note>
          </hi>. Si Christus sancte, si caste, si absque
ulla macula Ecclesiam diligit: viri quoque in castitate
uxores suas diligant, et sciat unusquisque vas
suum possidere in sanctificatione et honore, non in
passione desiderii, sicut et gentes, quae nesciunt
Deum: <hi>Neque enim vocavit nos Deus in immunditiam,
sed in sanctificationem <note>(I Thess. IV, 7)</note>
          </hi>: <hi>exuentes nos
veterem hominem cum operibus suis, et induentes novum,
qui renovatur</hi> <emph>266</emph> <hi>in cognitionem secundum imaginem
Creatoris sui: ubi non est masculus et femina,
Graecus et Judaeus, circumcisio et praeputium, barbarus
et Scytha servus et liber, sed omnia et in omnibus Christus <note>(Coloss. III, 10, 11)</note>
          </hi>.
Imago Creatoris non habet
<pb n="0235C"/>
copulam nuptiarum. Ubi diversitas sexus aufertur,
et veteri homine exuimur, et induimur novo, ibi in
Christum renascimur virginem, qui et natus ex virgine,
et renatus per virginem est. Quod autem ait: <hi>Crescite et multiplicamini, et replete terram 
 <note>(Gen. I,
28)</note>
          </hi>, necesse fuit prius plantare silvam et crescere,
ut esset quod postea posset excidi. Simulque consideranda
vis verbi, <hi>replete terram.</hi> Nuptiae terram
replent, virginitas paradisum. Sed et hoc intuendum
 dumtaxat juxta hebraicam veritatem, quod cum
Scriptura in primo, et tertio, et quarto, et quinto,
et sexto die, expletis operibus singulorum dixerit:
<pb n="0236A"/> <hi>Et vidit Deus quia bonum est,</hi> 
 in secundo die hoc
omnino subtraxit: nobis intelligentiam derelinquens,
non esse bonum duplicem numerum, quia ab
unione dividat, et praefiguret foedera nuptiarum.
Unde in arca Noe omnia animalia, quaecumque bina
ingrediuntur, immunda sunt <note>(Gen. VII et VIII)</note>. Impar
numerus est mundus. Quamquam in duplici numero
ostendatur et aliud sacramentum, quod ne in bestiis
quidem et in immundis avibus digamia comprobata
sit. Bina enim ingrediuntur immunda: et septena
quae munda sunt, ut haberet Noe post diluvium, quod
de impari numero statim Deo posset offerre.</p>
        </div3>
<div3>
          <head>17.</head>
          <p>
 Si autem transfertur Enoch, et servatur in
diluvio Noe, non reor idcirco translatum Enoch,
quod uxorem habuerit; sed quod primus invocaverit
<pb n="0236B"/>
Deum, et crediderit in Creatorem [ <hi>Al.</hi> Salvatorem],
de quo Paulus apostolus in Epistola ad Hebraeos
plenissime docet <note>(Heb. X, 5)</note>. Porro Noe, qui quasi
secunda radix humano generi servabatur, utique
cum <emph>267</emph> uxore et filiis debuit reservari. Quamquam
in hoc mysterium Scripturarum sit. Arca illa, juxta
apostolum Petrum <note>(I Pet. III)</note>, typus Ecclesiae fuit,
in qua octo animae salvae factae sunt. Quando ingreditur
in eam Noe, tam ipse, quam filii ejus, ab uxoribus
separantur: quando vero egreditur in terram,
junguntur paria: et quod in arca, id est, in Ecclesia
fuerat separatum, in mundi conversatione sociatur.
Simulque si arca plures habuit mansiones et nidulos,
et bicamerata, et tricamerata, et diversas bestias;
et pro qualitate animalium habitationes quoque
<pb n="0236C"/>
vel majores vel minores, aestimo quod diversitas
illa mansionum praefiguraverit Ecclesiae varietatem.</p>
        </div3>
<div3>
          <head>18.</head>
          <p>
 <hi>Comedendarum carnium licentia.</hi> --Quod autem
nobis objicit, in secunda Dei benedictione comedendarum
carnium licentiam datam, quae in prima concessa
non fuerat, sciat quomodo repudium juxta
eloquium Salvatoris ab initio non dabatur; sed
propter duritiam cordis nostri, per Moysen humano
generi concessum est; sic et esum carnium usque
ad diluvium ignotum fuisse. Post diluvium vero,
quasi in eremo murmuranti populo coturnices: ita
dentibus nostris nervos et virulentias carnis ingestas.
<pb n="0237A"/>
Docet Apostolus scribens ad Ephesios <note>(Cap. I)</note>,
Deum proposuisse in adimpletione temporum recapitulare
omnia: et ad principium trahere in Christum
Jesum, quae sunt super coelos et super terram.
Unde et ipse Salvator in Apocalypsi Joannis: <hi>Ego
sum,</hi> inquit, <foreign xml:lang="greek">α</foreign> <hi>et</hi> <foreign xml:lang="greek">ω,</foreign> <hi>initium et finis <note>(Apoc. I, 18 et
XXII, 13)</note>
          </hi>. Ab exordio conditionis humanae, nec carnibus
vescebamur, nec dabamus repudium, nec
praeputia nobis eripiebantur in signum. Hoc cursu
usque ad diluvium pervenimus. Post diluvium autem
cum datione Legis, quam implere nullus potuit,
carnes ingestae sunt ad vescendum, et repudia
concessa duritiae, et cultellus circumcisionis appositus;
quasi Dei manus plus in nobis creaverit, quam
necesse est. Postquam autem Christus venit in fine
<pb n="0237B"/>
temporum, <emph>268</emph> et <foreign xml:lang="greek">ω</foreign> revolvit ad <foreign xml:lang="greek">α,</foreign> et extremitatem
retraxit ad principium: nec repudium nobis dare
permittitur, nec circumcidimur, nec comedimus carnes,
dicente Apostolo: <hi>Bonum est vinum non bibere,
et carnes non comedere <note>(Rom. XIV, 21)</note>
          </hi>. Et vinum
enim cum carnibus post diluvium dedicatum est.</p>
        </div3>
<div3>
          <head>19.</head>
          <p>
 <hi>Isaac Christi figura.</hi> --Quid loquar de Abraham,
ut ipse asserit, trigamo, qui signum fidei in
circumcisione suscepit? Si imitamur uxorum illius
numerum, imitemur et circumcisionem. Neque enim
in parte sectandus, et in parte repudiandus est.
Porro Isaac unius Rebeccae vir, Christi praefigurat
Ecclesiam, et digamiae suggillat lasciviam. Si autem
duas bigas uxorum et concubinarum habuit Jacob,
et non vult adversarius acquiescere, lippientem
<pb n="0237C"/>
Liam deformem atque fetuosam synagogae typum
praetulisse; Rachel vero pulchram et diu sterilem,
Ecclesiae significasse mysterium, sciat, eo tempore
hoc fecisse Jacob, quando erat inter Assyrios, et in
Mesopotamia Laban durissimo domino serviebat.
Quando autem Terram sanctam ingredi voluit; et
in monte Galaad exstruxit acervum testimonii, in quo
nihil inter sarcinas ejus Mesopotamiae possessor invenerat,
jurans se numquam ad locum in quo servierat
reversurum; et ad torrentem Jaboch cum
Angelo luctatus, claudicare coepit, et <foreign xml:lang="greek">πλατὺ νεῦρον</foreign>
[ <hi>Scil.</hi> nervus femoris] ejus emarcuit, statimque <hi>Israel</hi> 
sortitus est nomen: et illa quondam dilecta conjux,
pro qua servierat juxta Bethleem, in qua erat virginitatis
praeco Dominus nasciturus, a filio [ <hi>Scil.</hi> Benoni]
<pb n="0237D"/>
doloris occiditur <note>(Gen. XXXV, 18)</note>; et consortia
Mesopotamiae Evangelica in civitate moriuntur.
<pb n="0238A"/>
</p>
        </div3>
<div3>
          <head>20. </head>
          <p>
 <hi>Corpus Christi mundi debent sumere.</hi> --Miror
autem cur Judam et Thamar nobis proposuerit in
exemplum, nisi forte et meretricibus delectatur; aut
occisum Onam [ <hi>Mss.</hi> Aunam], quod fratri semen inviderit:
quasi nos qualemcumque seminis fluxum
absque liberorum opere comprobemus. Perspicuum
est de Moyse, quod periclitatus esset in diversorio,
nisi <hi>Sephora,</hi> quae interpretatur <hi>avis,</hi> <emph>269</emph> filium
circumcidisset, et praeputium nuptiarum cultro Evangelico
desecasset. Iste nempe Moyses est, qui cum
vidisset visionem magnam, et Angelum, sive Dominum
loquentem in rubo, nequaquam valuit ad
eum accedere, nisi solvisset corrigiam calceamenti
sui, et abjecisset vincula nuptiarum. Nec mirum hoc
de amico et propheta et legifero Dei, cum omnis
<pb n="0238B"/>
populus accessurus ad montem Sina, et Dei auditurus
eloquium, tribus diebus sanctificari jussus sit,
et se ab uxoribus abstinere. Quod quidem scimus
(licet praepostere faciam historiae ordinem confundere)
etiam ad David fugientem, ab Achimelech
sacerdote dictum: <hi>Si mundi sunt pueri ab uxoribus?</hi> 
Et ille respondit: <hi>Ab heri et nudiustertius <note>(I Reg.
XXI, 4)</note>
          </hi>. Panes enim propositionis, quasi corpus Christi,
de uxorum cubilibus consurgentes edere non
poterant. Et nobis in transitu est contemplandum
quod dixit: <hi>Si mundi sunt pueri ab uxoribus?</hi> videlicet
quod ad munditias corporis Christi, omnis coitus
immundus sit. In lege quoque praecipitur, ut
pontifex nisi virginem non ducat uxorem <note>(Levit.
XXI)</note>, nec [ <hi>Mss.</hi> ne] viduam accipiat. Si eadem virginis
<pb n="0238C"/>
viduaeque conditio est, quare altera recipitur,
altera reprobatur? Et sacerdotalis vidua in domo
jubetur sedere patris sui, nec secundum nosse matrimonium.
Si soror virgo moritur sacerdotis, quomodo
ipse ad patris ac matris exsequias, ita ad eam
jubetur incedere. Si vero nupta sit, quasi aliena
contemnitur. Qui uxorem duxerit, et qui plantaverit
vineam velut propagines filiorum, prohibetur ad
bella procedere <note>(Deut. XX)</note>. Non enim potest Domini
servire militiae servus uxoris. Et de speculis mulierum
jejunantium, quasi de purissimis corporibus
virginum, luter in tabernaculo funditur: et intrinsecus
in sanctuario tam Cherubim, quam Propitiatorium,
et arca testamenti, et <emph>270</emph> mensa propositionis,
et candelabrum, et thuribulum ex auro mundissimo
<pb n="0238D"/>
sunt. Neque enim in Sancta sanctorum
inferri poterat argentum.
</p>
        </div3>
<div3>
          <head>21. </head>
<p>
            <pb n="0239A"/> <hi>Josue nomina. Secunda circumcisio cum petrino
cultello. Regnum quinque sensuum.</hi> --Quid moror in
Moyse, cum mihi propositum sit cursim celeriterque
dictanti, singula breviter [ <hi>Al.</hi> leviter] perstringere,
et intelligentiae quasdam lineas ducere? Transcendam
ad Jesum filium Nave, qui ante dictus est <hi>Ause,</hi> 
sive, ut rectius habetur in Hebraeo, <hi>Osee,</hi> id est, <hi>salvator.</hi> 
Ipse enim, secundum Epistolam Judae, salvavit,
et eduxit populum Israel ex Aegypto, et in terram
repromissionis induxit. Hic Jesus statim ut venit
ad Jordanem, aquae nuptiarum, quae semper in Lege
fluxerant, arefactae sunt, et steterunt: et siccis pedibus
ac nudis populus omnis transiit, et venit in
Galgala, ibique secundo est circumcisus. Quod si
juxta litteram accipimus, penitus stare non potest.
<pb n="0239B"/>
Si enim duplex haberemus praeputium, vel excisa
pellicula iterum nasceretur, recte secunda circumcisio
haberet locum. Nunc autem hoc significatur,
quod Jesus cultello Evangelii populum, qui per desertum
venerat, circumcidit, et circumcidit cultello
petrino, ut quod in Moysi filio praefigurabatur ante
in paucis, id sub Jesu impleretur in cunctis. Sed et
ipsa praeputia in unum cumulum [ <hi>Mss.</hi> tumulum]
coacervata et sepulta, et terra obruta, et ablatum
opprobrium Aegypti, et nomen loci <hi>Galgala,</hi> quod
interpretatur <hi>revelatio,</hi> ostendunt, dum in praeputio
ambularet populus per desertum, oculos ejus fuisse
caecatos. Videamus et consequentia. Post Evangelii
circumcisionem, et consecrationem duodecim lapidum
in loco revelationis, statim Pascha celebratur:
<pb n="0239C"/>
immolatur eis agnus, et sanctae Terrae vescuntur alimentis.
Egreditur Jesus, occurrit ei Princeps militiae
gladium tenens, id est, vel pro circumciso populo
pugnare <emph>271</emph> se monstrans, vel dissecans
glutinum nuptiarum. Similiterque ut Moysi praeceptum
fuerat, et huic praecipitur: <hi>Solve calceamentum
tuum. Locus enim in quo stas, terra sancta est <note>(Exod. III, 5)</note>
            </hi>.
Quia sic erat Domini armatus exercitus
in tubis sacerdotalibus, quasi ad Evangelicam
praedicationem sub typo Jericho, mundus subvertitur.
Et ut infinita praeteream (neque enim nunc mihi
<pb n="0240A"/>
propositum est omnia veteris Testamenti aperire
mysteria), quinque reges, qui in terra repromissionis
ante regnabant, resistebantque Evangelico exercitui
[ <hi>Al.</hi> exercitu], Jesu pugnante, superantur <note>(Jos. X)</note>.
Hoc puto intellectu esse perspicuum, quod antequam
Dominus populum suum educeret de Aegypto,
et circumcideret eum, visus, odoratus, gustus, auditus,
tactusque regnaverint, et his quasi principibus
fuerint universa subjecta. Quos Jesus ad speluncam
corporis confugientes, et ad tenebrosum locum,
 ipsum ingrediens corpus interfecit: ut per id occiderentur,
per quod ante regnabant.</p>
        </div3>
<div3>
          <head>22.</head>
          <p>
 <hi>Moyses Legem significat. Vicenarius numerus
infaustus. Belphegor apud Hebraeos est Priapus. Jesus
non plangitur moriens.</hi> --Verum jam tempus est, ut
<pb n="0240B"/>
castitatis Jesu vexillum levemus. Moyses scribitur
habuisse uxorem. Moysen autem et Dominus noster,
et Apostolus interpretantur Legem: <hi>Habent Moysen
et Prophetas <note>(Luc. XVI, 29)</note>
          </hi>. Et: <hi>Ab Adam usque ad
Moysen regnavit peccatum, etiam super eos qui non
peccaverunt, in similitudine praevaricationis Adae <note>(Rom.
V, 14)</note>
          </hi>: nullique dubium est, in utroque testimonio
Moysen Legem significare. Sicut ergo legimus quod
Moyses, id est, Lex habuerit uxorem, ostende mihi,
Jesum Nave vel uxorem habuisse, vel filios: et si
potueris monstrare, victum me esse fatebor. Et certe
pulcherrimum terrae Judaeae in partitione accepit
locum, moriturque, non in vicenario numero qui
semper in Scripturis infaustus est: in quo servivit
Jacob, et venditus est Joseph, et quem diligit Esau,
<pb n="0240C"/>
accipiens in eo quaedam munera; sed in decimo, de
cujus laude crebro diximus: sepeliturque in <hi>Thamnath
sare,</hi> id est, in <hi>perfectissimo principatu,</hi> sive in <emph>272</emph> 
 numero <hi>operimenti novi:</hi> ut virginum significaret
greges, Salvatoris auxilio coopertos in monte
Ephraim, hoc est in monte <hi>frugifero,</hi> ab aquilone
montis <hi>Gaas [Mss.</hi> Gaes], qui interpretatur <hi>commotio:
Mons</hi> enim <hi>Sion, latera aquilonis, civitas regis
magni <note>(Ps. XLVII, 3)</note>
          </hi>, quae opposita semper invidiae
est, et per singulas tentationes dicit: <hi>Mei vero pene
moti sunt pedes <note>(Ps. LXXII, 2)</note>
          </hi>. Cumque in sepultura
<pb n="0241A"/>
Jesu, liber qui ex nomine ejus appellatur, expletus
sit; rursum in Judicum volumine, quasi vivens resurgensque
describitur: et sub <foreign xml:lang="greek">ἀνακεφαλαιώσει</foreign> opera
ipsius praedicantur: et legitur, <hi>Misit Jesus populum,
et obierunt filii Israel, unusquisque in haereditatem
suam, ut possiderent terram.</hi> Et, <hi>Servivit populus Domino
cunctis diebus Jesu,</hi> et caetera. Statimque subjungitur: <hi>Et mortuus est Jesus Nave servus Domini
centum decem annorum.</hi> 
 Porro Moyses vidit tantum
terram repromissionis, et intrare non potuit, <hi>et mortuus
est in terra Moab, et sepelivit eum Dominus in
valle terrae Moab contra domum Phogor, et non cognovit
vir sepulcrum ejus usque in diem hunc <note>(Deut.
XXXIV, 5, 6)</note>
          </hi>. Comparemus utriusque sepulturam:
Moyses in terra Moab moritur, Jesus in terra Judaeae.
<pb n="0241B"/>
Ille sepelitur in valle contra domum <hi>Phogor,</hi> quod
interpretatur <hi>ignominia</hi> (proprie quippe Phogor lingua
hebraea Priapus appellatur); hic in monte Ephraim
ab aquilone montis Gaas. Et est in verbis simplicibus
semper divinarum Scripturarum sensus augustior.
Quia apud Judaeos gloria erat in partubus et
parturitionibus; et maledicta sterilis, quae non habebat
semen in Israel; et beatus cujus erat semen
in Sion, et domestici in Jerusalem: et in benedictione
maxima ponebatur, <hi>Uxor tua sicut vitis abundans
in lateribus domus tuae. Filii tui sicut novellae
olivarum in circuitu mensae tuae <note>(Ps. CXXVII, 3)</note>
          </hi>; idcirco
sepulcrum ejus positum in valle describitur
contra domum idoli, quod proprie libidini consecratur.
Nos autem qui militamus sub Jesu duce, usque
<pb n="0241C"/>
ad praesentem diem ignoramus ubi Moyses sit
sepultus. <emph>273</emph> Contemnimus enim Phogor [ <hi>Al.</hi> Phegor],
et omnem ignominiam ejus, scientes quod
qui in carne sunt, Deo placere non possunt. Et Dominus
ante diluvium quoque dixerit: <hi>Non permanebit
spiritus meus in hominibus istis, quia caro sunt <note>(Genes. VI, 3)</note>
          </hi>.
Quamobrem et Moyses moriens plangitur
a populo Israel: Jesus autem quasi victurus
non plangitur. Nuptiae enim finiuntur in morte,
virginitas post mortem incipit coronari.</p>
        </div3>
<div3>
          <head>23.</head>
          <p>
 <hi>Jephte temerarii voti arguitur. Sacerdotes plurimi
uxorati. Levitarum habitus. Error Encratitarum.</hi> --Samson
quoque producit in medium, nec decalvatum
quondam Domini Nazaraeum a muliere considerat;
qui licet typum teneat Salvatoris, quod meretricem
<pb n="0241D"/>
ex gentibus adamarit Ecclesiam; et multo
plures hostium moriens, quam vivus occiderit: tamen
<pb n="0242A"/>
conjugalis pudicitiae exempla non praebet. Et
certe iste est secundum prophetiam Jacob <note>(Genes.
XLIX)</note>, qui cum concitus equi pernicitate ferretur, a
serpente percussus, retrorsum cecidit. Debboram
autem et Barach, et uxorem Aber [ <hi>Mss.</hi> Chaber] Cynei
cur enumeraverit, prorsus non intelligo: cum
aliud sit bellorum principes et historiae ordinem
texere: aliud figuras aliquas significare conjugii,
quae in istis omnino non comparent. Porro quod
praefert Jephte patris fidem, lacrymis virginis filiae,
pro nobis facit. Et nos enim non tam virgines saeculi,
quam eas quae propter Christum sunt virgines,
praedicamus: et a plerisque Hebraeorum reprehenditur
pater voti temerarii, qui dixerit: <hi>Si tradens
tradideris filios Ammon in manibus meis, quicumque
<pb n="0242B"/>
exierit de domo mea in occursum mihi, cum reverti
coepero in pace a filiis Ammon, erit Domino, et offeram
illum holocaustum <note>(Judic. XI, 30, 31)</note>
          </hi>. Si canis (inquiunt),
si asinus occurrisset, quid faceret? Ex quo
volunt Dei dispensatione esse factum ut qui improspecte
voverat, errorem votorum in filiae morte sentiret.
Si autem Samuel nutritus in tabernaculo duxit
uxorem, quid hoc ad praejudicium virginitatis? Quasi
non hodie quoque plurimi sacerdotes habeant matrimonia:
et Apostolus episcopum describat unius
uxoris virum, habentem filios cum omni castitate <note>(I Tim. III)</note>.
 <emph>274</emph> Simulque noscendum, quod
Samuel Levita, non sacerdos, non Pontifex fuerit.
Unde et faciebat illi mater sua <hi>Ephod bad,</hi> superhumerale
videlicet lineum, qui habitus proprie Levitarum
<pb n="0242C"/>
et minoris est ordinis <note>(I Reg. II)</note>. Unde et
in Psalmis non nominatur inter sacerdotes, sed inter
eos qui invocant nomen Domini: <hi>Moyses, et
Aaron in Sacerdotibus ejus, et Samuel inter eos, qui
invocant nomen ejus <note>(Psal. XCVIII, 6)</note>
          </hi>. Levi enim
genuit Caath, Caath genuit Aminadab, Aminadab
genuit Chore, Chore genuit Assir, Assir genuit Helchana,
Helchana genuit Sub, Sub genuit Tou, Tou
genuit Eliu, Eliu genuit Jeroam, Jeroam genuit Helchana,
Helchana genuit Samuelem. Nullique dubium
est sacerdotes de Aaron et Eleazar et Phinees stirpe
generatos. Qui cum et ipsi uxores habuerint, recte
nobis opponerentur, si errore Encratitarum ducti,
contenderemus, matrimonia reprobanda: et non
esset noster Pontifex secundum ordinem Melchisedec
<pb n="0242D"/>
sine patre, sine matre, <foreign xml:lang="greek">ἀγενεαλόγητος,</foreign> hoc est,
sine nuptiis. Et revera magnos fructus ex liberis Samuel
<pb n="0243A"/>
capit: ut quia ipse placuit Deo, tales genuerit,
qui Domino displicerent. Quod si Booz et Ruth nobis
objicit ad comprobandam digamiam, sciat in
Evangelio ob typum Ecclesiae, etiam Raab meretricem
in ordine majorum Domini enumeratam.</p>
        </div3>
<div3>
          <head>24.</head>
          <p>
 <hi>Quare David sanguinarius vir. Quando exstruxit
Salomon templum.</hi> --Porro quod David ducentis
praeputiis emisse jactat uxorem, noverit, illum et
alias habuisse quamplurimas: et Michol filiam Saul,
quam pater alteri tradiderat, postea recepisse; <hi>et</hi> 
jam senem Sunamitidis puellae calefactum esse complexibus.
Nec hoc dico, quod sanctis viris quidquam
detrahere audeam; sed quod aliud sit in Lege versari,
aliud in Evangelio. Ille occidit Uriam Hethaeum
[Gethaeum <hi>juxta</hi> LXX], moechus exstitit in Bethsabee.
<pb n="0243B"/>
Et quia erat vir sanguinarius, non (ut plerique
existimant) propter bella, sed propter homicidium,
Templum Domini aedificare prohibetur. Nos
autem si unum de minimis scandalizaverimus, et
si fratri dixerimus <hi>Raca,</hi> et non recta [ <hi>Al.</hi> recte] <emph>275</emph> 
 viderimus, expedit ut mola asinaria ligetur
circa collum nostrum, et rei erimus gehennae, et
adulterium in solo nobis aspectu reputabitur. Transit
ad Salomonem, per quem se cecinit ipsa sapientia:
et cum uxorium eum dicat, atque in illius laudibus
immoretur, miror cur non jungat et illud de Cantico
canticorum: <hi>Sexaginta sunt reginae, et octoginta
concubinae: et adolescentulae, quarum non est numerus <note>(Cant. VI, 7)</note>
          </hi>.
Et illud de Regnorum tertio, <hi>quod
septingentas habuerit uxores, et trecentas concubinas,
<pb n="0243C"/>
et alias innumerabiles <note>(III Reg. XI, 3)</note>
          </hi>. Hae nempe
sunt, quae averterunt cor ejus a Domino: et tamen
antequam plures haberet uxores, et carnis vitiis laberetur,
in principio regni et adolescentiae exstruit
Domino templum. Unusquisque enim non de futuris,
sed de praesentibus judicatur. Quod si Salomonis
exempla ei placent, jam non digamus erit et trigamus;
sed nisi septingentas habuerit uxores, et trecentas
concubinas, typum ejus et meritum implere
non poterit. Obsecro te, lector, et id ipsum saepe
commoneo, ut scias me, quae loquor, necessitate
dicere: nec detrahere his qui in Lege praecesserint,
sed servisse eos temporibus et conditionibus suis, et
illam Domini implesse sententiam: <hi>Crescite, et multiplicamini,
et replete terram <note>(Genes. I, 23)</note>
          </hi>; et quod
<pb n="0243D"/>
his majus est, futurorum typos praebuisse. Nobis autem,
quibus dicitur: <hi>Tempus in collecto est, superest,
ut qui habent uxores, sic sint, quasi non habeant,</hi> 
aliud praecipi, et virginitatem a Salvatore virgine dedicari.</p>
        </div3>
<div3>
          <head>25.</head>
          <p>
 <hi>Norma Scripturarum. Probat Susannae historiam.</hi> --Eliam
<pb n="0244A"/>
et Elisaeum quam stulte in catalogo
posuerit maritorum, me facente, manifestum est. Si
enim Joannes Baptista venit in spiritu et virtute
Eliae, et Joannes virgo est: utique non solum in spiritu
ejus venit, sed etiam in corporis castitate. Porro
illud quod de Ezechia commemorari potest, quamquam
hoc ille solita stoliditate non viderit, quod post
vitam recuperatam, et quindecim annorum spatia
protelata, dixerit: <hi>Amodo filios faciam;</hi> sciat in Hebraeis
voluminibus non haberi, sed legi pro hoc:
 <hi>Pater filiis notam faciet veritatem tuam.</hi> Nec mirum
si Olda uxor Sellum prophetissa consulatur [ <hi>Al.</hi> consolatur]
ab Josia rege Judae, jam captivitate vicina,
et ira Domini stillante super Jerusalem: cum haec
norma sit Scripturarum, ut <emph>276</emph> deficientibus viris
<pb n="0244B"/>
sanctis, mulieres in virorum laudentur opprobria.
Superfluum autem est de Daniele dicere, cum Hebraei
usque hodie autument, et illum, et tres pueros
fuisse eunuchos, ex illa Dei sententia, quam Isaias
loquitur ad Ezechiam: <hi>Et de filiis tuis qui nascentur
ex te, tollent et facient eunuchos in domo regis <note>(IV Reg.
XX, 18)</note>
          </hi>. Rursusque in Daniele legimus: <hi>Et dixit
rex Asphanez principi eunuchorum, ut introduceret de
filiis captivitatis Israel, et de semine regio, et de phorthommim</hi> 
[ <hi>Al.</hi> phortemmim] <hi>pueros, in quibus non
esset macula, pulchros facie, et intelligentes sapientiam <note>(Dan. I, 2, 3)</note>
          </hi>.
Et argumentantur, si de semine regio
electi sunt Daniel et tres pueri; de semine autem
regio eunuchos fore Scriptura praedixit, hos esse qui
eunuchi facti sunt. Si vero et illud opposuerit, quod
<pb n="0244C"/>
in Ezechiele dicitur <note>(Cap. XIV)</note>, Noe et Daniel et Job
in terra peccatrice filios et filias liberare non posse,
respondendum est, quod juxta hypothesin dictum
sit. Nec enim eo tempore Noe et Job erant quos multis
ante saeculis fuisse cognovimus. Et est sensus:
Si tales et tales viri fuerint in terra peccatrice, filios
suos et filias liberare non poterunt; quia justitia patris
non liberabit filium; nec peccatum alterius alteri
imputabitur. <hi>Anima enim quae peccaverit, ipsa
morietur <note>(Ezech. XVIII, 4)</note>
          </hi>. Sed et hoc dicendum,
Danielem juxta historiam libri ejus, cum Joachim
rege captum eo tempore, quo Ezechiel quoque ductus
est in captivitatem. Quomodo ergo potuit habere
filios, qui adhuc puer erat? et expleto triennio, introductus
est ad regis obsequium. Ac ne quis putet
<pb n="0244D"/>
Ezechiel jam viri meminisse Danielis, et non pueri; <hi>Factum est,</hi> 
 inquit, <hi>in anno sexto,</hi> regis scilicet Joachim, <hi>in mense sexto, in quinta mensis 
 <note>(Ezech. VIII, 1)</note>
          </hi>;
Et, <hi>Ego sedebam in domo mea, et senes Juda sedebant
coram me <note>(Ezech. XIV, 14)</note>
          </hi>. Atque in eadem die ad
eum dicitur. <hi>Si fuerint Noe et Daniel, et Job.</hi> Erat
<pb n="0245A"/>
igitur Daniel adhuc puer, et notus populo, vel propter
interpretationem somniorum regis, vel propter
Susannae liberationem, et occisionem presbyterorum.
Et perspicue comprobatur, eo tempore quo haec
dicebantur de Noe et Daniele et Job, adhuc puerum
fuisse Danielem, nec potuisse habere filios et filias,
quos sua justitia liberaret. Huc usque de Lege. <emph>277</emph>
</p>
        </div3>
<div3>
          <head>26.</head>
          <p>
 <hi>Evangelium non est ante Christi crucem.
Mulieres Judaeorum ministrabant: magistris
alimenta. Joannes Evangelista virgo; ordinem aetatis
commendat; quo tempore mortuus; privilegia ejus.</hi> --Venit
ad Evangelium, et proponit nobis Zachariam
et Elisabeth, Petrum et socrum ejus, et consueta
vecordia non intelligit istos quoque inter eos,
qui legi servierint, debuisse numerari. Neque enim
<pb n="0245B"/>
Evangelium ante crucem Christi est, quod passione
et sanguine ipsius dedicatur. Juxta quam regulam
Petrus et caeteri Apostoli, ut ei ex superfluo interim
concedam, habuerunt quidem [ <hi>Al.</hi> quidam] uxores,
sed quas eo tempore acceperant, quo Evangelium
nesciebant. Qui assumpti postea in Apostolatum,
relinquunt officium conjugale. Nam cum Petrus ex
persona Apostolorum dicit ad Dominum: <hi>Ecce nos
reliquimus omnia, et secuti sumus te:</hi> respondit ei
Dominus, <hi>Amen dico vobis, quoniam nemo est qui dimiserit
domum, aut parentes, aut fratres, aut uxorem,
aut filios propter regnum Dei, qui non recipiat multo
plura in saeculo isto, et in saeculo futuro vitam aeternam <note>(Matt. XIX, 27)</note>
          </hi>.
Si autem nobis illud opposuerit
ad probandum, quod omnes Apostoli uxores habuerint,
<pb n="0245C"/> <hi>Numquid non habemus potestatem mulieres vel
uxores circumducendi</hi> 
 (quia <foreign xml:lang="greek">γυνὴ</foreign> apud Graecos utrumque
significat) <hi>sicut caeteri Apostoli, et Cephas, et fratres
Domini,</hi> jungat et illud quod in Graecis codicibus
est: <hi>Numquid non habemus potestatem sorores mulieres,
vel uxores circumducendi?</hi> Ex quo apparet eum de
aliis sanctis dixisse mulieribus, quae juxta morem
Judaicum magistris de sua substantia ministrabant,
sicut legimus ipsi quoque Domino factitatum. Nam,
et ordo verborum hoc significat: <hi>Numquid non habemus
potestatem manducandi, et bibendi, aut sorores
mulieres circumducendi <note>(I Cor. IX, 4, 5)</note>
          </hi>? Ubi de comedendo
et bibendo, ac de administratione sumptuum
praemittitur, et de mulieribus sororibus infertur,
perspicuum est, non uxores debere intelligi,
<pb n="0245D"/>
sed eas, ut diximus, quae de sua substantia ministrabant.
Quod et in veteri Lege de Sunamitide illa scribitur,
<pb n="0246A"/>
quae solita sit Elisaeum recipere, et ponere ei
mensam, et panem, et candelabrum, et caetera. Aut
certe si <foreign xml:lang="greek">γυναῖκας,</foreign> <hi>uxores,</hi> accipimus, non <hi>mulieres,</hi> id
quod additur, <hi>sorores,</hi> tollit <hi>uxores,</hi> et <emph>278</emph> ostendit eas
germanas in spiritu fuisse, non conjuges. Quamquam,
excepto Apostolo Petro, non sit manifeste relatum
de aliis Apostolis, quod uxores habuerint; et
cum de uno scriptum sit, ac de caeteris tacitum,
intelligere debemus sine uxoribus eos fuisse, de quibus
nihil tale Scriptura significet. Et tamen ille qui
nobis objecit Zachariam et Elisabeth, Petrum et socrum
ejus, sciat, de Zacharia et Elisabeth Joannem
fuisse generatum, id est, de nuptiis virginem, de Lege
Evangelium, de matrimonio castitatem, ut a Propheta
virgine, virgo Dominus et annuntiaretur, et baptizaretur.
<pb n="0246B"/>
Possumus autem de Petro dicere, quod habuerit
socrum eo tempore quo credidit, et uxorem
jam non habuerit, quamquam legatur in <foreign xml:lang="greek">περιόδοις</foreign>
et uxor ejus, et filia. Sed nunc nobis de Canone omne
certamen est. Et quia ad Apostolos provocavit, quod
principes disciplinae nostrae, et Christiani dogmatis
duces, virgines non fuerint, ut eos interim virgines
concedamus non fuisse (neque enim hoc praeter Petrum
probari potest) noverit hos esse Apostolos, de
quibus Isaias vaticinatur: <hi>Nisi Dominus sabaoth reliquisset
nobis semen, quasi Sodoma essemus, et similes
Gomorrae fuissemus <note>(Isa. I. 9)</note>
          </hi>. Qui ergo erant ex Judaeis,
virginitatem quam in Judaismo amiserant, in
Evangelio habere non poterant. Et tamen Joannes
unus ex discipulis, qui minimus traditur fuisse inter
<pb n="0246C"/>
Apostolos, et quem fides Christi virginem repererat,
virgo permansit, et ideo plus amatur a Domino, et
recumbit super pectus Jesu. Et quod Petrus, qui
uxorem habuerat, interrogare non audet, illum rogat
ut interroget. Et post resurrectionem, nuntiante
Maria Magdalene quod Dominus resurrexisset, uterque
cucurrit ad sepulcrum; sed ille praevenit. Cumque
essent in navi et piscarentur in lacu Genezareth,
Jesus stabat in littore, nec sciebant Apostoli
quem viderent: solus virgo virginem agnoscit,
et dicit Petro: <hi>Dominus est.</hi> Rursum post auditam
sententiam, quod ab alio cingendus esset Petrus,
et ducendus quo <emph>279</emph> nollet, et crucis fuisset illi
passio prophetata, et ille diceret: <hi>Domine, quid
iste?</hi> nolens deserere Joannem, cum quo semper
<pb n="0246D"/>
fuerat copulatus, dicit ei Dominus: <hi>Quid ad te si
eum volo sic esse <note>(Joan. XXI, 22)</note>
          </hi>? Unde et sermo exivit
<pb n="0247A"/>
inter fratres, illum discipulum non moriturum.
Ex quo ostenditur, virginitatem non mori, nec sordes
nuptiarum abluere cruore martyrii, sed manere
cum Christo, et dormitionem ejus, transitum esse,
non mortem. Si autem obnixe contenderit, Joannem
virginem non fuisse, et nos amoris praecipui causam
virginitatem diximus, exponat ille, si virgo non fuit,
cur caeteris Apostolis plus amatus sit? At dicis, super
Petrum fundatur Ecclesia: licet id ipsum in
alio loco super omnes Apostolos fiat, et cuncti claves
regni coelorum accipiant, et ex aequo super eos
Ecclesiae fortitudo solidetur, tamen propterea inter
duodecim unus eligitur, ut capite constituto, schismatis
tollatur occasio. Sed cur non Joannes electus
est virgo? Aetati delatum est, quia Petrus senior
<pb n="0247B"/>
erat, ne adhuc adolescens ac pene puer, progressae
aetatis hominibus praeferretur, et magister bonus,
qui occasionem jurgii debuerat auferre discipulis, et
qui dixerat eis: <hi>Pacem meam do vobis, pacem relinquo
vobis <note>(Joan. XIV, 27)</note>
          </hi>; et, <hi>qui voluerit inter vos major
esse, minimum omnium sit <note>(Matt. XX, 26)</note>
          </hi>, in adolescentem
quem dilexerat, causam praebere videretur
invidiae. Ut autem sciamus Joannem tunc fuisse puerum,
manifestissime docent Ecclesiasticae historiae,
quod usque ad Trajani vixerit imperium, id est, post
passionem Domini sexagesimo octavo anno dormierit:
quod et nos in libro de Illustribus Viris breviter
perstrinximus. Petrus Apostolus est; et Joannes
Apostolus, maritus, et virgo, sed Petrus Apostolus
tantum: Joannes et Apostolus et Evangelista, et Propheta.
<pb n="0247C"/>
Apostolus, quia scripsit ad Ecclesias ut magister:
Evangelista, quia <emph>280</emph> librum Evangelii
condidit, quod excepto Matthaeo, alii ex duodecim
Apostoli non fecerunt. Propheta: vidit enim in Pathmos
insula, in qua fuerat a Domitiano principe ob
Domini martyrium relegatus, Apocalypsim infinita
futurorum mysteria continentem. Refert autem Tertullianus,
 quod Romae missus in ferventis olei dolium,
purior et vegetior exiverit, quam intraverit.
Sed et ipsum ejus Evangelium multum distat a caeteris.
Matthaeus quasi de homine incipit scribere: <hi>Liber
generationis Jesu Christi, filii David, filii Abraham:</hi> 
<pb n="0248A"/>
Lucas a sacerdotio Zachariae: Marcus a prophetia
Malachiae prophetae, et Isaiae. Primus habet
faciem hominis, propter genealogiam; secundus faciem
vituli, propter Sacerdotium; tertius faciem
leonis, propter vocem clamantis in deserto: <hi>Parate
viam Domini, rectas facite semitas ejus <note>(Isai. XL, 3;
Luc. III, 4)</note>
          </hi>. Joannes vero noster, quasi aquila ad superna
volat, et ad ipsum Patrem pervenit, dicens: <hi>In principio erat Verbum, et Verbum erat apud Deum,
et Deus erat Verbum. Hoc erat in principio apud Deum,</hi> 
et caetera. Exposuit virginitas, quod nuptiae scire
non poterant, et ut brevi sermone multa comprehendam,
doceamque cujus privilegii sit Joannes, immo
in Joanne virginitas, a Domino virgine, mater virgo,
virgini discipulo commendatur.
</p>
        </div3>
<div3>
          <head>27. </head>
<p>
            <pb n="0248B"/> <hi>Maternae virginitatis amissio, compensata virginitate
filiorum.</hi> --Verum casso labore sudamus. Objicit
quippe nobis adversarius Apostolicam sententiam,
et ait: <hi>Adam primus formatus est, deinde Eva, et
Adam non est seductus; mulier autem seducta in praevaricationem
facta est. Salva autem fiet per filiorum
generationem, si permanserint in fide, et dilectione, et
sanctificatione cum sobrietate <note>(I Tim. II, 13-15)</note>
            </hi>. Consideremus
cur Apostolus ad hanc sententiam, et unde
pervenerit: <hi>Volo ergo viros orare in omni loco, levantes
sanctas manus sine ira et cogitationibus <note>(Ibid.
8)</note>
            </hi>. Consequenter itaque mulieribus <emph>281</emph> dat
praecepta vitae, et ait: <hi>Similiter et mulieres in habitu
ornato, cum verecundia et castitate, ornantes
se, non in tortis crinibus, aut auro, vel margaritis,
<pb n="0248C"/>
sive veste pretiosa: sed secundum quod decet mulieres,
promittentes pietatem per opera bona. Mulier in
silentio discat cum omni subjectione. Docere autem mulieri
non permitto, neque dominari in virum; sed esse
in silentio <note>(Ibid., 9 seqq.)</note>
            </hi> Et ne videretur mulieris
dura conditio, quae eam in mariti redigeret servitutem,
legis recordatur antiquae et ad originale exemplum
redit: quod Adam primus factus sit, deinde
mulier ex costa ejus: et quod Adam diabolus seducere
non potuerit, sed Evam: et quod post offensam Dei
statim viro subjecta sit, et ad maritum illius facta
conversio: quodque errorem veterem illa quae semel
<pb n="0249A"/>
connubio copulata est, et redacta in conditionem
Evae, filiorum procreatione deleret: Ita tamen, si ipsos
filios erudiret in fide et dilectione Christi, et in
sanctificatione et pudicitia: non enim (ut male habetur
in Latinis codicibus) <hi>sobrietas</hi> est legenda, sed <hi>castitas,</hi> 
 id est, <foreign xml:lang="greek">σωφροσύνη.</foreign> Vide igitur quomodo ex
hoc quoque ipso testimonio supereris: et quod putabas
esse pro nuptiis, pro virginitate sentire cogaris.
Nam si salvatur mulier in filiorum generatione,
et liberorum numerus salus matrum est, cur addidit,
 <hi>si permanserint filii in charitate et sanctificatione
cum castitate?</hi> Tunc ergo salvabitur mulier, si illos
genuerit filios, qui virgines permansuri sunt: si quod
ipsa perdidit, acquirat in liberis, et damnum radicis
et cariem, flore compenset et pomis.</p>
        </div3>
<pb n="0249B"/>

<div3>
          <head>28. </head>
          <p>
 <hi>Vitia mulierum. Diabolus et filiae ejus insatiabiles.
Amor mulieris quid secum trahit?</hi> --Supra in
transitu, ubi nobis adversarius proposuerat Salomonem
multinubum, qui Templum Dei exstruxit, strictim
responderam, ut per quaestiones reliquas currerem.
Nunc ne clamitet, et hunc et alios in Lege
patriarchas et prophetas et sanctos viros a nobis
esse temeratos, proponamus hujus ipsius, qui multas
uxores et concubinas habuit, de nuptiis voluntatem.
Nemo enim melius scire potest quid sit uxor, <emph>282</emph> 
 vel mulier, illo qui passus est. Loquitur ergo
in Proverbiis: <hi>Mulier insipiens et audax, inops panis
efficitur <note>(Prov. IX, 13)</note>
          </hi>. Cujus panis? Nempe illius
qui de coelo descendit: statimque subjungit: <hi>Terrigenae
apud eam pereunt, et in profundum inferni incurrunt.</hi> 
<pb n="0249C"/>
Qui sunt terrigenae qui apud eam pereunt?
Utique illi, qui sequuntur primum Adam, qui de terra
est, et non secundum, qui de coelo est. Et rursum
in alio loco: <hi>Sicut in ligno vermis, ita perdit virum
suum uxor malefica <note>(Prov. XXV, 20)</note>
          </hi>. Si autem asseveraveris,
hoc de malis conjugibus dictum esse, et
ego tibi breviter respondebo: Quae enim mihi incumbit
necessitas venire in dubium, utrum bona an
mala futura sit quam duxero? <hi>Melius est,</hi> inquit, <hi>habitare in terra deserta, quam cum uxore litigiosa et
iracunda 
 <note>(Prov. XXI, 9)</note>
          </hi>. Quam rarum sit uxorem sine
his vitiis inveniri, novit ille qui duxit uxorem. Unde
pulchre Varius Geminus sublimis Orator, Qui non
litigat, inquit, coelebs est. <hi>Melius est habitare in angulo
tecti, quam cum uxore maledica in domo communi</hi> 
<pb n="0249D"/> <note>(Prov. XXV, 24)</note>.
Si domus communis mariti et uxoris
<pb n="0250A"/>
erigit uxorem in superbiam, et contumeliam
viro facit: quanto magis si ditior uxor fuerit, et in
domo ejus vir manserit! Incipit enim non uxor esse,
sed domina; et viro si offenderit, migrandum est.
Stillicidia ejiciunt hominem in die hiemali de domo
sua, similiter et mulier maledica de propria domo <note>(Pr. XXVII, 15)</note>.
Assiduis quippe jurgiis et quotidiana
garrulitate facit perfluere domum ejus, et ejicit
eum de aedibus suis, id est, de Ecclesia. Unde et
supra ab eodem Salomone praecipitur: <hi>Fili, ne supereffluas.</hi> 
Et Apostolus ad Hebraeos: <hi>Propterea,</hi> inquit, <hi>debemus intendere amplius his quae dicuntur, ne
forte supereffluamus 
 <note>(Hebr. II, 1)</note>
          </hi>. Illud vero quis
taceat, quod sub aenigmate scribitur? <hi>Sanguisugae
tres filiae erant dilectione dilectae, sed istae non saturaverunt
<pb n="0250B"/>
eam, et quartae non sufficit dicere satis est: Infernus,
et amor mulieris, et terra quae non satiatur
aqua, et ignis non dicit satis est <note>(Pr. XXX, 16)</note>
          </hi>. Sanguisuga
diabolus est, diaboli filiae sunt dilectione
dilectae, quae satiari interfectorum <emph>283</emph> cruore non
possunt: <hi>Infernus, et amor mulieris, et terra arens,
et ignis exaestuans <note>(Pr. XXX, 16)</note>
          </hi>. Non hic de meretrice,
non de adultera dicitur, sed amor mulieris
generaliter accusatur, qui semper insatiabilis est,
qui exstinctus accenditur, et post copiam rursum
inops est, animumque virilem effeminat, et excepta
passione quam sustinet, aliud non sinit cogitare.
Simile quid et in sequenti parabola legimus: <hi>Per
tria movetur terra, quartum autem non potest ferre
[Mss.</hi> ferri]: <hi>si servus regnet, et stultus si saturetur
<pb n="0250C"/>
panibus, et odiosa uxor si habeat bonum virum: et
ancilla si ejiciat dominam suam <note>(Prov. XXX, 21 seqq.)</note>
          </hi>.
Ecce, et hic inter malorum magnitudinem uxor ponitur.
Quod si responderis, sed uxor odiosa, dicam
tibi quod et supra. Atqui hoc periculum in memet
fieri grave est. Qui enim ducit uxorem, in ambiguo
est, utrum odiosam, an amabilem ducat. Si odiosam
duxerit, ferri non potest. Si amabilem, amor illius
inferno, et arenti terrae, et incendio comparatur.</p>
        </div3>
<div3>
          <head>29.</head>
          <p>
 <hi>Sapientia carnis et spiritus. Boni creati sumus
a Deo; vitio nostro lapsi.</hi> --Veniamus ad Ecclesiasten,
de ipso quoque pauca testimonia ponentes. <hi>Omnibus tempus est, et tempus omni rei sub coelo.
Tempus pariendi, et tempus moriendi, tempus plantandi,
et tempus evellendi quod plantatum est 
 (Eccle.
<pb n="0250D"/>
III, 1 seqq.)</hi>. Peperimus in Lege cum Moyse, moriamur
<pb n="0251A"/>
in Evangelio cum Christo. Plantavimus in nuptiis,
evellamus per pudicitiam quod plantatum est. <hi>Tempus amplexandi, et tempus longe fieri ab amplexu.
Tempus amandi, et tempus odiendi. Tempus belli, et
tempus pacis.</hi> 
 Simulque nos commonet, ne Legem
Evangelio praeferamus; nec puritatem virginitatis,
nuptiis putemus aequandam. <hi>Meliora sunt,</hi> dicens, <hi>novissima
sermonis, quam initium ejus <note>(Eccle. VII, 9)</note>
          </hi>.
Statimque subjungit: <hi>Ne dixeris, quid factum est,
quia dies priores meliores erant, quam hi. Quia non
sapienter interrogasti de hoc <note>(Ibid., 11)</note>
          </hi>: et reddit
causam quare dies posteriores meliores sint quam
priores: <hi>quia bona,</hi> inquit, <hi>est sapientia cum haereditate.</hi> 
In Lege enim sapientiam carnis, mors sequebatur
occidens: in Evangelio sapientiam spiritus, haereditas
<pb n="0251B"/>
exspectat aeterna. <hi>Ecce hoc inveni,</hi> dicit
Ecclesiastes, <hi>hominem unum de mille inveni, et mulierem
in his omnibus non inveni. Verumtamen reperi,
quod fecit Deus</hi> <emph>284</emph> <hi>hominem rectum; et ipsi quaesierunt
cogitationes malas.</hi> Rectum hominem invenisse se dicit.
Considera vim verbi. In hominem, et vir et femina
continetur: <hi>et mulierem,</hi> inquit, <hi>in his omnibus
non inveni.</hi> Legamus principium Geneseos, et inveniemus
Adam, hoc est, hominem, tam virum quam
 feminam nuncupari. Cum ergo boni creati simus
et recti a Deo, ipsi vitio nostro sumus ad pejora delapsi:
et quod in paradiso rectum in nobis fuerat,
egredientibus de paradiso depravatum est. Quod si
objeceris, antequam peccarent, sexum viri et feminae
fuisse divisum, et absque peccato eos potuisse conjungi.
<pb n="0251C"/>
Quid futurum fuerit incertum est. Neque enim
Dei possumus scire judicia, et ex nostro arbitrio,
illius sententiae praejudicare. Hoc quod factum est,
in propatulo est, quod qui in paradiso virgines permanserunt,
ejecti de paradiso copulati sunt. Aut
quid nocebat, si paradisus nuptias recipit, et nulla
est inter maritatam virginemque diversitas, etiam
in paradiso eos ante sociari? Ejiciuntur de paradiso:
et quod ibi non fecerunt, in terra faciunt, ut statim
a principio conditionis humanae, virginitatem paradisus,
et terra nuptias dedicaverit. <hi>In omni tempore
sint vestimenta tua candida <note>(Eccl. IX, 8)</note>
          </hi>. Candor vestium
sempiternus, virginitatis est puritas. In matutino
seminavimus semen nostrum, et ad vesperam
non cessemus. Qui servivimus in Lege nuptiis, virginitati
<pb n="0251D"/>
in Evangelio serviamus.</p>
        </div3>
<div3>
          <head>30.</head>
          <p>
 <hi>Canticum canticorum non significat amorem
carnis.</hi> --Transeo ad Canticum canticorum, et quod
adversarius totum putat esse pro nuptiis, virginitatis
continere sacramenta monstrabo. Audiamus quid
<pb n="0252A"/>
loquatur sponsa, antequam sponsus ejus ad terras
veniat, patiatur, inferos penetret, ac resurgat. <hi>Similitudines
auri faciemus tibi cum distinctionibus argenti,
quoadusque rex in accubitu suo est <note>(Cant. I, 10,
11)</note>
          </hi>. Antequam resurgeret Dominus, et Evangelium
coruscaret, non habebat aurum sponsa, sed similitudines
auri. Argentum autem quod in nuptiis habere
se pollicetur, habebat varium atque distinctum
in viduis, continentibus, ac maritatis. Deinde sponsus
respondet ad sponsam, et eam docet, quod veteris
Legis umbra transierit, et veritas Evangelii
venerit. <emph>285</emph> <hi>Surge, veni, proxima mea, sponsa
mea, quoniam ecce hiems transiit, pluvia abiit sibi <note>(Cant. II, 10)</note>
          </hi>.
Hoc de veteri Testamento. Rursum
de Evangelio et virginitate. <hi>Flores visi sunt in
<pb n="0252B"/>
terra, tempus sectionis advenit <note>(Ibid., 12)</note>
          </hi>. Nonne tibi
videtur idipsum dicere, quod et Apostolus: <hi>Superest
ut et qui habent uxores, sic sint quasi non habeant <note>(I Cor. VII, 29)</note>
          </hi>?
Et manifestius de praeconio castitatis: <hi>Vox,</hi> 
 inquit, <hi>turturis audita est in terra nostra <note>(Cant. II, 12)</note>
          </hi>.
Turtur avis pudicissima, semper habitans
in sublimibus, typus est Salvatoris. Legamus
physiologos <note>(Vide Plin. lib. X, c. 34)</note>, et reperiemus,
turturis hanc esse naturam, ut si parem perdiderit,
alteri non jungatur; et intelligemus digamiam etiam
a mutis avibus reprobari. Statimque turtur dicit
ad turturem: <hi>Ficus protulit grossos suos <note>(Cant. II,
13)</note>
          </hi>, id est, veteris Legis praecepta ceciderunt, et de
Evangelio vites fiorentes dederunt odorem. Unde et
Apostolus: <hi>Christi bonus odor sumus <note>(II Cor. II, 15)</note>
          </hi>.
<pb n="0252C"/> <hi>Surge, veni, proxima mea, sponsa mea, et veni. Tu columba
mea in velamento petrae juxta promurale, et
ostende mihi faciem tuam, et auditam fac mihi vocem
tuam, quoniam vox tua suavis, et facies tua speciosa <note>(Cant. II, 13, 14)</note>
          </hi>.
Dum vultum tuum tegeres cum
Moyse, et velamentum esset in Lege, nec faciem
tuam videbam, nec vocem tuam dignabar audire,
dicens: <hi>Et si multiplicaveritis preces vestras [Forte</hi> 
precem vestram], <hi>nec sic exaudiam vos <note>(Jerem. XI, 11)</note>
          </hi>.
Nunc autem revelata facie contemplare gloriam
meam, et petrae firmissimae tegere promurali. Quod
audiens sponsa aperit sacramenta pudicitiae: <hi>Fratruelis
meus mihi, et ego illi qui pascit inter lilia <note>(Cant. II, 16)</note>
          </hi>,
hoc est, inter virginum candidissimos
choros. Vis scire, quale verus Salomon pacificus
<pb n="0252D"/>
noster solium, quales habeat armigeros? <hi>Ecce,</hi> ait, <hi>lectus Salomonis, sexaginta potentes in circuitu ejus
de potentibus Israel, omnes 
 tenentes frameam, et
docti bello, uniuscujusque viri gladius in femore ipsius <note>(Cant. III, 7, 8)</note>
          </hi>.
Qui in circuitu Salomonis sunt,
<pb n="0253A"/>
gladium habent in femore, sicut Aoth ille judex <foreign xml:lang="greek">ἀμφοτεροδέξιος</foreign>
 [ <hi>scil.</hi> ambidexter] <note>(Judic. III)</note>, qui interfecit
hostem pinguissimum et totum carni deditum,
omnes amputans voluptates. <hi>Ibo,</hi> inquit, <hi>ad
montem myrrhae <note>(Cant. IV, 6)</note>
          </hi>: ad eos scilicet qui mortificaverunt <emph>286</emph> 
 corpora sua; <hi>et ad collem Libani:</hi> 
ad purissimos virginum greges, <hi>et loquar sponsae
meae: Tota speciosa es, amica mea, et non est macula in
te <note>(Ibid., 7)</note>
          </hi>. Unde et Apostolus: <hi>Ut exhibeat,</hi> inquit, <hi>sibi sanctam Ecclesiam, non habentem maculam, neque
rugam 
 <note>(Ephes. V, 27)</note>
          </hi>. <hi>Veni a Libano, sponsa, veni a
Libano: Venies, et pertransibis ab initio fidei, a capite
Sanir et Hermon, a cubilibus leonum, a montibus
leopardorum <note>(Cant. IV, 8)</note>
          </hi>. Libanus <foreign xml:lang="greek">λευκασμὸς,</foreign> id est, <hi>candor</hi> 
 interpretatur. Veni ergo, sponsa candidissima,
<pb n="0253B"/>
de qua alibi dicitur: <hi>Quae est ista, quae ascendit
dealbata?</hi> et transit per viam hujus saeculi: ab exordio
fidei, et ex <hi>Sanir,</hi> quod interpretatur <hi>dens lucernae,</hi> 
juxta illud quod in Psalmo legimus: <hi>Lucerna
pedibus meis verbum tuum, Domine, et lux semitis
meis <note>(Psal. CXVIII, 105)</note>
          </hi>: et <hi>Hermon,</hi> id est, <hi>consecratione:</hi> 
et fuge leonum cubilia, et leopardorum
montes, qui non possunt mutare varietatem suam.
Fuge, inquit, cubilia leonum, fuge superbiam daemonum,
ut postquam mihi fueris consecrata, possim
tibi dicere: <hi>Vulnerasti cor meum, soror mea sponsa,
vulnerasti cor meum, in uno oculorum tuorum, in uno
ornamento colli tui <note>(Cant. IV, 9)</note>
          </hi>. Quod dicit, hujuscemodi
est. Non repudio nuptias, habes et sinistrum
oculum, quem tibi dedi propter imbecillitatem eorum,
<pb n="0253C"/>
qui recta videre non possunt. Sed magis mihi
dexter virginitatis oculus placet, qui si caecatus fuerit,
omne corpus in tenebris est. Ac ne putaremus
eum amorem carnis, et nuptias significare corporeas,
illico excludit hunc sensum, et ait: <hi>Vulnerasti
cor meum, soror mea sponsa.</hi> Ubi sororis nomen
est, suspicio omnis foedi amoris excluditur. <hi>Quam
speciosa sunt ubera tua a vino <note>(Cant. IV, 10)</note>
          </hi>, de quibus
et supra dixerat: <hi>Fratruelis meus mihi, et ego
illi; in medio uberum meorum commorabitur <note>(Cant. I,
16)</note>
          </hi>: in principali [ <foreign xml:lang="greek">ἡγεμονικὸν</foreign>] cordis, ubi habet
sermo Dei hospitium. <hi>Quam speciosa sunt ubera tua
vino.</hi> Quod istud vinum est, quod sponsae mammas
pulcherrimas facit, et pudicitiae lacte fecundat?
Nempe illud, de quo sponsus in consequentibus loquitur:
<pb n="0253D"/> <hi>Bibi vinum meum cum lacte meo. Manducate,
proximi mei, et bibite, et inebriamini, fratres 
 <note>(Cant. V,
1)</note>
          </hi>. Unde et Apostoli <emph>287</emph> dicebantur musto pleni; <hi>Musto,</hi> 
 inquit <note>(Act. II)</note>, non vino veteri; quia vinum
novum in utres novos mittitur <note>(Matth. IX)</note>: et non
ambulabant in vetustate litterae; sed in novitate spiritus <note>(Rom. VII)</note>.
Hoc est vinum quod cum inebriaverit
adolescentes et puellas, statim virginitatem
<pb n="0254A"/>
sitiunt; et in crapulam castitatis eructant, et expletur
illud vaticinium Zachariae, dumtaxat juxta Hebraicam
Veritatem de Ecclesiae virginibus prophetantis: <hi>Complebuntur infantibus et puellis ludentibus
plateae ejus. Quid enim bonum ejus est, et quid pulchrum
ejus: nisi frumentum electorum, et vinum germinans
virgines 
 <note>(Zach. VIII, 5)</note>
          </hi>? Istae sunt virgines,
de quibus in quadragesimo quarto Psalmo scriptum
est: <hi>Adducentur regi virgines post eam, proximae ejus
afferentur tibi in laetitia, et exsultatione. Adducentur
in templum regis.</hi> </p>
        </div3>
<div3>
          <head>31.</head>
          <p>
 Sequitur: <hi>Hortus conclusus, soror mea, sponsa:
hortus conclusus, fons signatus <note>(Cant. IV, 12)</note>
          </hi>. Quod
clausum est, atque signatum, similitudinem habet
Matris Domini, matris et virginis. Unde et in sepulcro
<pb n="0254B"/>
Salvatoris novo, quod in petra durissima [ <hi>Al.</hi> 
purissima] fuerat excisum, nec ante, nec postea
quisquam positus est. Et tamen haec virgo perpetua
multarum est mater virginum. Sequitur enim: <hi>Emissiones tuae paradisus malogranatorum cum fructu
pomorum 
 <note>(Cant. IV, 13)</note>
          </hi>. In malogranatis et pomis,
omnium virtutum significatur in virginitate concentus. <hi>Fratruelis meus candidus et rubicundus;</hi> 
 candidus
in virginitate, rubicundus in martyrio. Et
quia rubicundus et candidus est, idcirco statim additur, <hi>guttur [Al.</hi> 
 gustus] <hi>ejus dulcedines, et totus concupiscentia <note>(Cant. V, 10)</note>
          </hi>.
Sponsus virgo laudatus a
sponsa virgine, laudat vicissim virginem sponsam,
et dicit ei: <hi>Speciosi facti sunt gressus tui in calceamentis, 
 filia Aminadab,</hi> quod interpretatur, <hi>populi
<pb n="0254C"/>
se sponte offerentis <note>(Cant. VII, 1)</note>
          </hi>. Virginitas enim voluntaria
est, et ideo gressus Ecclesiae in castitatis
pulchritudine collaudantur. Non est hujus temporis
in morem Commentarii omnia de Cantico canticorum
virginitatis pandere sacramenta, quia et haec
ipsa fastidioso lectori nares contractura non ambigo.</p>
        </div3>
<div3>
          <head>32.</head>
          <p>
 Loquatur Isaias spei nostrae fideique mysterium: <hi>Ecce virgo in utero concipiet et pariet filium, et
vocabis nomen ejus Emmanuel 
 <note>(Isai. VII, 14)</note>
          </hi>. Scio
Judaeos opponere solere, in Hebraeo verbum ALMA
[ ], non <emph>288</emph> virginem sonare, sed <hi>adolescentulam.</hi> 
Et revera virgo proprie BETHULA [ ] appellatur,
adolescentula autem vel puella, non ALMA
dicitur, sed NAARA [ ]. Quid est igitur quod significat
ALMA? Absconditam virginem, id est, non
<pb n="0254D"/>
solum virginem, sed cum <foreign xml:lang="greek">ἐπιτάσει</foreign> virginem; quia non
omnis virgo abscondita est, nec ab hominum fortuito
separata conspectu. Denique et Rebecca in
Genesi ob nimiam castitatem et Ecclesiae typum,
quem in sua virginitate signabat, ALMA scribitur, non
BETHULA, sicut manifestum esse poterit ex sermonibus
pueri Abraham, quos loquitur in Mesopotamia,
 <hi>Et dixit, Domine Deus domini mei Abraham, si tu
<pb n="0255A"/>
dirigis viam meam per quam ego ingredior, ecce dum
stetero super fontem aquae, virgo quae egredietur, ut
hauriat aquam, et dixero ad eam: Da mihi paululum
aquae, ut bibam de hydria tua; et responderit, et tu
bibe, et camelis tuis hauriam: haec erit uxor, quam
praeparavit Dominus filio domini mei <note>(Genes. XXIV, 42
seqq.)</note>
          </hi>. In eo enim loco, in quo ait: <hi>Virgo quae egredietur,
ut hauriat aquam.</hi> In Hebraico scriptum est
ALMA, id est, <hi>virgo secreta,</hi> et nimia parentum diligentia
custodita. Aut certe ostendant mihi ubi hoc
verbo appellentur et nuptae, et imperitiam confitebor. <hi>Ecce virgo in utero concipiet, et pariet filium.</hi> 
 Si
non praefertur nuptiis virginitas, Spiritus sanctus,
cur maritatam, cur viduam non elegit? Nam illo
tempore erat Anna filia Phanuelis de tribu Aser,
<pb n="0255B"/>
insignis pudicitiae, et semper vacans orationibus et
jejuniis in templo Dei. Si conversatio tantum et
bona opera et jejunia absque virginitate, Spiritus
sancti ad se merentur adventum, potuit et ista mater
esse Domini. Curramus ad reliqua: <hi>Sprevit te,</hi> 
inquit, <hi>et despexit, virgo filia Sion <note>(Isai. XXVII, 22)</note>
          </hi>.
Quam filiam dixerat, appellavit et virginem: ne si
tantum filiam nominasset, arbitrareris et nuptam.
Haec est virgo filia ad quam alibi dicitur: <hi>Laetare,
sterilis, quae non paris, erumpe, et clama quae non
parturis, quoniam multi filii desertae magis, quam ejus
quae habet virum <note>(Isai. LIV, 1)</note>
          </hi>. Ista est de qua per
Jeremiam loquitur Deus, dicens: <hi>Numquid obliviscetur
sponsa ornamenti sui, aut virgo fasciae pectoralis
suae <note>(Jerem. II, 32)</note>
          </hi>? De hac in eadem prophetia
<pb n="0255C"/>
grande miraculum est, quia femina circumdederit
virum, <emph>289</emph> et universitatis parentem virginis
venter incluserit.</p>
        </div3>
<div3>
          <head>33.</head>
          <p>
 <hi>Jeremias virgo, ejus privilegia. Verum Templum
Dei, quod?</hi> -- « Esto, inquit, nuptiarum et virginitatis
sit diversa conditio, quid ad hoc potes dicere?
Si virgo et vidua fuerint baptizatae, et ita permanserint,
quae erit inter utramque diversitas? »  Quod de
Petro et Joanne, Anna et Maria dudum diximus,
hoc praesenti loco proficiat. Si enim inter virginem
et viduam baptizatas nihil interest, quia baptisma
novum hominem facit, eadem conditione et scorta
atque prostibula si fuerint baptizatae, virginibus
aequabuntur. Si enim praeteritae nuptiae nihil nocent
viduae baptizatae, et praeteritae in meretricibus voluptates,
<pb n="0255D"/>
expositaque publicae libidini corpora, post
lavacrum virginitatis praemia consequentur. Aliud
est purissimam mentem et nulla recordatione pollutam
Deo jungere, aliud meminisse amplexuum viri
foedae necessitatis: et quod corpore non agas, recordatione
simulare. Jeremias qui in utero sanctificatus
est, et cognitus in vulva matris, ideo hoc privilegio
fruitur, quia virginitatis erat beatitudini destinatus.
Et cum omnes capti sint, vasa quoque
Templi Babylonio rege vastante direpta, iste solus
liber ab hostibus est, et captivitatis nescit injurias,
<pb n="0256A"/>
et a victoribus accepit stipendia, et Nabuzardan, cui
de Sanctis sanctorum Nabuchodonosor non praeceperat,
praecepit de Jeremia. Hoc enim verum Templum
Dei est, et haec Sancta sanctorum, quae virginitatis
puritate Domino consecrantur. At e contrario
Ezechiel qui captivus tenebatur in Babylone, qui
tempestatem ab Aquilone venientem viderat, et turbinem
cuncta rapientem, ait: <hi>Mortua est uxor mea
ad vesperam, et feci mane sicut praeceptum mihi erat. <note>(Ezech. XXIV)</note>
          </hi>.
Praedixerat enim ei Dominus, quod in
die illa aperiretur os ejus, et loqueretur, et non taceret
amplius. Diligenter attende, donec uxor viveret
non habebat libertatem populum commonendi. Moritur
uxor, et conjugale vinculum solvitur, et absque
ulla trepidatione semper in officio Prophetali
<pb n="0256B"/>
est. Qui enim liber vocatus est, vere est servus
Christi. Non nego beatas esse viduas, quae ita post
baptismum manserint: nec illarum detraho merito, <emph>290</emph> 
 quae cum viris in castitate perdurant; sed sicuti
hae majoris apud Deum praemii sunt, quam
nuptae conjugali officio servientes, ita et ipsae aequo
animo patiantur virginitatem sibi praeferri. Si enim
illas sera pudicitia post despumatas corporis voluptates
erigit contra maritatas [ <hi>Al.</hi> maritas], cur non
infra perpetuam castitatem esse se noverint?</p>
        </div3>
<div3>
          <head>34.</head>
          <p>
 <hi>Leviora praecepta data rudi adhuc Ecclesiae. Electionum
causae variae. Offensio malorum est, non bonorum.
Vitium antiquum in Ecclesia. Officiorum nomina,
non meritorum.</hi> -- « Frustra, inquit, haec loqueris,
quia et episcopi et presbyteri et diaconi, unius uxoris
<pb n="0256C"/>
viri, et habentes filios, ab Apostolo constituuntur. » 
Quomodo de virginibus Apostolus dicit se non
habere praeceptum, et tamen dat consilium, quasi
misericordiam consecutus a Domino, et hoc agit in
omni illa disputatione, ut virginitatem praeferat matrimonio,
et suadet quod imperare non audet, ne injicere
videatur laqueum, et plus imponere ponderis,
quam potest hominum sustinere natura: ita et in
Ecclesiastico ordine constituendo, quia rudis ex
gentibus constituebatur Ecclesia, leviora nuper credentibus
dat praecepta, ne territi ferre non possent.
Denique et Apostoli et seniores de Hierosolymis litteras
mittunt, ut non amplius imponatur oneris his,
qui de gentibus crediderunt, nisi ut abstineant se
ab idololatria, et fornicatione, et a sanguine, et a
<pb n="0256D"/>
suffocatis; et quasi parvulis atque infantibus lac potum
dant, non solidum cibum: nec praecipiunt de
continentia, nec de virginitate significant, nec ad jejunia
provocant, neque dicunt illud quod in Evangelio
ad Apostolos dirigitur, ne habeant duas tunicas,
ne peram, ne aes in zonis, ne virgam in manu, ne
calceamenta in pedibus, aut certe illud: <hi>Si vis perfectus
esse, vade et vende omnia tua, et da pauperibus:
et veni sequere me <note>(Matth. XIX, 21)</note>
          </hi>. Si enim adolescens
ille qui se jactaverat cuncta fecisse quae legis
sunt, audiens hoc, tristis abiit, quia habebat possessiones
<pb n="0257A"/>
multas, et Pharisaei hujuscemodi Domini sententiam
subsannabant: quanto magis tanta gentium
multitudo, cui summa virtus erat aliena non rapere,
non habebat necesse praeceptum de castitate et
continentia perpetua, quibus scribebatur, ut abstinerent
se ab idolis, et a fornicatione, et in quibus audiebatur
fornicatio, et talis fornicatio, quae ne inter
gentes quidem est! Sed et <emph>291</emph> ipsa episcopalis
electio mecum facit. Non enim dicit: Eligatur episcopus,
qui unam ducat uxorem, et filios faciat: sed
qui unam habuerit uxorem, et filios in omni subditos
disciplina <note>(I Tim. III, et ad Tit. I)</note>. Certe confiteris
non posse esse episcopum, qui in episcopatu filios
faciat. Alioqui, si deprehensus fuerit, non quasi vir
tenebitur, sed quasi adulter damnabitur. Aut permitte
<pb n="0257B"/>
sacerdotibus exercere opera nuptiarum, ut
idem sint virgines quod mariti: aut si sacerdotibus
non licet uxores tangere, in eo sancti sunt, quia imitantur
pudicitiam virginalem. Sed et hoc inferendum.
Si laicus et quicumque fidelis orare non potest, nisi
careat officio conjugali, sacerdoti, cui semper pro
populo offerenda sunt sacrificia, semper orandum
est. Si semper orandum est, ergo semper carendum
matrimonio. Nam et in veteri lege qui pro populo
hostias offerebant, non solum in domibus suis non
erant, sed purificabantur ad tempus ab uxoribus separati,
et vinum et siceram non bibebant, quae solent
libidinem provocare. Eliguntur mariti in sacerdotium,
non nego: quia non sunt tanti virgines,
quanti necessarii sunt sacerdotes. Numquid quia in
<pb n="0257C"/>
exercitu fortissimus quisque eligendus est, idcirco
non assumentur et infirmiores, cum omnes fortes
esse non possint? Si exercitus viribus tantum constaret,
et non etiam numero militum, abjicerentur
imbecilliores. Nunc et secundarum et tertiarum virium
gradus assumitur, ut turba et numero exercitus
compleatur. Et quomodo, inquies, frequenter in ordinatione
sacerdotali virgo negligitur, et maritus assumitur?
Quia forte caetera opera non habet virginitati
congruentia, aut virgo putatur, et non est: aut
est virginitatis infamis: aut certe ipsa virginitas ei
parit superbiam, et dum sibi applaudit de sola corporis
castitate, virtutes caeteras negligit. Non fovet
pauperes: pecuniae cupidior est. Evenit interdum
ut tristior vultus, adductum supercilium, incessus
<pb n="0257D"/>
pomparum ferculis similis, offendat populum, et quia
nihil habet quod reprehendat in vita, habitum solum
oderit et incessum. Multi eliguntur non amore sui,
sed alterius odio. In plerisque suffragium meretur
sola simplicitas, et <emph>292</emph> alterius prudentiae et calliditati
<pb n="0258A"/>
quasi malitiae opponuntur. Nonnumquam errat
plebis vulgique judicium, et in sacerdotibus comprobandis,
unusquisque suis moribus favet, ut non
tam bonum, quam sui similem quaerat praepositum.
Evenit aliquoties, ut mariti, quae pars major in populo
est, maritis quasi sibi applaudant, et in eo se
arbitrentur minores non esse virginibus, si maritum
virgini praeferant. Dicam aliquid quod forsitan cum
multorum offensa dicturus sum; sed boni mihi non
irascentur, quia eos peccati conscientia non remordebit.
Interdum hoc et pontificum vitio accidit, qui
non meliores, sed argutiores in clerum allegunt [ <hi>Al.</hi> 
eligunt], et simpliciores quosque atque innocentes
inhabiles putant, vel affinibus et cognatis quasi terrenae
militiae officia largiuntur, sive divitum obediunt
<pb n="0258B"/>
jussioni. Quodque his pejus est, illis clericatus donant
gradum, quorum sunt obsequiis deliniti. Alioqui
si juxta sententiam Apostoli non erunt episcopi
nisi mariti, ipse Apostolus episcopus esse non debuit,
qui dixit: <hi>Volo autem omnes sic esse, sicut ego
sum <note>(I Cor. VII, 7)</note>
          </hi>. Et Joannes indignus hoc gradu
existimabitur, et omnes virgines, et continentes,
quibus quasi pulcherrimis gemmis Ecclesiae monile
decoratur. Episcopus et presbyter et diaconus non
sunt meritorum nomina, sed officiorum. Nec dicitur: <hi>Si quis Episcopatum desiderat, bonum desiderat gradum;</hi> 
sed <hi>bonum opus desiderat:</hi> quod in majori ordine
constitutus, possit, si velit, occasionem exercendarum
habere virtutum.</p>
        </div3>
<div3>
          <head>35.</head>
          <p>
 <hi>Regula sobrietatis. Virtus gradus ecclesiasticos
<pb n="0258C"/>
beatos efficit.--Oportet ergo episcopum irreprehensibilem
esse <note>(I Cor. II)</note>
          </hi>, ut nulli vitio mancipatus sit: <hi>unius uxoris virum,</hi> 
 qui unam uxorem habuerit, non
habeat: <hi>Sobrium,</hi> sive, ut melius in Graeco dicitur, <hi>vigilantem:</hi> 
 id est, <foreign xml:lang="greek">νηφάλεον</foreign> [ <hi>Al.</hi> <foreign xml:lang="greek">νηφάλιον</foreign>]: <hi>pudicum,</hi> 
hoc enim significat <foreign xml:lang="greek">σώφρον</foreign> [ <hi>Al.</hi> <foreign xml:lang="greek">σώφρονα</foreign>], <hi>ornatum,</hi> 
et castitate et moribus: <hi>hospitalem,</hi> ut imitetur
Abraham et cum peregrinis, immo in peregrinis, Christum
suscipiat. <hi>Doctorem:</hi> nihil enim prodest conscientia
virtutum frui, nisi et creditum sibi populum
possit instruere, ut valeat exhortari in doctrina, et
eos qui contradicunt redarguere. <hi>Non vinolentum,</hi> 
quia qui semper in Sanctis sanctorum est, et offert
hostias, vinum et siceram non bibet, quia <emph>293</emph> 
in vino luxuria est. Sic bibat episcopus, ut an biberit
<pb n="0258D"/>
ignoretur. <hi>Non percussorem,</hi> id est, qui conscientias
non percutiat singulorum. Neque enim pugilem describit
sermo apostolicus, sed pontificem instituit,
quid facere non debeat. Docet nunc e regione quid
faciat. <hi>Sed modestum, non litigiosum, non cupidum;
<pb n="0259A"/>
domum suam bene regentem, filios habentem subditos
cum omni castitate.</hi> Vide quanta pudicitia exigatur in
episcopo, ut si filii ejus impudici fuerint, ipse episcopus
esse non possit, et eodem vitio offendat
Deum, quo offendit Heli pontifex, qui corripuerat
quidem filios; sed quia non abjecerat delinquentes,
retrorsum cecidit, et mortuus est, antequam lucerna
Dei exstingueretur <note>(I Reg. 2, et 4)</note>. <hi>Mulieres similiter
pudicas,</hi> et reliqua. In omni gradu et sexu, tenet pudicitia
principatum. Cernis igitur, quod episcopus,
presbyter, et diaconus non ideo sint beati, quia
episcopi, vel presbyteri sint, aut diaconi, sed si
 virtutes habuerint nominum suorum et officiorum.
Alioqui si diaconus sanctior episcopo suo fuerit, non
ex eo quod inferior gradu est, apud Christum deterior
<pb n="0259B"/>
erit. Aut Stephanus diaconus, qui primus martyrio
coronatus est, minor futurus est in regno coelorum
multis episcopis, et Timotheo ac Tito, quos
ut subjicere non audeo, ita nec anteponere <note>(Act. VI,
et VII)</note>. Quomodo in legionibus et exercitu sunt duces,
sunt tribuni, sunt centuriones, sunt ferentarii, ac
levis armaturae, et miles gregarius, et manipuli:
commissaque pugna, vacant nomina dignitatum, et
sola fortitudo quaeritur: ita in hoc campo et praelio,
quo contra daemones dimicamus, non quaeruntur
nomina, sed opera; et gloriosior ille sub vero imperatore
Christo, non qui nobilior, sed qui fortior est.</p>
        </div3>
<div3>
          <head>36.</head>
          <p>
 <hi>Mutuum patimur nostri ardorem. In resurrectione
eadem substantia erit.</hi> At dices: Si omnes virgines fuerint,
quomodo stabit humanum genus? Par pari referam.
<pb n="0259C"/>
Si omnes viduae fuerint, vel in matrimonio
continentes, quomodo stirps mortalium propagabitur?
Hac ratione nihil omnino erit, ne aliud esse
desistat. Verbi gratia: si cuncti philosophi sint,
agricolae non erunt. Quid loquar de agricolis? non
oratores, <emph>294</emph> non jurisconsulti, non reliquarum
artium praeceptores. Si universi principes, quis erit
miles? Si omnes caput, cujus vocabuntur caput,
cum caetera membra defuerint? Vereris, ne si virginitatem
plures appetierint, cessent lupae, cessent
adulterae: ne infantes in urbibus villisque non vagiant.
Quotidie moechorum sanguis effunditur, adulteria
damnantur, et inter ipsas leges et secures ac
tribunalia flagrans libido dominatur. Noli metuere
ne omnes virgines fiant; difficilis res est virginitas,
<pb n="0259D"/>
et ideo rara, quia difficilis: <hi>Multi vocati, pauci
electi <note>(Matt. XX, 16, et XXII, 14)</note>
          </hi>. Incipere plurimorum
est, perseverare paucorum. Unde et grande praemium
eorum, qui perseveraverint. Si omnes virgines
esse possent, numquam et Dominus diceret: <hi>Qui potest capere, capiat 
 <note>(Matth. XIX, 12)</note>
          </hi>; et Apostolus
<pb n="0260A"/>
in suadendo non trepidaret: <hi>De virginibus
autem praeceptum Domini non habeo <note>(I Cor. VII, 25)</note>
          </hi>.
Et cur, inquies, creata sunt genitalia, et sic a conditore
sapientissimo fabricati sumus, ut mutuum nostri
patiamur ardorem, et gestiamus in naturalem
copulam? Periclitamur responsionis verecundia, et
quasi inter duos scopulos, et quasdam necessitatis
et pudicitiae <foreign xml:lang="greek">συμπληγάδας,</foreign> hinc atque inde, vel pudoris,
vel causae naufragium sustinemus. Si ad proposita
respondeamus, pudore suffundimur. Si pudor
impetrarit silentium, quasi de loco videbimur cedere,
et adversario feriendi occasionem dare. Melius
est tamen clausis, quod dicitur, oculis Andabatarum
more pugnare, quam directa spicula, clypeo non
repellere veritatis. Poteram quidem dicere: Quomodo
<pb n="0260B"/>
posterior pars corporis et meatus per quem
alvi stercora egeruntur relegatus est ab oculis, et
quasi post tergum positus, ita et hic qui sub ventre
est, ad digerendos humores et potus, quibus venae
corporis irrigantur, a Deo conditus est. Sed quoniam
ipsa organa et genitalium fabrica, et nostra feminarumque
discretio, et receptacula vulvae ad
suscipiendos et coalendos fetus condita, sexus differentiam
praedicant, hoc breviter respondebo: Numquam
ergo cessemus a libidine, ne frustra hujuscemodi
membra portemus. Cur enim maritus se abstineat
ab uxore? <emph>295</emph> Cur casta vidua perseveret,
si ad hoc tantum nati sumus, ut pecudum more vivamus?
Aut quid mihi nocebit, si cum uxore mea
alius concubuerit? Quomodo enim dentium officium
<pb n="0260C"/>
est mandere, et in alvum ea quae sunt mansa transmittere,
et non habet crimen qui conjugi meae panem
dederit: ita si genitalium hoc est officium, ut
semper fruantur natura sua, meam lassitudinem alterius
vires superent: et uxoris, ut ita dixerim,
ardentissimam gulam fortuita libido restinguat. Quid
sibi autem vult apostolus, ut ad continentiam cohortetur,
si contra naturam est? Quid ipse Dominus
qui eunuchorum praecipit varietates? Certe apostolus,
qui ad suam nos provocat pudicitiam, debet constanter
audire, cur portas veretrum, o Paule? Cur
a sexu feminarum, barba, pilis, aliaque membrorum
qualitate distingueris? Cur tuae non intumescunt
papillae, non dilatantur renes, non pectus arctatur?
Vox obsoletior est, sermo ferocior, et
<pb n="0260D"/>
hirsutius supercilium. Frustra haec omnia virorum
habes, si complexu non uteris feminarum. Compellor
aliquid loqui et insipiens fieri; sed vos me, ut
loqui audeam, coegistis. Dominus noster atque Salvator,
qui cum in forma Dei esset, formam servi
dignatus est assumere, factus obediens Patri usque
<pb n="0261A"/>
ad mortem, mortem autem crucis, quid necesse
erat, ut in his membris nasceretur, quibus usurus
non erat? Qui certe ut sexum ostenderet, etiam circumcisus
est. Cur Joannem apostolum et Baptistam
sua dilectione castravit, quos viros nasci fecerat?
Qui ergo in Christum credimus, Christi sectemur
exempla. Et si noveramus illum juxta carnem, sed
jam non novimus eum secundum carnem. Certe in
resurrectione eadem erit corporum substantia, qua
nunc utimur, licet auctior gloria. Nam et Salvator
in tantum ipsum corpus habuit post inferos, in quo
et crucifixus est, ut manus perforatas clavis et lateris
vulnus ostenderet. Porro si clausis ingressus est
ostiis, quod humanorum corporum natura non patitur,
ergo et Petrum et Dominum negamus vera habuisse
<pb n="0261B"/>
corpora, quia ambulaverunt super aquas,
quod contra naturam est. <hi>In resurrectione mortuorum,
non nubent neque</hi> <emph>296</emph> <hi>nubentur, sed similes
erunt Angelis <note>(Matt. XXII, 30)</note>
          </hi>. Quod alii postea in coelis
futuri sunt, hoc virgines in terra esse coeperunt.
Si angelorum nobis similitudo promittitur (inter angelos
autem non est sexus diversitas), aut sine sexu
erimus, quod angeli sunt; aut certe quod liquido
comprobatur, resurgentes in proprio sexu, sexus
non fungemur officio.</p>
        </div3>
<div3>
          <head>37.</head>
          <p>
 Verum quid agimus argumentis, et propositiones
adversarii callida cupimus responsione superare? <hi>Vetera transierunt, ecce facta sunt omnia
nova 
 <note>(II Cor. V, 17)</note>
          </hi>. Curram per apostolorum sententias,
et quomodo in Salomonis exemplis breves
<pb n="0261C"/>
expositiunculas subdidi, ob intelligendi facilitatem,
ita et nunc castitatis et continentiae christianae
exempla replicabo, et de multis testimoniis quasi
unum corpus efficiam, quo et nihil quod ad pudicitiam
pertineat, praetermittam, et nimiae prolixitatis
declinem fastidium. Scribit inter caetera Paulus apostolus
ad Romanos: <hi>Quem ergo fructum habuistis
tunc in illis, in quibus nunc erubescitis? Nam finis
illorum mors est. Nunc vero liberati a peccato, servi
autem Dei facti, habetis fructum vestrum in sanctificationem,
finem vero vitam aeternam <note>(Rom. VI, 21,
22)</note>
          </hi>. Puto quod et nuptiarum finis mors sit. Fructus
autem sanctificationis, qui vel ad virginitatem,
vel ad continentiam pertinet, vita pensatur aeterna.
Ac deinde: <hi>Itaque, fratres mei, et vos mortificati estis
<pb n="0261D"/>
Legi per corpus Christi: ut sitis alterius, qui ex mortuis
resurrexit: ut fructificemus</hi> <note>(Al. fructificetis)</note>
          <hi> Deo.
Cum enim essemus in carne, passiones quae per Legem
erant, operabantur in membris nostris, ut fructificarent
morti. Nunc autem soluti sumus a Lege mortis,
in qua detinebamur; ut serviamus in novitate spiritus,
et non in vetustate litterae <note>(Ib. VII, 5 et seq.)</note>
          </hi>. <hi>Cum,</hi> 
inquit, <hi>essemus in carne,</hi> et non <hi>in novitate spiritus,</hi> 
<pb n="0262A"/>
sed <hi>in vetustate litterae,</hi> faciebamus ea quae carnis
erant, et fructificabamus morti. Nunc autem quia
mortui sumus legi, per corpus Christi, fructificemus
Deo, ut simus ejus, qui ex mortuis resurrexit. Necnon
et in alio loco cum praedixisset, <hi>Scio quia Lex
spiritualis est <note>(Ib. VII, 14)</note>
          </hi>; et cum de violentia carnis
quod crebro nos impellat facere quod nolimus,
latius disputasset, ad extremum intulit: <hi>Infelix ego homo, quis me liberabit de corpore mortis</hi> <emph>297</emph> 
 <hi>hujus? Gratia Dei per Jesum Christum Dominum
nostrum <note>(Ibid. 24)</note>
          </hi>. Et iterum, <hi>Ipse igitur mente
servio legi Dei, carne autem legi peccati <note>(Ibid. 25)</note>
          </hi>.
Et, <hi>Nihil damnationis est his, qui sunt in Christo
Jesu, qui non secundum carnem ambulant. Lex enim
spiritus in Christo Jesu liberavit me a lege peccati et
<pb n="0262B"/>
mortis <note>(Rom. VIII, 1, 2)</note>
          </hi>. Ac manifestius in consequentibus
docet, Christianos non ambulare secundum
carnem, sed secundum spiritum, dicens: <hi>Qui
enim secundum carnem sunt, quae sunt carnis sapiunt.
Qui vero secundum spiritum, quae sunt spiritus sentiunt.
Nam prudentia carnis, mors est: prudentia autem
spiritus, vita et pax: quoniam prudentia carnis, 
 inimicitia est in Deum. Legi enim Dei non subjicitur,
nec enim potest. Qui autem in carne sunt, Deo placere
non possunt. Vos autem in carne non estis, sed in spiritu,
si tamen spiritus Dei habitat in vobis <note>(Ibid. 5 et
seq.)</note>
          </hi>, et reliqua usque ad illum locum, in quo ait: <hi>Ergo, fratres, debitores sumus non carni, ut secundum
carnem vivamus. Si enim secundum carnem vixeritis,
moriemini. Si autem spiritu facta carnis mortificaveritis,
<pb n="0262C"/>
vivetis. Quicumque enim spiritu Dei aguntur, hi filii
Dei sunt.</hi> 
 Si prudentia carnis, inimicitia est in Deum,
et qui in carne sunt, Deo placere non possunt; arbitror
eos qui serviunt officio conjugali, quod prudentiam
carnis diligant, et in carne sint. A qua nos
retrahens Apostolus, et jungens spiritui, deinceps
loquitur: <hi>Obsecro vos, fratres, per misericordiam Dei,
ut exhibeatis corpora vestra hostiam viventem, sanctam,
Deo placentem, rationabile obsequium vestrum. Et nolite
conformari huic saeculo, sed reformamini in novitate
sensus vestri, ut probetis quae sit voluntas Dei
bona, et beneplacens, et perfecta. Dico enim per gratiam
quae data est mihi, omnibus qui sunt inter vos: non
plus sapere quam oportet sapere, sed sapere ad pudicitiam</hi> 
(non <hi>ad sobrietatem,</hi> ut male in Latinis codicibus
<pb n="0262D"/>
legitur), sed <hi>sapere,</hi> inquit, <hi>ad pudicitiam <note>(Rom. XII,
1, et Phil. IV, 18)</note>
          </hi>. Siquidem Graece scriptum est, <foreign xml:lang="greek">εἰς τὸ σωφρονεῖν.</foreign>
 Consideremus sententiam Apostoli: <hi>Reformamini,</hi> 
 inquit, <hi>in novitate sensus vestri, ut probetis
quae sit voluntas Dei bona, et beneplacens, et perfecta.</hi> 
Quod dicit hujusce modi est. Concedit quidem
Deus nuptias, concedit digamiam, et si necesse fuerit,
fornicationi <emph>298</emph> et adulterio praefert etiam trigamiam.
<pb n="0263A"/>
Sed nos qui corpora nostra exhibere debemus,
hostiam vivam, sanctam, placentem Deo, rationabile
obsequium nostrum, non quid concedat
Deus, sed quid velit, consideremus: ut probemus,
quae sit voluntas Dei bona et beneplacens et perfecta.
Ergo quod concedit, nec bonum, nec beneplacens
est, nec perfectum. Redditque causas cur hoc suadeat: <hi>Scientes tempus, quia hora est jam nos de somno
surgere. Nunc autem propior est nostra salus, quam
cum credidimus. Nox praecessit, dies autem appropinquavit.</hi> 
Et in extremo: <hi>Induimini Dominum Jesum
Christum, et carnis curam ne feceritis in desideriis.</hi> 
Aliud est voluntas Dei, aliud indulgentia. Unde et ad
Corinthios scribens, ait: <hi>Ego, fratres, non potui loqui
vobis sicut spiritualibus: sed sicut carnalibus [Al.</hi> 
<pb n="0263B"/>
quasi]; <hi>sicut parvulis in Christo, lac vobis potum dedi,
non escam: Nondum enim poteratis; sed neque nunc
potestis. Adhuc enim carnales estis <note>(I Cor. III, 2, 1)</note>
          </hi>.
Qui animalis est, et non recipit [ <hi>Al.</hi> percipit] ea quae
spiritus Dei sunt (stultitia enim illi est, nec potest
intelligere, quia spiritualiter dijudicatur), iste non
perfectae castitatis cibo, sed rudi nuptiarum lacte
nutritur. Sicut per hominem mors, sic et per hominem
resurrectio mortuorum. Quomodo in Adam omnes
morimur, sic in Christo omnes vivificabimur.
Servivimus in lege veteri Adam: serviamus in Evangelio
novo Adam. Factus est enim primus homo
Adam, in animam viventem, et novissimus Adam in
spiritum vivificantem. <hi>Primus homo de terra terrenus.
Secundus homo de coelo coelestis. Qualis terrenus, tales
<pb n="0263C"/>
et terreni; et qualis coelestis, tales et coelestes.
Sicut portavimus imaginem terreni, portemus et
imaginem coelestis. Hoc autem dico, fratres, quia caro
et sanguis regnum Dei possidere non possunt, neque
corruptio incorruptionem possidebit <note>(I Cor. XV, 77
et seq.)</note>
          </hi>. Hoc tam clarum est, ut nulla expositione
queat manifestius fieri: <hi>Caro,</hi> inquit, <hi>et sanguis regnum
Dei possidere non possunt, neque corruptio incorruptionem.</hi> 
Si corruptio ad omnem coitum pertinet,
incorruptio autem proprie castitatis est, praemia
pudicitiae nuptiae possidere non possunt. <hi>Scimus
enim quoniam si terrena domus hujus habitationis</hi> <emph>299</emph> 
 <hi>destructa fuerit, aedificationem habeamus ex
Deo, domum non manufactam, sempiternam in coelis.
In quo ingemiscimus, habitaculum nostrum, quod de
<pb n="0263D"/>
coelo est, superindui cupientes. Cupimus enim egredi
de corpore, et habitare cum Christo; propter quod et
studiosissime nitimur, sive in corpore, sive extra corpus
placere Deo <note>(II Cor. V, 1 et seq.)</note>
          </hi>. Et ut plenius exponeret,
quales non esse vellet, in alio loco docet, dicens: <hi>Despondi enim vos uni viro, virginem castam exhibere
Christo 
 <note>(II Cor. XI, 2)</note>
          </hi>. Quod si ad totam Ecclesiam
<pb n="0264A"/>
credentium volueris referre, et in hac desponsione
Christi, et maritatas et digamas, et viduas, et virgines
contineri, hoc quoque pro nobis facit. Nam dum omnes
ad pudicitiam et praemium virginitatis invitat,
ostendit cunctis gradibus virginitatem esse potiorem.
Rursumque ad Galatas: <hi>Ex operibus,</hi> inquit, <hi>Legis,
non justificabitur omnis caro <note>(Gal. II, 16)</note>
          </hi>. Opera legis
et nuptiae sunt, unde et maledicuntur in ea, qui [ <hi>Al.</hi> 
quae] non habent filios. Quae si conceduntur etiam
in Evangelio, aliud est indulgentiam infirmitati tribuere,
aliud virtutibus praemia polliceri.</p>
        </div3>
<div3>
          <head>38.</head>
          <p>
 Dicam et ego nuptiatoribus meis, qui post castitatem
et diuturnam continentiam subant ad coitum,
et pecudum more lasciviunt: Sic insipientes estis,
ut cum coeperitis spiritu, nunc carne consummemini
<pb n="0264B"/> <note>(Gal. III, 3)</note>?
 <hi>Tanta passi estis sine causa?</hi> Apostolus
quod continentiae quibusdam nodos relaxat, et dimittit
frena currentibus, propter infirmitatem carnis
hoc facit. Contra quam scribens denuo loquitur: <hi>Spiritu ambulate, et desiderium carnis non perficietis.
Caro enim concupiscit adversus spiritum, et spiritus
adversus carnem 
 <note>(Gal. V, 16, 17)</note>
          </hi>. Non necesse est
nunc de operibus carnis dicere, quia longum est, et
facile potest, de Apostoli Epistola sumere, qui [ <hi>Al.</hi> 
quia, etc.] voluerit. Dicam tantum de spiritu, cujus
fructus sunt, charitas, gaudium, pax, longanimitas,
benignitas, bonitas, fides, mansuetudo, continentia.
Omnes virtutes spiritus, quasi solidissimum
fundamentum, et sublime culmen, continentia sustentat
et protegit. Adversum hujusce modi non est lex.
<pb n="0264C"/> <hi>Qui autem sunt Christi, carnem suam crucifixerunt
cum vitiis et concupiscentiis. Si</hi> 
 <emph>300</emph> <hi>vivimus spiritu,
spiritu et ambulemus <note>(Ib. 24, 25)</note>
          </hi>. Qui cum Christo
carnem nostram, et passiones ejus desideriaque crucifiximus,
quid rursum, ea quae carnis sunt agere
cupimus? <hi>Quodcumque seminaverit homo, hoc et metet.
Qui seminat in carne sua, de carne metet corruptionem.
Qui autem seminat in spiritu, de spiritu metet
vitam aeternam <note>(Gal. VI, 8)</note>
          </hi>. Existimo quod qui uxorem
habet, quamdiu revertitur ad idipsum, ne tentet
eum Satanas, in carne seminet, et non in spiritu.
Qui autem in carne seminat (non ego, sed Apostolus
loquitur) metit corruptionem. Elegit nos in Christo
Deus Pater ante mundi constitutionem, ut essemus
sancti et immaculati coram eo. Ambulavimus in concupiscentiis
<pb n="0264D"/>
carnis, facientes voluntatem ejus, et cogitationum,
et fuimus filii irae, sicut et caeteri. Nunc
autem conresuscitavit, et consedere nos fecit in coelestibus
in Christo Jesu, ut deponamus secundum
priorem conversationem veterem hominem, qui corrumpitur
juxta desideria erroris, et aptari nobis illa
benedictio possit, quae mysticam ad Ephesios Epistolam,
<pb n="0265A"/>
tali fine concludit: <hi>Gratia vobis cum omnibus
qui diligunt Dominum in incorruptione (VI, 24)</hi>. <hi>Conversatio
nostra in coelis est. Unde et Salvatorem exspectamus
Dominum nostrum Jesum Christum, qui transfigurabit
corpus humilitatis nostrae, conforme fieri corpori
gloriae suae <note>(Phil. III, 20; IV, 8)</note>
          </hi>. Quaecumque
ergo sunt vera, quaecumque pudica, quaecumque
justa, quaecumque ad castitatem pertinentia, his
copulemur, haec sequamur. Reconciliavit nos
Christus in corpore suo, Deo Patri per mortem,
et exhibuit sanctos, et immaculatos, et absque
ulla reprehensione coram se: in quo et circumcisi
sumus circumcisione non manufacta, in exspoliationem
corporis carnis, sed circumcisione Christi,
consepulti ei in baptismo, in quo et consurreximus.
<pb n="0265B"/>
Si ergo consurreximus cum Christo, ea quae sursum
sunt quaeramus, ubi Christus est in dextera Dei sedens;
ea sapiamus quae sursum sunt, non quae super
terram. Mortui enim sumus, et vita nostra abscondita
est cum Christo, in Deo. Cum enim Christus apparuerit
vita nostra, tunc et nos apparebimus <emph>301</emph> cum ipso
in gloria <note>(Col. II, 12; III, 1 et seq.)</note>. <hi>Nemo militans
Deo, implicat se negotiis saecularibus, ut possit ei
placere, qui se elegit <note>(II Tim. II, 4)</note>
          </hi>. <hi>Apparuerit enim
gratia Dei Salvatoris omnibus hominibus, erudiens
nos, ut abnegantes impietatem et saecularia desideria,
caste et juste et pie vivamus in praesenti saeculo <note>(Tit.
II, 11, 12)</note>
          </hi>.</p>
        </div3>
<div3>
          <head>39.</head>
          <p>
 <hi>Filiae Philippi virgines in Caesarea. Jacobus
frater Domini. Umbra et imago veritatis in lege veteri.</hi> --Dies
<pb n="0265C"/>
me deficiet, si voluero omnia castitatis de Apostolo
praecepta memorare. Ista sunt, de quibus ad
Apostolos Dominus loquebatur: <hi>Adhuc multa habeo
vobis dicere, sed non potestis ea portare modo. Cum
autem venerit ille Spiritus veritatis, docebit vos omnem
veritatem <note>(Joan. XVI, 12, 13)</note>
          </hi>. Post crucem Christi,
statim in Actis Apostolorum una domus Philippi
Evangelistae, quadrigam producit virginum filiarum:
ut Caesarea, in qua ex gentibus Ecclesia per centurionem
Cornelium fuerat dedicata, etiam virginum
puellarum praeberet exempla. Cumque Dominus in
Evangelio dixerit: <hi>Lex et Prophetae usque ad Joannem,</hi> 
istae quia virgines erant, etiam post Joannem
prophetasse referuntur. Neque enim poterant veteris
Testamenti lege retineri [ <hi>Al.</hi> detineri], quae virginitatis
<pb n="0265D"/>
fulserant claritate. Transeamus ad Jacobum,
qui frater Domini dicebatur, tantae sanctitatis, tantaeque
justitiae, et perpetuae virginitatis, ut Josephus
quoque historicus Judaeorum, propter hujus necem
Jerosolymam subversam referat. Hic primus episcopus
ex Judaeis Jerosolymae credentis Ecclesiae, ad
<pb n="0266A"/>
quem Paulus cum Tito Barnabaque pergebat, loquitur
in Epistola sua: <hi>Nolite errare, fratres mei dilecti.
Omne datum bonum, et omnis perfecta donatio, de sursum
est, descendens a Patre luminum, apud quem non
est differentia, aut aversionis obumbraculum. Volens
genuit nos verbo veritatis, ut simus primitiae creaturarum
ejus <note>(Jac. I, 16, 17)</note>
          </hi>. Virgo mystice virginitatem
docet. Omne perfectum donum de sursum descendit,
ubi non sunt nuptiae: et descendit, non a quolibet,
sed a Patre luminum, qui dicit ad Apostolos: <hi>Vos estis lux mundi 
 <note>(Matth. V, 14)</note>
          </hi>. Apud quem non
est differentia Judaei, sive Gentilis, nec illa umbra
quae versabatur in Lege, premit eos qui de nationibus
crediderunt: sed verbo nos genuit, et <emph>302</emph> verbo
veritatis: quia umbra et imago et species quaedam
<pb n="0266B"/>
veritatis praecessit in Lege, ut simus primitiae creaturarum
ejus. Et quomodo ipse primogenitus ex
mortuis, omnes in se mortuos suscitavit: sic ipse
virgo, primitias virginum suorum in se virgine dedicavit.
Petrus quoque quid de vocatione Gentium
sentiat, contemplemur: <hi>Benedictus,</hi> inquit, <hi>Deus,
et Pater Domini nostri Jesu Christi, qui secundum magnam
misericordiam suam, regeneravit nos in spem
vitae, per resurrectionem Jesu Christi ex mortuis, in
haereditatem incorruptam et immaculatam et immarcessibilem,
quae servatur in coelis, in vos qui virtute Dei
custodimini per fidem, in salutem, quae praeparata est
revelari in tempore novissimo <note>(I Pet. I, 3 seqq.)</note>
          </hi>. Ubi
incorrupta praedicatur haereditas, et immaculata, et
immarcescibilis, et praeparata in coelis, et in tempus
<pb n="0266C"/>
novissimum reservata, et spes vitae aeternae, quando
non nubent, neque nubentur, ibi aliis verbis virginitatis
privilegia describuntur. Nam et in sequentibus
hoc ipsum docet: <hi>Propter hoc accincti lumbos mentis
vestrae, vigilantes perfecte, sperate in eam gratiam,
quae vobis deferenda est in revelatione Jesu Christi.
Quasi filii obedientiae non conformemini prioribus 
 ignorantiae vestrae desideriis; sed secundum eum, qui
vos vocavit, Sanctum, et ipsi sancti estote, in omni conversatione.
Scriptum est enim: Sancti estote, quia ego
sanctus sum. Neque enim corruptibili auro et argento
redempti sumus; sed pretioso sanguine immaculati agni
Jesu Christi, ut castificemus animas nostras in obedientia
veritatis, renati non ex coitu corruptibili, sed ex
incorruptione, per verbum viventis Dei et permanentis;
<pb n="0266D"/>
et sicut lapides vivi aedificemur in domum spiritualem,
sanctum sacerdotium, offerentes spirituales victimas,
per Christum Dominum nostrum <note>(Ibid., 15 seqq.)</note>
          </hi>. <hi>Nos
enim sumus genus electum, regale sacerdotium, gens
sancta, populus acquisitionis. Christus pro nobis carne
mortuus est. Armemur eadem conversatione qua Christus,
<pb n="0267A"/>
quoniam qui passus est in carne, quievit a peccato,
ut nequaquam in desideriis hominum, sed in voluntate
Dei, reliquum in carne tempus exigamus. Sufficit enim
nobis praeteritum tempus,</hi> <emph>303</emph> <hi>quando ambulavimus
in luxuriis et desideriis caeterisque vitiis. Grandia nobis
et pretiosa virginitatis promissa donavit, ut per hanc
efficiamur divinae consortes naturae, fugientes eam quae
in mundo est concupiscentiam corruptionis <note>(I Pet. II,
9 seqq.)</note>
          </hi>. <hi>Novit Dominus pios de tentatione eripere, et
iniquos cruciandos in diem reservare judicii, praecipue
eos qui post carnem in desideriis pollutionis ambulant,
et dominationes despiciunt, audaces et procaces. Isti
enim quasi irrationabilia jumenta in ventrem et libidinem
proni sunt, blasphemantes, qui et in corruptione
sua corrumpentur, recipientque mercedem iniquitatis
<pb n="0267B"/>
luxuriam: qui putant delicias esse, injustitiam, sordes,
et maculas, et nihil aliud nisi de voluptatibus cogitantes.
Qui habent oculos plenos adulterio et insatiabili libidine,
et decipiunt animas necdum Christi charitate robustas.
Loquuntur enim verba tumentia, et indoctos
facile illecebris carnis irretiunt: repromittentes eis libertatem,
cum ipsi servi vitiorum sint atque luxuriae et
corruptionis. Unusquisque enim ei subjacet passioni, a
qua vincitur. Quod si fugientes coinquinationes mundi
per scientiam Salvatoris nostri Jesu Christi, iisdem
rursum superantur, quae ante superaverant, facta sunt
ei novissima pejora prioribus. Meliusque eis erat non
nosse viam justitiae, quam post agnitionem retrorsum
converti, et relinquere sanctum mandatum, quod eis
traditum fuerat. Completumque est in eis verissimum
<pb n="0267C"/>
illud proverbium: Canis reversus ad vomitum suum,
et sus lota in volutabro luti <note>(II Pet. II, 9-22)</note>
          </hi>. Nolui
omnem locum secundae Petri Epistolae ponere, ne
longum facerem, sed tantummodo ostendi Spiritus
sancti vaticinio, hujus temporis et doctores [ <hi>Al.</hi> doctorem]
et haeresim praenuntiatam. Denique manifestius
eosdem notat, dicens: <hi>Venient enim in novissimis
diebus illusores seducentes, juxta propria desideria
ambulantes,</hi> et caetera.</p>
        </div3>
<div3>
          <head>40.</head>
          <p>
 <hi>Monachus Jovinianus canis revertens ad vomitum.
Tribus Levi pro tribu Dan posita. Omnia opera imperfecta
sine puritate. Haeretici damnant conjugia. Ecclesia
probat et dispensat.</hi> --Descripsit sermo Apostolicus
Jovinianum loquentem buccis tumentibus et inflata
<pb n="0268A"/>
verba trutinantem, repromittentem in coelis libertatem,
 cum ipse servus sit vitiorum [ <hi>Al.</hi> corruptionis]
atque luxuriae, canis revertens ad vomitum
suum. Nam <emph>304</emph> cum monachum esse se jactitet:
et post sordidam tunicam et nudos pedes, et cibarium
panem, et aquae potum, ad candidas vestes [ <hi>Al.</hi> 
candidam vestem], et nitidam cutem, ad mulsum,
et elaboratas carnes, ad jura Apitii et Paxami [ <hi>Al.</hi> 
paxamis], ad balneas quoque ac fricticulas [ <hi>Al.</hi> fritillas],
et popinas se conferat, manifestum est, quod
terram coelo, vitia virtutibus, ventrem praeferat
Christo, et purpuram coloris ejus, putet regna coelorum.
Et tamen iste formosus monachus, crassus,
nitidus, dealbatus, et quasi sponsus semper incedens,
aut uxorem ducat, ut aequalem virginitatem nuptiis
<pb n="0268B"/>
probet: aut si non duxerit, frustra contra nos verbis
agit, cum opere nobiscum sit. Sed et Joannes in
eadem verba concordat: <hi>Nolite diligere mundum,
neque ea quae in mundo sunt. Si quis diligit mundum,
non est charitas Patris in eo. Quoniam omne quod in
mundo est, desiderium carnis est, et desiderium oculorum,
et superbia hujus vitae, quae non est de Patre,
sed de mundo <note>(I Joan. II, seqq.)</note>
          </hi>. Et, <hi>Mundus praeterit
[Al.</hi> praeteriet], <hi>et desiderium ejus. Qui autem facit
voluntatem Dei, manet in aeternum. Mandatum novum
scripsi vobis, quod est verissimum, et in Christo, et
in nobis: quia tenebrae praeterierunt, et lux jam lucet <note>(Ibid., 8)</note>
          </hi>.
Et rursum: <hi>Charissimi nunc filii Dei sumus,
et necdum apparuit quid futuri sumus. Scimus autem,
quia cum apparuerit, similes ei erimus: quoniam videbimus
<pb n="0268C"/>
eum sicuti est. Et omnis qui habet hanc spem,
castificat semetipsum, sicut et ille castus est. In hoc
perfecta est nostra charitas, si fiduciam habeamus in
diem judicii; ut quomodo ille est, sic et nos simus in
hoc saeculo <note>(I Joan. VIII, 2, 3)</note>
          </hi>. Epistola quoque Judae
tale quid significat, <hi>Odientes et carnis pollutam tunicam <note>(Ibid., 23)</note>
          </hi>.
Legamus Apocalypsim Joannis, et
ibi reperiemus Agnum super montem Sion, et cum
eo centum quadraginta quatuor millia signatorum,
habentium nomen ejus, et nomen Patris ejus scriptum
in frontibus suis, qui cantant Canticum novum, et nemo
potest dicere Canticum illud, nisi hi qui empti sunt
de terra. Isti sunt qui cum mulieribus se non coinquinaverunt,
virgines enim permanserunt. <emph>305</emph> Hi
<pb n="0269A"/>
sequuntur Agnum quocumque vadit: empti sunt
enim ex hominibus primitiae Deo et Agno, et in ore
ipsorum non est inventum mendacium, et sine macula
sunt. De singulis tribubus, excepta tribu Dan, pro
qua reponitur tribus Levi, duodecim millia virginum
signatorum creditura dicuntur, qui cum mulieribus
non sunt coinquinati. Ac ne putaremus de his dici,
qui scorta non norunt, statim intulit: <hi>Virgines enim
permanserunt.</hi> Ex quo ostendit omnes qui virgines
non permanserunt, ad comparationem purissimae et
Angelicae castitatis, et ipsius Domini nostri Jesu
Christi, esse pollutos. <hi>Hi sunt qui cantant Canticum
novum, quod nemo potest canere, nisi qui virgo est. Hi
sunt primitiae Dei et Agni, et sine macula.</hi> Si virgines
primitiae Dei sunt: ergo viduae et in matrimonio
<pb n="0269B"/>
continentes, erunt post primitias, id est, in secundo
et tertio gradu: nec prius perditus populus salvari
poterit, nisi tales hostias castitatis Deo obtulerit,
et immaculatum Agnum, purissimis victimis reconciliaverit.
Infinitum est de Evangelio decem virginum
exponere sacramentum quinque stultarum et quinque
sapientum. Hoc solum nunc dico, quod quomodo
absque caeteris operibus virginitas sola non salvat,
sic omnia opera absque virginitate, puritate,
continentia, castitate, imperfecta sunt. Ex quo nequaquam
nos illud poterit impedire, quod adversarius
objicit, fuisse Dominum in Cana Galilaeae, et
nuptiarum festa celebrasse, quando aquas vertit in
vinum. Hoc enim brevissime respondebo, quod qui
octava die circumcisus est, et pro quo par turturum,
<pb n="0269C"/>
et duo pulli columbarum die purgationis oblati
sunt, cum caeteris, antequam pateretur, Judaicam
consuetudinem comprobavit: ne illis occasionem
juste se interficiendi tribuere videretur, quasi Legem
destruens damnansque naturam. Quamquam et hoc
pro nobis. Qui enim semel venit ad nuptias, semel
docuit esse nubendum. <emph>306</emph> Et tunc virginitati
posset officere, si nuptias post virginitatem, et viduitatis
castimoniam non in gradu tertio poneremus.
 Nunc autem cum haereticorum sit damnare conjugia,
et Dei spernere conditionem, quidquid de
<pb n="0270A"/>
laude dixerit [ <hi>Al.</hi> dixerint] nuptiarum, libenter audimus.
Ecclesia enim matrimonia non damnat, sed
subjicit: nec abjicit, sed dispensat: sciens, ut supra
diximus, in domo magna non solum esse vasa aurea
et argentea, sed et lignea et fictilia: et alia esse in
honorem, alia in contumeliam: et quicumque se
mundaverit, eum futurum esse vas honorabile, et
necessarium in omne opus bonum praeparatum.</p>
        </div3>
<div3>
          <head>41.</head>
          <p>
 <hi>Exempla e saeculi historiis. Virginitas apud
Ethnicos. Virgines honore semper habitae apud Romanos.
Spartanorum virgines. Alia virginum exempla.</hi> --Satis
abundeque Christianae pudicitiae et virginitatis
Angelicae, de divinis Libris exempla praebuimus.
Sed quoniam intellexi in commentariis adversarii,
provocari nos etiam ad mundi sapientiam, quod
<pb n="0270B"/>
numquam hoc genus in saeculo sit probatum, et novum
dogma contra naturam religio nostra prodiderit,
percurram breviter Graecas et Latinas Barbarasque
historias, et docebo virginitatem semper tenuisse
pudicitiae principatum. Referunt fabulae Atalantam
Calydoniam virginem semper in venatibus, semper
in silvis, non tumentes uteros feminarum fastidiaque
conceptuum, sed expeditam et castam amasse virtutem.
Harpalicen quoque virginem Thraciam, insignis
Poeta <note>(Virgil. I Aeneid.)</note> describit; et reginam
Volscorum Camillam, quam Turnus, cui auxilio venerat,
laudare volens, non amplius habuit quod diceret,
nisi virginem nominaret. <hi>O decus Italiae, virgo <note>(Idem, lib. XI)</note>
          </hi>!
Chalchioecus quoque illa filia Leo,
virgo perpetua, pestilentiam patriae scribitur spontanea
<pb n="0270C"/>
morte solvisse; et Iphigeniae virginis sanguis
adversos placasse ventos. Quid referam Sibyllas
Erithraeam atque Cumanam, et octo reliquas: nam
Varro decem fuisse autumat, quarum insigne virginitas
est, et virginitatis praemium divinatio? Quod si
Aeolici genere sermonis Sibylla <foreign xml:lang="greek">Θεοβούλη</foreign> appellatur,
recte <hi>consilium Dei</hi> sola <emph>307</emph> scribitur nosse virginitas.
Cassandram quoque et Chrysein vates Apollinis,
ac Junonis virgines legimus. Et Sacerdotes
Dianae Tauricae, et Vestae, innumerabiles exstiterunt.
Quarum una Minutia propter suspicionem stupri
<pb n="0271A"/>
viva defossa est: injusta, ut reor, poena, nisi
grande crimen putaretur laesa virginitas. Certe Romanus
populus quanto honore virgines semper habuerit,
hinc apparet, quod consules et imperatores,
et in curribus triumphantes, qui de superatis gentibus
trophaea referebant, et omnis dignitatis gradus,
eis de via cedere solitus sit. Claudia virgo Vestalis
cum in suspicionem venisset stupri, et simulacrum
matris Idaeae in vado Tyberis haereret, ad comprobandam
pudicitiam suam fertur cingulo duxisse navem,
quam multa millia hominum trahere nequiverant.
Melius tamen, inquit Lucani poetae patruus
[ <hi>Scil.</hi> Seneca praeceptor Neronis], cum illa esset actum,
si hoc quod evenit, ornamentum potius exploratae
fuisset pudicitiae, quam dubiae patrocinium. Nec
<pb n="0271B"/>
mirum hoc de hominibus, cum Minervam quoque et
Dianam virgines deas finxerit error Gentilium, et
inter duodecim signa coeli, quibus mundum volvi
putant, Virginem collocarint. Magna injuria nuptiarum,
ut ne inter scorpios quidem et centauros, et
cancros, et pisces, et aegocerotas [ <hi>Scil.</hi> capricornum],
uxorem maritumque contruserint. Triginta
Atheniensium tyranni cum Phidonem [ <hi>Al.</hi> Phedonem]
in convivio necassent, filias ejus virgines ad
se venire jusserunt, et scortorum more nudari; ac
super pavimenta, patris sanguine cruentata, impudicis
gestibus ludere: quae paulisper dissimulato
dolore [ <hi>Al.</hi> doloris habita], cum temulentos convivas
cernerent, quasi ad requisita naturae egredientes,
invicem se complexae praecipitaverunt in puteum, ut
<pb n="0271C"/>
virginitatem morte servarent. Demotionis Areopagitarum
principis virgo filia, audito sponsi Leosthenis
interitu, qui bellum Lamiacum concitarat, se interfecit:
asserens quamquam intacta esset corpore,
tamen si alterum accipere cogeretur, quasi secundum
acciperet, cum priori mente nupsisset. <emph>308</emph> 
Spartiatae et Messenii diu inter se habuere amicitias,
in tantum ut ob quaedam sacra etiam virgines ad se
mutuo mitterent. Quodam igitur tempore cum
quinquaginta virgines Lacedaemoniorum Messenii
violare tentassent, de tanto numero ad stuprum
nulla consensit, sed omnes libentissime pro pudicitia
occubuerunt. Quamobrem grave bellum et longissimum
<pb n="0272A"/>
concitatum est, et post multum temporis Mamertia
subversa est. Aristoclides Orchomeni tyrannus
adamavit virginem Stymphalidem, quae cum,
patre occiso, ad templum Dianae confugisset, et si
mulacrum ejus teneret, nec vi posset avelli, in eodem
loco confossa est. Ob cujus necem, tanto omnis
Arcadia dolore commota est, ut bellum publice
sumeret, et necem virginis ulcisceretur. Aristomenes
Messenius, vir justissimus, victis Lacedaemoniis, et
quodam tempore nocturna sacra celebrantibus, quae
vocabantur Hyacinthia, rapuit de choris ludentium
virgines quindecim, et tota nocte gradu concito
fugiens, excessit de finibus Spartanorum. Cumque
eas comites ejus vellent violare, monuit quantum
potuit, ne hoc facerent, et ad extremum quosdam
<pb n="0272B"/>
non parentes [ <hi>Al.</hi> parcentes] interfecit, caeteris metu
coercitis. Redemptae postea a cognatis puellae, cum
Aristomenem viderent caedis reum fieri, tamdiu ad
patriam non sunt reversae, quamdiu judicum advolutae
genibus defensorem pudicitiae suae cernerent absolutum.
Quo ore laudandae sunt Scedasi filiae in
Leuctris Boeotiae, quas traditum est, absente patre,
duos juvenes praetereuntes jure hospitii suscepisse.
Qui multum indulgentes vino, vim per noctem intulere
virginibus. Quae amissae pudicitiae nolentes supervivere,
mutuis conciderunt vulneribus. Justum
est et Locridas [ <hi>Al.</hi> Lucrinas] virgines non tacere,
quae cum Ilium mitterentur ex more per annos circiter
mille, nulla obscoeni rumoris et pollutae virginitatis
ullam fabulam dedit. Quis valeat silentio
<pb n="0272C"/>
praeterire septem Milesias virgines, quae Gallorum
impetu cuncta vastante, ne quid indecens ab hostibus <emph>309</emph> 
 sustinerent, turpitudinem morte fugerunt,
exemplum sui cunctis virginibus relinquentes, honestis
mentibus magis pudicitiam curae esse, quam
vitam. Nicanor, victis Thebis atque subversis, unius
virginis captivae amore superatus est. Cujus conjugium
expetens, et voluntarios amplexus, quod scilicet
captiva optare debuerat, sensit pudicis mentibus
plus virginitatem esse quam regnum, et interfectam
propria manu, flens et lugens amator tenuit. Narrant
scriptores Graeci et aliam Thebanam virgiginem,
quam hostis Macedo corruperat, dissimulasse
<pb n="0273A"/>
paulisper dolorem, et violatorem virginitatis suae jugulasse
postea dormientem: seque interfecisse gladio,
ut nec vivere voluerit post perditam castitatem,
nec ante mori, quam sui ultrix existeret.</p>
        </div3>
<div3>
          <head>42.</head>
          <p>
 <hi>A virginibus procreatorum fabulae.</hi> --Apud
Gymnosophistas Indiae, quasi per manus hujus opinionis
auctoritas traditur, quod Buddam [ <hi>Al.</hi> Buldam]
principem dogmatis eorum, e latere suo virgo
generarit. Nec hoc mirum de Barbaris, cum Minervam
quoque de capite Jovis, et Liberum patrem de
 femore ejus procreatos, doctissima finxerit Graecia.
Speusippus quoque sororis Platonis filius, et
Clearchus in laude Platonis, et Anaxilides in secundo
libro Philosophiae, Perictionem matrem Platonis,
phantasmate Apollinis oppressam ferunt, et
<pb n="0273B"/>
sapientiae principem non aliter arbitrantur, nisi de
partu virginis editum. Sed et Timaeus scribit Pythagorae
virginem filiam choro virginum praefuisse, et
castitatis eas instituisse doctrinis. Diodorus Socraticus
quinque filias Dialecticas insignis pudicitiae habuisse
narratur, de quibus et Philo Carneadis magister
plenissimam scribit historiam. Ac ne nobis
Dominum Salvatorem de Virgine procreatum Romana
exprobraret potentia, auctores <emph>310</emph> urbis et
gentis suae, Ilia virgine et Marte genitos arbitrantur.</p>
        </div3>
<div3>
          <head>43.</head>
          <p>
 <hi>Viduae gentiles.</hi> --Haec de virginibus saeculi,
currens per multiplices historias, et properans sermo
perstrinxerit. Veniam ad maritatas [ <hi>Al.</hi> maritas],
quae mortuis vel occisis viris supervivere noluerunt,
ne cogerentur secundos nosse concubitus, et
<pb n="0273C"/>
quae mire unicos amaverunt maritos; ut sciamus digamiam
apud Ethnicos etiam reprobari. Dido, soror
Pygmalionis, multo auri et argenti pondere congregato,
in Africam navigavit, ibique urbem Carthaginem
condidit, et cum ab Jarba [ <hi>Mss.</hi> Hiarba] rege
Libyae in conjugium peteretur, paulisper distulit
nuptias, donec conderet civitatem. Nec multo post
exstructa in memoriam mariti quondam Sichaei
pyra, maluit ardere quam nubere. Casta mulier
Carthaginem condidit, et rursum eadem urbs in castitatis
laude finita est. Nam Hasdrubalis uxor, capta
et incensa urbe, cum se cerneret a Romanis capiendam
<pb n="0274A"/>
esse, apprehensis ab utroque latere parvulis
filiis, in subjectum domus suae devolavit incendium.</p>
        </div3>
<div3>
          <head>44.</head>
          <p>
 Quid loquar Nicerati conjugem, quae impatiens
injuriae viri, mortem sibi ipsa conscivit, ne triginta
tyrannorum, quos Lysander victis Athenis imposuerat,
libidinem sustineret? Artemisia quoque uxor
Mausoli insignis pudicitiae fuisse perhibetur. Quae
cum esset regina Cariae, et nobilium poetarum atque
historicorum laudibus praedicetur, in hoc vel
maxime effertur, quod defunctum maritum sic semper
amavit ut vivum, et mirae magnitudinis exstruxit
sepulcrum, intantum ut usque hodie omnia sepulcra
pretiosa ex nomine ejus Mausolaea nuncupentur.
Teuta Illyricorum regina, ut longo tempore viris
<pb n="0274B"/>
fortissimis imperaret, et Romanos saepe frangeret,
miraculo utique meruit castitatis. Indi, ut omnes <emph>311</emph> 
 pene barbari, uxores plurimas habent. Apud
eos lex est, ut uxor charissima cum defuncto marito
cremetur. Hae igitur contendunt inter se de amore
viri; et ambitio summa certantium est, ac testimonium
castitatis, dignam morte decerni. Itaque victrix
in habitu ornatuque pristino juxta cadaver accubat,
amplexans illud et deosculans, et suppositos
ignes, pudicitiae laude contemnens. Puto quae sic
moritur, secundas nuptias non requirit. Alcibiades
ille Socraticus, victis Atheniensibus, fugit ad Pharnabazum.
Qui, accepto pretio a Lysandro principe
Lacedaemoniorum, jussit eum interfici. Cumque
suffocato caput esset ablatum, et missum Lysandro
<pb n="0274C"/>
in testimonium caedis expletae, reliqua pars corporis
jacebat insepulta. Sola igitur concubina contra crudelissimi
hostis imperium, inter extraneos, et imminente
discrimine, funeri justa persolvit, mori parata
pro mortuo, quem vivum dilexerat. Imitentur matronae,
et matronae saltem Christianae, concubinarum
fidem, et praestent liberae, quod captiva servavit.</p>
        </div3>
<div3>
          <head>45.</head>
          <p>
 Strato regulus Sinodis manu propria se volens
confodere, ne imminentibus Persis ludibrio foret,
quorum foedus Aegyptii regis societate neglexerat,
retrahebatur formidine, et gladium quem arripuerat
circumspectans, hostium pavidus exspectabat adventum.
<pb n="0275A"/>
Quem jam jamque capiendum uxor intelligens,
extorsit acinacem de manu, et latus ejus transverberavit.
Compositoque ex more cadaveri se moriens
superjecit, ne post virginalia foedera alterius
coitum sustineret. Xenophon in Cyri majoris scribit
infantia, occiso Abradote viro, quem Panthea uxor
miro amore dilexerat, collocasse se juxta corpus lacerum,
et confosso pectore, sanguinem suum mariti
infudisse vulneribus. Justam causam regis occidendi
putavit uxor, quam maritus nudam amico suo et
ignorantem monstraverat. Judicavit enim se non
amari, quae et alteri posset ostendi. Rhodogune filia
Darii, post mortem viri, nutricem quae illi secundas
nuptias persuadebat, occidit. Alcestin fabulae
ferunt pro Admeto sponte defunctam; <emph>312</emph> et Penelopes
<pb n="0275B"/>
pudicitia, Homeri carmen est. Laodamia
quoque poetarum ore cantatur, occiso apud Trojam
Protesilao, noluisse supervivere.</p>
        </div3>
<div3>
          <head>46.</head>
          <p>
 <hi>Mulieres Romanae insignes.</hi> --Ad Romanas
feminas transeam; et primam ponam Lucretiam,
quae violatae pudicitiae nolens supervivere, maculam
corporis cruore delevit. Duillius [ <hi>Al.</hi> Duellius] qui
primus Romae navali certamine triumphavit, Biliam
virginem duxit uxorem, tantae pudicitiae, ut illo quoque
saeculo pro exemplo fuerit, quo impudicitia
monstrum erat, non vitium. Is jam senex et trementi
corpore, in quodam jurgio audivit exprobrari
sibi os fetidum, et tristis se domum contulit. Cumque
uxori questus esset quare numquam se monuisset,
ut huic vitio mederetur: Fecissem, inquit
<pb n="0275C"/>
illa, nisi putassem omnibus viris sic os olere. Laudanda
in utroque pudica et nobilis femina, et si
ignoravit vitium viri, et si patienter tulit, et quod
maritus infelicitatem corporis sui, non uxoris fastidio,
sed maledicto sensit inimici. Certe quae secundum
ducit maritum, hoc non potest dicere. Marcia
Catonis filia minor, cum quaereretur ab ea, cur
post amissum maritum denuo non nuberet, respondit,
non se invenire virum, qui se magis vellet,
quam sua. Quo dicto ostendit, divitias magis in
uxoribus eligi solere, quam pudicitiam, et multos
non oculis, sed digitis uxores ducere. Optima sane
res, quam avaritia conciliat. Eadem cum lugeret virum,
et matronae ab ea quaererent, quem diem haberet
luctus ultimum, ait, quem et vitae. Arbitror,
<pb n="0275D"/>
quae ita virum quaerebat absentem, de secundo matrimonio
non cogitabat. Brutus Porciam virginem
<pb n="0276A"/>
duxit uxorem: Marciam Cato non virginem; sed
 Marcia inter Hostensium Catonemque discurrit, et
sine Catone vivere Marcia potuit: Porcia sine Bruto
non potuit. Magis enim se unicis viris applicant feminae;
et nihil aliud nosse, magnum arctioris indulgentiae
vinculum est. Anniam cum propinquus moneret,
ut alteri viro nuberet (esse enim ei et aetatem
integram, et faciem bonam), Nequaquam, inquit,
hoc faciam. Si enim virum bonum invenero, nolo
timere <emph>313</emph> ne perdam; si malum, quid necesse
est post bonum, pessimum sustinere? Porcia minor
cum laudaretur apud eam quaedam bene morata,
quae secundum habebat maritum, respondit: Felix
et pudica matrona, numquam praeterquam semel nubit.
Marcella major rogata a matre sua, gauderetne
<pb n="0276B"/>
se nupsisse, respondit: Ita valde, ut amplius nolim.
Valeria Messalarum soror, amisso Servio viro,
nulli volebat nubere. Quae interrogata cur faceret,
ait, sibi semper maritum Servium vivere.</p>
        </div3>
<div3>
          <head>47.</head>
          <p>
 <hi>Theophrasti de Nuptiis liber. Uxoris ductae incommoda.
Propter quod dicuntur uxores. Stultitia hominum
non rara.</hi> --Sentio in catalogo feminarum
multo me plura dixisse, quam exemplorum patitur
consuetudo, et a lectore erudito juste posse reprehendi.
Sed quid faciam, cum mihi mulieres nostri
temporis, Apostoli ingerant auctoritatem; et necdum
elato funere prioris viri, memoriter digamiae
praecepta decantent? Ut quae Christianae pudicitiae
despiciunt fidem, discant saltem ab Ethnicis castitatem.
Fertur Aureolus Theophrasti liber de Nuptiis,
<pb n="0276C"/>
in quo quaerit, an vir sapiens ducat uxorem. Et
cum definisset, si pulchra esset, si bene morata, si
honestis parentibus, si ipse sanus ac dives, sic sapientem
aliquando inire matrimonium, statim intulit:
 « Haec autem in nuptiis raro universa concordant.
Non est ergo uxor ducenda sapienti. Primum
enim impediri studia Philosophiae; nec posse
quemquam libris et uxori pariter inservire. Multa
esse quae matronarum usibus necessaria sint, pretiosae
vestes, aurum, gemmae, sumptus, ancillae, supellex
varia, lecticae et esseda deaurata. Deinde per
noctes totas garrulae conquestiones: Illa ornatior
procedit in publicum: haec honoratur ab omnibus,
ego in conventu feminarum misella despicior. Cur
aspiciebas vicinam? quid cum ancillula loquebaris?
<pb n="0276D"/>
de foro veniens quid attulisti? Non amicum habere
possumus [ <hi>Al.</hi> possum], non sodalem. Alterius amorem,
<pb n="0277A"/>
suum odium suspicatur. Si doctissimus praeceptor
in qualibet urbium fuerit, nec uxorem relinquere,
nec cum sarcina ire possumus [ <hi>Al.</hi> potest].
Pauperem alere, difficile est; divitem ferre, tormentum.
 Adde, quod nulla est uxoris electio, sed qualiscumque <emph>314</emph> 
 obvenerit, habenda. Si iracunda, si
fatua, si deformis, si superba, si fetida, quodcumque
vitii est, post nuptias discimus. Equus, asinus,
bos, canis, et vilissima mancipia, vestes quoque, et
lebetes, sedile ligneum, calix, et urceolus fictilis
probantur prius, et sic emuntur: sola uxor non
ostenditur, ne ante displiceat, quam ducatur. Attendenda
semper ejus est facies, et pulchritudo laudanda:
ne si alteram aspexeris, se existimet displicere.
Vocanda domina, celebrandus natalis ejus,
<pb n="0277B"/>
jurandum per salutem illius, ut sit superstes optandum;
honoranda nutrix ejus, et gerula, servus patrinus,
et alumnus, et formosus assecla, et procurator
calamistratus, et in longam securamque libidinem
exsectus spado: sub quibus nominibus adulteri
[ <hi>Al.</hi> adulteria] delitescunt. Quoscumque illa dilexerit,
ingratis amandi. Si totam domum regendam ei
commiseris, serviendum est. Si aliquid tuo arbitrio
reservaveris, fidem sibi haberi non putabit; sed in
odium vertetur ac jurgia, et nisi cito consulueris,
parabit venena. Anus, et aruspices, et hariolos et
institores gemmarum sericarumque vestium si intromiseris,
periculum pudicitiae est; si prohibueris,
suspicionis injuria. Verum quid prodest etiam diligens
custodia, cum uxor servari impudica non possit,
<pb n="0277C"/>
pudica non debeat? Infida enim custos est castitatis
necessitas; et illa vere pudica dicenda est, cui
licuit peccare si voluit. Pulchra cito adamatur,
foeda facile concupiscit. Difficile custoditur, quod
plures amant. Molestum est possidere, quod nemo
habere dignetur. Minore tamen miseria deformis
habetur, quam formosa servatur. Nihil tutum est,
in quod totius populi vota suspirant. Alius forma,
alius ingenio, alius facetiis, alius liberalitate sollicitat.
Aliquo modo, vel aliquando expugnatur, quod
undique incessitur. Quod si propter dispensationem
domus et languoris solatia, et fugam solitudinis,
ducuntur uxores: multo melius servus fidelis dispensat,
obediens auctoritati domini, et dispositioni
ejus obtemperans, <emph>315</emph> quam uxor, quae in eo se
<pb n="0277D"/>
existimat dominam, si adversum viri faciat voluntatem,
id est, quod placet, non quod jubetur. Assidere
autem aegrotanti magis possunt amici, et vernulae
beneficiis obligati, quam illa quae nobis imputat
[ <hi>Al.</hi> imputet] lacrymas suas, et haereditatis spe vendit
<pb n="0278A"/>
[ <hi>Al.</hi> vendas] illuviem, et sollicitudinem jactans,
languentis animum desperatione conturbat. Quod si
ipsa languerit, coaegrotandum est, et numquam ab
ejus lectulo recedendum. Aut si bona fuerit et suavis
uxor (quae tamen rara avis est), cum parturiente
gemimus, cum periclitante torquemur. Sapiens
autem numquam solus esse potest. Habet secum
omnes qui sunt, qui umquam fuerunt boni, et animum
liberum quocumque vult, transfert. Quod
corpore non potest, cogitatione complectitur. Et si
hominum inopia fuerit, loquitur cum Deo. Numquam
minus solus erit, quam cum solus erit. Porro
liberorum causa uxorem ducere, ut vel nomen
nostrum non intereat, vel habeamus senectutis praesidia,
et certis utamur haeredibus, stolidissimum est.
<pb n="0278B"/>
Quid enim ad nos pertinet recedentes e mundo, si
nomine nostro alius nominetur: cum et filius non
statim patris vocabulum referat, et innumerabiles
sint, qui eodem appellentur nomine? Aut quae senectutis
auxilia sunt, enutrire domi, qui aut prior te
forte moriatur, aut perversissimis sit moribus? Aut
certe cum ad maturam aetatem venerit, tarde ei videaris
mori? Haeredes autem meliores et certiores
amici sunt et propinqui, quos judicio deligas, quam
quos, velis, nolis, habere cogaris. Licet certior haereditas
sit; dum advivis, bene abuti substantia tua,
quam tuo labore quaesita in incertos usus relinquere. » </p>
        </div3>
<div3>
          <head>48.</head>
          <p>
 <hi>Omnia mala ex mulieribus. Epicturus voluptatis
assertor. Jovis Gamelius et Genethlius.</hi> --Haec et hujuscemodi
<pb n="0278C"/>
Theophrastus disserens, quem non suffundat
Christianorum, quorum conversatio est in coelis,
qui quotidie dicunt: <hi>Cupio dissolvi, et esse cum
Christo <note>(Philipp. I, 23)</note>
          </hi>? Haeredem nimirum desiderabit
hominem, cohaeres Christi? et optabit liberos,
nepotumque serie delectabitur, quos forsitan sit occupaturus
Antichristus; cum legamus Moysen et
Samuelem filiis suis alios <emph>316</emph> praetulisse; nec putasse
liberos, quos videbant Domino displicere? Cicero
rogatus ab Hirtio, ut post repudium Terentiae,
sororem ejus duceret, omnino facere supersedit, dicens,
non posse se uxori et philosophiae pariter
operam dare. Illa interim conjux egregia, et quae de
fontibus Tullianis hauserat sapientiam, nupsit Sallustio
inimico ejus, et tertio Messalae Corvino, et
<pb n="0278D"/>
quasi per quosdam gradus eloquentiae devoluta est.
Socrates Xantippen et Myron neptem Aristidis, duas
habebat uxores. Quae cum crebro inter se jurgarentur,
et ille eas irridere esset solitus, quod propter
se foedissimum hominem, simis naribus, recalva [ <hi>Mss.</hi> 
<pb n="0279A"/>
recurva] fronte, pilosis humeris, et repandis cruribus,
disceptarent: novissime verterunt in eum impetum,
et male mulctatum fugientemque diu persecutae
sunt. Quodam autem tempore cum infinita
convicia ex superiori loco ingerenti Xantippae restitisset,
aqua perfusus immunda, nihil amplius respondit,
quam capite deterso: Sciebam, inquit, futurum,
ut ista tonitrua imber sequeretur. L. Syllae
<note>( <hi>Vid. Plutarchum in Sylla</hi> )</note>, Felicis (si non habuisset
uxorem) Metella conjux palam erat impudica: et
(quia novissimi mala nostra discimus) id Athenis
cantabatur, et Sylla ignorabat; secretaque domus
suae primum hostium convicio didicit. Cn. Pompeio
<note>( <hi>Vid. eumdem in Pompeio</hi> )</note> Mutiam uxorem impudicam,
quam Pontici spadones, et Mithridaticae ambiebant
<pb n="0279B"/>
catervae, cum eum putarent caeteri scientem
pati, indicavit in expeditione commilito, et victorem
totius orbis tristi nuntio consternavit.  M. Cato
Censorius habuit uxorem Actoriam Paulam, humili
loco natam, vinolentam, impotentem, et (quod
nemo posset credere) Catoni superbam. Hoc ideo
dico, ne quis putet, si pauperem duxerit, satis se
concordiae providisse. Philippum regem Macedonum,
contra quem Demosthenis Philippicae tonant, introeuntem
ex more cubiculum uxor exclusit irata:
qui exclusus tacuit, et injuriam suam versu tragico
consolatus est. Gorgias Rhetor librum pulcherrimum
de concordia Graecis tunc inter se dissidentibus
recitavit Olympiae. Cui Melanthius inimicus ejus:
Hic nobis, inquit, de concordia praecipit, qui se et
<pb n="0279C"/>
uxorem et ancillam tres in una domo concordare
non potuit. Aemulabatur <emph>317</emph> quippe uxor ejus ancillulae
pulchritudini, et castissimum virum quotidianis
jurgiis exagitabat. Totae Euripidis Tragoediae
in mulieres maledicta sunt. Unde et Hermione
loquitur: <hi>Malarum me mulierum decepere consilia.</hi> 
In Lepti urbe semibarbara, et posita in solitudine,
moris est ut nurus altera die socrum ollam mutuam
[ <hi>Al.</hi> mutuum] postulet. Cui illa statim negat: ut
scias illud verum esse Terentii, quod consulto ambigue
extulit: <hi>Quid est hoc? omnes socrus oderunt
nurus.</hi> Legimus quemdam apud Romanos nobilem,
cum eum amici arguerent, quare uxorem formosam
et castam et divitem repudiasset, protendisse pedem,
et dixisse eis:  « Et hic soccus quem cernitis, videtur
<pb n="0279D"/>
vobis novus et elegans: sed nemo scit praeter me
ubi me premat. »  Scribit Herodotus, quod mulier
cum veste deponat et verecundiam. Et noster Comicus
<pb n="0280A"/>
fortunatum putat, qui uxorem numquam
duxerit. Quid referam Pasiphaen, Clytemnestram, et
Eriphylam: quarum prima deliciis diffluens, quippe
regis uxor, tauri dicitur expetisse concubitus: altera
occidisse virum ob amorem adulteri: tertia prodidisse
Amphiaraum, et saluti viri monile aureum
praetulisse. Quidquid Tragoediae tument, et domos,
urbes, regnaque subvertit, uxorum pellicumque
contentio est. Armantur parentum in liberos manus:
nefandae apponuntur epulae: et propter unius mulierculae
raptum, Europa atque Asia decennali
bello confligunt. Quasdam repudiatas, altero nuptiarum
die, statim nupsisse legimus. Uterque reprehendendus
maritus, et cui tam cito displicuit, et cui
tam cito placuit. Epicurus voluptatis assertor (quamquam
<pb n="0280B"/>
Metrodorus discipulus ejus Leontiam [ <hi>Al.</hi> Leontium]
habuerit uxorem) raro dicit sapienti ineunda
conjugia, quia multa incommoda admixta sunt nuptiis.
Et quomodo divitiae et honores et corporum
sanitates, et caetera quae indifferentia nominamus,
nec bona nec mala sunt; sed velut in meditullio
posita, <emph>318</emph> usu et eventu vel bona, vel mala fiunt:
ita et uxores sitas in bonorum malorumque confinio.
Grave autem esse viro sapienti venire in dubium,
utrum bonam, an malam ducturus sit. Ridicule
Chrysippus ducendam uxorem sapienti praecipit, ne
Jovem Gamelium et Genethlium violet. Isto enim
modo apud Latinos ducenda uxor non erit, quia Jovem
non habent Nuptialem. Quod si deorum, ut
putat [ <hi>Al.</hi> putant], nomina, vitae hominum praejudicant,
<pb n="0280C"/>
offendet ergo Statorem Jovem, qui libenter
sederit.</p>
        </div3>
<div3>
          <head>49.</head>
          <p>
 <hi>Unde hausit quae de nuptiis dixit. Muliebrium
virtutum principatus pudicitia.</hi> --Scripserunt Aristoteles
et Plutarchus et noster Seneca de matrimonio
libros, ex quibus et superiora nonnulla sunt, et ista
quae subjicimus: Amor formae, rationis oblivio est,
et insaniae proximus: foedum minimeque conveniens
animo sospiti vitium. Turbat consilia, altos et generosos
spiritus frangit, a magnis cogitationibus ad
humillimas detrahit: querulos, iracundos, temerarios,
dure imperiosos, serviliter blandos, omnibus
inutiles, ipsi novissime amori facit. Nam cum
fruendi cupiditate insatiabilis flagrat, plura tempora
suspicionibus, lacrymis, conquestionibus perdit:
<pb n="0280D"/>
odium sui facit, et ipse novissime sibi odio est.
Tota amoris insectatio apud Platonem ( <hi>In Phaedro</hi> )
exposita est; et omnia ejus incommoda Lysias explicat,
<pb n="0281A"/>
quod non judicio, sed furore ducatur: et
maxime uxorum pulchritudini gravissimus custos
accubet. Refert praeterea Seneca, cognovisse se
quemdam ornatum hominem, qui exiturus in publicum,
fascia uxoris pectus colligabat, et ne puncto
quidem horae praesentia ejus carere poterat: potionemque
nullam, nisi alternis [ <hi>Al.</hi> alterius] tactam
labris vir et uxor hauriebant: alia deinceps non minus
inepta facientes, in quae improvida vis ardentis
affectus erumpebat. Origo quidem amoris honesta
erat, sed magnitudo deformis. Nihil autem interest,
quam ex honesta causa quis insaniat. Unde et Xystus
in sententiis: Adulter est, inquit, in <emph>319</emph> suam
uxorem amator ardentior. In aliena quippe uxore
omnis amor turpis est, in sua nimius. Sapiens vir
<pb n="0281B"/>
judicio debet amare conjugem, non affectu. Regat
[ <hi>Al.</hi> reget] impetus voluptatis, nec praeceps feretur
[ <hi>Al.</hi> feratur] in coitum. Nihil est foedius quam uxorem
amare quasi adulteram. Certe qui dicunt se
causa reipublicae, et generis humani, uxoribus jungi,
et liberos tollere, imitentur saltem pecudes, et
postquam uxorum venter intumuerit, non perdant
filios; nec amatores uxoribus se exhibeant, sed maritos.
Quorumdam matrimonia adulteriis cohaeserunt:
et, o rem improbam, iidem illis pudicitiam
praeceperunt, qui abstulerant. Itaque cito ejusmodi
nuptias satietas solvit. Cum primum lenocinium libidinis
abscessit; quod libebat, eviluit. Nam quid,
ait Seneca, de viris pauperibus dicam, quorum in
nomen mariti, ad eludendas leges quae contra coelibes
<pb n="0281C"/>
latae sunt, pars magna conducitur? Quomodo
potest regere mores et praecipere castitatem, et mariti
auctoritatem tenere, qui nupsit? Doctissimi viri
<pb n="0282A"/>
vox est, pudicitiam in primis esse retinendam, qua
amissa, omnis virtus ruit. In hac muliebrium virtutum
principatus est. Haec pauperem commendat,
divitem extollit, deformem redimit, exornat pulchram:
bene meretur de majoribus, quorum sanguinem
furtiva sobole non vitiat: bene de liberis, quibus
nec de <emph>320</emph> matre erubescendum, nec de patre
dubitandum est: bene in primis de se, quam a contumelia
externi [ <hi>Al.</hi> exteri] corporis vindicat. Captivitatis
nulla major calamitas est, quam ad alienam
libidinem trahi. Viros consulatus illustrat: eloquentia
in nomen aeternum effert: militaris gloria triumphusque
novae gentis consecrat. Multa sunt, quae
praeclara ingenia nobilitent. Mulieris virtus proprie
pudicitia est. Haec Lucretiam Bruto aequavit, nescias
<pb n="0282B"/>
an et praetulerit: quoniam Brutus non posse servire
a femina didicit. Haec aequavit Corneliam Graccho:
haec Porciam alteri Bruto. Notior est marito suo
Tanaquilla. Illum inter multa regum nomina jam
abscondit antiquitas. Hanc rara inter feminas virtus,
altius saeculorum omnium memoriae, quam ut excidere
possit, infixit. Imitentur ergo nuptae Theano,
Cleobulinam, Gorgunten, Timocliam, Claudias, atque
Cornelias; et cum Apostolum malis mulieribus
digamiam viderint ignoscentem, legant antequam
religio nostra fulgeret in mundo, unicubas semper
habuisse inter matronas decus; per illas Fortunae
muliebri sacra fieri solitum: nullum sacerdotem digamum,
nullum Flaminem bimaritum: Hierophantas
quoque Atheniensium usque hodie cicutae
<pb n="0282C"/>
sorbitione castrari, et postquam in pontificatum fuerint
allecti, viros esse desinere.
</p>
        </div3>
      </div1>

<div1>
        <head>LIBER SECUNDUS.</head>

<pb n="0281"/>
<p divs_removed="true">
          <pb n="0281D"/> 

        </p>
        <div3 moved_from_p="true">
            <head>1. </head>
          <p>
 <emph>321</emph> <hi>Secunda propositio Joviniani.</hi> --Secunda
propositio est, eos qui fuerint baptizati, a diabolo
non posse tentari. Et ne hoc stulte dicere videretur,
adjecit:  « Quicumque autem tentati fuerint, ostendi
[ <hi>Al. ostendit</hi> ] eos aqua tantum, et non spiritu baptizatos,
quod in Simone Mago legimus. Unde et Joannes
dicit: <hi>Omnis qui natus est ex Deo, peccatum non
facit: quoniam semen ipsius in eo manet: et non potest
<pb n="0282D"/>
peccare, quia ex Deo natus est. Et in hoc manifesti
fiunt [Mss. sunt] filii Dei, et filii diaboli <note>(I Joan.
III, 9)</note>
            </hi>. Et in fine Epistolae: <hi>Omnis qui natus est ex
Deo non peccat; sed generatio Dei conservat eum; et
malignus non tangit eum <note>(I Joan. V, 18)</note>
            </hi>.</p>
        </div3>
<div3>
          <head>2.</head>
          <p>
 <hi>Hieronymus. Peccatum fugat Christum et inducit
diabolum.</hi> --Revera fortis objectio, et quae indissolubilis
permaneret, nisi ipsius Joannis testimonio
<pb n="0283A"/>
solveretur. Statim enim intulit: <hi>Filioli, custodite
vos a simulacris <note>(I Joan. V, 21)</note>
          </hi>. Si omnis qui natus
est ex Deo non peccat, et a diabolo tentari non potest,
quomodo praecipit ut caveant ne tententur?
Et in eadem rursus Epistola: <hi>Si dixerimus, quia</hi> [Al. <hi>quoniam] peccatum non habemus, ipsi nos seducimus,
et veritas in nobis non est. Si confiteamur peccata nostra,
fidelis et justus est, ut remittat nobis peccata, et
mundet</hi> 
 [Al. <hi>emundet] nos ab omni iniquitate. Si dixerimus,
quia non peccavimus, mendacem facimus eum,
et verbum ejus non est in nobis <note>(I Joan. I, 8 seqq.)</note>
          </hi>.
Existimo [ <hi>Al.</hi> aestimo] quod Joannes baptizatus ad
baptizatos scripserit, et quod omne peccatum a diabolo
sit. Ille peccatorem se confitetur, et sperat remissionem,
post baptisma, peccatorum: et Jovinianus
<pb n="0283B"/>
meus dicit: <hi>Ne tangas me, quoniam mundus sum <note>(Isai. LXV, juxta LXX)</note>
          </hi>.
Quid ergo? contraria sibi
Apostolus loquitur? Minime. In eodem quippe loco
cur hoc dixerit, statim edisserit: <hi>Filioli mei, haec
scribo vobis, ut non peccetis. Sed et si quis peccaverit,
advocatum habemus apud Patrem Jesum Christum justum,
et ipse est propitiatio pro peccatis nostris. Non
pro nostris autem tantum, sed etiam pro totius mundi.
Et in hoc scimus, quod cognovimus eum, si mandata
ejus observemus. Qui dicit se nosse eum, et mandata
ejus non custodit, mendax est, et in eo veritas non est.
Qui autem servat verbum ejus, vere in hoc charitas
Dei perfecta est. In hoc scimus,</hi> <emph>322</emph> <hi>quoniam in ipso
sumus. Qui dicit se in ipso manere, debet sicut ille
ambulavit, et ipse ambulare <note>(I Joan. II, 1 seqq.)</note>
          </hi>.
<pb n="0283C"/>
Propterea, inquit, scribo vobis, filioli mei: <hi>Omnis
qui natus est ex Deo, non peccat,</hi> ut non peccetis, et
tamdiu sciatis vos in generatione Domini permanere,
quamdiu non peccaveritis. Immo qui in generatione
Domini perseverant, peccare non possunt. <hi>Quae
enim communicatio luci et tenebris? Christo et Belial <note>(II Cor. VI, 14)</note>
          </hi>?
Quomodo dies et nox misceri nequeunt:
sic nec justitia et iniquitas, peccatum et
bona opera, Christus et Antichristus. Si susceperimus
Christum in hospitio nostri pectoris [ <hi>Al.</hi> corporis],
illico fugamus [ <hi>Al.</hi> fugabimus] diabolum. Si
peccaverimus, et per peccati januam ingressus fuerit
diabolus, protinus Christus recedet. Unde et David
post peccatum: <hi>Redde mihi,</hi> ait, <hi>laetitiam salutaris
tui <note>(Ps. L, 14)</note>
          </hi>: scilicet quam peccando amiserat.
<pb n="0283D"/> <hi>Qui dicit se nosse eum, et mandata ejus non custodit,
mendax est, et in hoc veritas non est 
 <note>(Joan. II, 4)</note>
          </hi>.
Christus veritas appellatur: <hi>Ego sum,</hi> inquit, <hi>via
et vita et veritas <note>(Joan. XIV, 6)</note>
          </hi>. Frustra nobis in eo
plaudimus [ <hi>Al.</hi> applaudimus], cujus mandata non facimus.
Scienti bonum, et non facienti illud, peccatum
est. <hi>Quomodo corpus sine spiritu mortuum est, sic et
fides sine operibus mortua est.</hi> Nec grande putemus
<pb n="0284A"/>
unum Deum nosse, cum et daemones credant et
contremiscant. <hi>Qui dicit se in ipso manere, debet sicut
ille ambulavit, et ipse ambulare <note>(I Joan. I, 6)</note>
          </hi>. Eligat
adversarius e duobus quod vult: optionem ei
[ <hi>Al.</hi> enim] damus. Manet in Christo, an non manet?
Si manet, ita ergo ambulet ut Christus. Si autem
temerarium est similitudinem virtutum Domini polliceri,
non manet in Christo, quia non ingreditur ut
Christus. Ille peccatum non fecit, neque inventus
est dolus in ore ejus, qui cum malediceretur, non
remaledixit <note>(I Petr. II, 22)</note>, et tamquam agnus coram
tondente sic non aperuit os suum <note>(Isai. LIII, 9)</note>:
ad quem venit princeps mundi istius, et invenit in
eo nihil: qui cum peccatum non fecisset, pro nobis
peccatum eum fecit Deus <note>(I Joan. III, 5)</note>. Nos autem
<pb n="0284B"/>
juxta Epistolam Jacobi, <hi>multa peccamus omnes, et
nemo mundus a peccatis, nec</hi> <emph>323</emph> <hi>si unius quidem
diei fuerit vita ejus <note>(Jacob. III, 2)</note>
          </hi>: <hi>Quis enim gloriabitur
castum se habere cor? aut quis confidet mundum
se esse a peccatis? Tenemurque rei in similitudinem
praevaricationis Adam <note>(Prov. XX, 9)</note>
          </hi>. Unde et David: <hi>Ecce,</hi> 
 ait, <hi>in inquitatibus conceptus sum, et in delictis 
 concepit me mater mea <note>(Psal. L, 7)</note>
          </hi>. Et beatus
Job: <hi>Si fuero justus, os meum impia loquetur; et si
sine crimine, pravus inveniar. Et si purificatus in
nive et lotus mundis manibus, satis me sorde tinxisti,
et exsecratum est me vestimentum meum <note>(Job. XIV,
juxta LXX, et IX)</note>
          </hi>. Verum ne penitus desperemus, arbitrantes
nos post peccata baptismi non posse salvari,
statim hoc ipsum temperat: <hi>Et si quis peccavit, advocatum
<pb n="0284C"/>
habemus apud Patrem Jesum Christum justum,
et ipse est propitiatio pro peccatis nostris. Non
pro nostris autem tantum, sed etiam pro totius mundi <note>(I Joan. II, 1)</note>
          </hi>.
Hoc ad credentes post baptisma loquitur,
et advocatum pro delictis eorum Dominum
pollicetur. Nec dicit: Si quid peccaveritis, advocatum
habetis apud Patrem Christum, et ipse est propitiatio
pro peccatis vestris; ne eos diceres, non plena
fide baptisma consecutos: sed <hi>Advocatum,</hi> inquit, <hi>habemus 
 apud Patrem Jesum Christum, et ipse est
propitiatio pro peccatis nostris;</hi> et non solum pro
Joannis, illorumque peccatis; sed etiam pro totius
mundi. In toto autem mundo et Apostoli sunt omnesque
credentes. Ex quibus liquido comprobatur,
post baptisma posse peccari. Frustra enim habemus
<pb n="0284D"/>
advocatum Jesum Christum, si peccari non potest.</p>
        </div3>
<div3>
          <head>3.</head>
          <p>
 <hi>Error Montani et Novati damnatur. Liberi arbitrii
sumus conditi. Nova imperitiae factio.</hi> --Petrus
Apostolus, ad quem dictum fuerat: <hi>Qui lotus est,
non necesse habet ut iterum lavet <note>(Joan. XIII, 10)</note>
          </hi>; et, <hi>Tu es Petrus, et super hanc petram aedificabo Ecclesiam
meam 
 <note>(Matth. XVI, 18)</note>
          </hi>: ab ancilla perterritus
negat. Et ipse Dominus: <hi>Simon, Simon, ecce,</hi> inquit,
<pb n="0285A"/> <hi>Satanas postulavit vos, ut cribraret sicut</hi> 
 [Al. <hi>quasi]
triticum. Ego autem rogavi pro te, ne</hi> [Al. <hi>ut non] deficeret
fides tua <note>(Matth. XVI, 26)</note>
          </hi>. Et in eodem loco: <hi>Vigilate
et orate, ne intretis in tentationem: spiritus quidem
promptus est, caro autem infirma.</hi> Quod si ante
crucem dictum responderis, certe post crucem in
Oratione Dominica dicimus: <emph>324</emph> <hi>Dimitte nobis debita
nostra, sicut et nos dimittimus debitoribus nostris;
et ne nos inducas in tentationem, sed libera nos a malo <note>(Matth. VI, 12)</note>
          </hi>.
Si non peccamus post baptisma, cur
nobis poscimus peccata dimitti, quae in baptismate
jam dimissa sunt? Quid oramus ne intremus in tentationem,
et ut liberemur a malo, si diabolus tentare
non potest jam baptizatos? Aliud autem est, si
ad catechumenos haec oratio pertinet, et non convenit
<pb n="0285B"/>
fidelibus et Christianis. Paulus electionis vas
castigat corpus suum, et in servitutem redigit, ne
aliis praedicans, ipse reprobus inveniatur <note>(I Cor. IX)</note>: <hi>Et datus est mihi,</hi> 
 inquit, <hi>stimulus carnis, angelus
Satanae, qui me colaphizet <note>(II Cor. XII, 7)</note>
          </hi>. Et ad Corinthios: <hi>Timeo,</hi> 
 inquit, <hi>ne sicut serpens decepit Evam
in astutia sua, ita corrumpantur sensus vestri a
simplicitate quae est in Christo <note>(II Cor. XI, 3)</note>
          </hi>. Et alibi: <hi>Cui autem aliquid donastis, et ego. Nam et ego quod
donavi, si quid donavi, propter vos, in persona Christi,
ut non circumveniamur a Satana. Non enim ejus ignoramus
astutias 
 <note>(II Cor. II, 10, 11)</note>
          </hi>. Et rursum: <hi>Tentatio
vos non apprehendat, nisi humana. Fidelis autem
Deus, qui non dimittet vos tentari supra id quod
potestis; sed faciet cum tentatione etiam proventum,
<pb n="0285C"/>
ut possitis sustinere <note>(I Cor. X, 13)</note>
          </hi>. Et, <hi>Qui sibi videtur
stare, videat ne cadat.</hi> Et ad Galatas <note>(Galat. V, 7)</note>; <hi>Currebatis bene, quis vos impedivit veritati non obedire?</hi> 
Et alibi: <hi>Voluimus</hi> [Al. <hi>volumus] venire ad vos:
ego quidem Paulus, et semel et iterum, sed impedivit
nos Satanas <note>(I Thess. II, 18)</note>
          </hi>. Et ad maritos: <hi>Et iterum
revertimini ad idipsum, ne tentet vos Satanas
propter incontinentiam vestram <note>(I Cor. VII, 5)</note>
          </hi>. Et rursum: <hi>Dico autem, spiritu ambulate, et desideria carnis
non perficietis. Caro enim concupiscit adversus spiritum,
et spiritus adversus carnem: haec enim invicem
adversantur sibi, ut non quae vultis illa faciatis 
 <note>(Gal.
V, 16, 17)</note>
          </hi>. Ex utroque compacti, necesse est, ut
utriusque contra se substantiae bella patiamur. Et
ad Ephesios: <hi>Non est nobis pugna</hi> [Al. <hi>colluctatio] adversus
<pb n="0285D"/>
carnem et sanguinem, sed adversus principatus,
et potestates, adversus rectores tenebrarum istarum, adversus
spiritualia nequitiae in coelestibus (Ephes. VI,
<pb n="0286A"/>
12)</hi>. Et existimat aliquis securos, et dormientes <emph>325</emph> 
 nos esse debere post baptismum? Necnon ad
Hebraeos: <hi>Impossibile est enim eos qui semel sunt illuminati,
et gustaverunt donum coeleste, et participes facti
sunt Spiritus sancti, gustaveruntque nihilominus
bonum Dei verbum, virtutesque saeculi futuri, et prolapsi
sunt, renovari iterum ad poenitentiam, rursum
crucifigentes sibimetipsis Filium Dei, et ostentui habentes <note>(Hebr. VI, 4 et seqq.)</note>
          </hi>.
Certe eos qui illuminati
sunt, et gustaverunt donum coeleste, et participes
facti sunt Spiritus sancti, gustaveruntque
bonum Dei verbum, negare non possumus baptizatos.
Si autem baptizati peccare non possunt, quomodo
nunc Apostolus dicit, <hi>Et prolapsi sunt?</hi> Verum
ne Montanus, et Novatus hic rideant, qui contendunt
<pb n="0286B"/>
non posse renovari per poenitentiam eos qui crucifixerunt
sibimet Filium Dei, et ostentui habuerunt;
consequenter hunc errorem solvit, et ait: <hi>Confidimus
autem de vobis, dilectissimi, meliora et viciniora
saluti, tametsi ita loquimur. Non enim injustus est Deus,
ut obliviscatur operis vestri, et dictionis, quam ostendistis
in nomine ipsius, qui ministrastis sanctis, et nunc
ministratis <note>(Hebr. IX, 10)</note>
          </hi>. Et revera grandis injustitia
Dei, si tantum peccata puniret, et bona opera non
susciperet. Ita locutus sum, inquit Apostolus, ut vos a
peccatis retraherem, et desperationis metu facerem
cautiores. Caeterum confido de vobis, dilectissimi,
meliora et viciniora saluti. Neque enim justitiae Dei
est, ut obliviscatur bonorum operum, et ministerii
quod propter nomen ejus exhibuistis, et exhibetis
<pb n="0286C"/>
in sanctos, et tantum meminerit peccatorum. Sed
et apostolus Jacobus sciens baptizatos posse tentari,
et propria corruere voluntate: <hi>Beatus,</hi> ait, <hi>vir qui
suffert tentationem, quia cum probatus fuerit, accipiet
coronam vitae, quam repromisit Deus diligentibus se <note>(Jacob. I, 12)</note>
          </hi>.
Ac ne putaremus secundum illud
Geneseos, ubi scribitur Abraham a Deo fuisse tentatum,
nos quoque tentari a Deo <note>(Genes. XXII)</note>: <hi>Nemo,</hi> 
 inquit, <hi>cum tentatur, dicat, quoniam a Deo 
 tentor. Deus enim intentator malorum est, ipse autem
neminem tentat. Unusquisque vero tentatur a concupiscentia
sua abstractus et illectus. Dehinc concupiscentia
cum conceperit, parit peccatum: peccatum autem
cum consummatum</hi> <emph>326</emph> <hi>fuerit, generat mortem <note>(Jacob. I, 13 et seqq.)</note>
          </hi>.
Liberi arbitrii nos condidit
<pb n="0286D"/>
Deus, nec ad virtutes, nec ad vitia necessitate trahimur.
Alioquin ubi necessitas, nec corona est.
Sicut in bonis operibus perfector est Deus, non est
<pb n="0287A"/>
enim volentis, neque currentis, sed miserentis et
 adjuvantis Dei, ut pervenire valeamus ad calcem:
sic in malis atque peccatis, semina nostra sunt incentiva,
et perfectio diaboli. Cum viderit nos super fundamentum
Christi aedificare [ <hi>Al.</hi> aedificasse] fenum, ligna,
stipulam, tunc supponit incendium. Aedificemus
ergo aurum, argentum, lapides pretiosos, et tentare
non audebit: quamquam et in hoc non sit certa et
secura possessio. Sedet quippe leo in insidiis et in
occultis, ut interficiat innocentem. <hi>Et vasa figuli probat
fornax, homines autem justos tentatio tribulationis.</hi> 
Et in alio loco scribitur: <hi>Fili, accedens ad servitutem
Dei, praepara te ad tentationem <note>(Eccli. XXVII,
6; II, 1)</note>
          </hi>. Rursum idem Jacobus loquitur: <hi>Estote factores
verbi, et non auditores tantum. Si quis auditor est</hi> 
<pb n="0287B"/>
 <hi>verbi, et non factor, iste similis est viro, qui considerat
vultum nativitatis suae in speculo. Consideravit
illud, et statim recedens oblitus est, qualis sit <note>(Jacob.
I, 22 et seqq.)</note>
          </hi>. Frustra monuit, ut jungerent opera
fidei, si post baptisma peccare non poterant. <hi>Qui
totam legem,</hi> inquit, <hi>servaverit, et peccaverit in uno,
factus est omnium reus <note>(Jacob. II, 10)</note>
          </hi>. Quis nostrum
absque peccato? <hi>Conclusit Deus omnia sub delicto, ut
omnibus misereatur <note>(Rom. XI, 12)</note>
          </hi>. Petrus quoque, <note>(II Pet. II, 9)</note>,
 <hi>Novit,</hi> inquit, <hi>Dominus pios de tentatione
eripere</hi> [Al. <hi>eruere</hi> ]. Et de falsis doctoribus: <hi>Hi sunt fontes sine aqua, et nebulae turbinibus exagitatae,
quibus caligo tenebrarum reservatur. Superba</hi> 
[Al. <hi>Superbia] enim vanitatis loquentes pelliciunt</hi> 
[Al. <hi>pellicit] in desideriis carnis luxuriae, eos qui paululum
<pb n="0287C"/>
effugerant, et ad errorem reversi sunt <note>(Ibid.
XVII, 18)</note>
          </hi>. Nonne tibi videtur, pinxisse sermo Apostolicus
novam imperitiae factionem? Aperiunt enim
quasi fontes scientiae, quia quem non habent, doctrinarum
promittunt imbrem, velut nubes propheticae,
ad quas perveniat veritas Dei, et turbinibus
exagitantur daemonum atque vitiorum. Loquuntur
grandia, et totus eorum sermo superbia est: <hi>Immundus
est autem apud Deum omnis qui exaltat cor suum <note>(Proverb. XVI, juxta LXX)</note>
          </hi>.
Ut qui paululum refugerant
a peccatis, ad suum <emph>327</emph> revertantur errorem;
et suadent in luxuria, ciborum carnisque delicias.
Quis enim non libenter audiat [ <hi>Al.</hi> audient]: Manducemus
et bibamus, et in aeternum regnabimus?
Sapientes et prudentes, pravos vocant: eos vero qui
<pb n="0287D"/>
dulces sunt in sermonibus, plus audiunt. Joannes
Apostolus, immo in Joanne Salvator scribens Angelo
Ephesi Ecclesiae: <hi>Scio,</hi> inquit, <hi>opera tua, et
laborem et patientiam tuam, et quia sustinuisti propter
nomen meum, et non defecisti: sed habeo adversus te,
quod charitatem tuam primam reliquisti. Memor esto
<pb n="0288A"/>
unde cecideris, et age poenitentiam; et prima opera fac.
Sin autem, veniam tibi, et movebo candelabrum tuum
de loco, nisi poenitentiam egeris <note>(Apoc. II, 2 et seqq.)</note>
          </hi>.
Similiter et caeteras Ecclesias, Smyrnam, Pergamum,
Thyatiram, Sardis, Philadelphiam, Laodiciam
ad poenitentiam provocat, et nisi revertantur ad
opera pristina, comminatur. Et in Sardis paucos
habere se dicit, qui non coinquinaverunt [ <hi>Al.</hi> coinquinaverint]
vestimenta sua; et ambulaturi sunt
[ <hi>Al.</hi> sint] cum eo in albis, quia digni sunt. Cui
autem dicit [ <hi>Al.</hi> scribit]: <hi>Memento unde cecideris.
Et, Ecce missurus est diabolus ex vobis in carcerem,
ut tentemini.</hi> Et, <hi>Scio ubi habitas, ubi sedes est Satanae.</hi> 
Et, <hi>In mente habe, qualiter acceperis, et audieris, et
serva, et poenitentiam age,</hi> et reliqua utique ei dicit
<pb n="0288B"/>
qui credidit, et baptizatus est, et stans quondam,
corruit per delictum.</p>
        </div3>
<div3>
          <head>4.</head>
          <p>
 <hi>Omnes retro sancti ejusdem meriti, cujus nunc
Christiani. Salomon amore mulierum a Deo discessit.
Jesus Josedech typus Salvatoris. Angeli possunt recipere
peccatum.</hi> --Paulisper de veteri Testamento
exempla distuleram; quia solent ubicumque contra
eos facit, dicere, <hi>Lex et Prophetae usque ad Joannem <note>(Matth. II)</note>
          </hi>.
Caeterum quis ignorat sub altera [ <hi>Al.</hi> 
alta] dispensatione Dei, omnes retro sanctos ejusdem
fuisse meriti, cujus nunc Christiani sunt? Quomodo
ante Abraham placuit in conjugio; sic nunc
virgines placent in perpetua castitate. Servivit ille
legi et tempori suo; serviamus et nos Evangelio
et tempori nostro, in quos fines saeculorum decurrerunt
<pb n="0288C"/> <note>(I Cor. X,)</note>.
David electus secundum cor
Domini <note>(I Reg. XIII)</note>, qui omnes ejus fecerat voluntates,
et qui in quodam Psalmo dixerat: <hi>Judica me,
Domine, quoniam ego in innocentia mea ingressus sum,
et in Domino sperans non infirmabor. Proba me,
Domine, et tenta me, ure renes</hi> <emph>328</emph> <hi>meos, et cor
meum <note>(Ps. XXV, I, 2)</note>
          </hi>, postea tentatur a diabolo, et
post peccatum poenitens loquitur: <hi>Miserere mei, Deus,
secundum magnam misericordiam tuam <note>(Psal. L, 1)</note>
          </hi>.
Magnum peccatum magna deleri vult misericordia.
Salomon, amabilis Domini, et cui bis Deus fuerat
revelatus; quia amator mulierum fuit, a Dei amore
discessit. Manassen impiissimum regem post captivitatem
Babylonicam, in pristinam dignitatem Liber
Dierum ( <hi>Paralipomena</hi> ) restitutum refert. Et Josias
<pb n="0288D"/>
vir sanctus, in campo Magedo ab Aegyptio rege confoditur.
Jesus quoque filius Josedech, sacerdos magnus,
quamquam in typo praecesserit Salvatoris, qui
nostra peccata portavit, et alienigenam sibi ex gentibus
Ecclesiam copulavit, tamen secundum litteram
post sacerdotium sordidatus inducitur, et stat diabolus
<pb n="0289A"/>
a dextris ejus; et candida illi vestimenta deinceps
redduntur. Superfluum est de Moyse et Aaron
scribere, quod ad aquam contradictionis offenderint
Deum, et terram repromissionis non intraverint:
cum beatus Job Angelos quoque et omnem creaturam
peccare posse commemoret, dicens: <hi>Quid enim,
numquid homo coram Deo mundus est? Aut in operibus
suis sine macula vir? Si contra servos suos non
credit: et adversum Angelos suos pravum quid reperit;
quanto magis habitantes in domibus luteis <note>(Job. IV, 17
et seqq.)</note>
          </hi>, de quibus et nos ex eodem luto sumus! <hi>Tentatio
est vita hominis super terram <note>(Job. VII, 1)</note>
          </hi>. Et cecidit
Lucifer, qui mittebat ad universas nationes.
Et ille qui in paradiso deliciarum inter duodecim
nutritus est lapides, vulneratus a monte Domini,
<pb n="0289B"/>
ad inferna descendit. Unde et Salvator in Evangelio: <hi>Videbam,</hi> 
 inquit, <hi>Satanam quasi fulgur de
coelo cadentem <note>(Luc. X, 18)</note>
          </hi>. Si altissima illa sublimitas
cecidit, quis cadere non possit? Si in coelo
ruinae, quanto magis in terra? <hi>Et tamen cum ceciderit
Lucifer</hi> (immo post casum coluber antiquus), <hi>virtus ejus 
 in lumbis ejus, et potestas ejus super umbilicum
ventris. Obumbrantur in eo arbores magnae, et
dormit juxta juncum et calamum et caricem. Ipse est
rex omnium, quae in aquis sunt <note>(Job. XL et seqq.)</note>
          </hi>:
ubi scilicet voluptas et luxuria, et propago, et irrigatio
nuptiarum. <hi>Quis enim denudabit faciem vestitus</hi> <emph>329</emph> 
 <hi>ejus? Et portas vultus ejus quis aperiet? Saginantur
in eo nationes</hi>, <hi>et partiuntur eum Phoenicum
gentes <note>(Job. XLI)</note>
          </hi>. Ac ne forsitan tacite legentis
<pb n="0289C"/>
cogitatio putaret, eas tantum Phoenicum gentes et
populus Aehiopum significari, quibus draco in escam
datus sit, statim de his qui per mare hujus saeculi
transeunt [ <hi>Al.</hi> transierunt], et ad portum salutis
pervenire festinant, dicitur: <hi>Et in navibus piscatorum
caput ejus stat sicut incus</hi> [Al. <hi>incudo] infatigabilis:
reputat ferrum ut paleas, et sicut lignum
putre</hi> <note>(Al. putridum)</note>
          <hi> aes. Et omne aurum maris sub
eo, sicut lutum. Fervescere facit abyssum, sicut vas
aeneum: aestimat mare sicut deletum, et tartarum
abyssi ut captivum. Omne altum videt <note>(Joan. XL, fine;
et XLI, 5)</note>
          </hi>. Et arbitratur Jovinianus meus facile sibi
eum posse succumbere. Quid loquar de sanctis viris
et de Angelis, qui cum creaturae Dei sint, possunt
utique recipere peccatum? Filium Dei tentare ausus
<pb n="0289D"/>
est, et prima ejus et secunda sententia repercussus,
<pb n="0290A"/>
nihilominus caput levat, et tertio vulneratus, usque
ad tempus recedit, differens magis tentationem, quam
auferens: et nos nobis blandimur de baptismate:
quod sicut priora peccata dimittit, sic in futurum
servare non potest, nisi baptizati omni custodia servaverint
cor suum.</p>
        </div3>
<div3>
          <head>5.</head>
          <p>
 <hi>Tertia quaestio.</hi> --Tandem pervenimus ad cibos,
et tertiae quaestionis nobis opponitur difficultas:
 « Ad hoc creata esse omnia, ut usui mortalium
deservirent. Et quomodo homo, rationale animal,
quasi quidam habitator et possessor mundi, Deo
subjacet, et suum veneratur Auctorem, ita cuncta
animantia, aut in cibos hominum, aut in vestitum,
aut ad scindendam terram, aut ad subvectionem frugum,
 aut ipsius hominis esse creata: unde et jumenta
<pb n="0290B"/>
ab eo quod juvent, appellentur. <hi>Quid est,</hi> ait
David, <hi>homo, quod memor es ejus, aut filius hominis,
quoniam visitas eum? Minuisti [Al. minorasti] eum
paulo minus ab Angelis, gloria et honore coronasti
eum, et constituisti eum super opera manuum tuarum.
Omnia subjecisti sub pedibus ejus, oves</hi> <emph>330</emph> <hi>et boves
universas [Al.</hi> universa], <hi>insuper et pecora campi,
Volucres coeli, et pisces maris, qui perambulant semitas
maris <note>(Psal. VIII, 5 et seq.)</note>
          </hi>. Esto, inquit, bos ad
arandum, ad sedendum equus, canis ad servandum,
caprae ad lac, oves ad lanitia conditae sint. Quis usus
porcorum, absque esu carnium? quid capreae, cervuli
[ <hi>Al.</hi> cervi], damulae, apri, lepores, et hujusmodi
venatio? quid anseres silvestres et domestici? quid
anates, quid ficedulae? quid attagen? quid fulica?
<pb n="0290C"/>
quid turdus? Cur in domibus gallina discurrit? Si
non comeduntur, haec omnia frustra a Deo creata
sunt. Verum quid opus est argumentis cum manifestissime
Scriptura doceat <note>(Gen. 9)</note>, omne quod movetur,
sicut olera herbarum, data nobis in escam:
et Apostolus clamitet: <hi>Omnia munda mundis, et nihil
rejiciendum, quod cum gratiarum actione percipitur <note>(Rom. XIV, 20)</note>
          </hi>:
et venturos in novissimo, qui prohibeant
nubere, et vesci cibis, quos Deus creavit ad
utendum <note>(I Tim. IV)</note>. Ipse Dominus vini potator et
vorator a Pharisaeis appellatur, et publicanorum conviva
et peccatorum: Zachaei prandium non recusans,
vadens ad nuptiarum epulas. Porro aliud est, si
stulta contentione dicitis, eum isse ad prandium
jejunaturum, et impostorum more dixisse: Hoc comedo,
<pb n="0290D"/>
illud non comedo: nolo vinum bibere, quod
<pb n="0291A"/>
ex aquis creavi. In typo sanguinis sui non obtulit
aquam, sed vinum. Post resurrectionem piscem et
favum comedit, non sesama, nuces et sorbitiunculas.
Petrus Apostolus non exspectat stellam more
judaico, sed hora sexta in solarium pransurus ascendit.
Paulus in navi panem frangit, non caricas. Timotheo
dolenti stomachum, vinum suadet bibere,
non piracium. De ciborum sibi placent abstinentia,
quasi non et superstitio Gentilium Castum Matris
Deum observet et Isidis. » </p>
        </div3>
<div3>
          <head>6.</head>
          <p>
 <hi>Hieronymus. Physici qui prosa et versibus scripserunt.
Nostra religio erudit sapientiae sectationem.
Epicuri sententia damnata.</hi> --Sequar ergo vestigia
propositionis <emph>331</emph> expositae: et antequam ad Scripturas
veniam, doceamque ex eis Deo grata jejunia,
et acceptabilem continentiam, argumentis philosophorum
<pb n="0291B"/>
argumenta componam; et probabo, non
Empedoclis et Pythagorae nos dogma sectari, qui
propter <foreign xml:lang="greek">μετεμψύχωσιν,</foreign> omne quod movetur et vivit,
edendum non putant; et ejusdem criminis
reos arbitrantur, qui abietem quercumque succiderint,
cujus parricidae sunt et venefici: sed
venerari conditorem nostrum, qui in usus hominum
cuncta creavit [ <hi>Al.</hi> generavit]. Et quomodo bos ad
arandum, equus ad sedendum, canes ad servandum,
caprae ad lac, oves ad lanitia conditae sunt: ita sues
et cervos, et capreas et lepores, et caetera: sed
illa non statim ad comedendum creata esse, sed in
alios usus hominum. Si enim omne quod movetur
<pb n="0292A"/>
et vivit, ad vescendum factum est, et praeparatum
gulae, respondeant mihi, cur elephanti, cur leones,
ursi, leopardi, lupi: cur viperae, scorpii, cimices,
culices, pulicesque: cur vultur, aquila, corvus,
accipiter: cur ceti, delphines, phocae, minutaeque
cochleolae conditae sint? Quis nostrum leonem, quis
viperam, quis vulturem, quis ciconiam, quis milvum,
quis reptantes in littoribus vermiculos umquam comedit
[ <hi>Al.</hi> comederit]? Sicut igitur haec proprios
usus habent, ita possumus dicere et caeteras bestias,
pisces, aves non ad esum, sed ad medicinam creatas.
Denique carnes viperae, unde theriaca conficitur,
quantis rebus aptae sint, norunt medici. Segmenta
eboris in medelas varias assumuntur. Fel
hyaenae oculorum restituit claritatem, et stercus ejus
et canum putrida curat vulnera. Et (quod forsitan
<pb n="0292B"/>
legenti mirum sit) hominis fimus quantis curationibus
proficiat, Galenus <foreign xml:lang="greek">ἐν ἁπλοῖς</foreign> docet. Aiunt <emph>332</emph> 
physici, quod pellis colubri, qua exuitur, decocta in
oleo, mire dolorem aurium mitiget. Quid ita inutile
videtur nescientibus ut cimices? Si sanguisuga faucibus
haeserit, fumo ejus excepto, statim evomitur:
et difficultas urinae hujus appositione laxatur. Porcorum
autem, et anserum, et gallinarum, phasianorumque
adipes quid commodi habeant, omnes medicorum
declarant libri: quos [ <hi>Al.</hi> quod] si legeris,
videbis, tot curationes esse in vulture, quot membra
sunt. Pavi fimus podagrae fervorem mitigat. Grues
[ <hi>Al.</hi> gruis], ciconiae, fel aquilae, sanguis accipitris,
<pb n="0293A"/>
struthiocamelus, ranae, chamaeleontes, hirundinis
stercus, et carnes, quibus morbis aptae sint, dicerem,
si mihi propositum esset de medela corporum
disputare. Legat qui vult Aristotelem et Theophrastum
prosa, Marcellum Sidetem, et nostrum Flavium
hexametris versibus disserentes: Plinium quoque
Secundum, et Dioscoridem, et caeteros tam
physicos quam medicos, qui nullam herbam, nullum
lapidem, nullum animal tam reptile, quam volatile,
et natatile, non ad suae artis utilitatem referunt.
Igitur cum mihi dixeris, cur porcus creatus
est? statim tibi respondebo, puerorum more certantium,
cur viperae, cur scorpii? Nec Deum superfluorum
judicabis artificem, quia plurimae et bestiae
et volucres sunt, quas tuae fauces recusent. Sed ne
<pb n="0293B"/>
contentiosum hoc, et pugnax magis videatur esse
quam verum, audi idcirco sues, et apros, et cervos,
et reliquas animantes creatas, ut milites, et athletae,
 nautae, rhetores, metallorumque fossores, et caeteri
duro operi mancipati, haberent cibos, quibus
fortitudo corporum necessaria est: qui portant arma
et cibaria: qui pugnis et calcibus sua invicem
membra debilitant, qui remos <emph>333</emph> trahunt, quorum
latera ad clamandum dicendumque sunt valida:
qui subvertunt montes, et sub sudo et imbribus
dormiunt. Caeterum nostra Religio, non <foreign xml:lang="greek">πύκτην,</foreign> non
athletam, non nautas, non milites, non fossores; sed
sapientiae erudit sectatorem, qui se Dei cultui dedicavit:
et scit cur creatus sit, cur versetur in mundo quo
abire festinet. Unde et Apostolus loquitur: <hi>Quando
<pb n="0293C"/>
infirmor, tunc fortior sum <note>(II Cor. XII, 10)</note>
          </hi>. Et, <hi>Si
exterior noster homo corrumpitur, sed interior renovatur
de die in diem <note>(II Cor. IV, 16; et Coloss., III)</note>
          </hi>.
Et, <hi>Cupio dissolvi, et esse cum Christo <note>(Phil. I, 23)</note>
          </hi>.
Et, <hi>Carnis curam ne feceritis in desideriis <note>(Rom. XIII,
14)</note>
          </hi>. Numquid omnibus praeceptum est, ne duas tunicas
habeant: ne cibos in pera, aes in zona, virgam
in manu, calceamentum in pedibus? ut vendant
universa quae possident, dentque pauperibus, et sequantur
<pb n="0294A"/>
Jesum <note>(Matth. X, et Marc. VI)</note>? Sed [ <hi>Al.</hi> 
sed de his] his utique, qui volunt esse perfecti.
Alioquin a Joanne Baptista aliud praecipitur militibus,
aliud publicanis. Dominus autem dicit in Evangelio
ad eum, qui se jactaverat legis universa complesse: <hi>Si vis perfectus esse, vade, et vende omnia
quae habes, et da pauperibus, et veni, sequere me <note>(Matth. XIX, 21)</note>
          </hi>.
Ne grave onus nolenti videretur
imponere, in propria audientis voluntate dimisit dicens: <hi>Si vis perfectus esse.</hi> 
 Quamobrem et ego tibi
dicam: Si vis perfectus esse, bonum est vinum non bibere,
et carnem non manducare. Si vis perfectus esse,
melius est saginare animam, quam corpus. Si autem
parvulus es [ <hi>Al.</hi> si autem parvulus] et cocorum jura te
delectant, nemo eripit faucibus tuis esculentas dapes.
<pb n="0294B"/>
Manduca et bibe, et si tibi placet, cum Israele lude
consurgens, et canito: <hi>Manducemus et bibamus, cras
enim moriemur <note>(I Cor. XV, 32)</note>
          </hi>. Manducet et bibat,
qui post cibos exspectat interitum; qui cum Epicuro
dicit: Post mortem nihil est, et mors ipsa nihil est.
Nos Paulo credimus intonanti: <hi>Esca ventri, et venter
escis. Deus autem et hunc et illam destruet <note>(I Cor.
VI, 13)</note>
          </hi>.</p>
        </div3>
<div3>
          <head>7.</head>
          <p>
 <hi>Gentium variarum victus. Locustae Joannis Baptistae.
Valentis lex de vitulis non comedendis. Variarum
gentium mores. Singulae Aegypti civitates singulas bestias
colebant.</hi> --Haec autem de Scripturis pauca
posuimus, ut congruere nostra cum philosophis doceremus.
Caeterum quis ignoret, unamquamque gentem
non communi lege naturae, sed his, quorum apud
<pb n="0294C"/>
se copia est, vesci solitam? Verbi <emph>334</emph> gratia, Arabes
et Saraceni, et omnis eremi barbaria, camelorum
lacte et carnibus vivit: quia hujuscemodi animal
pro temperie et sterilitate regionum facile apud
eos et gignitur et nutritur. Hi nefas arbitrantur
porcorum vesci carnibus. Sues enim, qui glande,
castaneis, radicibus filicum, et hordeo ali solent,
aut raro apud eos, aut penitus non inveniuntur: et
si inventi fuerint, alimenta non habent, quae supra
<pb n="0295A"/>
diximus. E regione septentrionales populos, si ad
esum asinorum camelorumque compellas, simile
putabunt eorum vesci carnibus, ac si lupum comedere
cogantur, aut corvum. In Ponto et Phrygia,
vermes albos et obesos, qui nigello capite sunt, et
nascuntur in lignorum carie, pro magnis reditibus
paterfamilias exigit. Et quomodo apud nos attagen
et ficedula, mullus et scarus in deliciis computantur:
ita apud illos <foreign xml:lang="greek">ξυλοφάγον</foreign> [ <hi>Al.</hi> <foreign xml:lang="greek">ξυλοφαγιον</foreign>] comedisse
luxuria est. Rursum Orientales et Libyae populos,
quia per desertum et calidam eremi vastitatem
locustarum nubes reperiuntur, locustis vesci moris
est. Hoc verum esse Joannes quoque Baptista probat.
Compelle Phrygem et Ponticum, ut locustam
comedat, nefas putabit. Coge Syrum, Afrum et Arabem
<pb n="0295B"/>
ut vermes Ponticos glutiat, ita eos despiciet,
ut muscas, millepedas, et lacertos. Quamquam
Syri et crocodilis terrenis, Afri etiam lacertis viridibus
vesci soleant. In Aegypto et Palaestina propter
boum raritatem nemo vaccam comedit, taurorumque
carnes et boum vitulorumque assumunt in cibis.
At in nostra provincia scelus putant vitulos devorare.
Unde et Imperator Valens nuper legem per Orientem
dederat, ne quis vitulorum carnibus vesceretur, utilitati
agriculturae providens, et pessimam judaizantis
vulgi emendans consuetudinem, pro altilibus et
 lactentibus, vitulos consumentis. Nomades, et
Troglodytae, et Scythae, et Hunnorum nova feritas, semicrudis
vescuntur carnibus. Porro Ichthyophagi,
gens errans in littore maris Rubri, super petras solis
calore ferventes assant pisces, et hoc solo alimento
<pb n="0295C"/>
victitant. Sarmatae, <emph>335</emph> Quadi, Vandali, et innumerabiles
aliae gentes, equorum et vulpium carnibus delectantur.
<pb n="0296A"/>
Quid loquar de caeteris nationibus, cum
ipse adolescentulus in Gallia Atticotos [ <hi>Al.</hi> Scotos],
gentem Britannicam, humanis vesci carnibus: et
cum per silvas porcorum greges et armentorum
pecudumque reperiant, pastorum nates et feminarum,
et papillas solere abscindere, et has solas ciborum
delicias arbitrari? Scotorum natio uxores proprias
non habet: et quasi Platonis politiam legerit, et Catonis
sectetur exemplum, nulla apud eos conjux propria
est, sed ut cuique libitum fuerit, pecudum more
lasciviunt. Persae, Medi, Indi, et Aethiopes, regna non
modica, et Romano regno paria, cum matribus et
aviis, cum filiabus et neptibus copulantur. Messagetae
et Derbices miserrimos putant, qui aegrotatione
moriantur: et parentes, cognatos, propinquos, cum
<pb n="0296B"/>
ad senectam venerint, jugulatos devorant: rectius
esse ducentes, ut a se potius, quam a vermibus
comedantur. Tibareni quos dilexerint, senes suspendunt
in patibulis. Hircani volucribus et canibus
semivivos projiciunt: Caspii iisdem bestiis mortuos.
Scythae eos qui a defunctis amati sunt, vivos infodiunt
cum ossibus mortuorum. Bactri canibus ad
hoc ipsum nutritis, objiciunt senes. Quod cum
Alexandri Praefectus Stasanor emendare voluisset,
pene amisit provinciam. Coge Aegyptium, ut ovium
lacte vescatur: impelle, si vales, Pelusioten, ut
manducet cepe. Singulae pene in Aegypto civitates
singulas bestias et monstra venerantur: et quodcumque
coluerint, hoc inviolabile et sacrum putant.
Unde <emph>336</emph> et urbes quoque apud eos ex animalium
vocabulis nuncupantur: Leonto, Cyno, Lyco, Busyris,
<pb n="0296C"/>
Thmuis, quod interpretatur <hi>hircus.</hi> Et ut sciremus
quales deos semper Aegyptus recepisset, nuper ab
<pb n="0297A"/>
Hadriani amasio urbs eorum Antinous appellata
est. Pervides igitur, quod non solum in esu, sed et
in sepulturis, et in connubiis, et in omni conversatione
unaquaeque gens suo ritu et proprietatibus
victitet: et hoc eam naturae legem putare, quod didicit.
Verum fac esum carnium cunctis nationibus
esse communem; et passim licere, quod passim
gignitur. Quid ad nos, quorum conversatio in coelis
est; qui super Pythagoram et Empedoclem, et omnes
sapientiae sectatores, non ei debemur cui nascimur,
sed cui renascimur: qui repugnantem carnem, et
ad libidinum incentiva rapientem, inedia subjugamus?
Esus carnium, et potus vini, ventrisque saturitas,
seminarium libidinis est. Unde et Comicus:
 « Sine Cerere, inquit, et Libero friget Venus. » 
<pb n="0297B"/>
</p>
        </div3>
<div3>
          <head>8. </head>
          <p>
 <hi>Quinque sensus, vitiorum introitus. Vicinus insaniae
amor mulierum.</hi> --Per quinque sensus, quasi per
quasdam fenestras, vitiorum ad animam introitus est.
Non potest ante metropolis et arx mentis capi, nisi
per portas ejus irruerit hostilis exercitus. Horum perturbationibus
anima praegravatur: et capitur aspectu,
auditu, odoratu, sapore, tactu. Si Circensibus quispiam
delectetur: si athletarum certamine: si mobilitate
histrionum: si formis mulierum: splendore gemmarum,
vestium, metallorum, et caeteris hujuscemodi,
per oculorum fenestras animae capta libertas est, et
impletur illud propheticum: <hi>Mors intravit per fenestras</hi> <emph>337</emph> 
 <hi>vestras <note>(Jer. XXI)</note>
          </hi>. Rursum auditus vario organorum
cantu, et vocum inflexionibus delinitur: et carmine
poetarum et comoediarum, mimorumque urbanitatibus
<pb n="0297C"/>
et strophis, quidquid per aures introiens, virilitatem
mentis effeminat. Odoris autem suavitas, et
diversa thymiamata, et amomum, et cyphi, oenanthe,
 muscus, et peregrini muris pellicula, quod dissolutis
et amatoribus conveniat, nemo nisi dissolutus
negat. Porro ciborum aviditas, quod avaritiae mater
sit, et animum quasi quibusdam compedibus degravatum
in terra teneat, quis ignorat? Propter brevem
gulae voluptatem, terrae lustrantur et maria; et ut
mulsum vinum pretiosusque cibus fauces nostras
transeat, totius vitae [ <hi>Ms.</hi> opere] opera desudamus.
Tactus autem alienorum corporum, et feminarum
ardentior appetitus, vicinus insaniae est. Ob hunc
<pb n="0298A"/>
sensum, cupimus, irascimur, gestimus, invidemus,
aemulamur, solliciti sumus, et expleta voluptate per
quamdam poenitudinem, rursus accendimur: quaerimusque
facere, quod cum fecerimus, iterum poeniteamus.
Igitur cum per has portas, quasi quidam
perturbationum cunei ad arcem nostrae mentis intraverint,
ubi erit libertas, ubi fortitudo ejus, ubi de
Deo cogitatio: maxime cum tactus depingat sibi
etiam praeteritas voluptates, et recordatione vitiorum
cogat animam compati, et quodammodo exercere
quod non agit?</p>
        </div3>
<div3>
          <head>9.</head>
          <p>
 <hi>Crates Thebanus.</hi> His igitur rationibus invitati
multi philosophorum, reliquerunt frequentias urbium,
et hortulos suburbanos, ubi ager irriguus, et arborum
comae, et susurrus avium, fontis speculum, rivus
<pb n="0298B"/>
immurmurans, et multae oculorum auriumque illecebrae:
ne per luxum et abundantiam copiarum,
animae fortitudo mollesceret, et ejus pudicitia
constupraretur. Inutile ( <hi>periculosum et noxium</hi> )
quippe est crebro videre per quae aliquando captus
sis, et eorum te experimento committere, <emph>338</emph> quibus
difficulter careas. Nam et Pythagoraei hujuscemodi
frequentiam declinantes, in solitudine et
desertis locis habitare consueverunt. Platonici
quoque et Stoici in templorum lucis et porticibus
versabantur, ut admoniti angustioris [ <hi>Al.</hi> augustioris]
habitaculi sanctitate, nihil aliud quam de virtutibus
cogitarent. Sed et ipse Plato cum esset dives, et
toros ejus Diogenes lutatis pedibus conculcaret: ut
posset vacare philosophiae, elegit Academiam villam
<pb n="0298C"/>
ab urbe procul, non solum desertam, sed et
pestilentem: ut cura et assiduitate morborum, libidinis
impetus frangeretur: discipulique sui nullam
aliam sentirent voluptatem, nisi earum rerum quas
discerent. Quosdam legimus effodisse sibi oculos, ne
per eorum visum a contemplatione philosophiae avocarentur.
Unde et Crates ille Thebanus, projecto in
mari non parvo auri pondere, Abite, inquit, pessum
malae cupiditates: ego vos mergam, ne ipse mergar
a vobis. Quod si quis existimat [ <hi>Al.</hi> aestimat] et abundantia
ciborum potionumque se perfrui, et vacare
posse sapientiae, hoc est, et versari in deliciis, et deliciarum
vitiis non teneri, seipsum decipit. Cum
<pb n="0299A"/>
enim procul ab his remoti saepe capiamur naturae illecebris,
et cogamur ea cupere, quorum copiam non
habemus; quanto magis, si circumdati retibus voluptatum,
esse nos liberos arbitremur! Sensus noster
illud cogitat, quod videt, audit, odoratur, gustat,
attrectat, et ad ejus rei trahitur appetitum, cujus
capitur voluptate. Quod mens videat, et mens audiat;
et quod nec audire quippiam, nec videre possimus
[ <hi>Al.</hi> possemus], nisi sensus in ea quae cernimus,
et audimus fuerit intentus, vetus quoque sententia
est. Difficile est, immo impossibile, deliciis et voluptatibus
affluentes, non ea cogitare quae gerimus:
frustraque quidam simulant salva fide, et pudicitia
et integritate mentis, se abuti voluptatibus, cum
contra <emph>339</emph> naturam sit, copiis voluptatum sine
<pb n="0299B"/>
voluptate perfrui: et Apostolus hoc ipsum cavens,
dixerit: <hi>Quae autem in deliciis est</hi>, <hi>vivens mortua
est <note>(I Tim., V, 6)</note>
          </hi>.</p>
        </div3>
<div3>
          <head>10.</head>
          <p>
 <hi>Corpus puer, anima paedagogus. Cibus facilior
qui sustentat corpus.</hi> Sensus corporum quasi equi
sunt, sine ratione currentes, anima vero in aurigae
modum retinet frena currentium. Et quomodo equi
absque rectore praecipites ruunt [ <hi>Al.</hi> sunt]: ita corpus
sine ratione et imperio animae, in suum fertur
interitum. Alia quoque comparatio animae et corporis
a philosophis ponitur: corpus puerum, animam
paedagogum esse dicentibus. Unde et Historicus: <hi>Animae,</hi> 
 inquit, <hi>imperio, corporis servitio magis
utimur. Alterum nobis cum dis, alterum cum belluis
commune est.</hi> Igitur nisi vitia adolescentis [ <hi>Al.</hi> adolentis]
<pb n="0299C"/>
et pueri, prudentia paedagogi rexerit, omnis
conatus ejus et impetus ad lasciviam properant. Sine
quatuor sensibus vivere possumus, id est, sine
aspectu, auditu, odoratu, atque complexu. Absque
gustu autem et cibis impossibile est humanum corpus
subsistere. Adesse ergo debet ratio, ut tales ac
tantas sumamus escas, quibus non oneretur corpus,
nec libertas animae praegravetur; quia et comedendum
est, et deambulandum, et dormiendum, et digerendum,
et postea inflatis venis, incentiva libidinum
sustinenda. <hi>Luxuriosa res vinum, et contumeliosa
ebrietas <note>(Prov. XX, 1)</note>
          </hi>. Omnis qui cum his
miscetur, non erit sapiens. Nec tales accipiamus cibos,
quos aut difficulter digerere, aut comesos, magno
<pb n="0299D"/>
partos et perditos labore doleamus. Olerum,
<pb n="0300A"/>
pomorum, ac leguminum, et facilior apparatus est,
et arte impendiisque cocorum non indiget: et sine
cura sustentat humanum corpus, moderateque
sumptus (quia nec avide devoratur, quod irritamenta
gulae non habet) leviori digestione concoquitur.
Nemo enim uno aut duobus cibis, hisque vilibus,
usque ad inflationem ventris oneratur, quae diversitate
carnium et saporis delectatione concipitur.
Cum variis nidoribus fumant patinae, ad esum <emph>340</emph> 
sui, expleta esurie, quasi captivos trahunt. Unde
et morbi ex saturitate nimia concitantur; multique
impatientiam gulae, vomitu remediantur, et quod
turpiter ingesserunt, turpius egerunt.</p>
        </div3>
<div3>
          <head>11.</head>
          <p>
 <hi>Oratione suasoria ad artes cap. ultimo. Grandis
exsultatio animae unde sit. Tenuior victus. Exempla
<pb n="0300B"/>
frugalitatis.</hi> Hippocrates in Aphorismis docet crassa
et obesa corpora, quae crescendi mensuram compleverint,
nisi cito ablatione sanguinis imminuantur,
in paralysim et pessima morborum genera erumpere;
et idcirco esse necessariam demptionem, ut rursum
habeant in quae possint crescere. Non enim manere
in uno statu naturam corporum, sed aut crescere
semper, aut decrescere, nec posse vivere animal,
nisi crescendi capax sit. Unde et Galenus vir [ <hi>Al.</hi> vel]
doctissimus, Hippocratis interpres, athletas, quorum
vita et ars sagina est, dicit in Exhortatione medicinae,
nec vivere posse diu, nec sanos esse: animasque
eorum ita nimio sanguine, et adipibus, quasi
luto involutas, nihil tenue, nihil coeleste, sed semper
de carnibus, et ructu, et ventris ingluvie cogitare.
<pb n="0300C"/>
Diogenes tyrannos et subversiones [ <hi>Al.</hi> subversores]
urbium, bellaque vel hostilia, vel civilia, non pro
simplici victu olerum pomorumque, sed pro carnibus
et epularum deliciis asserit excitari. Quodque
mirandum sit, Epicurus voluptatis assertor, omnes
libros suos replevit oleribus et pomis, et vilibus cibis
dicit esse vivendum; quia carnes, et exquisitae
epulae, ingenti cura ac miseria praeparentur, majoremque
poenam habeant in inquirendo [ <hi>Al.</hi> quaerendo],
quam voluptatem in abutendo <note>(Vid. Lactantium
l. III, c. 17)</note>. Corpora autem nostra cibo tantum
et potu indigere. Ubi aqua et panis sit, et caetera his
similia, ibi naturae satisfactum <note>(Vid. Laertium l. X; et
Senecam l. III, Epist. 2 et 25)</note>. Quidquid supra fuerit,
<pb n="0300D"/>
non ad vitae necessitatem spectare: sed ad vitium
<pb n="0301A"/>
voluptatis. Bibere, et comedere, non deliciarum
 ardorem, sed sitim famemque restinguere.
Qui carnibus vescantur, indigere etiam his quae non
sunt carnium. Qui autem simplici victu abutantur,
eos carnes non requirere. Sapientiae quoque <emph>341</emph> 
operam dare non possumus, si mensae abundantiam
cogitemus, quae labore nimio et cura indiget. Cito
expletur naturae necessitas: frigus et fames, simplici
vestitu et cibo expelli potest. Unde, et Apostolus: <hi>Habentes,</hi> 
 inquit, <hi>victum, et vestitum [Al. vestimentum],
his contenti simus <note>(I Tim. VI, 8)</note>
          </hi>. Deliciae et
epularum varietates [ <hi>Al.</hi> varietas], fomenta avaritiae
sunt. Grandis exsultatio animae est, cum parvo contentus
fueris, mundum habere sub pedibus, et omnem
ejus potentiam, epulas, libidines, propter quae
<pb n="0301B"/>
divitiae comparantur, vilibus mutare cibis, et crassiore
[ <hi>Al.</hi> grossiori] tunica compensare. Tolle epularum
et libidinis luxuriam, nemo quaeret divitias,
quarum usus, aut in ventre, aut sub ventre est. Qui
aegrotat, non aliter recipit sanitatem, nisi tenui cibo
et castigato victu, quae <foreign xml:lang="greek">λεπτὴ δίαιτα</foreign> dicitur. Quibus
ergo cibis recipitur sanitas, his et servari potest; ne
quis putet morbos oleribus concitari. Si autem Milonis
 illius Crotoniatae vires olera non ministrant,
quae nascuntur et aluntur ex carnibus: quid necesse
est viro sapienti et philosopho Christi, tantam
habere fortitudinem, quae athletis et militibus necessaria
est, quam cum habuerit, ad vitia provocetur?
Illi arbitrentur [ <hi>Al.</hi> arbitrantur] carnes sanitati congruas,
qui volunt abuti libidine, et in coenum demersi
<pb n="0301C"/>
voluptatum, ad coitum semper exaestuant.
Christiano sanitas absque viribus nimiis necessaria
est. Nec turbare nos debet, si rari sint hujus propositi
sectatores; quia rari sunt, et amici boni et fideles,
et pudici et continentes, semperque virtus rara est.
Lege Fabricii continentiam, Curii paupertatem, et in
tanta urbe vix paucos invenies quos sequaris. Noli
timere, ne si carnes non comederis, aucupes et venatores
frustra artificia didicerint.</p>
        </div3>
<div3>
          <head>12.</head>
          <p>
 <hi>Podagrae medicina. Vitanda omnis satietas.</hi> --Legimus
quosdam morbo articulari et podagrae humoribus
laborantes, proscriptione bonorum, ad
<pb n="0302A"/>
simplicem mensam et pauperes cibos redactos, convaluisse.
Caruerant enim sollicitudine dispensandae
domus, et epularum largitate, quae et corpus frangunt
et <emph>342</emph> animam. Irridet Horatius <note>(Epist. lib. I,
ep. 2, ad Lollium)</note> appetitum ciborum, qui consumpti
relinquunt poenitentiam:
</p>
          <l>Sperne voluptates, nocet empta dolore voluptas.</l>
          <p> 
Et cum in amoenissimo agro in morsum voluptuosorum
hominum se crassum pinguemque describeret,
lusit his versibus:
</p>
          <l>Me pinguem et nitidum, bene curata cute, vises,</l>
<l>Cum ridere voles, Epicuri de grege porcum.</l>
          <p> 
Sed et ex vilissimis cibis vitanda satietas est. Nihil
enim ita obruit animum, ut plenus venter et exaestuans,
et huc illucque se vertens, et in ructus vel in
<pb n="0302B"/>
crepitus ventorum efflatione respirans. Quale illud
jejunium est, aut qualis illa refectio post jejunium,
cum pridianis epulis distendimur, et guttur nostrum
meditatorium efficitur latrinarum? Dumque volumus
prolixioris inediae famam quaerere [ <hi>Al.</hi> fama carere],
tantum voramus, quantum vix alterius diei nox digerat.
Itaque non tam jejunium appellandum est,
quam crapula, ac fetens, et molesta digestio.</p>
        </div3>
<div3>
          <head>13.</head>
          <p>
 <hi>Dicaearchus, Xenophon, Chaeremon.</hi> -- Dicaearchus
in libris Antiquitatum, et descriptione Graeciae,
refert sub Saturno, id est, in aureo saeculo, cum
omnia humus funderet, nullum comedisse carnes,
sed universos vixisse frugibus et pomis, quae sponte
terra gignebat. Persarum regis Cyri vitam Xenophon
octo voluminibus explicat: polenta et cardamo et
<pb n="0302C"/>
sale ac pane cibario eos asserens victitare. Lacedaemoniorum
mensae frugalitatisque, et suprascriptus
Xenophon et Theophrastus, et omnes pene scriptores
Graeciae testes sunt. Chaeremon Stoicus, vir eloquentissimus,
narrat de Vita antiquorum Aegypti sacerdotum,
quod omnibus mundi negotiis curisque postpositis,
semper in templo fuerint; et rerum naturas,
causasque ac rationes siderum contemplati sint;
numquam mulieribus se miscuerint; numquam cognatos
et propinquos, ne liberos quidem <emph>343</emph> viderint,
ex eo tempore, quo coepissent divino cultui
deservire; carnibus et vino semper abstinuerint,
<pb n="0303A"/>
propter tenuitatem sensus et vertiginem capitis
quam ex parvo cibo patiebantur: et maxime propter
appetitus libidinis, qui ex his cibis et ex hac potione
nascuntur. Pane raro vescebantur, ne onerarent stomachum.
Et si quando comedebant, tusum [ <hi>Al.</hi> consum <hi>et</hi> 
 tusum] pariter hyssopum sumebant in cibo,
ut escam graviorem illius calore decoquerent. Oleum
tantum in oleribus noverant, verum et ipsum parum,
propter nauseam et asperitatem gustus leniendam.
Quid loquar, inquit, de volatilibus, cum ovum quoque
pro carnibus vitaverint, et lac? Quorum alterum
carnes liquidas, alterum sanguinem esse dicebant,
colore mutato. Cubile eis de foliis palmarum, quas <hi>baias</hi> 
 vocant, contextum erat: scabellum accline,
et ex una parte obliquum, in terra pro pulvillo capiti
<pb n="0303B"/>
supponebant, bidui triduique inediam sustinentes.
Humores [ <hi>Al.</hi> Et humores] corporis, qui nascuntur
ex otio et ex mansione unius loci, nimia victus castigatione
siccabant.</p>
        </div3>
<div3>
          <head>14.</head>
          <p>
 <hi>Judaeorum sectae. Magorum tria genera apud
Persas. Gymnosophistae Indorum. Praecepta tria in
templo Eleusinae. Antisthenes quis?</hi> --Josephus in secunda
Judaicae captivitatis historia, et in octavo decimo
Antiquitatum libro, et contra Appionem duobus
voluminibus, tria describit dogmata Judaeorum: Pharisaeos,
Sadducaeos, Essaenos. Quorum novissimos
miris effert laudibus, quod et ab uxoribus et vino et
carnibus semper abstinuerint [ <hi>Al.</hi> abstinerent], et
quotidianum jejunium verterint in naturam. Super
quorum vita et Philo, vir doctissimus, proprium volumen
<pb n="0303C"/>
edidit. Neantes Cizycenus, et Asclepiades
Cyprius, aetate qua Pygmaleon in Oriente regnabat,
scribunt esum carnium non fuisse. Eubulus quoque, <emph>344</emph> 
 qui historiam Mithrae multis voluminibus explicuit,
narrat apud Persas tria genera Magorum,
quorum primos, qui sint doctissimi, et eloquentissimi,
excepta farina et olere, nihil amplius in cibo
sumere. Apud Eleusinam, etiam volucribus et piscibus,
et quibusdam pomis abstinere, solemne est.
<pb n="0304A"/>
Bardesanes, vir Babylonius, in duo dogmata apud
Indos, Gymnosophistas dividit: quorum alterum appellat
Brachmanas; alterum Samanaeos: qui tantae
continentiae sint, ut vel pomis arborum juxta Gangen
fluvium, vel publico orizae, vel farinae alantur cibo:
et cum rex ad eos venerit, adorare illos solitus sit,
pacemque suae provinciae in illorum precibus arbitrari
sitam. Euripides, in Creta Jovis prophetas non
solum carnibus, sed et coctis cibis abstinuisse refert.
Xenocrates Philosophus de Triptolemi legibus apud
Athenienses tria tantum praecepta in templo Eleusinae
residere scribit: honorandos parentes, venerandos
deos, carnibus non vescendum. Orpheus in
carmine suo esum carnium penitus detestatur.
Pythagorae, Socratis, Antisthenis, et reliquorum frugalitatem
<pb n="0304B"/>
referrem in confusionem nostram: nisi et
longum esset, et proprii operis indigeret. Hic certe
est Antisthenes, qui cum gloriose docuisset rhetoricam,
audissetque Socratem, dixisse fertur ad discipulos
suos: Abite, et magistrum quaerite, ego enim
jam reperi. Statimque venditis quae habebat, et publice
distributis, nihil sibi amplius quam palliolum
reservavit. Paupertatisque ejus et laboris, et Xenophon
testis est in Symposio, et innumerabiles libri
ejus: quorum alios philosophico, alios rhetorico
genere conscripsit [ <hi>Al.</hi> scripsit]. Hujus Diogenes ille
famosissimus sectator fuit, potentior rege <emph>345</emph> Alexandro
et naturae victor humanae. Nam cum discipulorum
Antisthenes nullum reciperet, et perseverantem
Diogenem removere non posset, novissime clava
<pb n="0304C"/>
minatus est [ <hi>Al.</hi> minitatus], nisi abiret. Cui ille subjecisse
dicitur caput, atque dixisse: Nullus tam durus
baculus erit, qui me a tuo possit obsequio separare.
Refert Satyrus, qui illustrium virorum
scribit historias, quod Diogenes palliolo duplici usus
sit propter frigus: peram pro cellario habuerit: secumque
portarit clavam ob corpusculi fragilitatem,
qua jam senex membra sustentare solitus erat, et <foreign xml:lang="greek">ἡμερόβιος</foreign>
 vulgo appellatus sit, in praesentem horam
<pb n="0305A"/>
poscens a quolibet, et accipiens cibum. Habitavit [ <hi>Al.</hi> 
habitabat] autem in portarum vestibulis et porticibus
civitatum. Cumque se contorqueret in dolio, volubilem
se habere domum jocabatur, et se cum temporibus
immutantem. Frigore enim os dolii vertebat in
meridiem; aestate ad septentrionem, et utcumque sol
se inclinaverat, Diogenis simul praetorium vertebatur.
Quodam vero tempore habens ad potandum
 caucum ligneum, vidit puerum manu concava bibere,
et elisisse illud fertur ad terram, dicens: Nesciebam
quod et natura haberet poculum. Virtutem
ejus et continentiam mors quoque indicat. Nam cum
ad agonem Olympiacum, qui magna frequentia Graeciae
celebrabatur, jam senex pergeret, febri in itinere
dicitur apprehensus, accubuisse [ <hi>Al.</hi> incubuisse] in
<pb n="0305B"/>
crepidine viae: volentibusque eum amicis, aut in jumentum,
aut in vehiculum tollere, non acquievit: sed
transiens ad arboris umbram locutus est:  « Abite,
quaeso, et spectatum pergite: haec me nox aut victorem
probabit, aut victum. Si febrem vicero, ad agonem
veniam: si me vicerit febris, ad inferna descendam. » 
Ibique per noctem eliso gutture, non tam
mori se ait, quam febrem morte excludere. Unius
tantum philosophi <emph>346</emph> exemplum posui, ut formosuli
nostri et torosuli, et vix summis pedibus adumbrantes
vestigia: quorum verba in pugnis sunt, et
syllogismi in calcibus: qui paupertatem Apostolorum
et crucis duritiam, aut nesciunt, aut contemnunt, imitentur
saltem gentilium parcitatem.</p>
        </div3>
<div3>
          <head>15.</head>
          <p>
 <hi>Exempla ex Scriptura. Secunda inscriptio tabularum.
<pb n="0305C"/>
Jejuniorum commendatio. Monachorum incunabula.</hi> --
Haec de argumentis philosophorum
exemplisque disserui. Nunc ad exordium generis
humani, id est, ad nostra transiens, docebo, primum
Adam in paradiso accepisse praeceptum, ut caetera
poma comedens, ab una arbore jejunaret. Beatitudo
paradisi absque abstinentia cibi non potuit
dedicari. Quamdiu jejunavit, in paradiso fuit: comedit,
et ejectus est: ejectus statim duxit uxorem.
Qui jejunus in paradiso virgo fuerat, satur in terra
matrimonio copulatur: et tamen ejectus, non protinus
accepit licentiam carnium vescendarum; sed
tantum poma arborum et fruges segetum, et herbarum
<pb n="0306A"/>
olera ei traduntur in cibum: ut exsul quoque
paradisi, non carnibus, quae in paradiso non erant,
sed similitudine frugum paradisi vesceretur. Postea
vero videns Deus quod diligenter appositum esset
ad malitiam cor hominis ab adolescentia, et spiritus
ejus in his permanere non posset, quia [ <hi>Al.</hi> qui]
erant caro, opera carnis Diluvio condemnavit, et
avidissimam hominum gulam probans, dedit eis licentiam
comedendarum carnium: ut dum sibi intelligunt
licere omnia, non desiderarent magnopere
quod licebat; ne mandatum in causam verterent
praevaricationis. Quamquam et tunc ex parte imperatum
jejunium sit. Nam cum alia munda dicantur,
alia immunda: et in Arca Noe de immundis bina,
de mundis introducantur imparia (et utique immundorum
<pb n="0306B"/>
esus ablatus sit, ne sine causa dicerentur immunda),
ex parte jejunium dedicatum est, docens
abstinentiam omnium <emph>347</emph> in quorumdam recisione.
Cur perdidit Esau primogenita sua? nonne propter
cibum? impatientiamque gulae lacrymis emendare
non potuit. Ejectus de Aegypto populus Israel, et in
terram repromissionis lacte et melle manantem introducendus,
Aegyptias carnes, et pepones, alliaque
desiderat. <hi>Utinam,</hi> inquiens, <hi>obissemus percussi
a Domino in terra Aegypti, quando super ollas carnium
sedebamus <note>(Exod. XVI, 3)</note>
          </hi>. Et iterum: <hi>Quis
nos vescet carnibus? Venerunt in mentem nobis pisces,
quos in Aegypto comedebamus gratis, et cucumeres,
et pepones, et porri, et cepe, et allia. At nunc
anima nostra arida, nihil nisi manna oculi nostri conspiciunt</hi> 
<pb n="0306C"/> <note>(Num. XXXI, 4, 5)</note>.
Angelorum cibum contemnentes,
carnes Aegyptias suspirabant. Moyses
quadraginta diebus et noctibus jejunus in monte Sina,
etiam tunc probans, non in pane solo vivere hominem,
sed in omni verbo Dei, cum Domino loquitur:
populus autem satur [ <hi>Al.</hi> saturatus] idola fabricatur.
Ille vacuo ventre, legem accipit scriptam digito Dei.
Iste manducans et bibens, consurgensque ludere,
aurum conflat in vitulum, et Aegyptium bovem praefert
Domini majestati. Tot dierum labor, unius horae
saturitate perit. Frangit audacter Moyses tabulas:
sciebat enim Dei sermonem non posse audire temulentos. <hi>Incrassatus est, et pingue factus, et dilatatus,
<pb n="0307A"/>
et recalcitravit</hi> 
 [Al. <hi>calcitravit] dilectus, et dereliquit
Dominum</hi> [Al. <hi>Deum]. qui facerat eum, et abscessit a
Deo</hi> [Al. <hi>Domino] salutari suo <note>(Deut. XXXII, 15)</note>
          </hi>.
Unde et in eodem Deuteronomio praecipitur: <hi>Ne
cum manducaveris et biberis, et domos optimas aedificaveris,
ovibus et bubus tuis multiplicatis, et argento
et auro, extollatur cor tuum, et obliviscaris Domini
Dei tui <note>(Deut. VIII, 12-14)</note>
          </hi>. Denique manducavit populus
et incrassatum est cor ejus, ne videret oculis,
et audiret auribus, et corde conjiceret [ <hi>Al.</hi> contineret]:
et ultum jejunantis Moysi, <emph>348</emph> et juxta Hebraicam
Veritatem, Dei confabulatione cornutum,
 pastus et pinguior populus sustinere non potuit.
Quamobrem et Dominus noster atque Salvator non
ob indifferentiam virginitatis et nuptiarum, ut quidam
<pb n="0307B"/>
putant, sed ob jejuniorum consortia, Moysen et
Eliam transfiguratus in monte secum ostendit in gloria.
Quamquam Moyses et Elias typum proprie Legis
Prophetarumque monstraverint [ <hi>Al.</hi> monstrarent]:
sicut manifeste Evangelii Scriptura testatur: <hi>Dicebant
ei exitum quem completurus</hi> [Al. <hi>impleturus] erat
in Jerusalem <note>(Luc. IX, 31)</note>
          </hi>. Passionem enim Domini
non virginitas et nuptiae, sed Lex nuntiat et Prophetae.
Quod si contentiose in Moyse nuptias, in
Elia virginitatem dixerint demonstrari, breviter audiant,
Moysen mortuum et sepultum, Eliam igneo
curru raptum, ante immortalem esse coepisse, quam
mortuum. Sed nec secunda conscriptio tabularum
absque jejunio potuit impetrari. Quod ebrietas perdiderat,
inedia reperit. Ex quo ostenditur, posse
<pb n="0307C"/>
nos per jejunium redire in paradisum, unde per saturitatem
fueramus ejecti. In Exodo adversus Amalec,
oratione Moysi, et totius populi, usque ad vesperam
jejunio dimicatum est <note>(Exod. XVII)</note>. Jesus
filius Nave stationem imperavit soli et lunae: et inediam
plus quam unius diei, victoris exercitus protelavit <note>(Jos. X)</note>.
Saul, sicut in Regnorum primo
libro scribitur: <hi>Maledictus,</hi> inquit, <hi>qui ederit panem
usque ad vesperam, donec ulciscar me de inimicis meis</hi> 
[Al. <hi>inimico meo]. Et non gustavit omnis populus
ejus, et tota terra prandebat <note>(I Reg. XIV, 24)</note>
          </hi>. Tantaque
<pb n="0308A"/>
fuit auctoritas stationis semel Domino destinatae,
 ut Jonathas, qui causa victoriae exstiterat,
deprehenderetur sorte, et ignorantiae crimen declinare
non posset, patrisque in se concitaret manum,
et vix populi precibus salvaretur. Elias quadraginta
dierum <emph>349</emph> jejunio praeparatus, Deum vidit in
monte Oreb [ <hi>Al.</hi> Choreb], et audit ab eo: <hi>Quid
tu hic, Elia?</hi> Multo familiarior ista vox, quam illa in
Genesi, <hi>Adam, ubi es <note>(Genes. III, 9)</note>
          </hi>? Illa enim pastum
terrebat et perditum: haec jejunanti famulo
blandiebatur. Congregatum Samuel populum in
Masphat, indicto jejunio roboravit, et fecit hostibus
fortiorem. Assyriorum impetum, et potentiam Sennacherib,
Ezechiae, regis lacrymae, saccus, et humiliatio
victus, fregit, prostravit et vicit. Et e contrario
<pb n="0308B"/>
civitas Ninive, imminentem iram Domini
jejuniorum miseratione detorsit: quam et Sodoma
placasset et Gomorrha, si voluisset agere poenitentiam,
et lacrymas [ <hi>Al.</hi> lacrymis] poenitentiae patrocinante
conciliare jejunio. Achab rex impiissimus,
ut sententiam Dei subterfugeret, et eversio domus
ejus differretur in posteros, jejunio impetravit et
sacco. Anna uxor Helcanae inanem cibo ventrem,
filio meruit implere. Periclitantur in Babylone Magi,
omnis conjector et hariolus et aruspex caeditur <note>(Dan. I, et II)</note>.
Daniel et tres pueri revelationem
merentur jejunio; et pasti leguminibus, pulchriores
sunt et prudentiores his, qui de mensa regis carnibus
vescebantur. Deinde scriptum est, quod Daniel
tribus hebdomadibus jejunaverit; panem suavem
<pb n="0308C"/>
non comederit: caro et vinum non intraverit os ejus:
oleo unctus non sit; et venerit ad eum Angelus,
dicens: <hi>Daniel, homo miserabilis es <note>(Dan. IX, 23)</note>
          </hi>.
Qui Deo miserabilis apparuerat, post jejunium leonibus
in lacu fuit [ <hi>Al.</hi> fuerat] horribilis. Quam pulchra
res, quae placat Deum, leones mitigat, daemones
terret <note>(Dan. XIV)</note>! Mittitur ad eum (licet hoc in Hebraicis
voluminibus non invenerimus) Abacuc messorum
prandium portans. Talem enim discophorum
inedia meruerat hebdomadis. David, periclitante
filio, post adulterium <foreign xml:lang="greek">ἐξομολόγεσιν</foreign> in cinere et jejunio
<pb n="0309A"/>
facit, dicens, <hi>Quia cinerem tamquam panem
manducabam, et potum meum cum fletu miscebam <note>(Psalm. CI, 10)</note>
          </hi>.
Et, <hi>Infirmata sunt in jejunio genua
mea <note>(Psal. CVIII, 24)</note>
          </hi>. <emph>350</emph> Et certe jam audierat a
Nathan: <hi>Dominus abstulit a te hoc peccatum <note>(II Reg.
XII, 13)</note>
          </hi>. Samson et Samuel vinum et siceram non
bibunt. Erant enim filii repromissionis, et per abstinentiam
jejuniumque concepti. Aaron et caeteri
sacerdotes ingressuri Templum, omne quod potest
inebriare non potant, ne moriantur <note>(Exod. X)</note>. Ex
quo intelligimus mori eos, qui in Ecclesia non sobrii
ministrarint. Quamobrem exprobratur Israeli, <hi>Potum dabatis Nazaraeis meis vinum 
 <note>(Amos II, 12)</note>
          </hi>.
Jonadab, filius Rechab, praecepit filiis suis, ut non
biberent vinum usque in aeternum. Quibus cum offerret
<pb n="0309B"/>
Jeremias vinum ut biberent, et illi bibere
noluissent, loquitur Dominus per Prophetam: <hi>Quia
obedistis praecepto Jonadab patris vestri, non deficiet
vir de stirpe Jonadab filii Rechab, stans in conspectu
meo cunctis diebus <note>(Jerem. XXXV, 8)</note>
          </hi>. In foribus
Evangelii, Anna filia Phanuelis univira inducitur,
semperque jejunans; et Dominum virginem longa
castitas longaque jejunia suscepere. Praecursor ejus
et praeco Joannes locustis alitur, et silvestri melle,
non carnibus: habitatioque deserti et incunabula
Monachorum, talibus inchoantur alimentis. Sed et
ipse Dominus baptisma suum quadraginta dierum
jejunio dedicavit; et acriora daemonia docuit non
nisi oratione et jejuniis posse superari. Cornelius
centurio, ut Spiritum sanctum acciperet antequam
<pb n="0309C"/>
baptisma, eleemosynis meruit, crebrisque jejuniis.
Paulus Apostolus post famem et sitim, et caeteros labores
suos, et pericula latronum, naufragia, solitudines
[ <hi>Al.</hi> naufragii solitudinis], crebra jejunia enumerat.
Et discipulo Timothaeo dolenti stomachum,
et infirmitates plurimas sustinenti, suadet vini modicam
potionem: <hi>Jam noli,</hi> inquit, <hi>aquam bibere <note>(Tim. V, 23)</note>
          </hi>.
Cui autem dicit, <hi>jam noli aquam bibere,</hi> 
ostendit eum aquam ante potasse. Quod non concederet,
nisi crebrae infirmitates et dolor stomachi
postulassent.</p>
        </div3>
<div3>
          <head>16.</head>
          <p>
 <hi>Haeretici cibos refugientes.</hi> --Reprobat quidem
Apostolus <note>(I Tim. IV)</note> eos, qui prohibebant nuptias,
et jubebant [ <hi>Al.</hi> prohibeant et jubeant] <emph>351</emph> cibis
abstinere, quos Deus creavit ad utendum cum gratiarum
<pb n="0309D"/>
actione: sed et Marcionem designat, et Tatianum,
et caeteros haereticos, qui abstinentiam indicunt
perpetuam, ad destruenda et contemnenda et
abominanda opera Creatoris. Nos autem creaturam
omnem laudamus Dei: et maciem saginae, abstinentiam
<pb n="0310A"/>
luxuriae, jejunia praeferimus saturitati. <hi>Vir
quippe in laboribus laborat sibi, et vim facit in interitum
suum <note>(Prov. XVI, 26, sec. LXX)</note>
          </hi>. Et, <hi>A diebus
Joannis Baptistae</hi> (jejunatoris et virginis) <hi>regnum coelorum
vim patitur, et violenti diripiunt illud <note>(Matth.
XI, 12)</note>
          </hi>. Timemus enim, ne ab adventu aeterni judicis,
sicut in diebus Diluvii, et eversionis [ <hi>Al.</hi> eversione]
Sodomae et Gomorrhae, deprehendamur manducantes,
et bibentes, et nubentes, et nuptui tradentes.
Nam et Diluvium, et ignis de coelo saturitatem pariter,
et nuptias quas deleret invenit. Nec mirum, si
omne quod in macello venditur, apostolus emi jubeat,
et comedi <note>(I Cor. X)</note>: cum idololatris et adhuc
in templis idolorum, quasi idolothyta vescentibus,
pro summa abstinentia fuerit, cibis tantum abstinere
<pb n="0310B"/>
Gentilium <note>(I Cor. X)</note>. Quod si loquitur ad Romanos: <hi>Is qui manducat, non manducantem non spernat: et
qui non manducat, manducantem non judicet 
 <note>(Rom.
XIV, 3)</note>
          </hi>; non inter jejunia et saturitatem aequalia
merita dispensat; sed contra eos loquitur, qui in
Christum credentes, adhuc judaizabant: et eos qui
ex Gentibus [ <hi>Al.</hi> gentilibus] crediderant, monet, ne
scandalizent illos cibo suo, qui adhuc in fide infirmiores
erant. Denique et in consequentibus [ <hi>Al.</hi> continentibus]
hoc ipsum sonat: <hi>Scio et confido in Domino
Jesu, quod nihil commune per seipsum est, nisi
ei, qui existimat quid commune esse, illi commune
est. Si enim propter cibum frater tuus contristatur,
jam non secundum charitatem ambulas. Noli cibo tuo
illum perdere, pro quo Christus mortuus est. Non ergo
<pb n="0310C"/>
blasphemetur bonum nostrum. Non est enim regnum
Dei esca</hi> [Al. <hi>escae] et potus <note>(Ibid., 14, seqq.)</note>
          </hi>. Ac ne
quis putaret hoc de jejuniis dici, et non de superstitione
Judaica, statim edisserit: <hi>Alius credit manducare
omnia. Qui autem infirmus est, olera manducat <note>(Ibid., 2)</note>
          </hi>.
Et rursum: <hi>Alius judicat diem plus quam
diem, alius judicat omnem diem. Unusquisque</hi> <emph>352</emph> <hi>in suo sensu abundet. Qui sapit diem, Domino sapit.
Et qui manducat, Domino manducat: gratias enim
agit Deo. Et qui non manducat, Domino non manducat,
et gratias agit Deo 
 <note>(Ibid., 5, seqq.)</note>
          </hi>. Qui enim
adhuc infirmi erant in fide, et alias carnes mundas,
alias arbitrabantur immundas: et inter diem et diem
esse aliquid existimabant, verbi gratia, sanctius esse
sabbatum, et neomenias, et scenopegiam, quam
<pb n="0310D"/>
reliquos dies, jubentur olera manducare, quae indifferenter
comeduntur ab omnibus. Qui vero firmioris
erant fidei, omnes carnes et dies omnes aequales esse
credebant.</p>
        </div3>
<div3>
          <head>17.</head>
          <p>
 <hi>Jejunium Christianorum. Sepulcra concupiscentiae
<pb n="0311A"/>
perseverant. Jejunii sanctificatio.</hi> -- Illud autem
quod proponere ausus est [ <hi>Al.</hi> es], Dominum
voratorem et potatorem vini a Pharisaeis appellatum:
et quia ad epulas ierit nuptiarum, et convivia non
despexerit peccatorum, aestimo, quod nobiscum faciat.
Iste est Dominus, ut arbitraris, vorator, qui
quadraginta diebus Christianorum jejunium sanctificavit
[ <hi>Al.</hi> sanctificat]; qui beatos appellat esurientes
et sitientes; qui escam habere se dicit, non quam
discipuli suspicabantur, sed quae in perpetuum non
periret; qui de die crastino cogitare [ <hi>Al.</hi> cogitari]
prohibet; qui cum esurisse et sitisse dicatur, et
isse frequenter ad prandia, excepto mysterio, quod
in typum suae passionis expressit, et probandi corporis
veritate, nec gulae scribitur servisse, nec ventri.
<pb n="0311B"/>
Qui divitem purpuratum propter epulas narrat
in tartaro, et Lazarum pauperem ob inediam dicit
esse in sinu Abrahae. Qui quando jejunamus, ungi
caput et lavari faciem praecipit, ut non gloriae hominum,
sed Domino jejunemus. Qui comedit quidem
post resurrectionem partem piscis assi et favum, non
propter esuriem et gutturis suavitatem; sed ut veritatem
sui corporis comprobaret. Nam quotiescumque
mortuum suscitavit, jussit ei dari manducare, ne
resurrectio phantasma putaretur. Et Lazarus post
resurrectionem, ob hanc causam scribitur cum Domino
iniisse convivium. Nec hoc dicimus, quod negemus
pisces et caetera (si voluntas fuerit) in cibo
esse sumenda: sed quomodo nuptiis virginitatem,
ita saturitati et carnibus jejunium spiritumque <emph>353</emph> 
<pb n="0311C"/>
praeferimus. Si autem Petrus hora sexta pransurus
ascendit in coenaculum, fortuita esuries non facit
praejudicium jejuniorum. Hoc enim modo et Dominus,
quia ad puteum Samaritanae hora sexta fessus
resedit, et bibere voluit, omnibus incumbet necessitas,
velint nolint, hoc tempore bibendi. Potuit autem
fieri, ut vel sabbatum esset, vel dies Dominicus:
et post bidui, triduique jejunium, hora sexta esurierit;
numquam enim crediderim apostolum, si ante
unam diem coenaverat, epulisque distentus fuerat
[ <hi>Al.</hi> erat], alterius diei esurisse meridie. Quod si
coenavit pridie, et sequenti die esurivit ante prandium,
 non existimo quod usque ad satietatem comederit,
qui tam cito potuit esurire. Porro si per
Isaiam loquitur Deus, quod non tale jejunium elegerit,
<pb n="0311D"/>
dicens: <hi>In diebus jejuniorum vestrorum inveniuntur
voluntates vestrae, et subjectos percutitis, et in
<pb n="0312A"/>
judicia et in lites jejunatis, et caeditis pugnis: non tale
jejunium elegi, dicit Dominus <note>(Isai. LIII, 3, seq.)</note>
          </hi>.
Quale elegerit, docet: <hi>Frange esurienti panem tuum,
et pauperes sine tecto induc in domum tuam. Si videris
nudum, vesti: et domesticos seminis tui ne despicias <note>(Ibid., 7)</note>
          </hi>.
Non igitur jejunium reprobavit, sed
quale vellet, ostendit: neque enim ventris esuries
accepta est Deo, quam lites et rapinae et libidines
destruunt. Si non vult jejunium Deus [ <hi>Al.</hi> Dominus],
quomodo in Levitico praecipit, ut septimo mense,
decima mensis omnis populus jejunet usque ad vesperam:
et qui non afflixerit animam suam, moriatur
et exterminetur de populo suo? Quare sepulcra
 concupiscentiae, ubi carnibus deditus populus ruit,
usque hodie in solitudine perseverant? Et crassus
<pb n="0312B"/>
populus ortygometram scribitur ad choleram usque
ructasse? Cur homo Dei <note>(III Reg. XIII)</note>, ad cujus
prophetiam manus aruerat regis Jeroboam, qui
[ <hi>Al.</hi> quia] manducavit contra edictum Dei, illico
percussus est? et leo qui asinam custodivit intactam,
Prophetae levanti se de prandio non pepercit? Qui
jejunus miracula fecerat pransus [ <hi>Al.</hi> pransurus]
illico saturitatis poenas luit. Sed et Joel clamitat: <hi>Sanctificate jejunium: praedicate curationem 
 <note>(Joel. I,
14; II, 15)</note>
          </hi>, ut monstraretur jejunium <emph>354</emph> sanctificari
caeteris operibus: et sanctificatum jejunium,
curationi proficere peccatorum. Quomodo autem
virginitati verae non praejudicat imitatio virginum
diaboli; ita nec veris jejuniis, Castum Isidis et
Cybeles, et quorumdam ciborum in aeternum abstinentia;
<pb n="0312C"/>
maxime cum apud illos jejunium panis, sagina
carnium compensetur. Et sicut signa quae faciebat
Moyses, imitabantur signa Aegyptiorum, sed
non erant in veritate: nam virga Moysi virgas Magorum
devorabat: ita per omnia quae per aemulationem
Dei facit diabolus, non religionis nostrae superstitio,
sed nostra arguitur negligentia, id nolentium
facere quod bonum esse, etiam saeculi homines
non ignorant.</p>
        </div3>
<div3>
          <head>18.</head>
          <p>
 <hi>Quarta propositio Joviniani.</hi> -- « Quarta propositio,
quae et extrema est, duos esse ordines, ovium,
et hircorum: alterum justorum, alterum peccatorum:
alios stare a dextris, alios a sinistris; et audire
justos: <hi>Venite, benedicti Patris mei, possidete
paratum vobis regnum a constitutione mundi (Mat.
<pb n="0312D"/>
XXV, 34)</hi>. Peccatoribus vero dici: <hi>Discedite a me,
maledicti in ignem aeternum, qui praeparatus</hi> [Al. <hi>paratus]
<pb n="0313A"/>
est diabolo et angelis ejus <note>(Ibid., 41)</note>
          </hi>. Arborem
bonam non posse malos fructus facere, nec malam
bonos. Unde et Salvator loquitur ad Judaeos: <hi>Vos
de patre diabolo estis, ut concupiscentias patris vestri
facere vultis <note>(Joan. VIII, 43)</note>
          </hi>. Decem virgines proponit
stultas atque sapientes, et quinque, quae oleum
non habuerunt, remansisse extrinsecus: alias vero
quinque, quae sibi lumen bonorum operum praeparaverant,
thalamum intrasse cum sponso. Ascendit
ad diluvium, et ait: Qui erant cum Noe justi servati
sunt: qui vero peccatores, omnes in commune perierunt.
Apud Sodomam et Gomorrham, exceptis
duobus gradibus bonorum malorumque, nulla diversitas
invenitur. Qui est justus, eripitur: qui peccator,
pari voratur incendio. Una salus liberatis, unus
<pb n="0313B"/>
interitus remanentibus. Ne paululum quidem a justitia
declinandum, indicio est uxor Lot. Si autem,
inquit, mihi opponis [ <hi>Al.</hi> opponas] quare justus laboret
in pace, aut persecutionibus, si nullus profectus
est, nec majora <emph>355</emph> praemia: scias hoc eum
facere, non ut plus quid mereatur, sed ne perdat
quod accepit. In Aegypto quoque decem plagas aequaliter
omnes sentiunt peccatores: et similes tenebrae
domino et servo, nobili et ignobili, regi imminent
et vulgo. Sanctis vero Dei et populo Israel una erat
lux. Sed et in mari Rubro justi pariter transeunt,
peccatores pariter obruuntur. Sexcenta hominum
millia, excepta imbelli aetate et sexu, in deserto
aequaliter ruunt, et duo qui justitia pares erant,
aequaliter liberantur. Per quadraginta annos cunctus
<pb n="0313C"/>
Israel similiter laborat et moritur. Gomor mannae
universis aetatibus una in cibo mensura est: vestitus
pariter non deteruntur, capilli simul non augentur,
barba in commune non crescit, calceamenta ex
aequo omnibus durant. Non incalluere pedes: cibus
in ore cunctorum aequaliter sapit. Ad mansionem
unam pari labore et mercede pergebant. Omnis
Hebraeus aequale habet pascha, aequales scenopegias,
aequale sabbatum, aequales neomenias. Septimo requietionis
anno absque personarum discretione dimittitur,
et in jubilaeo universa cunctis debita relaxantur,
atque ad antiquam possessionem venditor redit. » </p>
        </div3>
<div3>
          <head>19.</head>
          <p>
 Parabolam autem in Evangelio <note>(Matth. XIII,
et Luc. VIII)</note> seminantis, in qua in terra bona centesimus
et sexagesimus et tricesimus fructus exoritur:
<pb n="0313D"/>
et e contrario in terra mala, triplex sterilitatis
varietas indicatur, in duos ordines dividit, bonae
terrae et malae. « Et quomodo Apostolis pro derelictis
filiis et uxoribus, in alio Evangelio centies, in
alio septies Dominus repromittit [ <hi>Al.</hi> promittit], et
in futuro vitam aeternam <note>(Matth. XIX, Marc. X, Luc.
XVIII)</note>: nullaque distantia est inter centum, et septem;
sic et in hoc numerum non facere praejudicium,
<pb n="0314A"/>
ubi hujus terrae fertilitas praedicatur: praesertim
cum et Evangelista Marcus retrorsum numeret
triginta, sexaginta et centum. Dicit Dominus: <hi>Qui manducat meam carnem, et bibit meum sanguinem,
in me manet, et ego in illo 
 <note>(Joan. VI, 55)</note>
          </hi>. Sicut
ergo sine aliqua differentia graduum Christus in nobis
est; ita et nos in Christo sine gradibus sumus. <hi>Omnis qui diligit me, sermonem meum servabit, et Pater
meus diliget cum, et</hi> 
 <emph>356</emph> <hi>ad eum veniemus, et mansionem
apud eum faciemus <note>(Joan. XIV, 23)</note>
          </hi>. Qui justus
est, diligit: qui diligit, veniunt [ <hi>Al.</hi> venit] ad eum
Pater et Filius, et in ejus habitant [ <hi>Al.</hi> habitat] hospitio:
Ubi autem hujuscemodi habitator est, puto
quod nihil deesse possit hospiti. Sin [ <hi>Al.</hi> Si] autem
dicit: <hi>Multae mansiones sunt apud Patrem meum</hi> 
<pb n="0314B"/> <note>(Joan. XIV, 2)</note>,
non in regno coelorum diversas significat
mansiones; sed Ecclesiarum in toto orbe
numerum, quae constat una per septem. <hi>Vado,</hi> inquit, <hi>et praeparabo vobis locum 
 <note>(Ibid., 2)</note>
          </hi>, non loca.
Si haec repromissio proprie duodecim Apostolorum
est, ergo Paulus exclusus est de hoc loco, et electionis
vas superfluus putabitur et indignus. Joannes
et Jacobus, quia plus caeteris petierunt, non impetraverunt?
et tamen non est dignitas eorum imminuta,
quia reliquis Apostolis aequales fuerunt. <hi>Nescitis
quia corpora vestra templum est Spiritus sancti <note>(I Cor. III, 16, et VI, 19)</note>
          </hi>?
 <hi>Templum,</hi> inquit, <hi>est,</hi> non
templa; ut similiter in omnibus habitatorem ostenderet
Deum. <hi>Non pro his rogo tantum, sed pro illis
qui credituri sunt per verbum eorum in me: ut sicut
<pb n="0314C"/>
tu Pater in me, et ego in te unum sumus; ita omnes
unum sint in nobis. Gloriam quam dedisti mihi, dedi
eis: dilexi eos, sicut me dilexisti <note>(Joan. XVII, 20)</note>
          </hi>. Et
quomodo nos sumus Pater et Filius et Spiritus sanctus
unus Deus, sic et unus populus in ipsis sit, hoc
est, quasi filii charissimi, divinae consortes naturae.
Sponsa, soror, mater, et quaecumque alia putaveris
vocabula, unius Ecclesiae congregatio est, quae numquam
est sine sponso [ <hi>Al.</hi> sponsa], fratre, filio.
Unam habet fidem, nec constupratur dogmatum
varietate, nec haeresibus scinditur. Virgo permanet.
Quocumque vadit [ <hi>Al.</hi> vadet] agnus, sequitur illum:
sola novit Canticum Christi.</p>
        </div3>
<div3>
          <head>20.</head>
          <p>
 « Si autem, inquit, mihi opposueris, <hi>Stella a
stella differt in claritate,</hi> audies, differe stellam a
<pb n="0314D"/>
stella, hoc est, spirituales a carnalibus. Omnia membra
aequaliter diligimus, nec oculum praeponimus digito,
nec digitum auriculae: sed in singulorum amissione,
membrorum communis dolor est. Aequaliter introimus
in hoc saeculum, et aequaliter de eo egredimur. Unus
Adam terrenus, et alter coelestis. <emph>357</emph> Qui in terreno
fuerit, a sinistris est et peribit: qui in coelesti, a
dextris est, et salvabitur. Qui fratri dixerit fatue, et
<pb n="0315A"/>
raca, reus erit gehennae. Et qui homicida fuerit et
adulter, mittetur similiter in gehennam. In persecutione
qui incenditur, qui suffocatur, qui decollatur,
qui fugerit, qui in carcere inclusus obierit: varia
quidem luctae genera, sed una corona victorum est.
Inter eum fratrem qui semper cum patre fuerat, et
qui postea poenitens est receptus, nulla diversitas
est. Operariis primae horae, et tertiae, et sextae, et
nonae, et undecimae, unus denarius aequaliter redditur:
et quo magis admireris, ab his incipit praemium,
qui minus in vinea laborarunt [ <hi>Al.</hi> laborant]. » </p>
        </div3>
<div3>
          <head>21.</head>
          <p>
 <hi>Hieronymus. Praedicatio Antichristi vera.</hi> --His
et hujuscemodi divinarum Scripturarum testimoniis,
quae ad perversitatem sui dogmatis callidus disputator
<pb n="0315B"/>
inclinat, quis non tentetur etiam electorum Dei?
Et quod Joannes Apostolus, Antichristos dicit venisse
multos <note>(I Joan. II)</note>, haec vera est Antichristi praedicatio,
quae inter ipsum Joannem et ultimum poenitentem
nullam facit esse distantiam. Simulque miror,
quomodo serpens lubricus et Proteus noster, in
variarum se mutet portenta formarum. Qui enim in
coitu et saturitate Epicureus est, subito in retributione
meritorum Stoicus efficitur. Hierosolymam
Citio, Judaeam Cypro, Christum Zenone commutat.
Si non licet a virtutibus paululum declinare, et omnia
peccata sunt paria, ejusdemque criminis reus,
qui panem esuriens surripuerit, et qui hominem
occiderit: tu quoque maximorum scelerum reus
teneris [ <hi>Al.</hi> teneberis]. Porro aliud est, si te dicas
<pb n="0315C"/>
ne minima quidem habere peccata, et cum omnes
Apostoli et Prophetae, et Sancti, juxta id quod in
secunda propositione disserui, peccatores esse se
plangant, solus de justitia glorieris. Ante nudo eras
pede: modo non solum calceato, sed et ornato.
Tunc pexa tunica, et nigra subucula vestiebaris,
sordidatus, <emph>358</emph> et pallidus, et callosam opere
gestitans manum; nunc lineis et sericis vestibus, et
Atrebatum [ <hi>Al.</hi> Atrebatarum] ac Laodiceae indumentis
ornatus incedis. Rubent buccae, nitet cutis, comae in
occipitium frontemque tornantur: protensus est
aqualiculus, insurgunt humeri, turget guttur, et de
obesis faucibus vix suffocata verba promuntur. Certe
in tanta diversitate victus et vestitus, necesse est,
aut hic, aut ibi esse peccatum. Non quod peccatum
<pb n="0316A"/>
in cibo, aut in vestibus asseram: sed quod varietas,
et commutatio in deterius, reprehensioni proxima
sit. Quod autem reprehenditur, a virtute procul est:
quod a virtute procul est, vitio mancipatur: quod
vitiosum arguitur, peccato jungitur. Quod peccatum
est juxta tuam sententiam in sinistra parte, et hircorum
grege describitur [ <hi>Al.</hi> ascribitur]. Aut reverteris
igitur ad antiquum propositum, ut ovis possis esse
ad dexteram: aut si priorem sententiam perversa
poenitentia commutaris: velis nolis, quamquam barbam
raseris, inter hircos numeraberis.</p>
        </div3>
<div3>
          <head>22.</head>
          <p>
 <hi>Propositionum Joviniani series. In scholis quid
cantabant pueri.</hi> --Verum quid prodest luscum vocare
luscum, et accusatoris docere inconstantiam,
cum propositionum series diluenda sit? Oves et
<pb n="0316B"/>
haedos a dextera et sinistra, duos justorum et peccatorum
esse ordines non negamus. Arborem bonam
fructus malos non facere, nec malam bonos, nulli
dubium est. Decem quoque virgines sapientes et
stultas, in bonas malasque dividimus. In Diluvio
liberatos justos, et peccatores aquis obrutos, non
ignoramus [ <hi>Al.</hi> non negamus]. In Sodoma, et Gomorrha
ereptum justum, et impios igne consumptos, omnibus
perspicuum est. Decem quoque plagis percussam
Aegyptum, et Israel fuisse sospitem novimus.
In mari Rubro transisse justos, et Pharaonem cum
suo exercitu demersum, etiam in scholis cantant
parvuli. Sexcenta millia in deserto cecidisse, quia
increduli fuerint, et duos tantum terram repromissionis
intrasse, Scripturae docent, et <emph>359</emph> reliqua,
<pb n="0316C"/>
quae usque ad operarios vineae, in duos bonorum
et malorum ordines descripsisti. Sed quale est,
ut quia inter bonos et malos divisio est, tu asseras
inter ipsos bonos, vel e contrario malos, nullam
esse distantiam, nihilque referre, utrum in pecore
aliquis aries sit, an ovicula? Utrum primam lanam
habeant, an secundam? Utrum scabidum pecus sit
et morbidum, an vegetum atque sussultans? maxime
cum Ezechiel oves rationabiles, et diversitatem
inter pecus et pecus, suae Prophetiae auctoritate demonstret,
dicens: <hi>Ecce ego judico inter pecus et
pecus, et inter arietes et hircos, et inter pecus pingue
et macilentum. Pro eo quod lateribus et humeris impingebatis,
et cornibus vestris ventilabutis omnia infirma
pecora, donec dispergerentur <note>(Ezech. XXXIV, 17, 20)</note>
          </hi>.
<pb n="0317A"/>
Et ut sciremus quae ista sint [ <hi>Al.</hi> sunt] pecora, statim
intulit: <hi>Vos autem, greges mei, oves pascuae meae,
homines estis.</hi> Idipsum ergo erit Paulus, et ille poenitens,
qui cum patris uxore dormierat, quia in Ecclesiam
post poenitentiam receptus est; et quia simul
a dextris est, in eadem cum Apostolo claritate fulgebit?
Et quomodo in uno agello usque ad messem in
[ <hi>Al.</hi> et] consummationem mundi zizania pariter frumentaque
succrescunt? Qua consequentia pisces
boni, et mali, sagena [ <hi>Al.</hi> sagina] Christi et reti
Evangelico continentur? Cur in typo Ecclesiae, in
Arca Noe, diversa animalia, et pro qualitate meritorum,
diversae sunt mansiones? Cur astitit regina a
dextris Domini [ <hi>Al.</hi> tuis] in vestitu deaurato, circumdata
varietate? Cur Joseph in forma Christi, variam
<pb n="0317B"/>
habuit tunicam? Cur Apostolus loquitur ad Romanos: <hi>Unicuique sicut 
 Deus divisit mensuram fidei?
Sicut enim in uno corpore multa membra habemus,
omnia autem membra non eumdem actum habent: ita
multi unum corpus sumus in Christo, singuli autem
alter alterius membra. Habentes autem donationes
secundum gratiam, quae data est nobis, differentes, sive
Prophetiam secundum mensuram fidei, sive ministerium
in ministrando, sive qui docet in doctrina, qui exhortatur
in exhortando, qui tribuit in simplicitate, qui praeest
in sollicitudine,</hi> et reliqua <note>(Rom. XII, 3 seqq.)</note> Et
in alio loco: <hi>Alius judicat diem plus quam diem, alius
judicat omnem diem. Unusquisque in suo sensu abundet <note>(Rom. XIV, 5)</note>
          </hi>.
Et ad Corinthios: <hi>Ego plantavi,</hi> <emph>360</emph> 
 <hi>Apollo rigavit, sed Deus incrementum dedit.
<pb n="0317C"/>
Itaque neque qui plantat est aliquid: neque qui rigat,
sed qui incrementum dat Deus. Qui plantat et qui rigat,
unum sunt. Unusquisque autem propriam mercedem
accipiet secundum suum laborem. Dei enim sumus adjutores.
Dei agricultura estis, Dei aedificatio estis <note>(I Cor. III, 6 seqq.)</note>
          </hi>.
Et rursum alibi: <hi>Secundum gratiam
Dei, quae data est mihi, ut sapiens architectus
fundamentum posui, alius autem superaedificat. Fundamentum
enim aliud nemo potest ponere, praeterquam
id quod positum est, quod est Christus Jesus. Si quis
autem superaedificat super fundamentum hoc, aurum,
argentum, lapides pretiosos, ligna, fenum, stipulam:
uniuscujusque opus apparebit. Dies enim Domini illud
manifestabit, quoniam in igne revelabitur, et singulorum
opus quale sit, ignis probabit. Si cujus opus manserit,
<pb n="0317D"/>
quod superaedificavit, mercedem accipiet. Si cujus opus
arserit, detrimentum patietur. Ipse autem salvus erit,
sic tamen quasi per ignem <note>(Ibid., 10 seqq.)</note>
          </hi>. Si is cujus
opus arsit, et periit, et damnum sustinuit laboris
sui, perdet quidem laboris [ <hi>Al.</hi> operis] praemium, sed
ipse salvabitur, non tamen absque probatione ignis:
ergo si cujus opus manserit, quod superaedificavit,
sine ignis probatione salvabitur, et inter salvationem
<pb n="0318A"/>
et salvationem utique erit diversitas aliqua. Necnon
in alio loco: <hi>Sic nos,</hi> inquit, <hi>existimet</hi> [Al. <hi>aestimet]
homo quasi ministros Christi, et dispensatores mysteriorum
Dei</hi> [Al. <hi>ejus]. Hic jam quaeritur inter dispensatores,
ut fidelis qui inveniatur <note>(I Cor. IV, 1, 2)</note>
          </hi>. Vis
scire, quoniam inter dispensatorem et dispensatorem
sit multa distantia (non dico de malis et bonis, sed
de ipsis bonis qui ad dexteram stant)? audi consequentia: <hi>Nescitis, quoniam qui in sacrificiis operantur,
de sacrificiis comedunt: qui altario deserviunt, de altario
participantur? Sic et Dominus disposuit his, qui
Evangelium annuntiant, de Evangelio vivere: ego autem
non abutar horum aliquo. Non scripsi autem haec,
ut sic fiant in me. Melius est enim mihi mori quam ut
gloriam meam quis evacuet. Si enim evangelizavero,
<pb n="0318B"/>
non est mihi gloria: necessitas quippe mihi incumbit.
Vae enim mihi est, si non</hi> 
 [Al. <hi>nisi] evangelizavero.
Nam si voluntate hoc ago</hi> [Al. <hi>facere], mercedem
habeo. Si autem nolens, dispensatio mihi credito est.
Quae est ergo merces mea? Ut evangelizans</hi> <emph>361</emph> <hi>sine
sumptu, ponam Evangelium Christi; ut non abutar
potestate, quae data est mihi in Evangelio. Cum enim
essem liber, ex omnibus omnium</hi> [Al. <hi>omnibus] me servum
feci, ut plures lucrifacerem <note>(I Cor. IX, 13 seqq)</note>
          </hi>.
Numquid potes dicere peccare eos, qui vivunt de
Evangelio, et qui de sacrificiis participantur? Utique
non; Dominus enim disposuit, ut qui praedicant
Evangelium, de Evangelio vivant; Apostolus autem
qui non abutitur hac licentia, sed laborat manibus
suis, ne quem gravet, et die ac nocte operatur, et
<pb n="0318C"/>
ministrat his qui secum sunt, utique ideo hoc facit,
ut plus laborans, plus aliquid mercedis accipiat.</p>
        </div3>
<div3>
          <head>23.</head>
          <p>
 Curramus ad reliqua. <hi>Divisiones gratiarum
sunt, idem autem Spiritus. Et diversiones ministeriorum
sunt, idem autem Dominus. Et divisiones operationum</hi> 
[Al. <hi>operationis] sunt, idem autem Deus, qui
operatur omnia in omnibus. Unicuique autem data est 
 adapertio Spiritus juxta id quod expedit <note>(I Cor. XII,
4 seqq.)</note>
          </hi>. Et iterum: <hi>Sicut corpus unum est, et membra
plura habet: omnia autem membra corporis cum
sint multa, unum corpus est; sic et Christus <note>(Ibid., 12)</note>
          </hi>.
Verum ne dicas in uno corpore diversa membra
unum habere meritum, statim gradus describit Ecclesiae,
et ait: <hi>Quosdam quidem posuit Deus in Ecclesia,
primum Apostolos, secundo Prophetas, tertio Doctores,</hi> 
<pb n="0318D"/>
 <hi>deinde virtutes, et gratias curationum, opitulationes,
gubernationes, genera linguarum. Numquid
omnes Apostoli? numquid omnes Prophetae? numquid
omnes Doctores? numquid omnes virtutes? numquid
omnes gratiam habent curationum? numquid omnes
linguis loquuntur? numquid omnes interpretantur?
Aemulamini autem dona majora, et adhuc excellentiorem
viam vobis demonstro <note>(Ibid., 28 seqq.)</note>
          </hi>. Cumque
<pb n="0319A"/>
de charitatis virtutibus latius disputasset, adjecit: <hi>Sive Prophetiae evacuabuntur, sive linguae cessabunt,
sive scientia destruetur. Ex parte enim cognoscimus, et
ex parte prophetamus. Cum autem venerit quod perfectum
est, evacuabitur quod ex parte est 
 <note>(I Cor. IX, 10)</note>
          </hi>.
Et in consequentibus: <hi>Nunc autem manent fides,
spes, et charitas, tria haec. Major autem horum est
charitas <note>(Ibid., 13)</note>
          </hi>. <hi>Sectamini charitatem, aemulamini
spiritualia, magis autem ut prophetetis <note>(I Cor. XIV, 1)</note>
          </hi>.
Et iterum: <hi>Volo autem omnes vos loqui linguis, magis
autem prophetare. Nam major est qui prophetat, quam
qui loquitur linguis <note>(Ibid., 5)</note>
          </hi>. Et rursum: <emph>362</emph> <hi>Gratias
ago Deo, quod omnium vestrum magis linguis
loquor <note>(Ibid., 18)</note>
          </hi>. Ubi diversa sunt dona, et alius
major, alius minor est, et omnes spirituales appellantur,
<pb n="0319B"/>
certe oves sunt, et stant a dextris, et inter
ovem et ovem est aliqua diversitas. Loquitur quidem
de humilitate Paulus Apostolus: <hi>Ego sum novissimus
Apostolorum, qui non sum dignus vocari Apostolus,
quia persecutus sum Ecclesiam Dei. Gratia autem
Dei sum id quod sum, et gratia ejus in me vacua
non fuit, sed amplius omnibus illis laboravi. Non ego
autem; sed gratia Dei quae in me est <note>(I Cor. XV,
9, 10)</note>
          </hi>. Verumtamen in eo quod se humiliat, ostendit
posse Apostolos alios minores, alios esse majores,
et qui utique vas electionis dicitur, et cunctis amplius
laboravit, non est injustus Deus, ut obliviscatur
operis ejus, et dispar meritum aequali mercede
compenset. Dehinc legimus: <hi>Sicut in Adam omnes
moriuntur, ita et in Christo omnes vivificabuntur; unusquisque
<pb n="0319C"/>
autem in suo ordine <note>(I Cor. XV, 22)</note>
          </hi>. Quando
[ <hi>Al.</hi> Quoniam] unusquisque in suo resurget ordine,
utique diversa sunt merita resurgentium. <hi>Non
omnis caro, eadem caro; sed alia hominum, alia pecorum,
alia volucrum, alia autem piscium. Et corpora
coelestia, et corpora terrestria; sed alia quidem coelestium
gloria, alia autem terrestrium. Alia claritas solis,
alia claritas lunae, alia claritas stellarum. Stella enim
a stella differt in claritate. Sic erit, et resurrectio
mortuorum <note>(Ibid., 39 seqq.)</note>
          </hi>. Quod tu scilicet doctus
interpres sic exposuisti, ut diceres spirituales differre
a carnalibus. Ergo et spirituales, et carnales
in coelestibus [ <hi>Al.</hi> coelis] erunt, et jam non solum
oves, sed etiam hirci tui conscendent regna coelorum. <hi>Stella,</hi> 
 inquit, <hi>a stella differt in claritate:</hi> non
<pb n="0319D"/>
oves, et hirci; sed oves et oves, id est, stella et
stella. Denique, <hi>Alia,</hi> inquit, <hi>claritas solis, et alia
claritas lunae.</hi> Ne stellam et stellam totum humanae
multitudinis assereres genus, solem posuit et lunam,
quos certe inter hircos non poteris [ <hi>Al.</hi> potest] numerare. <hi>Sic,</hi> 
 inquit, <hi>erit et resurrectio mortuorum,</hi> ut
<pb n="0320A"/>
justi claritate solis luceant [ <hi>Al.</hi> fulgeant], et qui in
sequenti gradu sunt, lunae splendore rutilent, ut
alius Lucifer sit, alius Arcturus, alius Orion, alius
 Mazuroth, et caetera stellarum vocabula, quae sacratae,
in Job volumine <emph>363</emph> continentur. <hi>Omnes
enim,</hi> ait, <hi>manifestari nos oportet ante tribunal Christi,
ut recipiat unusquisque quae gessit per corpus, sive bonum,
sive malum <note>(II Cor. V, 10)</note>
          </hi>. Ac ne forsitan dicas,
ante tribunal Christi nos manifestari, ut boni
bona, mali recipiant mala, in eadem Epistola docet: <hi>Qui parce seminat, parce et metet, et qui seminat in
benedictionibus, de benedictionibus et metet 
 <note>(II Cor.
IX, 6)</note>
          </hi>. Certe et qui plus, et qui minus seminat, de
parte sunt dextra. Et cum unum sementis genus sit,
tamen mensura et numero differunt. Scribit ad
<pb n="0320B"/>
Ephesios idem Paulus: <hi>Ut nota fieret nunc principatibus
et potestatibus in coelis per Ecclesiam, multiplex
et varia sapientia Dei <note>(Ephes. III, 10)</note>
          </hi>. Cernis quod in
diversis agminibus Ecclesiae, varia et multiplex sapientia
Dei praedicetur? Necnon in eadem Epistola: <hi>Unicuique autem nostrum data est gratia, juxta mensuram
gratiae Christi:</hi> 
 non quod mensura Christi diversa
sit; sed tantum gratiae ejus infunditur, quantum
 valemus haurire.</p>
        </div3>
<div3>
          <head>24.</head>
          <p>
 Frustra igitur oves et hircos, quinque et
quinque virgines, Aegyptios et Israelitas, et caetera
hujuscemodi replicas, quia non est in praesenti retributio,
sed in futuro. Unde et dies judicii in consummatione
promittitur, quia nunc non est judicium.
Sine causa enim appellatur dies extrema judicii, si
<pb n="0320C"/>
modo judicat Deus. Impraesentiarum navigamus, luctamur,
atque pugnamus, ut in fine perveniamus ad
portum, coronemur, triumphemus. Tu autem perverse
et lubrice praesentis saeculi conversationem
in futurorum exempla proponis, cum utique hic injustitia
sit, ibi justitia: donec intremus in sanctuarium
Dei, et intelligamus in novissimis eorum. Non
aliter sanctus, aliter peccator moritur? In eodem
mari navigantibus eadem tranquillitas et tempestas
est? Non aliter latro, aliter Martyr occiditur? Nec
alio modo de adulterio et prostibulis, alio de castis
matrimoniis nascuntur liberi? Certe Dominus et latrones
aequali judicio crucifixi sunt. Si idem est hujus
saeculi futurique judicium, ergo qui hic pariter
crucifixi sunt, et in futuro similiter habebuntur. Paulus
<pb n="0320D"/>
et qui eum vinxerant, simul navigant, simul sustinent
tempestatem, simul navi fluctibus dissipata in <emph>364</emph> 
 littus evadunt. Negare non potes, quin inter
vinctum et vincientes diversa sint merita. Et quomodo
unum Apostoli militumque naufragium? Refert
postea Paulus Apostolus revelationem, et eos
<pb n="0321A"/>
qui in navi fuerant, dicit sibi a Domino esse donatos.
Numquid is, cui donantur, et qui donantur, unius
meriti sunt? Decem sancti peccatricem possunt
eruere civitatem. Lot cum filiabus ereptus est de
incendio: liberati essent et generi, si exire voluissent.
Et certe multa differentia est inter Lot et generos
ejus. Liberatur Segor una urbs de pentapoli, et
quae ejusdem meriti erat, atque uni sententiae subjacebat,
cui Sodoma et Gomorrha, Adama, et Seboim,
sancti precibus custoditur. Ecce diversum meritum
in Lot et Segor, et tamen de incendio pariter evadunt.
Latrunculi qui absente David, vastaverant Siceleg,
et uxores eorum et liberos in praedam duxerant,
die tertia caeduntur in campo et quadringenti
homines ascensis camelis fugiunt. Dic aliquam inter
<pb n="0321B"/>
eos qui caesi sunt, et qui fugere potuerunt, esse distantiam.
Legimus in Evangelio turrem Siloe cecidisse
super decem et octo viros, et obrutos occidisse.
Certe juxta sententiam Salvatoris, non soli fuerant
peccatores; sed in formidinem reliquorum puniti
sunt, ut pestilente flagellato, stultus sapientior fieret.
Si omnium peccatorum unum est supplicium,
injuste alius occiditur, et per mortem alterius alius
commonetur.</p>
        </div3>
<div3>
          <head>25.</head>
          <p>
 <hi>Christi Corpus aequaliter accipimus. Decem Virgines
quid significant? Pilatus nolens tulit sententiam.
Sex dies saeculi hujus.</hi> --Opponis mihi Gomor mannae,
unamque mensuram, et vestitum et capillos, et
barbam, et calceamenta, ex aequo fuisse Israelitarum;
quasi non et nos Christi corpus aequaliter accipiamus.
<pb n="0321C"/>
Una est in mysteriis sanctificatio, Domini
et servi, nobilis et ignobilis, regis et militis: quamquam
pro accipientium meritis diversum fiat quod
unum est. <hi>Qui enim indigne manducaverit et biberit,
reus erit violati Corporis et Sanguinis Christi <note>(I Cor. X,
27)</note>
          </hi>. Numquid quia et Judas de eodem calice bibit,
 de quo et caeteri Apostoli, unius cum reliquis erit
meriti? Quod si non vis recipere Sacramentum, certe
omnes aequaliter vivimus, unum trahimus aerem, eodem
humore irrigamur, iisdem cibis pascimur. Porro <emph>365</emph> 
 si alimenta cocorum arte mutantur in melius,
et fit aliquid suavius condituris, hujuscemodi cibi
non naturae satisfaciunt, sed voluptati. Aeque esurimus,
aeque algemus: simul contrahimur frigore, aestibus
et calore dissolvimur. Sol quoque ipse et luna
<pb n="0321D"/>
et omnis astrorum chorus, et pluviae, et mundus aequaliter
nobis currunt, et iisdem omnes juxta Evangelium
imbribus irrigamur, boni et mali, justi et
injusti. Si praesentia, exempla sunt futurorum, ergo
et sol justitiae aequaliter justis et peccatoribus, impiis
et sanctis, Christianis et Judaeis atque Gentilibus
orietur, cum Scriptura dicat: <hi>Timentibus autem Dominum
orietur sol justitiae <note>(Malac. I)</note>
          </hi>. Si timentibus
orietur, ergo contemptoris et pseudoprophetis occidet.
<pb n="0322A"/>
 Oves quae stant a dextris, ad regna coelorum
introducuntur, hirci in tartarum detruduntur. Parabola
ista non ovium inter se merita, et e contrario
describit hircorum; sed inter oves et hircos tantum
distantiam facit. Neque enim in omnibus locis docentur
omnia: sed unaquaeque similitudo ad id refertur,
cujus similitudo est. Sicut et decem virgines
[ <hi>Al.</hi> Virginum], non totius generis humani, sed sollicitorum
et pigrorum exempla sunt: quorum alteri
semper Domini praestolantur adventum, alteri somno
et inertiae se dantes, futurum judicium non putant.
Unde et in fine parabolae dicitur: <hi>Vigilate, quia nescitis
diem neque horam <note>(Matt. XXV, 13)</note>
          </hi>. Si in diluvio
liberatus est Noe, et omnis orbis interiit: omnes
caro erant, et propterea perierunt. Aut non ejusdem
<pb n="0322B"/>
meriti dices filios Noe, et Noe propter quem filii liberati
sunt; aut maledictum Cham in eodem pones
loco, in quo et patrem, quia de diluvio simul liberatus
est. In passione Christi omnes declinaverunt,
simul inutiles facti sunt; et non fuit qui faceret bonum,
non fuit usque ad unum. Audebisne igitur dicere
sic negasse Petrum et caeteros Apostolos qui fugerunt,
quomodo Caiphan et Pharisaeos, et clamantem
populum, <hi>Crucifige, crucifige talem?</hi> Et ut de
Apostolis taceam, ejusdemne tibi sceleris videbitur
reus Anna, et Caiphas, et Judas proditor, cujus et
Pilatus, qui nolens compulsus est contra Dominum
ferre sententiam? <emph>366</emph> Quanto majoris meriti fuit
Judas, tanto majoris criminis est; et quanto majoris criminis,
tanto majoris et poenae. <hi>Potentes enim potenter
<pb n="0322C"/>
tormenta patientur <note>(Sap. VI, 7)</note>
          </hi>. Arbor mala fructus bonos
non facit, nec bona malos. Si hoc ita est, responde mihi,
quomodo Paulus cum esset arbor mala, persequens
Ecclesiam Christi, fecit [ <hi>Al.</hi> fecerit] postea fructus
bonos? Et Judas, cum esset arbor bona, signa faciens
cum Apostolis, postea versus in proditorem,
fecerit fructus malos? Tamdiu ergo nec arbor bona
malos fructus facit: nec mala bonos, quamdiu vel in
bonitate sua, vel in malitia perseverat. Porro quod
omnis Hebraeus aequaliter facit Pascha, et septimo
anno liber efficitur, et in Jubilaeo, id est, quinquagesimo,
universa possessio redit ad dominos, hoc non
de praesenti dicitur, sed de futuro: quia in sex diebus
hujus saeculi servientes, in septimo die, vero et
aeterno sabbato, liberi erimus [ <hi>Al.</hi> liberemur]: si
<pb n="0322D"/>
tamen voluerimus esse liberi, dum adhuc servimus
in saeculo. Si autem noluerimus, perforabitur nobis
auricula, in testimonium inobedientiae; et cum
uxore et liberis nostris, quos praetulimus libertati,
id est, cum carne et operibus ejus jugiter serviemus.</p>
        </div3>
<div3>
          <head>26.</head>
          <p>
 <hi>Parabola sementis quid? Falsus Jovinianus. Mos
Scripturae.</hi> --Parabola autem sementis, quae ex
utraque parte ternos fructus facit; et juxta Apostolum,
<pb n="0323A"/>
super fundamentum Christi alius aedificat aurum,
argentum, lapides pretiosos: alius ligna,
fenum, stipulam; cum et in domo magna, diversa
vasa sint, perspicue patet: et huic velle contradicere,
apertissimae impudentiae est. Tamen ne exsultet
in mendacio et exemplum apostolorum in praejudicium
centenarii et sexagenarii et tricenarii afferat
numeri, sciat in Matthaeo et in Marco, apostolis, qui
universa sua dimiserant, centuplum repromissum.
In Evangelio autem Lucae multo plura, id est, <foreign xml:lang="greek">πολὺ
πλείονα,</foreign>
et penitus in nullo Evangelio pro <hi>centum</hi> scriptum
esse <hi>septem;</hi> seque aut falsarium, aut imperitiae
reum teneri: nec nocere nobis, quia in alio Evangelio a
centum, in alio a triginta incipit numerari; cum omnis
Scriptura, maxime vetus, minorem praeponat numerum
<pb n="0323B"/>
et sic ad majorem gradatim conscendat. Verbi gratia, <emph>367</emph> 
 ut dicat aliquem fuisse annorum quinque et
septuaginta et centum, nec tamen quinque et septuaginta
plura poterunt esse quam centum, quae [ <hi>Al.</hi> 
quia] priora sunt nominata. Si non accipis in bonam
partem diversitatem numeri centum et sexaginta et
triginta, nec in malam partem accipies: et idem
vitium erit seminis, quod secus viam cecidit, et super
petras, et super spinas. Sin et illa tria, et haec
vel in bonam, vel in malam partem singula sunt,
stultum fuit pro duabus rebus sex species numerare,
praesertim cum in Matthaeo et in Marco et in Luca
narrata parabola, Salvator semper intulerit: <hi>Qui
habet aures audiendi, audiat <note>(Matth. XI, 15, et XIII, 9;
Marc. IV, 9; Luc. VIII, 18, et XIV, 35)</note>
          </hi>. Ubi nihil
<pb n="0323C"/>
est quod intrinsecus lateat, frustra ad intelligentiam
mysticam provocamur.</p>
        </div3>
<div3>
          <head>27.</head>
          <p>
 <hi>Multiplex Christi habitatio in credentibus.</hi> --Si
autem Pater et Filius mansionem faciunt apud
credentes, et ubi Christus hospes est, ibi nihil deesse
existimas, puto quod aliter Christus habitaverit in
Corinthiis, aliter in Ephesiis; hoc est aliter in his,
apud quos Paulus apostolus peccata multa deprehendit,
et aliter in his, quibus sacramenta a saeculis
ignorata disseruit: aliter in Tito et Timotheo, aliter
in Paulo. Certe inter natos mulierum non surrexit major
Joanne Baptista. Ubi autem major dicitur, necesse
est ut caeteros habuerit minores. Et, <hi>Qui minimus est
in regno coelorum, major est illo.</hi> Vides ergo, quod in coelis
sit maximus et minimus, et inter angelos quoque, et inter
<pb n="0323D"/>
invisibiles creaturas sit multiplex et infinita diversitas.
Quare dicunt apostoli: <hi>Domine, auge nobis fidem <note>(Luc. XVII, 5)</note>
          </hi>,
si omnium una mensura est? Et Dominus
ad discipulum: <hi>Modicae fidei, quid dubitasti <note>(Matth. XIV, 31)</note>
          </hi>?
In Jeremia quoque de futuro regno
legimus: <hi>Ecce dies veniunt, dicit Dominus, et feriam
domui Israel et domui Jacob foedus novum, non secundum
pactum quod pepigi cum patribus vestris <note>(Jer. XXXI,
31, 32)</note>
          </hi>. Et post paululum: <hi>Dabo legem meam in visceribus
eorum, et in corde eorum scribam illam, et ero eis in
<pb n="0324A"/>
Deum, et ipsi erunt mihi in populum; et non docebit
vir ultra proximum suum, et vir fratrem suum, dicens: 
 Cognosce Dominum. Omnes enim cognoscent me a minimo
usque ad maximum <note>(Ib. 33-34)</note>
          </hi>. Perspicue ex contextu
illius <emph>368</emph> loci, futurum Christi regnum Propheta
describit, et qua consequentia ibi erit minimus
et maximus, si omnes aequales futuri sunt? Utique ea,
qua et in Evangelio dicitur: <hi>Qui docuerit, et fecerit
hic vocabitur maximus in regno coelorum. Qui autem
docuerit, et non fecerit, erit minimus <note>(Matth. V, 19)</note>
          </hi>.
In convivio Salvator praecipit, ut inferiorem occupemus
locum: ne cum major venerit, de superiori
turpiter detrudamur <note>(Luc. XIV)</note>. Si cadere non possumus,
sed tantum per poenitentiam sublevamur:
quid sibi vult scala illa in Bethel, per quam angeli
<pb n="0324B"/>
descendunt atque ascendunt, qui de coelis ad terram
veniunt? Certe inter oves et ad dexteram stabant,
dum ibi essent. Angeli de coelis descendunt, et Jovinianus
de eorum possessione securus est.</p>
        </div3>
<div3>
          <head>28.</head>
          <p>
 <hi>Mansiones in coelis multae. Ordines Ecclesiae. Coelestium
virtutum ordines.</hi> --Quis autem risum tenere
queat in eo, quod multas mansiones apud Patrem,
Ecclesias arbitretur in toto orbe diffusas, cum manifestissime
Scriptura doceat secundum Evangelium
Joannis, non de Ecclesiarum numero, sed de
coelorum mansionibus, et aeternis tabernaculis, quae
Propheta desiderat, Domino fuisse sermonem? <hi>In
domo,</hi> inquit, <hi>Patris mei mansiones multae sunt. Si quominus,
dixissem vobis: quia vado vobis parare locum;
et si abiero et praeparavero vobis locum, iterum veniam,
<pb n="0324C"/>
et accipiam vos ad meipsum, ut ubi ego sum, et vos
sitis <note>(Joan. XIV, 2, 3)</note>
          </hi>. Locus et mansiones quas praeparare
se dicit Christus apostolis, in domo utique
sunt Patris, id est, in regno coelorum, non in terra,
in qua ad praesens [ <hi>Al.</hi> praesens] apostolos relinquebat.
Simulque sensus Scripturae intuendus: Dicerem,
inquit, vobis, quia vado et praeparabo vobis locum:
si non mansiones multae essent apud Patrem, hoc
est, si non unusquisque mansionem sibi non ex largitate
Dei, sed ex propriis operibus praepararet: et
ideo non est meum parare, sed vestrum, quia et
Judae nihil profuit paratus locus, quem suo vitio
perdidit. Juxta quem sensum et illud intelligendum,
quod ad filios dicitur Zebedaei, quorum alter a sinistris,
alter cupiebat sedere a dextris: <hi>Calicem quidem
<pb n="0324D"/>
meum bibetis; sedere autem a dextris meis, sive a
sinistris, non est meum dare vobis, sed quibus paratum
est a Patre meo <note>(Matth. XX, 23)</note>
          </hi>. Non est Filii dare:
et quomodo Patris est <emph>369</emph> praeparare? Paratae, inquit,
sunt in coelo diversae et plurimae mansiones,
plurimis diversisque virtutibus, quas non personae
accipiunt, sed opera. Frustra ergo a me petitis quod
in vobis situm est, quod Pater meus illis paravit,
qui dignis virtutibus, ad tantam ascensuri sunt dignitatem.
Porro quod ait: <hi>Iterum veniam, et accipiam
<pb n="0325A"/>
vos ad meipsum, ut ubi ego sum, et vos sitis <note>(Joan. XIV,
3)</note>
          </hi>, proprie ad Apostolos loquitur, de quibus et in
alio loco scriptum est: <hi>Ut quomodo ego et tu Pater
unum sumus, sic et illi in nobis unum sint <note>(Joan. XVII,
21)</note>
          </hi>, qui crediderunt, qui perfecti sunt, qui possunt
dicere, <hi>pars mea Dominus <note>(Ps. XXVII, 26)</note>
          </hi>. Si autem non
sunt plurimae mansiones, quomodo et in veteri Testamento
et in novo, alium ordinem pontifex tenet, alium
sacerdotes, alium Levitae, alium Janitores, alium Aeditui.
Et in volumine Ezechielis, ubi futurae Ecclesiae
et coelestis Jerusalem ordo describitur, sacerdotes
qui peccaverant, regradantur in aedituos, et in ostiarios:
et cum sint in templo Dei, hoc est a dextris,
non sunt inter arietes, sed inter minimas oves. In
fluvio quoque illo, qui de templo egreditur, et irrigat
<pb n="0325B"/>
salsum mare, et universa vivificat, multae species
piscium describuntur. Quare in regno coelorum
Archangeli sunt, Angeli, Throni, Dominationes,
Potestates, Cherubim, et Seraphim: et omne nomen
quod nominatur, non solum in praesenti saeculo, sed
etiam in futuro? Sine causa diversitas nominum
est, ubi non est diversitas meritorum. Archangelus
utique aliorum minorum est Angelorum. Archangelus,
et Potestates, et Dominationes habent alia,
per quae exerceant potestatem, et in quae subjecta
dominentur. Hoc in coelis est, hoc in ministerio
[ <hi>Al.</hi> mysterio] Dei, ne nos solito more irrideas,
atque subsannes, si imperatores [ <hi>Al.</hi> imperatorem]
posuerimus, praefectos et comites, et tribunos, ei centuriones,
et manipulos, et reliquum militiae ordinem.
<pb n="0325C"/>
</p>
        </div3>
<div3>
          <head>29. </head>
          <p>
 <hi>Mos Scripturae sacrae. Elisaei duplex spiritus.</hi> 
Illud autem quod ait: <hi>Nescitis quia corpora vestra
templum est spiritus Sancti <note>(I Cor. VI, 19)</note>
          </hi>: frivolum
est, cum Scriptura <emph>370</emph> divina soleat et unum
pluraliter, et plura singulariter appellare: et tamen
sciat in templo quoque ipso multas esse mansiunculas,
esse exterius atrium, esse interius, esse vestibula,
esse sanctum, esse Sancta sanctorum. Sunt et
culinae in templo, sunt et cellariola, sunt et torcularia,
et vasorum receptacula. Ita et in templo corporis
nostri diversa sunt merita. Non aeque Deus
 omnes inhabitat: nec ad eamdem mensuram omnibus
infunditur. De spiritu Moysi aufertur, et
septuaginta presbyteris datur. Puto aliam esse abundantiam
fluminis, aliam rivulorum. Eliae spiritus
<pb n="0325D"/>
Elisaeo duplex datur: unde et duplex gratia fecit
signa majora. Ille vivus mortuum, iste mortuus
mortuum suscitavit. Ille famem imprecatus est populo,
iste obsessae civitati sub una die hostiles copias
praebuit. Licet hoc quod ait, <hi>Nescitis quia corpora
<pb n="0326A"/>
vestra templum est Spiritus sancti,</hi> de cuncta credentium
dicat Ecclesia, qui pariter congregati, unum
Christi corpus efficiunt. Hic jam quaeritur in corpore,
qui pedibus Christi dignus sit, qui capite: qui
oculus ejus sit, qui manus. Quod et duae mulieres
in Evangelio, poenitens et sancta, significant: quarum
altera pedes, altera caput tenet. Tametsi nonnulli
existimant unam esse, et quae primum coepit a pedibus,
eam gradatim ad verticem pervenisse. Sed et
illud quod objicit [ <hi>Al.</hi> objecit], <hi>Non pro his rogo tantum,
sed et pro illis qui credituri sunt per verbum eorum
in me: ut sicut ego Pater in te, et tu in me unum
sumus: ita omnes unum sint in nobis:</hi> et quod omnis
populus Christianus unum sit in Deo, quasi filii charissimi, <hi>divinae consortes naturae.</hi> 
 Jam supra diximus,
<pb n="0326B"/>
et nunc plenius inculcandum est, non nos secundum
naturam, sed secundum gratiam unum esse in Patre
et Filio. Neque enim ejusdem substantiae est
(quod Manichaei solent dicere) anima humana et
Deus. Sed, <hi>dilexisti,</hi> inquit, <hi>eos, sicut et me dilexisti.</hi> 
Vides ergo quod in consortium substantiae ejus assumimur,
non naturae esse, sed gratiae: et ideo nos
diligit, quia <emph>371</emph> Filium dilexit Pater: et membra
diliguntur, scilicet in corpore. <hi>Quotquot enim receperunt
Christum, dedit eis potestatem filios Dei fieri,
his qui credunt in nomine ejus: qui non ex sanguinibus,
neque ex voluntate carnis, neque ex voluntate
viri, sed ex Deo nati sunt <note>(Joan. I, 12)</note>
          </hi>. Verbum caro
factum est, ut nos de carne transiremus in Verbum.
Nec Verbum desiit esse quod fuerat: nec homo perdidit
<pb n="0326C"/>
esse, quod natus est. Gloria aucta est, non
mutata natura. Vis scire quomodo cum Christo unum
corpus efficiamur? Doceat te ipse, qui condidit. <hi>Qui
comedit carnem meam, et bibit sanguinem meum, hic
in me manet, et ego in illo. Sicut misit me vivens Pater,
et ego vivo propter Patrem; et qui comedit me,
vivit propter me. Iste est panis qui de coelo descendit <note>(Joan. VI, 55, et seqq.)</note>
          </hi>.
Sed et Joannes Evangelista,
qui de pectore Christi hauserat sapientiam, in eadem
verba concordat, dicens: <hi>In hoc intelligimus
quod in eo manemus, et ipse in nobis: quoniam de Spiritu
suo dedit nobis. Si quis confessus fuerit, quoniam
Jesus est Filius Dei, Deus in eo manet, et ipse in Deo est <note>(I Joan. IV, 13 et 15)</note>
          </hi>.
Si credis in Christum, quomodo
et Apostoli crediderunt, unum cum eis in Christo
<pb n="0326D"/>
corpus efficieris. Si autem temerarium est fidem
eorum tibi et opera vindicare, qui fidem eamdem et
opera non habes, eumdem locum habere non poteris.</p>
        </div3>
<div3>
          <head>30.</head>
          <p>
 <hi>Ordo Ecclesiae. Peccata gravia et levia.</hi> --Porro
quod jactitas sponsam, sororem, matrem, et omnia
<pb n="0327A"/>
haec vocabula unius esse Ecclesiae, cunctosque credentes
his nominibus significari, contra te facit. Si
enim unus ordo Ecclesiae est, et non habet plurima
membra in uno corpore; quid necesse est ut sponsa,
soror vocetur et mater: nisi aliorum sponsa, aliorum
soror, aliorum mater sit? Stant quidem omnes
ad dextram: sed alius stat ut sponsus, alius ut frater,
alius ut filius. <hi>Filioli,</hi> inquit, <hi>mei, quos iterum
parturio, donec Christus formetur in vobis <note>(Galat.
IV, 19)</note>
          </hi>. Putasne ejusdem esse meriti eos qui parturiuntur,
et qui parturit? Unde et stulte asserere voluisti
omnia membra aequaliter nos diligere, nec
oculum praeponere digito, nec manum auriculae; sed
in singulorum amissione membrorum, dolorem esse
communem, cum Apostolus doceat ad Corinthios,
<pb n="0327B"/> <hi>Alia membra</hi> 
 <emph>372</emph> <hi>esse honestiora, alia verecundiora;
et quae verecundiora sunt, majore honestate circumdari:
quae vero per se honesta, nostri [Al.</hi> nostra] <hi>non
indigere sollicitudine <note>(I Cor. XII, 22 et 23)</note>
          </hi>. Ejusdemne
ordinis arbitraris et meriti, os et alvum, oculos
et meatus per quos fimus egeritur et urina? <hi>Lucerna,</hi> 
inquit, <hi>corporis tui est oculus tuus. Si oculus caecas
fuerit, totum corpus in tenebris est <note>(Luc. XI, 34)</note>
          </hi>.
Si digitum amputes, si summitatem auriculae, est
quidem dolor, sed non tantum damnum, nec tanta
cum dolore deformitas, quanta si oculos eruas, trunces
nares, os disseces. Sine aliis membris vivere
possumus, sine aliis omnino non possumus. Sunt peccata
levia, sunt gravia. Aliud est decem millia talenta
debere, aliud quadrantem. Et de otioso quidem verbo,
<pb n="0327C"/>
et adulterio rei tenebimur; sed non est idem
suffundi, et torqueri: erubescere, et longo tempore
cruciari. Putas nostrum esse quod loquimur? Audi
Apostolum Joannem: <hi>Qui scit fratrem suum peccare
peccatum non ad mortem, petat, et dabit ei vitam, peccanti
non ad mortem. Qui vero peccaverit ad mortem,
quis orabit pro eo <note>(I Joan. V, 16)</note>
          </hi>? Cernis quod si pro
peccatis minoribus deprecemur, impetremus veniam.
Si pro majoribus, difficilis impetratio sit: et inter
peccata et peccata, magnam esse distantiam. Unde
et de populo Israel, quia peccaverat peccatum ad
mortem, dicitur ad Jeremiam: <hi>Noli orare pro populo
hoc, nec assumas pro eis deprecationem, et non obsistas
mihi, quia non exaudiam te <note>(Jerem. VII, 16)</note>
          </hi>. Si
autem omnes aequaliter et introimus saeculum, et
eximus de saeculo, et hoc praejudicium futurorum
<pb n="0327D"/>
[ <hi>Al.</hi> futurum] est: ergo aequaliter et justi, et peccatores
habebimur apud Deum, quia nunc pari modo
et generamur, et morimur. Quod si duos esse contendis
Adam, alterum terrenum, alterum coelestem;
et qui in terreno fuerint, eos esse ad sinistram:
qui vero in coelesti, eos esse a dextris; responde
mihi interim, ut de duobus te fratribus interrogem:
Esau in terreno fuit, an in coelesti? Nulli dubium est,
<pb n="0328A"/>
quin in terreno eum fuisse respondeas. Jacob in quo
fuit? Dices protinus, in coelesti. Et quomodo in coelesti
fuit, cum adhuc Christus non venisset in carne,
qui secundus et coelestis Adam dicitur? Aut igitur
omnes <emph>373</emph> ante incarnationem Christi in veteri
reputabis Adam, et justi quoque in terreno homine,
et ad sinistram erunt inter hircos tuos: aut si impium
est ibi Isaac ponere, ubi Ismael: ibi Jacob,
ubi Esau: ibi sanctos, ubi peccatores; novissimus
Adam ex eo tempore numerabitur, quo Christus est
natus ex Virgine, et argumentum duorum Adam non
proficiet ovibus et haedis tuis, quia in primo Adam et
oves et haedos convicimus fuisse, et in uno atque eodem
homine, alios a dextris Dei stetisse, alios a sinistris. <hi>Ab Adam enim usque ad Moysen, mors super omnes
<pb n="0328B"/>
dominata est, etiam super eos qui non peccaverunt:
in similitudinem praevaricationis Adam 
 <note>(Rom. V, 14)</note>
          </hi>.</p>
        </div3>
<div3>
          <head>31.</head>
          <p>
 <hi>In martyre voluntas coronatur.</hi> --De eo autem
quod niteris approbare, convicium et homicidium,
raca et adulterium, et otiosum sermonem, et impietatem
uno supplicio repensari, jam et supra tibi
responsum est, et nunc breviter respondebo. Aut
peccatorem te negabis, ut non sis reus gehennae: aut
si peccator fueris, etiam de levi crimine duceris ad
tartarum. <hi>Os,</hi> inquit, <hi>quod mentitur, occidit animam <note>(Sap. I, 11)</note>
          </hi>.
Suspicor te aliquando, ut hominem,
fuisse mentitum: omnis enim homo mendax <note>(Psal.
CXI)</note>, ut sit solus Deus verax, et justificetur in sermonibus
suis, et vineat cum judicaverit <note>(Psal. L)</note>.
Aut igitur homo non eris, ne mendax sis: aut
<pb n="0328C"/>
si quia homo es, mendax fueris, cum parricidis
et adulteris punieris. Nulla est enim inter
peccata diversitas: et non tibi habebunt tantas gratias
quos de humili in sublime elevas, quantum irascentur,
quos propter leve quotidianumque peccatum,
in exteriores tenebras retrusisti. Si autem in
persecutione, qui suffocatur, et qui decollatur, et
qui fugerit, et qui in carcerem retrusus obierit, in
variis luctae generibus una corona victoriae est, et
hoc pro nobis facit. In Martyre enim voluntas, ex
qua ipsa mors nascitur, coronatur. Meum est, opponere
me gentilium furori, et Dominum non negare.
Jam [ <hi>Al.</hi> Nam] in illorum arbitrio est, aut decollare,
aut urere, aut recludere in carcerem, aut varia adhibere
genera poenarum. Quod si fugero, et in solitudine
<pb n="0328D"/>
obiero, nec eadem erit corona morientis,
quia non eadem causa mortis est Christus. <emph>374</emph> Ad
illud vero quod dicis inter eum fratrem qui semper
cum patre fuerit, et qui postea poenitens est receptus,
nihil penitus discrepare: adjicio si vis, et drachmam
unam quae perdita fuerat et inventa, junctam
esse cum reliquis; et ovem unam quam nonaginta
novem ovibus derelictis bonus pastor inquisivit et
retulit, explesse numerum centenarium. Sed aliud
<pb n="0329A"/>
est poenitentem esse, et lacrymis veniam deprecari,
aliud semper esse cum patre. Unde per Ezechielem
ad reportatam [ <hi>Al.</hi> reportandam] ovem, et perditum
quondam filium, loquitur pastor et pater: <hi>Et suscitabo
pactum meum tecum: et scies quia ego Dominus,
et recordaberis, et confunderis; ut non sit tibi ultra
aperire os prae confusione tua, cum placatus fuero tibi
in omnibus quae fecisti <note>(Ezech. XVI, 62 et 63)</note>
          </hi>. Ut nihil
minus justo habeant poenitentes, sufficit eis pro
omni poena sola confusio. Unde et in alio loco dicitur
ad eos: <hi>Et recordabimini viarum vestrarum pessimarum,
et omnium scelerum quibus polluti eratis, et
displicebitis vobis in conspectu vestro, in omnibus malitiis
vestris quas fecistis; et scietis quia ego Dominus,
cum benefecero vobis, propter nomen meum, et non
<pb n="0329B"/>
secundum vias vestras malas, neque secundum scelera
vestra pessima <note>(Ibid.)</note>
          </hi>. Arguitur quoque a patre filius,
quod saluti fratris invideat, et cum Angeli laetentur in
coelo, ille livore crucietur. Quamquam duorum fratrum
similitudo, frugi et luxuriosi, non ad merita totius
generis humani, sed vel ad Judaei pertinent [ <hi>Al.</hi> pertineant]
Christianique personas, vel ad sanctorum et
poenitentium. Super qua parabola libellum quemdam
Damaso episcopo, dum adhuc viveret, dedicavi.</p>
        </div3>
<div3>
          <head>32.</head>
          <p>
 <hi>Tempus diversarum vocationum. Nostri laboris
est praemium nobis praeparare.</hi> --Porro si operariis
primae horae et tertiae et sextae et nonae et undecimae,
unus denarius redditur, et ab eis incipit praemium,
qui novissimi in vinea laboraverunt [ <hi>Al.</hi> laborabant]:
et hic non unius temporis, et unius aetatis homines
<pb n="0329C"/>
describuntur; sed ab exordio mundi usque ad finem,
vocationum sacramenta sunt diversarum. Prima hora
vocatus est Abel et Seth: tertia Enoch et Noe:
sexta Abraham, Isaac et Jacob: nona Moyses et Prophetae:
undecima Gentium populus: cui primo redditur
merces, quia in crucifixum credens Dominum,
difficultate fidei magnitudinem <emph>375</emph> meruit praemiorum:
multique reges et prophetae quaesierunt
videre quae videmus, et non viderunt. Unus autem
 denarius non unum est praemium, sed una vita, et
una de gehenna liberatio. Caeterum quomodo ad indulgentiam
principalem, diversorum criminum rei
dimittuntur de carcere, et unusquisque pro labore
vel operibus suis, in hoc, vel in illo statu vitae est:
ita et denarius quasi indulgentia veri Principis, omnes
<pb n="0329D"/>
per baptismum emittit de carcere. Jam nostri
laboris est, pro diversitate virtutum, diversa nobis
praemia praeparare.</p>
        </div3>
<div3>
          <head>33.</head>
          <p>
 <hi>Medius Jonathas inter David et Saul.</hi> --Hucusque
<pb n="0330A"/>
per partes ad proposita respondimus. Sequens
sermo in commune ad omnia respondebit. Dominus
ad discipulos suos: <hi>Qui vult,</hi> inquit, <hi>inter vos major
esse, sit omnium minimus <note>(Matth. XX, 26)</note>
          </hi>. Si omnes
in coelo aequales futuri sumus, frustra nos hic humiliamus,
ut ibi possimus esse majores. De duobus
debitoribus quingentorum denariorum, et quinquaginta,
cui plus dimittitur, plus amat. Unde et Salvator:
 <hi>Dico,</hi> inquit, <hi>tibi, remittuntur ei peccata multa,
quoniam dilexit multum. Cui autem minus dimittitur,
minus diligit <note>(Luc. VII, 47)</note>
          </hi>. Qui minus diligit, et minus
ei dimittitur, utique in minori gradu erit. Paterfamilias
proficiscens tradidit servis suis substantiam,
alii quinque talenta, alii duo, alii unum <note>(Luc. XIX)</note>:
unicuique secundum proprias vires. Simile quid et
<pb n="0330B"/>
in alio Evangelio scribitur, quod homo nobilis proficiscens
in regionem longinquam, ut acciperet sibi
regnum, et reverteretur, vocaverit decem servos,
et dederit eis singulas mnas, de quibus unus lucratus
est [ <hi>Al.</hi> sit] decem mnas, alius quinque: et singuli
juxta vires suas, et emolumentum, vel decem, vel
quinque acceperint civitates. Porro alius, qui unum
talentum, sive unam mnam acceperat, quod accepit,
infodit, sive in sudario colligavit, et domini reservavit
adventui. Primo considerandum, quod si justi
non spe profectus laborant, ut vult noster Zeno: <emph>376</emph> 
 sed ne perdant quod acceperant, iste qui mnam
et talentum infodit, ne perderet quod acceperat, non
peccavit; magisque laudanda est cautio reservantis,
quam cassus labor eorum, qui sine laboris praemio
<pb n="0330C"/>
desudarunt. Deinde quod hoc ipsum talentum quod
aufertur a timido, vel negligente servo, non datur ei
qui minus lucri fecerat; sed qui plus, id est, qui super
decem positus fuerat civitates. Si numerus non
facit ordinem, quare dixit, <hi>Dedit unicuique secundum 
 vires suas.</hi> Si eadem lucra sunt quinque talentorum
et decem: cur ei qui minus lucri fecerat, non
decem, et ei qui plus, non quinque traduntur
urbes? Quod autem Dominus non his contentus sit,
quae habemus: sed semper majora desideret, ipse
monstrat, dicens: <hi>Quare non dedisti pecuniam meam
ad trapezitas, et ego veniens cum usura exegissem <note>(Philip. III)</note>
          </hi>?
Quod quidem et Paulus apostolus sciens,
praeteritorum obliviscitur, et ad ea quae in ante sunt,
se extendit, id est, quotidie proficit, nec servat in
<pb n="0330D"/>
sudario delicate gratiam, quam accepit; sed avarus
negotiator renovatur de die in diem, et decrescere
se putat, nisi semper creverit <note>(Num. XXXV)</note>. Sex
urbes fugitivorum describuntur in Lege, qui homines
<pb n="0331A"/>
interfecere nolentes: et ipsae urbes Sacerdotales
sunt. Rogare libet, fugitivos istos inter hircos
tuos, an inter oves nostras colloces? Si hirci essent,
occiderentur ut homicidae caeteri, nec ministrorum
Dei intrarent civitates. Si oves dixeris, utique non
erunt tales oves, quae absque luporum metu tota libertate
pascantur. Et probabitur tibi, oves quidem
eas esse, sed erroneas: a dextris esse, verum non
stare, sed fugere, donec moriatur Sacerdos magnus,
et ad inferna descendens, liberet animas fugitivorum.
Gabaonitae occurrunt filiis Israel, et caesis aliis
gentibus, in lignarios et aquarios reservantur <note>(Jos.
IX)</note>. Tantique apud Deum meriti sunt, ut stirps
Saul ob eorum injurias sit deleta <note>(Reg. XXI)</note>. Inter
quos eos collocabis? <emph>377</emph> Inter hircos? Sed
<pb n="0331B"/>
non sunt interfecti, et sententia Domini vindicantur
[ <hi>Al.</hi> judicantur]? Inter oves? Sed dicit Scriptura
divina, quod non sint ejusdem meriti cujus et
Israelitae. Vides ergo quod stent quidem a dextris;
sed multo inferiori gradu. Inter David virum sanctum,
et Saul regem pessimum, medius Jonathas fuit.
Quem nec inter haedos possumus ponere, quia prophetae
amore dignus est; nec inter arietes, ne parem
eum faciamus David, maxime cum et ipse interfectus
sit. Erit igitur inter oves; sed in inferiori ordine.
Et quomodo inter David et Jonatham, ita inter ovem
et ovem cogeris suscipere differentias. <hi>Servus qui
cognovit voluntatem domini sui, et non praeparavit; nec
fecit secundum voluntatem ejus, vapulabit multis. Qui
autem non cognovit, nec fecit digna, plagis vapulabit
<pb n="0331C"/>
paucis. Omni enim cui multum datum est, multum
quaeretur ab eo, et cui commendatur multum, plus exigetur
<pb n="0332A"/>
ab illo <note>(Luc. XII, 47, 48)</note>
          </hi>. Ecce servo et servo
plus minusve committitur, et pro qualitate commissi
atque peccati, plagarum quoque numerus irrogatur.</p>
        </div3>
<div3>
          <head>34.</head>
          <p>
 <hi>Typus futurae Ecclesiae in terris</hi> etc.--Tota Judaeae
terra tribuumque descriptio, futurae Ecclesiae in
coelis typus est. Legamus Jesum Nave, legamus Ezechielis
extremas partes, et videbimus, quidquid in
altero quasi per historiam in terra distribuitur, in
altero in coelis spiritualiter repromitti. <note>(Jos. XIII, Ezech.
LX, 48)</note>. Quid sibi volunt in descriptione Templi,
septem et octo gradus? quid rursum, quod in Psalterio
post elementa centesimi octavi decimi psalmi,
quibus mysticum erudimur <emph>378</emph> alphabetum, per
quindecim gradus usque illuc pervenimus, ut possimus
canere: <hi>Ecce nunc benedicite Dominum, omnes
<pb n="0332B"/>
servi Domini. Qui statis in domo Domini, in atriis
domus Dei nostri <note>(Jos. XIII)</note>
          </hi>? Quare duae et semis
tribus, trans Jordanem habitant, ubi plurima sunt
jumenta, et novem et semis, reliquae vel expellunt
pristinos habitatores de sedibus suis, vel cum ipsis
habitant? Cur Levitica tribus in terra partem non
accipit <note>(Num. XVIII)</note>; sed Dominus pars ejus est; et
inter ipsos levitas et sacerdotes ad Sancta sanctorum
ubi Cherubim et propitiatorium est, pontifex solus
ingreditur? Quare reliqui sacerdotes lineis tantum
utuntur vestibus, et non habent indumentum auro,
hyacintho, cocco, purpura, byssoque contextum?
Inferioris gradus levitae et sacerdotes plaustra et boves
accipiunt: majoris ordinis gestant arcam Domini
humeris suis. Si tollis ordinem Tabernaculi, Templi,
<pb n="0332C"/>
Ecclesiae, si omnes qui a dextris sunt, unum, ut
vulgo dicitur, encoma ad militiam, probat, nequidquam
<pb n="0333A"/>
episcopi, frustra presbyteri, sine causa diaconi
sunt. Quid perseverant virgines? [ <hi>Al.</hi> cur] quid
laborant viduae? cur maritatae se continent? Peccemus
omnes, et post poenitentiam idem erimus quod
Apostoli sunt.</p>
        </div3>
<div3>
          <head>35.</head>
          <p>
 <hi>Epilogus disputationis. Excepto Deo omnis creatura
sub vitio est.</hi> --Verum jam cepimus terram
prospectare de pelago, et post montes gurgitum, et
[ <hi>Al.</hi> spumeos] spumosos fluctus, et navim, vel in sublime
subrectam, vel in ima praecipitem, paulatim
fessis et languentibus portus aperitur. <emph>379</emph> Diximus
de nuptis, viduis, virginibus. Viduitati virginitatem,
viduitatem praetulimus matrimonio. Exposita est <foreign xml:lang="greek">περικοπὴ</foreign>
 Apostoli, de hujuscemodi quaestionibus disputantis,
singulis oppositionibus responsum est. Saecularis
<pb n="0333B"/>
quoque litteratura venit in medium, quae virgines
fuerint, quae univirae, et e contrario quas interdum
habeat molestias vinculum conjugale. Transivimus
ad secundam partitionem, in qua negat eos,
qui tota fide baptisma consecuti sunt, deinde posse
peccare. Et docuimus, quod, excepto Deo, omnis
creatura sub vitio sit, non quod universi peccaverint,
sed quod peccare possint, et similium ruina,
stantium metus sit. Tertio venimus ad jejunia, et
quia adversarii duplex propositio fuerat, vel ad philosophos,
vel ad divinarum Scripturarum provocantis
exempla, nos quoque ad utramque respondimus.
Quarta, id est extrema divisio, oves et haedos, dexteram,
et sinistram, justos et peccatores, in duos
ordines distribuerat, volens ostendere, nullam inter
<pb n="0333C"/>
justum et justum, peccatorem et peccatorem esse
distantiam. Et ut hoc probaret, infinita de Scripturis
exempla congesserat, quasi suo sensui congruentia, cui
nos quaestioni, et argumentis, et exemplis respondimus
Scripturarum, veteremque Zenonis sententiam, tam
communi sensu, quam divina lectione contrivimus.
</p>
          <p>36 <hi>Multos discipulos habuit Jovinianus. Doctrina
voluptatis quid proficit.</hi> --Nunc restat ut Epicurum
<pb n="0334A"/>
nostrum, [ <hi>Al.</hi> sudantem] subantem in hortulis suis
inter adolescentulos et mulierculas, alloquamur.
Favent tibi crassi, nitidi, dealbati. Adde, si vis,
juxta Socraticam irrisionem, omnes sues, et canes,
et quia carnem amas, vultures quoque, [ <hi>Al.</hi> aquilas]
aquilae, accipitres, et bubones. Numquam nos <note>(Vide
in Cap. IX. Eccles. Comm.)</note> Aristippi multitudo terrebit.
Quoscumque formosos, quoscumque calamistratos,
quos crine composito, quos rubentibus buccis
videro, de tuo armento sunt, immo inter tuos sues
grunniunt. De nostro grege tristes, pallidi, sordidati,
et quasi peregrini hujus saeculi, licet sermone taceant,
habitu <emph>380</emph> loquuntur et gestu: <hi>Hei mihi
quia peregrinatio mea prolongata est! habitavi cum 
 habitationibus Cedar <note>(Ps. CXIX, 5)</note>
            </hi>, videlicet in
<pb n="0334B"/>
tenebris hujus mundi, quia lux lucet in tenebris,
et tenebrae eam non comprehenderunt. Ne glorieris,
quod multos discipulos habeas. Filius Dei docuit in
Judaea, et duodecim tantum illum apostoli sequebantur. <hi>Torcular,</hi> 
 inquit, <hi>calcavi solus, et de gentibus
vir non est mecum <note>(Isai. LXIII, 3)</note>
            </hi>. Ille in passione
solus remansit, et Petri quoque erga eum trepidavit
constantia: Pharisaeorum autem doctrinae, omnis
populus applaudebat, dicens: <hi>Crucifige, crucifige
talem. Non habemus regem nisi Caesarem <note>(Joan. XIX,
6. Ibid. 15)</note>
            </hi>, id est, vitia sequimur, non virtutes:
Epicurum, non Christum: Jovinianum, non Apostolum
Paulum. Quod multi acquiescunt sententiae tuae,
indicium voluptatis est: non enim tam te loquentem
probant, quam suis favent vitiis. In circulis platearum
<pb n="0334C"/>
quotidie fictus hariolus stultorum nates verberat,
et obtorto fuste dentes mordentium quatit,
nec tamen deest qui semper possit induci? et pro
magna sapientia [ <hi>Al.</hi> deputa] deputas, si plures porci
post te currant, quos gehennae succidiae nutrias?
Post praeconium tuum, et balneas, quae viros pariter
et feminas lavant, omnis impatientia quae ardentem
prius libidinem, quasi verecundiae vestibus
<pb n="0335A"/>
[ <hi>Al.</hi> tegebat] protegebat, nudata est, et exposita:
quae ante in occulto erant, nunc in propatulo sunt.
Ostendisti tales discipulos, non fecisti. Hoc profecit
doctrina tua, ut peccata nec poenitentiam quidem
habeant. Virgines tuae quas prudentissimo consilio,
quod nemo umquam legerat, nec audierat, de Apostolo
docuisti, <hi>Melius est nubere quam uri,</hi> occultos
adulteros in apertos verterunt maritos. Non suasit
hoc Apostolus, non electionis vas. Virgilianum
consilium est:
<l> <hi>Conjugium vocat, hoc praetexit nomine culpam.</hi> </l> <hi>
              <note>(Aeneid. l. IV)</note>.</hi> </p>
        </div3>
<div3>
          <head>37.</head>
          <p>
 <hi>Basilides magister luxuriae. Semper pseudoprophetae
dulcia promittunt. Verba Joviniani.</hi> --Quadringenti
ferme anni sunt, quod Christi praedicatio fulget
<pb n="0335B"/>
in mundo. Ex quo innumerabiles haereses tunicam
illius consciderunt, universus pene error <emph>381</emph> 
de Chaldaeo et Syro, et Graeco sermone processerat.
Basilides magister luxuriae et turpissimorum complexuum,
post tot annos ita in Jovinianum, quasi
in Euphorbum transformatus est, ut Latina quoque
lingua haberet haeresim suam. Nulla ne fuit alia in
toto orbe provincia, quae reciperet praeconium voluptatis,
in quam coluber tortuosus irreperet, nisi
quam Petri doctrina super petram fundaverat Christum.
Vexillum crucis et praedicationis austeritas,
idolorum templa destruxerat: e regione luxuria penis,
ventris et gutturis, subvertere nititur fortitudinem
crucis. Unde per Isaiam loquitur Deus: <hi>Populus
meus, qui vos beatificant, seducunt vos, et semitas pedum
<pb n="0335C"/>
vestrorum conturbant <note>(Isai. III, 14)</note>
          </hi>. Necnon per
Jeremiam: <hi>Fugite de medio Babylonis, et servate
unusquisque animam suam, et nolite credere pseudoprophetis,
qui dicunt, pax pax, et non est pax:</hi> qui semper
ingeminant, <hi>Templum Domini, Templum Domini <note>(Jerem. LI, 6)</note>
          </hi>.
Prophetae tui viderunt tibi falsa
et insipientia, non aperuerunt iniquitatem tuam, ut
te ad poenitentiam provocarent; qui devorant plebem
[ <hi>Al.</hi> Deum] Dei, ut cibum panis, Deum non invocaverunt.
Jeremias captivitatem nuntians, lapidatus a
populo. Ananias filius Azur frangebat ad praesens
 ligneas torques, et in futurum ferreas praeparabat.
Semper pseudoprophetae dulcia pollicentur, et ad
modicum placent. Amara est veritas, et qui eam
<pb n="0336A"/>
praedicant, replentur amaritudine. In azymis enim
veritatis et sinceritatis, Domini Pascha celebratur,
et cum amaritudinibus comeditur <note>(Exod. XII)</note>. Egregia
sane vox et quam audiat sponsa Christi, inter
 virgines, et viduas, et caelibes (unde et ipsum nomen
inditum est, quod coelo digni sint, qui coitu
careant). « Raro jejunate, crebrius nubite. Non enim
potestis implere opera nuptiarum, nisi mulsum, et
carnes, et nucleum sumpseritis. Viribus opus est ad
libidinem. Cito caro consumpta marcescit <emph>382.</emph> Nolite
timere fornicationem. Qui semel in Christo baptizatus
est, cadere non potest: habet enim, ad despumandas
libidines, solatia nuptiarum. Quod et si
cecideritis, redintegrabit vos poenitentia, et qui in
baptismate fuistis hypocritae, eritis in poenitentia
<pb n="0336B"/>
solidae fidei. Neque turbemini, putantes inter justum
et poenitentem aliquid interesse, et humiliorem gradum
dare quidem veniam, sed coronam tollere. Una
est enim retributio. Qui ad dexteram steterit, introibit
in regna coelorum. »  His consiliis subulci tui,
pastoribus nostris ditiores sunt, et hirci plurimas
secum capras trahunt. <hi>Equi insanientes in feminas
facti sunt <note>(Jerem. V, 8)</note>
          </hi>, statim, ut mulieres viderint,
adhinniunt, et impatientiam suam, proh nefas!
Scripturarum solantur exemplis. Sed et ipsae mulierculae
miserae et non miserabiles, praeceptoris sui
verba cantantes, Quid enim nisi semen requirit
Deus? non solum pudicitiam, sed etiam verecundiam
perdiderunt, majorique procacitate defendunt libidinem,
quam exercent. Habes praeterea in exercitu
<pb n="0336C"/>
plures succenturiatos, habes scurras et velites in
praesidiis, crassos, comptos, nitidos, clamatores,
qui te pugnis calcibusque defendant. Tibi cedunt de
via nobiles, tibi osculantur divites caput. Nisi enim
tu venisses, ebrii atque ructantes paradisum intrare
non poterant. Macte virtute, immo vitiis, habes in castris
tuis et Amazones <note>(Vide Commentar. in Cap. XVI.
Jerem.)</note> exerta mamma, et nudo brachio et genu,
venientes contra se viros ad pugnam libidinum provocantes.
Et quia opulentus paterfamilias es, in
aviariis tuis non turtures, sed upupae <note>(Et Com. in
Cap. V. Zachar.)</note> nutriuntur, quae tota foetidae voluptatis
lustra circumvolent. Me carpe, me disjice,
objice crimina quae volueris, argue luxuriae et deliciarum.
<pb n="0337A"/>
Magis me amabis, si talis fuero, ero enim
de armento tuo.</p>
        </div3>
<div3>
          <head>38.</head>
          <p>
 <hi>Romam alloquitur.</hi> --Sed ad te loquar, quae
scriptam in fronte blasphemiam, Christi confessione <emph>383</emph> 
 delesti. Urbs potens, urbs orbis domina,
urbs Apostoli voce laudata <note>(Rom. I)</note>, interpretare
vocabulum tuum. Roma aut <hi>fortitudinis</hi> nomen est
apud Graecos, aut <hi>sublimitatis</hi> juxta Hebraeos. Serva
quod diceris, virtus te excelsam faciat, non voluptas
humilem. Maledictionem quam tibi Salvator in
<pb n="0338A"/>
Apocalypsi <note>(Cap. XVII et XVIII)</note> comminatus est, potes
effugere per poenitentiam, habens exemplum Ninivitarum <emph>384.</emph> 
 Cave Joviniani nomen, quod de ( <hi>Jove</hi> )
idolo derivatum est. Squalet Capitolium, templa
Jovis et caeremoniae conciderunt. Cur vocabulum
ejus, et vitia apud te vigeant? Adhuc sub regibus,
et sub Numa Pompilio facilius majores tui Pythagorae
continentiam, quam sub consulibus Epicuri
luxuriam susceperunt.

</p>
        </div3>
      </div1>
</body>
  </text>
</TEI>