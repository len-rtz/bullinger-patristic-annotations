<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Abacuc</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>HieStr.CoInAb2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROLOGUS.</head>
<p>
          <pb n="1273A"/> <emph>587-588</emph> Primum, Chromati, episcoporum doctissime,
scire nos convenit, corrupte apud Graecos et
Latinos nomen <hi>Ambacum</hi> prophetae legi, qui apud Hebraeos
dicitur <hi>Abacuc,</hi> et interpretatur <hi>amplexus:</hi> sive
ut significantius vertamus in Graecum, <foreign xml:lang="greek">περίληψις,</foreign> id
est <hi>amplexatio.</hi> Deinde ubi Septuaginta translatores
et Symmachus et Theodotio <foreign xml:lang="greek">λῆμμα,</foreign> id est, <hi>assumptionem</hi> 
interpretati sunt, in Hebraeo poni MASSA
( ), quod Aquila vertit in <hi>pondus:</hi> super quo in
Naum propheta plenius disputavimus. Massa autem
numquam praefertur in titulo, nisi cum grave, et
ponderis laborisque plenum est quod videtur. Unde
necesse est, praesentem prophetiam aliquid habere
austeritatis, ut sicut in Naum pondus, quod videbatur
adversus Niniven Assyriorum urbem, grave
<pb n="1273B"/>
erat: ita et in hoc quaeratur, cui pondus sit quod
prophetae revelatur aspectui. Quatuor autem prophetae
in duodecim prophetarum volumine sunt, e
quibus tres in principio <foreign xml:lang="greek">λῆμμα,</foreign> id est, <hi>pondus,</hi> titulum
habent: Naum, Abacuc, et Malachias. Porro Zacharias
in medio et circa finem duos hujuscemodi ponit titulos,
e <emph>589-590</emph> quibus unus est: <hi>Onus verbi Domini in
terra Hadrac, et Damasci requiei ejus <note>(Zach. IX, 1)</note>
          </hi>:
alter in fine, <hi>Onus verbi Domini super Israel <note>(Ibid.
XI, 1)</note>
          </hi>. De Naum, orationibus tuis jam liber editus
est: de Zacharia et Malachia, si vita comes fuerit,
disseretur. Nunc Abacuc habemus in manibus,
qui vel ex eo quod amabilis Domini est, vocatur <hi>amplexatio:</hi> 
 vel quod in certamen et luctam, et (ut
ita dicam) amplexum cum Deo congreditur, amplexantis,
<pb n="1273C"/>
id est, luctantis sortitus est nomen. Nullus
enim tam audaci voce ausus est Deum ad disceptationem
justitiae provocare et dicere ei: Cur in rebus
humanis, et in mundi istius <foreign xml:lang="greek">πολιτείᾳ</foreign> tanta rerum
versatur iniquitas? <hi>Vociferabor ad te vim patiens, et
non salvabis? Quare ostendisti mihi iniquitatem et laborem
<pb n="1274A"/>
videre? Lacerata est lex, et non pervenit ad
finem usque judicium: quia impius praevalet adversus
justum: ideo egreditur judicium perversum <note>(Abac. I, 2)</note>
          </hi>.
Vides quod temeraria vox sit et quodammodo blasphemantis,
sic Creatorem suum ad judicium provocare;
et vas fragile adversum figulum <note>(Isai. XLV,
Jerem. XVIII, et Rom. IX)</note>, cur tale vel tale factum
sit, disputare? Necnon et hoc animadvertendum,
quod assumptio vel pondus, quae gravia esse jam
diximus, prophetae visio est, et adversum Montani
dogma perversum intelligit quod videt: nec ut amens
loquitur, nec in morem insanientium feminarum
dat sine mente sonum. Unde et apostolus jubet, ut
si prophetantibus aliis, alii fuerit revelatum, taceant
qui prius loquebantur <note>(II Cor. XIV, 33)</note>. Et statim:
<pb n="1274B"/> <hi>Non est enim,</hi> 
 inquit, <hi>Deus dissensionis, sed pacis.</hi> 
Ex quo intelligitur, cum quis voluntate reticet,
et alteri locum dat ad loquendum, posse et loqui et
tacere cum velit. Qui autem in ecstasi, id est invitus
loquitur, nec tacere nec loqui in sua potestate habet.
Illud quoque disce (quia semel a me violenter exigis,
ut quasi gradus quosdam, et scalas ad altiora nitenti,
historiam tibi interpreter), prophetiam esse contra Babylonem,
et Nabuchodonosor regem Chaldaeorum: ut
quomodo prior propheta Naum, quem Abacuc sequitur,
vaticinium habuit contra Niniven et Assyrios, qui vastaverunt
decem tribus, quae vocabantur Israel: ita
Abacuc prophetiam habeat adversus Babylonem et
Nabuchodonosor, a quibus Juda et Jerusalem templumque
subversa sunt. Et ut scias eo tempore fuisse
<pb n="1274C"/>
Abacuc, quo jam duae tribus quae vocabantur Judas,
ductae erant in captivitatem, Daniel docere te poterit,
ad quem in lacum leonum Abacuc cum prandio
mittitur <note>(Dan. XVII)</note>: quamquam apud Hebraeos haec
ipsa non legatur historia. Igitur sive quis recipit
Scripturam illam, sive non recipit, utrumque pro
<pb n="1275A"/>
nobis est: aut enim recipit, et jam post factam
rem liber Abacuc texitur: aut non recipit, et quasi
<pb n="1276A"/>
propheta scribit quae ventura cognoscit.</p>
</div1>

<div1>
        <head> <hi>LIBER PRIMUS.</hi> </head>
<pb n="1275A"/>

<div2 id="I">
          <head>
            <note>(CAP. I)</note>
          </head>
<div3>
            <head>
              <note>(Cap. I.--Vers. 1, 2.)</note>
            </head>
            <p>
 <hi>Usquequo, Domine, clamabo,
et non exaudies? vociferabor ad te vim patiens, et non
salvabis? Quare ostendisti mihi iniquitatem et dolorem</hi> 
[Vulg. <hi>laborem], videre praedam et injustitiam contra
me?</hi> LXX: <hi>Usquequo, Domine, clamabo, et non exaudies?
<pb n="1275B"/>
vociferabor ad te vim patiens, et non salvabis?
Quare mihi ostendisti labores et dolores, videre miseriam
et impietatem?</hi> Interim secundum litteram causatur
adversum Deum propheta, cur Nabuchodonosor
templum vastet, <emph>591</emph> et Judam: cur Jerusalem
quondam urbs Domini destruatur? Quare clamet populus,
et non exaudiatur? vociferetur ad Dominum
oppressus a Chaldaeis, et non salvetur? Quare etiam
ipse propheta, vel populus ex cujus persona nunc
loquitur, ad hoc vixerit, et hucusque perductus sit,
ut iniquitatem hostium et suum videat laborem? Cur
injustitia praevaleat adversum se? Et hoc dicit prae
mentis angustia, nesciens aurum in igne conflari,
et tres pueros de camino puriores exisse, quam intraverunt <note>(Dan. III)</note>.
Sed et generaliter accipere possumus,
<pb n="1275C"/>
quod ex persona humanae impatientiae videns
propheta peccatores abundantes, et in saeculo
possidere divitias, filios eorum quasi novellam plantationem
in adolescentia sua, et filias ornatas quasi
similitudinem templi, cellaria eorum plena eructantia
ex hoc in illud, oves eorum fetosas et multiplicatas
in viis suis, et caetera quae in centesimo quadragesimo
tertio psalmo plenius scribuntur in querulam
vocem et plenam doloris erumpat. Quare
respicis contemptores, et taces, conculcante impio
justiorem se: et facis homines quasi pisces maris, et
quasi reptilia non habentia ducem? Tale quid et
in septuagesimo secundo psalmo legimus: <hi>Mei autem
pene moti sunt pedes, pene effusi sunt gressus mei <note>(Psal. LXXII, 2)</note>
            </hi>,
et reliqua. Et rursum in eodem psalmo:
<pb n="1275D"/> <hi>Et si est scientia in excelso. Ecce enim peccatores
et abundantes in saeculo obtinuerunt divitias,</hi> 
 et reliqua
usque, <hi>manus meas.</hi> Haec autem loquuntur nescientes
judicia Dei investigabilia <note>(Rom. XI)</note>, et
profundum divitiarum sapientiae et scientiae ejus,
quod non ita videat Deus ut videt homo. Homo tantum
praesentia respicit: Deus futura et aeterna cognoscit <note>(I Reg. XVIII)</note>.
Et quomodo si aegrotus et
aestuans febribus aquam frigidam postulet, et dicat
<pb n="1276A"/>
ad medicum: Vim patior, crucior, uror, exanimor:
usquequo, medice, clamabo, et non exaudies? Et
respondeat ei sapientissimus et clementissimus medicus:
Scio quo tempore debeam dare quod postulas:
non misereor modo, quia misericordia ista
<pb n="1276B"/>
crudelitas est, <emph>592</emph> et voluntas tua contra te petit.
Ita et Dominus Deus noster sciens clementiae suae
pondera atque mensuras, interdum non exaudit
clamantem, ut eum probet, et magis provocet ad
rogandum, et quasi igne excoctum justiorem et puriorem
faciat. Quod intelligens apostolus secundum
id quod misericordiam est consecutus a Domino, ait: <hi>Non 
 deficiamus in tribulationibus <note>(Ephes. III, 13)</note>
            </hi>;
et benedicit Deum omni tempore <note>(Psal. XXXIII)</note>; et
scit quia qui perseveraverit usque in finem, hic salvus
erit <note>(Mat. X, 22)</note>. Et gloriatur in labore et dolore.
Et cum Jeremia dicit: <hi>Tribulationem, et miseriam
invocabo.</hi> Ut quomodo alius invocat Deum: sic sanctus
vir et bellator invictus, ad exercendum se et probandum,
tribulationem et miseriam venire desideret.
<pb n="1276C"/>
</p>
          </div3>
<div3>
            <head>
              <note>(Vers. 3, 4.)</note>
            </head>
            <p>
 <hi>Et factum est judicium et contradictio
potentior: propter hoc lacerata est lex, et non pervenit
usque ad finem judicium: quia impius praevalet adversus
justum, propterea egreditur judicium perversum.</hi> 
LXX: <hi>Contra me factum est judicium, et judex accipit:
propterea lacerata est lex, et non pervenit ad finem
judicium: quia impius praevalet adversus justum, propterea
egreditur judicium perversum.</hi> Adhuc propheta
vel populus loquitur ad Dominum, quod non veritate
adversus se, sed potentia judicatum sit, et nihil ex
lege et justitia sustinuerit. Unde et ipsum judicium
non habuerit finem suum. Finis autem judicii est judicare
juste. Et hoc quare loqui audeat, in consequentibus
monstrat, dicens: Quia impius Nabuchodonosor
praevaluit adversus justum Judam <note>(IV Reg. XXII)</note>, et
<pb n="1276D"/>
hanc esse causam, quod dixerit judicium non pervenisse
ad finem; quia iniquum sit et perversum, ut
Josias rex justus a rege Aegyptio trucidetur <note>(IV Reg.
XXIII)</note>; ut Daniel, Ananias, Misael, et Azarias, serviant <note>(Dan. III)</note>;
et imperet Babylonius imperator,
et inter scorta et concubinas suas Balthasar potet in
phialis Dei <note>(Dan. V)</note>. Haec propheta de suorum temporum
statu (sequimur enim quia semel voluisti et
historiae vilitatem). Caeterum juxta LXX communis
<pb n="1277A"/>
ad Deum querela sanctorum est, quare contra eos
injustum judicium fiat, <emph>593</emph> et innoxium in persecutionibus
sanguinem fundant: ac [ <hi>Al.</hi> at] si quando
ante tribunal steterint judicium saecularium, judex,
acceptis muneribus, condemnet insontem, et reum
liberet. Quod quidem non solum de judicibus saeculi,
sed interdum de Ecclesiarum quoque principibus dici
potest, quod propter munera lacerent legem, et non
perducant usque ad finem judicium, et impius praevaleat
adversus justum: et magis in judicio peccatum
divitis, quam pauperis veritas defendatur.
Unde querimonia est, judicium exire perversum:
sed non debemus super hac rerum inaequalitate
turbari, videntes et in principio mundi ab impio
Cain interfectum Abel justum <note>(Genes. IV)</note>, et postea
<pb n="1277B"/>
exsulante Jacob, regnare in domo patris Esau <note>(Gen.
XXVIII)</note>, et Aegyptii luto et latere affligunt filios
Israel: et Dominus contra quem nunc querela dirigitur,
crucifigitur a Judaeis <note>(Joan. XIX)</note>, et Barabbas
latro eligitur <note>(Joan. XVIII)</note>. Dies me deficiet, si voluero
enumerare quomodo in isto saeculo, impiis
praevalentibus, opprimantur justi.
</p>
          </div3>
<div3>
            <head>
              <note>(Vers. 5.)</note> </head>
            <p>
 <hi>Aspicite in gentibus et videte, et admiramini,
et obstupescite, quia opus factum est in diebus
vestris, quod nemo credet cum narrabitur.</hi> LXX: <hi>Videte
contemptores et respicite, et admiramini mirabilia
et disperdimini: quia opus ego operor in diebus vestris,
quod non credetis, si quis narraverit.</hi> Symmachus
pro eo quod diximus: <hi>quia opus factum est in diebus
vestris,</hi> interpretatus est, <hi>quia opus fiet in diebus vestris:</hi> 
<pb n="1277C"/>
caetera similiter. Rursum in principio capituli,
ubi in Hebraico scriptum est RAU BAGGOIM ( ),
et nos transtulimus, <hi>aspicite in gentibus,</hi> et LXX posuerunt, <hi>videte contemptores,</hi> 
 excepto Aquila et Symmacho
et Theodotione, qui cum nostra interpretatione
concordant, in alia quadam editione <foreign xml:lang="greek">ἀνωνύμῃ</foreign>
reperi <hi>videbitis calumniatores,</hi> et in alia similiter
absque auctoris titulo, <hi>videbitis declinantes.</hi> Igitur ad
superiores querelas causantis prophetae et dicentis: <hi>Usquequo, Domine, clamabo, et non exaudies?</hi> 
 et reliqua
usque ad finem hujus exordii, vox Domini respondentis
inducitur, ut hanc iniquitatem quam in
solo Israel fieri putat, cernat in gentibus: et quod
Chaldaeis, non ut <emph>594</emph> propheta arbitrabatur, Judas
tantum et Jerusalem traditi sint; sed omnes per
<pb n="1277D"/>
circuitum nationes: et tantum eum esse valiturum,
ruiturumque postea, ut si quis praedixerit quod futurum
est, pro rei magnitudine videatur incredulum.
Sed et hoc quod LXX et caeteri interpretes ediderunt: <hi>Videte contemptores,</hi> 
 sive <hi>videbitis calumniatores</hi> 
et <hi>declinantes,</hi> cum sensu hujus loci congruit, et
ex ipso sermone arguuntur audaciae, et contemptus
in Dominum: ex quorum persona propheta clamaverat,
quare ausi sint Dei comtemnere majestatem,
et temerarie loqui, et quantum in se est, Dei providentiam
calumniari, et declinare a Domino coarguentes
<pb n="1278A"/>
eum iniquitatis. Videbitis ergo contemptores, et
tunc admirabimini, et omnem vestram querelam pro
nihilo computabitis, cum perspexeritis me facere in
diebus vestris; ne forte dicatis: Quid ad nos pertinet
de futuro? Opus quod tam grande erit, et vestram
omnem opprimet causationem: ut si quis nunc futurum
esse praedixerit, fidem non facile accommodetis.
Quod autem hoc opus sit, in consequentibus demonstratur.
</p>
          </div3>
<div3>
            <head>
              <note>(Vers. 6 seqq.)</note> </head>
            <p>
 <hi>Quia ecce ego suscitabo Chaldaeos,
gentem amaram et velocem, ambulantem super latitudinem
terrae, ut possideat tabernacula non sua: horribilis
et terribilis est: ex semetipsa judicium, et onus ejus
egredietur. Leviores pardis equi ejus, et velociores lupis
vespertinis, et diffundentur equites ejus: equites
<pb n="1278B"/>
namque ejus de longe venient: volabunt quasi aquila
festinans ad comedendum: omnes ad praedam venient,
facies eorum ventus urens: et congregabit quasi arenam
captivitatem, et ipse de regibus triumphabit, et tyranni
ridiculi ejus erunt: ipse super omnem munitionem ridebit,
et comportabit aggerem, et capiet eam: tunc
mutabitur spiritus, et pertransibit et corruet: haec est
fortitudo ejus Dei sui.</hi> LXX: <hi>Quia ecce ego suscitabo
Chaldaeos gentem amaram et velocem, quae ambulat
super latitudinem terrae, ut possideat tabernacula non
sua: terribilis et illustris est: ex semetipsa judicium
ejus erit, et assumptio ejus ex se egredietur: Et exsilient
super pardos equi ejus, et velociores erunt lupis
Arabiae, et equitabunt equites ejus, et impetu venient</hi> <emph>595</emph> <hi>de longinquo: et volabunt quasi aquila prompta ad comedendum,
<pb n="1278C"/>
consummatio in impios veniet resistentes faciebus
eorum ex adverso, et congregabit quasi arenam
captivitatem: et ipse in regibus delectabitur, et tyranni
ludibria ejus: et ipse in omnem munitionem illudet, et
mittet aggerem, et obtinebit eam: tunc mutabit spiritum,
et pertransiet, et propitiabitur: haec est fortitudo Dei
mei.</hi> 
 Quod vobis dixeram: Aspicite in gentibus, et
videte, et miramini, et obstupescite: quia opus fiet
in diebus vestris, quod nemo credet cum narrabitur,
hoc est quod sequens sermo describit: <hi>Ecce ego suscitabo
Nabuchodonosor, et Chaldaeos,</hi> gentem pugnacissimam
et velocem, cujus roboris, et ad bellandum
audaciae, omnes pene Graeci, qui barbaras historias
conscripserunt, testes sunt. Haec non est contenta
finibus suis, sed huc illucque discurrens super terrae
<pb n="1278D"/>
latitudinem pervagatur. Et hoc est opus ejus, non
ut terram vomere exerceat; sed ut rapto vivat et
gladio, et ut possideat urbes non suas: antequam
manum inferat, antequam prorumpat ad bellum, terrorem
portat in vultu. Quod autem ait: <hi>Ex semetipsa
judicium et onus ejus egredietur,</hi> pro quo interpretatus
est Symmachus: <hi>ipsa sibi judicabit, et decreto suo
egredietur,</hi> vel ita intelligendum est, de sua gente
constituet principes, et potestas ejus, et gladius
aliarum gentium satellites non habebit, vel certe
quomodo fecit, fiet ei, et sic vastabitur, ut ipsa vastavit.
<pb n="1279A"/>
Equi quoque et equites, qui de longe venient,
tam pernices ad persequendum et cuncta populanda
erunt, ut pardos superent, et lupos vespertinos. Siquidem
lupi saeviores esse dicuntur nocte vicina, et
tota die fame ad rabiem concitati. Volabunt ergo
equites non ad pugnandum, quia nullus resistet; sed
ad discurrendum ut aquila, cui in volatilibus omnia
subjacent, festinans ad devorandum. Et quomodo ad
flatum venti urentis virentia cuncta arescunt, ita ad
aspectum eorum omnia vastabuntur, tantusque erit
numerus captivorum et praedae, ut per <foreign xml:lang="greek">ὑπερβολὴν,</foreign>
etiam arenae possit aequari. Ipse quoque, id est, Nabuchodonosor,
in universo orbe regnabit, et ante
currum suum triumphans de regibus, eos habebit
irrisui, et inter delicias computabit: <emph>596</emph> tantaeque
<pb n="1279B"/>
potentiae et superbiae erit, ut naturam superare contendat,
et urbes munitissimas robore sui exercitus
capere. Veniet enim Tyrum, et jacto in mari aggere,
peninsulam faciet de insula, et introitum inter fluctus
maris in urbem terra praebebit. Quam ob causam
et super omnem munitionem ridebit, et comportabit
aggerem, et capiet eam, id est, munitionem, sive
Tyrum; quod quidem in Ezechiele perspicue demonstratur,
ubi dicitur: <hi>Nabuchodonosor, rex Babylonis,
subjugavit exercitum suum opere magno adversum
Tyrum. Omne caput calvum, et omnis humerus depilatus,
et merces non data est ei, et exercitui ejus contra
Tyrum, et operi in quo servivit adversum eam <note>(Ezech.
XXIX, 19)</note>
            </hi>. Cum autem comportaverit aggerem, et
nihil viribus ejus obvium fuerit, tunc mutabitur spiritus
<pb n="1279C"/>
ejus in superbiam: et Deum esse se credens,
imaginem auream statuet in Babylone, quam universas
gentes adorare compellet. Quod cum fecerit,
transibit in bestiae figuram, et postea corruet: pro
quo Aquila et Symmachus transtulerunt <foreign xml:lang="greek">καὶ πλημμελήσει,</foreign>
id est, <hi>et delinquet:</hi> hanc habente Scriptura
sancta consuetudinem, ut VASAM ( ), id est, <hi>delinquet,</hi> 
ponat pro eo quod est, <hi>desinet esse</hi> quod
fuerat. Tale quid et nos habemus in linguae nostrae
idiomate, dicentes: <hi>Vapulavit exercitus,</hi> pro eo quod
est, <hi>interfectus et caesus est:</hi> Et, <hi>peccavit vinea et ager,</hi> 
pro eo quod est, <hi>vindemia et fruges non habuere proventum.</hi> 
Quod autem in fine capituli dicitur: <hi>Haec est
fortitudo ejus Dei sui,</hi> <foreign xml:lang="greek">εἰρωνικῶς</foreign> est legendum, ut sit
sensus: Haec est fortitudo ejus, quam dedit ei Bel
<pb n="1279D"/>
deus suus. Ad cujus cultum omnes nationes etiam
per Scripturam et comminationem mortis saevissimo
imperio compellebat. Haec juxta Hebraicum: nunc
veniamus ad LXX, ut, propositis singulis sententiis,
interpretationem allegoricam coaptemus. <hi>Ecce ego
suscitabo Chaldaeos gentem amaram et velocem, quae
ambulat super latitudinem terrae, ut possideat tabernacula
non sua.</hi> Comminatur Deus adversum
contemptores et calumniantes providentiam suam,
suscitaturum se Chaldaeos, qui interpretatur <hi>quasi
daemonia;</hi> vel angelos pessimos significans, qui ministrant
<pb n="1280A"/> <emph>597</emph> 
 furori ejus et irae, et tribulationi quam
infert in peccatores: vel animas hominum pessimorum,
per quas [ <hi>Al.</hi> quos] merentes cruciat. Hi autem
Chaldaei, gens amara est et velox, non parcens
et cito explens quod sibi fuerit imperatum. Et ambulat
super latitudinem terrae. <hi>Lata enim et spatiosa
via est quae ducit ad mortem [Matt. VII, 13]</hi>: per
quam ambulabat et ille dives in Evangelio, qui
fulgebat in purpura <note>(Luc. XVI)</note>, et illi de quibus dicitur: <hi>Qui dormiunt super lectos eburneos, et deliciis
affluunt in stratis suis. Qui comedunt vitulos de armentis
lactentes, et bibunt defoecatum vinum, et primis
unguntur unguentis 
 <note>(Amos. VI, 4)</note>
            </hi>: qui quia in
lata ambulant via, latitudo terrae appellantur, quae
Chaldaeorum vestigiis premitur. Noluerunt enim ambulare
<pb n="1280B"/>
per arctam et angustam viam, quae ducit ad
vitam, et per quam ambulabat Paulus glorificans
[ <hi>Al.</hi> glorians] Deum in tribulatione et angustia <note>(I Cor. VI, 12)</note>.
Ambulant autem Chaldaei super latitudinem
terrae, ut possideant tabernacula non sua.
Omnis enim rationabilis anima licet per vitium et
culpam suam hospitium facta sit Chaldaeorum, tamen
per naturam tabernaculum Dei est. Et quamquam
in Evangelio pessimus daemon loquatur: <hi>Vadam
in domum meam unde exivi <note>(Matt. XII, 44)</note>
            </hi>, non
est ei credendum; siquidem nulla rationabilis creatura
ad hoc facta est, ut habitaculum daemonis sit.
Sequitur: <hi>Terribilis et illustris est: ex ipso judicium
ejus erit, et assumptio ejus ab eo egredietur.</hi> Terribilis
est Chaldaeus propter multa variaque supplicia
<pb n="1280C"/>
quae infert in contemptores; illustris, quia assumit
sibi divinitatis gloriam. Et per oracula sua et falsa
responsa, et curationes morborum, quos ipse immiserat,
apud imperitos et contemptores Dei videtur
illustris. Erit enim contemptoris judicium atque
supplicium ex eo, hoc est, ex semetipso, sive ex
Chaldaeo. Ipsi enim secundum apostolum tradentur
ad poenam, ut discant non blasphemare <note>(I Tim. I)</note>:
a quo qui egerit poenitentiam, et ad
Deum conversus fuerit, egredietur, cum prius manibus
illius teneretur, et esset Chaldaei assumptio.
Si quando viderimus multo aliquem tempore servisse
diabolo, et postea ad <emph>598</emph> Deum esse conversum,
dicamus de eo: <hi>Et assumptio ejus egressa est
ab eo.</hi> Quicumque enim egerint poenitentiam, et dereliquerint
<pb n="1280D"/>
daemones, quibus quasi equi prius ad sedendum
terga praebebant; et velocitate pardorum et
luporum vespere equites suos abjecerint et eliserint,
et vacuo levique dorso ad eum portandum venerint,
qui super pullum asinae mansuetus et pauper ascendit <note>(Joan. XII)</note>,
hi quasi de longe properantes, et
non contenti cursu et impetu assument volatum, et
venient quasi aquila, ut sermonis Dei vescantur
carnibus, et famem tanti temporis saturent. In eo
enim quod dicitur, <foreign xml:lang="greek">καὶ ἐξιππάζονται οἱ ἱππεῖς αὐτοῦ,</foreign>
 et LXX transtulerunt: <hi>Et equitabuntur equites ejus,</hi> 
<pb n="1281A"/>
juxta sensum quem supra posuimus, interpretatus
est Symmachus, <hi>effundentur equites ejus,</hi> id est,
corruent et allidentur in terram. Lupi autem Arabiae,
id est vesperi et Occidentis hi recte vocantur,
quibus conversatio pessima occubuit, et ante in caligine
constituti, toto gradu vesperam derelinquunt,
quam cum reliquerint, et volaverint prompti, ut
comedant carnes verbi Dei, tunc consummatio veniet
in impios, id est, in Chaldaeos qui resistebant
vultibus poenitentium ne reverterentur ad Dominum
suum. Quamobrem consummatio in impios veniet,
resistentes vultibus eorum ex adverso. Cum autem
illi fuerint consummati, et de manibus eorum erepta
captivitas, tunc sermo divinus congregabit quasi
<pb n="1281B"/>
arenam Chaldaicae captivitatis, et delectabitur in
regibus, et tyranni ludicra ejus erunt, videns potentissimum
quondam diabolum, et regna ejus (quae
Salvatori quoque ostendens, ait <note>(Matth. IV, 9)</note>: <hi>Haec
omnia dabo tibi, si procidens adoraveris me</hi> ) ejus
adventu esse destructa; deliciae enim prudentiae
sunt, et voluptas sapientiae, cum stultitia destruitur,
et tyrannorum quondam potentia superata atque
dejecta, vertitur in derisum. Neque enim solus
draco formatus est ut lusui haberetur a Domino,
qui est principium plasmationis ejus, factus angelis
 ludicrum. Neque illum solum dabit Deus, quasi
passerem parvulo; sed <emph>599</emph> si quis etiam alius
crudelis, et mentis tyrannicae fuerit, tradetur sermoni
Dei in derisum. Et ipse ait, <hi>in omnem munitionem
<pb n="1281C"/>
illudet.</hi> Quae autem est alia munitio, nisi illa
de qua loquitur Apostolus: <hi>Arma enim militiae nostrae
non carnalia sunt, sed potentia Deo ad destructionem
munitionum, cogitationes destruentia, et omnem altitudinem
elevantem se adversus scientiam Dei <note>(II Cor.
X, 4, 5)</note>
            </hi>. Si quae igitur fuerint, vel in sermonibus,
qui promittunt altitudinem et magnitudinem se habere
contrariam veritati, munitiones, vel in omni gloria
atque divitiis et fortitudine, quae laudatur in saeculo,
omnia destruentur, et sermo Dei universae
munitioni illudet. Et mittet aggerem, et obtinebit
eam per aggerem, et terrena quae profert, arguens
eam fragilitatis in his quibus sibi videbatur prius aliquid
habere fortitudinis. Cum autem hoc fuerit expletum,
tunc spiritus convertetur, et nequaquam puniet
<pb n="1281D"/>
ut ante punierat, sed pertransiens peccatores
rogabit pro eis, et reconciliabit eos pristino Domino:
in quibus omnibus ostenditur fortitudo, quae
[ <hi>Al.</hi> qui] tanta perfecerit, Dei nostri. Cernitis
quam confragosa loca sint, et adversa historiae veritati.
Et quomodo ea quae secundum litteram super
Chaldaeis interpretati sumus, nunc juxta tropologiam
videantur sonare clementiam et libertatem eorum qui
de Chaldaeorum manibus evaserint. Historia stricta
est, et evagandi non habet facultatem. Tropologia
libera, et his tantum legibus circumscripta, ut pietatem
<pb n="1282A"/>
sequatur intelligentiae, sermonisque contextum,
nec in rebus multum inter se contrariis violenta sit
copulandis.
</p>
          </div3>
<div3>
            <head>
              <note>(Vers. 12.)</note> </head>
            <p>
 <hi>Numquid non tu a principio, Domine
Deus meus, sancte meus? et non moriemur? Domine,
in judicium posuisti eum, et fortem ut corriperes, fundasti
eum?</hi> LXX: <hi>Nonne tu a principio, Domine Deus
meus, sancte meus? et non moriemur? Domine, in
judicium</hi> [Al. <hi>judicio] posuisti eum: et plasmavit me,
ut arguam in disciplina ejus.</hi> Symmachus manifestius: <hi>Nonne tu a principio, Domine Deus meus, sancte
meus, ut non moreremur? Domine, ad judicandum
posuisti eum, fortem ad corripiendum constituisti
illum.</hi> 
 Ad prophetae querimoniam dicentis: <hi>Usquequo,
Domine, clamabo, et non exaudies?</hi> responderat
<pb n="1282B"/>
Deus, dicens: <hi>Aspicite in gentibus et videte:</hi> et
post praefationem intulerat: <emph>600</emph> <hi>Ecce ego suscitabo
Chaldaeos gentem amaram et velocem.</hi> Omnique descriptione
completa, vel de Nabuchodonosor, vel de
diabolo in fine memorat: <hi>Tunc mutabitur spiritus,
et pertransibit, et corruet, haec est fortitudo ejus Dei
sui.</hi> Quod propheta audiens et intelligens, idcirco
Nabuchodonosor contra Judam, sive diabolum contra
credentes accipere potestatem, ut corripiat eos,
et post correptionem ipse quoque puniatur in fine,
respondit Domino: Ergone tu es, Domine Deus
meus, sancte meus (haec autem loquitur blandientis
et poenitentis affectu), qui a principio nos
creasti? cujus misericordia hucusque subsistimus?
Non enim sciebam tantum posse adversarios nostros,
<pb n="1282C"/>
nec noveram Nabuchodonosor, vel diabolum mundi
hujus, et cunctarum accepisse gentium potestatem.
Quantum igitur ad vires ejus, nullus nostrum ei potest
resistere. Quantum autem ad misericordiam
tuam, tuum est omne quod vivimus, quod non ab eo
interfecti sumus, et ad mortis opera perducti. Tu
enim, Domine, ad judicandum posuisti eum, ut
ipse sit inimicus et ultor, et ut per illum corripias
quicumque peccaverit tibi. Sed quia semel Chaldaeos
super daemonibus interpretati sumus, et Nabuchodonosor
super rege eorum diabolo, debemus descriptionem
diaboli et potentiam ejus breviter perstringere,
ut juste propheta dicat: <hi>Domine, in judicium posuisti
eum, et fortem ut corriperes fundasti eum.</hi> Suscitatur
adversum incredulos et contemptores natio
<pb n="1282D"/>
daemonum, amara ad puniendum, et ubique praesens.
Ambulat quoque ubicumque terrarum est latitudo,
ut possideat homines, in quibus Christus habitare
debuerat. Horribilis atque terribilis est, et
difficile ab aliquo superari potest, nec ante frangitur,
nisi cum magnitudine peccatorum et iniquitatis
suae pondere praegravata ad consummationem venerit.
Equi ejus et equites in similitudinem pardorum
et luporum semper sanguinem sitient, et desiderabunt
praedas, simulabunt absentiam, et dum
non sperantur, cito de longe venient. Volabunt
<pb n="1283A"/>
quasi aquila, quae exaltans volatum, ponere vult
inter sidera coeli nidum suum, et semper festinat ad
praedam. Et in Ezechiele sub figura Nabuchodonosor
et regis Aegyptii super diabolo describitur. <emph>601</emph> 
 Nullus est daemonum qui parcat: omnes
ad praedam festini venient: ante faciem eorum
ventus urens: quidquid aspexerint, quidquid vultui
eorum obvium fuerit, urere desiderabunt et perdere.
Rex autem potentissimus erit in medio captivorum,
et eorum numerum quasi arenam maris a
satellitibus suis hinc inde suscipiet, et ipse de regibus
triumphabit, et tyranni ridiculi ejus erunt. Multos
enim sanctos sua supplantatione decipiet, et eos
qui sibi videbantur potentissimi, et tyrannidem
exercere contra daemones, et ejicere illos de corporibus
<pb n="1283B"/>
obsessis, subjiciet servituti suae, et risui deputabit.
Ipse vero fortissimus, coacta manu, et perditorum
exercitu congregato, de omni munitione ridebit,
et quidquid forte fuerit, nitetur evertere.
Comportabit enim aggerem, id est, circumdabit opera
terrena: et cum terra fuerit aggesta, facile omnem
capiet munitionem. Post tantam autem victoriam
mutabitur spiritus ejus, et pertransibit os ejus
usque ad coelum, et Deum se faciens, blasphemare
incipiet Creatorem suum. Quod cum fecerit, corruet,
et ruina ejus ostendet quam fortis divinitas illius
fuerit, et idolorum simulatio sub quorum imaginibus
suo cultui homines subjugabat. Audiens igitur haec
propheta quod tantus talisque sit rex mundi hujus,
ut congreget captivitatem quasi arenam maris, et
<pb n="1283C"/>
triumphet de regibus; et tyranni ridiculi ejus sint,
et de omni munitione rideat, et comportet primum
aggerem, et postea capiat eam; et tantae superbiae
sit, ut contra Creatorem suum audeat resistere, et
se facere quasi deum, qui prius audacter loquebatur
ad Dominum; et se, vel suum populum, sive eos
ex quorum persona querebatur, justos esse memorarat:
nunc in blandimentorum verba prorumpit et
ait: Ergone tu a principio es, Domine Deus meus,
sancte meus? quodque non morimur, nec capimur
a tanto hoste, tuae clementiae est. Tu enim, Domine,
constituisti eum quasi carnificem; et fortem fecisti
eum, ita ut aut nullus aut rarus ejus possit resistere
fortitudini. Porro secundum LXX hoc quod in fine dicitur: <emph>602</emph> 
 <hi>Et plasmavit me, ut arguerem in disciplina
<pb n="1283D"/>
ejus,</hi> ad personam prophetae referri potest, ut
sit sensus: Ego autem propterea inspiratus sum in
prophetam, ut arguam delinquentes, et doceam Domini
disciplinam. Quidam de [ <hi>Al.</hi> a] Domino dici
putant, qui a Patre idcirco plasmatus sit, et corpus
assumpserit, ut doctrina Dei Patris homines erudiat.
Sed hoc quam discordet a contextu superiorum, et
totius loci continentia, non tam mei erit judicii,
quam lectoris.
<pb n="1284A"/>
</p>
          </div3>
<div3>
            <head>
              <note>(Vers. 13, 14.)</note>
            </head>
            <p>
 <hi>Mundi sunt oculi tui, ne videas</hi> 
[Al. <hi>videant] malum, et respicere ad iniquitatem non
poteris. Quare non respicis super iniqua agentes, et
taces devorante impio justiorem se: et facies homines
quasi pisces maris, et quasi reptile non habens principem?</hi> 
LXX: <hi>Mundus oculus, ne videat mala: et aspicere
super dolorem non poteris. Quare aspicis super
contemptores, tacebis cum devoraverit impius justiorem
se? Et facies homines quasi pisces maris, et quasi reptilia
non habentia ducem.</hi> Tale quid et Jeremias ad
Deum loquitur: <hi>Justus es, Domine, confiteor: verumtamen
judicia loquar ad te: Quid est quod via impiorum
prosperatur, abundant omnes qui praevaricantur
et delinquunt? Plantasti eos et radicati sunt, genuerunt
filios, et fecerunt fructum: prope es tu ori eorum,
<pb n="1284B"/>
et longe a renibus eorum <note>(Jer. XII, 1, 2)</note>
            </hi>. Ergo et Abacuc
in eadem sententia: <hi>Mundi sunt,</hi> inquit, <hi>Domine,
oculi tui;</hi> et scio quoniam malum injustumque
non libenter aspicias, nec potest quisquam de tua
dubitare justitia. Verumtamen cur pateris Babylonios
tanta crudelitate jactari, et ab impio Nabuchodonosor
justum opprimi Israel: non quod perfecte
justus sit [ <hi>Al.</hi> perfectus sit] qui opprimitur, sed
quod opprimente se justior sit. Et quomodo pisces qui
non habent principem, et irrationabilia jumenta, et
multitudo reptilium absque providentia, subjacet
fortiori, et quicumque plus valuerit viribus, dominatur
in alterum: sic inter homines, animal rationale,
et ad similitudinem tuam conditum, non valebit
ratio, non merita; sed vires corporis, et irrationabilis
<pb n="1284C"/>
fortitudo. Si autem voluerimus generaliter
intelligere, super providentia, quaerente propheta:
Cur <emph>603</emph> diabolus tantum valeat in saeculo, et dominante
Deo alter exercet tyrannidem? Istiusmodi
sensus erit, et cum superioribus haec expositio jungetur:
Novi, Domine Deus meus, sancte meus,
quia, te providente et defendente, non morimur; et
scio quia propterea posuisti adversarium, ut ipso
quasi carnifice, corriperes et non occideres peccatores.
Novi quia nihil tibi placeat injustum, et oculi
tui ab omni iniquitate sint puri, nec videre possis
dolores eorum, qui injustitiae sunt subjecti. Verumtamen
causam invenire non possum, cur Abel justum
Cain occidat injustus <note>(Genes. IV)</note>, et taceas? Cur
saeviente ceto, et omnia devorante, non solum minores
<pb n="1284D"/>
pisciculi, sed ipse quoque tuus devoretur Jonas <note>(Jonae II)</note>?
Quare impius vincit, et justus vincitur?
Nec hoc dico quod noverim quemquam justificari
in conspectu tuo, et absque peccato esse, et
humanae fragilitatis ignarus sim; sed quomodo Sodoma
et Gomorrha comparatione Jerusalem justae
sunt. Et Publicanus in Evangelio Pharisaei collatione
fit justior <note>(Luc. XVIII)</note>: ita et iste qui opprimitur
a diabolo, peccator quidem est; sed opprimente se
<pb n="1285A"/>
justior est. Quare igitur non est mensura, nec pondus,
ut si semel justus opprimitur et subjicitur, non
impio, sed justiori se subjiciatur? Dicam quidquam
sine te fieri, et te nolente, tantum posse impium?
hoc sentire blasphemum est. Cum itaque tu
sis universitatis rector et Dominus, tu necesse est
facias quod sine te fieri non potest. Et haec dicit
non quod ipse propheta sic sentiat ut supra testatus
sum; sed quod impatientiam humanam in sua
persona exprimat: sicut frequenter videmus Apostolum
varias hominum in se recipere sententias, et
nunc dicere: <hi>Video autem aliam legem in membris
meis, repugnantem legi mentis meae,</hi> <emph>604</emph> <hi>et captivantem
me in lege peccati, quae est in membris meis <note>(Rom.
VII, 23)</note>
            </hi>. Et quasi incipiens sit: <hi>Fratres ego non arbitror
<pb n="1285B"/>
me comprehendisse: et ex parte cognoscimus,
et ex parte prophetamus <note>(Philipp. III, 13)</note>
            </hi>. Ac rursum
quasi perfectus sit: <hi>Quotquot ergo perfecti, hoc sapiamus <note>(I Cor. XIII, 9)</note>
            </hi>,
cum utique non sit unius atque
ejusdem, dicere se ex parte cognoscere, et esse perfectum.
Ac ne forsitan putes non Apostolicae consuetudinis,
sed nostri hoc esse argumenti quod
ipse loquitur ad Corinthios: <hi>Haec autem, fratres,
transfiguravi me et Apollo propter vos, ut in nobis discatis</hi> 
<pb n="1286A"/> <note>(I Cor. IV, 6)</note>.
Alioquin quomodo potest sic habere
Deus homines quasi pisces maris, et velut
reptilia quae non habent principem: cum angeli singulorum
quotidie videant faciem Patris qui in coelis
est <note>(Matth. XVIII)</note>: et circumdet angelus Domini in
circuitu timentium eum, et eripiat eos <note>(Psal. XXXIII)</note>.
Sicut igitur in hominibus etiam per singulos Dei
currit providentia, sic in caeteris animalibus generalem
quidem dispensationem et ordinem, cursumque
rerum intelligere possumus. Verbi gratia, quomodo
nascatur piscium multitudo, et vivat in aquis,
quomodo reptilia et quadrupedia oriantur in terra,
et quibus alantur cibis. Caeterum absurdum est
ad hoc Dei deducere majestatem, ut sciat per momenta
singula quot nascantur culices, quotve moriantur,
<pb n="1286B"/>
quae cimicum et pulicum et muscarum sit
in terra multitudo, quanti pisces in aqua natent, et
qui de minoribus majorum praedae cedere debeant.
Non simus tam fatui adulatores Dei, ut dum potentiam
ejus etiam ad ima detrahimus, in nos ipsos injuriosi
simus, eamdem rationabilium quam irrationabilium
providentiam esse dicentes. Ex quo liber ille
apocryphus stultitiae condemnandus est, in quo scriptum
est, quemdam angelum nomine Tyri praeesse
<pb n="1287A"/>
reptilibus: <emph>605</emph> et in hanc similitudinem piscibus
quoque et arboribus, et bestiis universis proprios
in custodiam angelos assignatos.
</p>
          </div3>
<div3>
            <head>
              <note>(Vers. 15 seqq.)</note> </head>
            <p>
 <hi>Totum in hamo sublevavit, traxit
illud in sagena sua, et congregavit in rete suum:
super hoc laetabitur et exsulabit. Propterea immolabit
sagenae suae, et sacrificabit reti suo, quia in ipsis incrassata
est pars ejus, et cibus ejus electus: propter hoc
ergo expandit sagenam suam, et semper interficere
gentes non cessat</hi> [Vulg. <hi>parcet</hi> ]. LXX: <hi>Consummationem
in hamo sublevavit, et attraxit eum in reti suo,
et congregavit eum in sagenis suis: propter hoc laetabitur
et gaudebit: propterea immolabit</hi> [Al. <hi>immolavit]
sagenae suae, et incendet reti suo, quia in ipsis incrassavit
partem suam, et escae ejus electae: propterea expandit
<pb n="1287B"/>
rete suum, et semper interficere gentes non
cessat.</hi> Quia supra pisces nominaverat, dicens: <hi>Et
facies homines quasi pisces maris, et quasi reptile,</hi> 
quod significantius dicitur in Hebraeo REMES ( ),
id est, <foreign xml:lang="greek">κινούμενον,</foreign> omne videlicet quod moveri potest,
idcirco <foreign xml:lang="greek">μεταφορὰν</foreign> piscium servat in caeteris, ut
quomodo piscator mittit hamum, et rete et sagenam,
ut quod hamus non potuit rete comprehendat, quod
evaserit rete sagenis latioribus circumdetur: ita et
rex Babylonius cuncta vastaverit, et universum hominum
genus suam praedam fecerit <note>(Dan. III)</note>. Porro
quod ait: <hi>Laetabitur atque gaudebit, et immolabit sagenae
suae, et sacrificabit reti suo,</hi> idolum significat
quod fecit in campo Dura [ <hi>Al.</hi> Duram] et simulacrum
Belis, cui quasi grandi sagenae immolavit pinguissimas
<pb n="1287C"/>
victimas, totas quas vicerat nationes ad cultum
ejus cogens. In ipsis quippe, <emph>606</emph> hoc est, in idolis
suis incrassatum esse se credens, et suam partem,
id est, omnes se habere divitias, quasi grandes pisces
etiam principes quosque atque reges suo subjugavit
imperio, quas escas electas vocat. Et quia
semel piscatione opulentissima saturatus est, et sagenam
suam, id est, suum replevit exercitum, propterea
gentes interficere, id est, semper pugnare,
et jugulare non cessat. Porro secundum Septuaginta,
impius diabolus (qui opprimit justum, et habet homines
quasi pisces maris, et vastat cuncta quasi reptilia
non habentia ducem) misit hamum suum contrarium
ei hamo, a quo per apostolum Petrum
primus captus est piscis, in cujus ore inventus est
<pb n="1287D"/>
stater <note>(Matth. XVII)</note>. Et adhaesit hamo ejus Adam,
et attraxit eum foras de paradiso rete suo: et cooperuit
illum sagenis suis, variis et multiplicibus dolis
atque fallaciis. Idcirco laetabitur, et decipulas suas
plus arbitrabitur esse quam praeceptum Domini. Et
immolabit non hamo (qui perversus sermo intelligitur,
et adhuc in principio constitutus), sed reti suo,
quia pinguissimas in ipso hostias comprehendit. Et: <hi>Per unum hominem peccatores constituti sunt plurimi <note>(Rom. V, 19)</note>
            </hi>,
et in Adam omnes mortui sumus
<pb n="1288A"/> <note>(I Cor. XV)</note>,
et universi deinceps sancti cum illo
pariter de paradiso ejecti. Unde et cibi ejus electi
sunt: ut, secundum Psalmistam: <hi>Quaerat a Deo escam
sibi <note>(Psal. CIII, 21)</note>
            </hi>, prophetas subvertere volens et
apostolos. Et quia primum decepit hominem, quotidie
universum humanum genus interficere non cessat.
Potest autem et de haereticorum accipi perversa
multiplicique <emph>607</emph> doctrina, quod et ipsi hamo suo,
et rete suo, et sagenis suis plurimos pisces capiant,
et multa reptilia comprehendant, et idcirco laetentur,
et sermonem suum quo decipere et persuadere
potuerunt, quasi Deum adorent, et illum colant,
illum exspoliant: ipsi omni arte deserviant, per
quem sciant a se tantas victimas interfectas, et tantos
potentium atque sanctorum esse deceptos,
<pb n="1288B"/>
quos pinguem partem et electas escas Scriptura nunc
nominat. Propterea in similitudinem bestiarum,
quae gustatum semel sanguinem semper sitiunt, expandunt
rete suum, et hoc omne eorum studium
est, ut non paucos, sicut in principio, sed plures
interficiant. Non ambigit de interfectione multarum
gentium, qui tantam haereseon et perversarum doctrinarum
multitudinem diaboli viderit hamo, rete,
sagenisque comprehensam: et tamen capturae eorum
finis interitus est.</p>
          </div3>
        </div2>
<div2 id="II">
          <head>
            <note>(CAP. II)</note>
          </head>
<div3>
            <head>
              <note>(Cap. II.--Vers. 1.)</note> </head>
            <p>
 <hi>Super custodiam meam stabo,
et figam gradum super munitionem, et contemplabor
ut videam quid dicatur mihi et quid respondeam ad arguentem
me.</hi> LXX: <hi>Super custodiam meam stabo, et
ascendam super petram, et contemplabor ut videam
<pb n="1288C"/>
quid loquatur in</hi> [Al. <hi>ad] me, et quid respondeam ad
correptionem meam.</hi> Symmachus manifestius est
persecutus: <hi>Quasi custos super speculam stabo, et
stabo velut inclusus, et contemplabor ut videam quid
dicatur mihi, et quid respondeam, et contradicam adversum
arguentem me.</hi> Pro munitione et petra, in
cujus locum Symmachus interpretatus est <hi>conclusum,</hi> 
in Hebraeo ponitur MASUR ( ), quod Theodotio <hi>gyrum,</hi> 
 Aquila et quinta editio <hi>circinum</hi> 
transtulerunt. Primae causationi responderat Dominus:
Aspicite in gentibus, et videte, et admiramini,
et obstupescite. Ad quam propheta quasi superioris
dicti agens poenitentiam, temperaverat quidem quaestionem,
dicens: <hi>Domine Deus meus, sancte meus, et
non moriemur (Supra I, 12)</hi>. Sed nihilominus cum
<pb n="1288D"/>
veneratione et laudibus Dei ipsum fuerat sciscitatus: <hi>Mundi sunt oculi tui ut non videas malum, et respicere
ad iniquitatem nescis 
 <note>(Ibid., 13)</note>
            </hi>. Quare non respicis
super iniqua agentes, et taces, devorante impio justiorem
se? Et quae esset justi devoratio, <emph>608</emph> exsecutus
in partibus est: ut fierent homines quasi pisces
maris, et quasi reptilia. Et quod hamo, et sagena,
et rete suo omnes ad interitum traherentur,
et non esset finis interfectionis eorum. Itaque quia
propheta est, et propterea quaerit, et dubitare se
<pb n="1289A"/>
dicit, ut quod illi responderetur, respondeatur omnibus: <hi>Stabo,</hi> 
 inquit, <hi>in specula mea,</hi> id est, in prophetiae
meae sublimitate, et videbo post captivitatem
populi, et eversionem civitatis et templi, et deinceps
quid sequatur. Vel certe ita: Custodiam omni diligentia
cor meum, et stabo super Christum petram.
Et hoc gyro et circino quasi muro sepiar, ne ad me
leo rugiens possit irrumpere, et videbo quid mihi
post secundam quaestionem respondeat Deus: et postquam
mihi responderit, et me corripuerit male fuisse
conquestum, quid ego quoque ei debeam respondere.
Eleganter autem et miro sensu humanam describit
impatientiam, quam in disceptationibus semper habere
consuevimus: ut antequam nobis ex adverso
aliquis respondeat, et sciamus in quo nos arguerit,
<pb n="1289B"/>
ad respondendum paremur. Ex quo ostenditur responsionem
non rationis esse, sed contentionis. Si
enim esset ratio, responsio debuerat exspectari, et
sic videre utrum respondere deberet, an consentire
rationabili responsioni. Sed et hoc notandum ex eo
quod dixerat, <hi>Ut videam quid loquatur in me,</hi> propheticam
Visionem et eloquium Dei non extrinsecus
ad prophetas fieri, sed intrinsecus et interiori homini
respondere. Unde et Zacharias: <hi>Et angelus,</hi> inquit, <hi>qui loquebatur in me 
 <note>(Zach. I, 9)</note>
            </hi>. Et in Psalmis: <hi>Audiam quid loquatur in me Dominus 
 <note>(Psal. LXXXIV, 9)</note>
            </hi>.
</p>
          </div3>
<div3>
            <head>
              <note>(Vers. 2 seqq.)</note> </head>
            <p>
 <hi>Et respondit mihi Dominus, et
dixit: Scribe visum, et explana eum super tabulas,
ut percurrat qui legerit eum, quia adhuc visus procul,
et apparebit in finem, et non mentietur: si moram fecerit,
<pb n="1289C"/>
exspecta illum: quia veniens veniet, et non tardabit:
ecce qui incredulus est, non erit recta anima
ejus in semetipso. Justus autem in fide sua vivet.</hi> 
LXX: <hi>Et respondit ad me Dominus, et dixit: Scribe
visionem, et manifeste in buxum</hi> [Al. <hi>buxo] ut 
 persequatur qui legit ea: quia adhuc visio</hi> [Al. <hi>visioni] in tempus, et orietur in finem, et non in</hi> <emph>609</emph> 
 <hi>vacuum. Si defecerit, sustine eum, quia veniens
veniet, et non tardabit: si retraxerit se, non placebit
animae meae in eo. Justus autem ex fide mea vivet.</hi> 
Pro <hi>tabulis</hi> et <hi>buxo,</hi> quod Hebraice dicitur ALLUOTH
[ <hi>Al.</hi> LUTH] ( ), Symmachus interpretatus est <hi>paginas.</hi> 
 Et ubi Septuaginta posuerunt: <hi>Justus autem
ex fide mea vivet,</hi> omnes aequaliter transtulerunt, <hi>ex fide sua vivet.</hi> 
 Denique Symmachus significantius
<pb n="1289D"/>
intepretans ait: <hi>Justus autem per fidem propriam
suam vivet,</hi> quod Graece dicitur, <foreign xml:lang="greek">ὁ δίκαιος τῇ ἑαυτοῦ
πίστει ζήσει</foreign>: BAEMUNATHO ( ) quippe, quod
interpretatur <hi>in fide sua,</hi> si JOD et non VAU litteram
haberet in fine, ut Septuaginta putaverunt, et legeretur
BAEMUNATHI ( ), recte transtulissent, <hi>in fide mea.</hi> 
 Nunc autem similitudo litterae VAU et JOD,
quae mensura tantum inter se distant, causa erroris
fuit. Hoc quare dictum sit, sequens disputatio comprehendit.
Juxta repromissionem quae ad sanctum
<pb n="1290A"/>
virum in Isaia fit, dicens: <hi>Adhuc loquente te, dicam,
ecce adsum <note>(Isai. LXV, 24)</note>
            </hi>, nunc quoque prophetae
respondit Dominus, et praecepit ut scribat visionem,
et digerat [ <hi>Al.</hi> dirigat] eam super tabulas, id est,
manifestius scribat. Tabulas autem puto illas, de
quibus et apostolus loquitur ad Corinthios: <hi>Epistola
nostra vos estis, scripta in cordibus nostris: quae
cognoscitur et legitur ab omnibus hominibus: manifestati,
quoniam estis epistola Christi, ministrata</hi> [Al. <hi>manifestata] a nobis, et scripta non atramento, sed
spiritu Dei viventis, non in tabulis lapideis, sed in tabulis
cordis carnalibus 
 <note>(II Cor. III, 23)</note>
            </hi>. Sed et Salomon
tale quid significat in Proverbiis dicens: <hi>Describe
eam super latitudinem cordis tui <note>(Prov. III, 3)</note>
            </hi>.
Scribere autem jubetur planius, ut possit lector
<pb n="1290B"/>
currere, et nullo impedimento velocitas ejus, et legendi
cupido teneatur. Et hoc praecipit, quia adhuc
visio procul est, et in tempore constituto. Et cum
finis rerum advenerit, tunc etiam ille veniet, et probabitur
prophetia vera opere completa. Quod si
forte pro cupiditate tua, o lector, et videndae visionis
ardore, paululum tibi visum fuerit moram facere
quod promissum est, noli desperare venturum;
sed exspecta patienter: me enim habes, qui tibi
polliceor et dico: <hi>Veniens veniet, et non tardabit.</hi> Si
quis autem incredulus est hujus sponsionis meae, <emph>610</emph> 
 et me dicente, <hi>veniens veniet, et non tardabit,</hi> 
coeperit ambigere, et in se tacitus fluctuare, putans
non esse venturum quod moratur ad tempus; hic
meae animae displicebit, juxta illud: <hi>Neomenias et
<pb n="1290C"/>
sabbata vestra odit anima mea <note>(Isai. I, 13)</note>
            </hi>. Quod
autem animam suam Deus dixit, pro mente et cogitatione
debemus accipere, ut sit intellectus: meo
sensui displicebit. Sicut autem displicebit ille qui,
me promittente, dubitaverit venturum esse quod
spondeo; ita justus qui crediderit promissioni meae,
vivet in fide sua. His quasi lineis capituli hujus pictura
descripta est. Quod autem dicit, hujuscemodi
est, ita dumtaxat ut et translationem Septuaginta
misceamus. Scribe in corde tuo, et quasi parvuli qui
prima elementa accipiunt litterarum, curvos apices
et trementem manum in buxo erudiunt, et ad recte
scribendum meditatione consuescunt; ita tu quoque
qui ex persona ambigentis locutus es populi, in tabulis
cordis tui et in buxo pectoris scribe quod dico.
<pb n="1290D"/>
Visio enim est quae promittitur jubeturque describi,
et scribi manifestius, ut nullo involvatur nubilo, et
nullis aenigmatum obscuretur ambagibus: manifesta
spes manifestam habeat sponsionem. Hoc autem, o
propheta, praecipio, non quod tu nescias (non enim
esses propheta, si ignorares), sed ut quod tu manifestius
scripseris, lector absque impedimento et difficultate
possit legere atque percurrere; quod Septuaginta
transtulerunt: <foreign xml:lang="greek">ὅπως διώκῃ ὁ ἀναγινώσκων,</foreign> id
est, <hi>ut persequatur qui legit;</hi> juxta illum sensum,
<pb n="1291A"/>
qui ad Timotheum scribitur: <hi>Persequer justitiam,
et pietatem et fidem, charitatem, patientiam, mansuetudinem <note>(I Tim. VI, 11)</note>
            </hi>.
Et ad Romanos: <hi>Hospitalitatem
sectantes <note>(Rom. XII, 13)</note>
            </hi>. Et ad Corinthios: <hi>Persequimini charitatem 
 <note>(I Cor. XIV, 1)</note>
            </hi>. Ipsa autem
visio de qua tibi dixi: scribe visionem, et manifesta
in buxo, ut possit persequi qui legit, adhuc in tempore
constituto est, de quo Salvator ait: <hi>Tempore
acceptabili</hi> [Al. <hi>accepto] exaudivi te, et in die salutis
auxiliatus sum tibi <note>(Isai. XLIX, 8)</note>
            </hi>. Et orietur in
consummatione mundi, et in extrema diei hora, de
qua loquitur et Joannes: <hi>Filioli, nunc hora novissima
est <note>(I Joan. II, 18)</note>
            </hi>. Et non frustra veniet:
salvabit enim multos, et cum reliquiis Israelitici populi <emph>611</emph> 
 multitudinem gentium congregabit. Quod
<pb n="1291B"/>
si paululum se subtraxerit, et votis tuis, lector, qui
legere juberis in buxo, et in tabulis, quas propheta
descripsit, venire tardius visio coeperit, exspecta
eam: quia veniens veniet, et non tardabit. Si autem
dubitaverit fides tua, et putaveris non evenire quod
spondeo, habebis pro grandi poena quod meae animae
displicebis. Justus autem qui credit verbis meis, et
de his non ambigit quae polliceor, habebit praemium
 vitam sempiternam. Nec statim debes arguere vel
in te interficiendo, vel in illo vivificando, quod apud
me acceptio personarum sit, quia ipse vivificationis
suae causa est, qui ex fide sua vivit: sicut tu ex eo
quod te subtraxisti, et credere noluisti, displicuisti
animae meae. Manifeste autem in his de adventu
Christi prophetia est. Unde et proposita quaestio
<pb n="1291C"/>
solvitur, quod donec ille veniat, iniquitas dominetur
in mundo, et judicium non perveniat ad finem: et
verus Nabuchodonosor capiat rete suo et sagena homines
quasi pisciculos, et rationabile [ <hi>Al.</hi> rationale]
animal quasi reptile, non habens principem. Porro
quod pro visione interpretati sumus, <hi>quia adhuc visus
procul: et si moram fecerit, exspecta illum,</hi> id est, visum:
non putet aliquis errore deceptus pro visione
quae est generis feminini, visum posuisse, qui est
generis masculini, et minus usitatum est in Latino.
Siquidem HAZON ( ), quod Aquila interpretatur <foreign xml:lang="greek">ὁραματισμὸν,</foreign>
 apud Hebraeos genere masculino <hi>visus</hi> 
dicitur, et usque ad finem sub eodem genere visionis,
id est, <hi>visus,</hi> masculina declinatio conservatur.
Septuaginta autem dicentes, <hi>scribe visionem:</hi> et postea,
<pb n="1291D"/> <hi>si defecerit, sustine eum: quia veniens veniet, et
non tardabit: si subtraxerit se, non placebit animae
meae in eo,</hi> 
 primum interpretati sunt visionem genere
feminino, quae apud Hebraeos, ut diximus, masculini
est. Deinde secundum Hebraicum genus, ubi declinatur
masculine, <hi>sustine eum, et non placebit animae
meae in eo,</hi> ipsi quoque masculino genere declinaverunt.
<pb n="1292A"/>
Cum utique <emph>612</emph> debuerint juxta id quod
primum interpretati sunt <hi>visionem,</hi> etiam in reliquis
femininum genus ponere visionis, ut dicerent, <hi>exspecta
eam: quia veniens veniet: quod si se subtraxerit,
non placebit animae meae in ea,</hi> id est, <hi>in visione.</hi> 
Hoc propterea, ne quod sciebamus, videremur tacere.
Caeterum non ignoro secundum interpretationem
eorum posse et ita accipi: Scribe visionem in
qua Christus repromittitur, et prophetiae tuae vel in
buxo, vel in tabulis, vel, ut Symmachus transtulit, <hi>paginis,</hi> 
 hunc texe sermonem, quod tempore constituto,
et in consummatione mundi veniat Filius
meus, qui salvet oves perditas domus Israel, et alias
quoque oves antiquis ovibus copulet, et unum efficiens
gregem jungat duas virgas, quas Ezechiel, id
<pb n="1292B"/>
est, <hi>virtus Dei,</hi> sociatas et sibi invicem cohaerentes
tenet in prophetali manu <note>(Ezec. VII)</note>. Quod si paululum,
o propheta, vel tu, popule (ex cujus persona
dubitare visus est et propheta meus), se subtraxerit
Christus, et visus fuerit retardare, exspecta illum,
veniens enim veniet, et non tardabit; et caetera quae
jam supra exposuimus. Porro quod Apostolus LXX
magis testimonio abusus est, ad Romanos scribens:
 <hi>Justus autem ex fide mea vivet <note>(Rom. I, 17)</note>
            </hi>, et non eo
quod habetur in Hebraico, causa perspicua est. Scribebat
enim Romanis, qui Scripturas Hebraicas nesciebant:
nec erat ei cura de verbis, cum sensus esset in
tuto, et damnum ex eo praesens disputatio non haberet.
Alioquin ubicumque diversus est sensus, et aliter scriptum
est in Hebraico, aliter in LXX, nota eum uti his
<pb n="1292C"/>
testimoniis quae a Gamaliele doctore legis didicerat.
</p>
          </div3>
<div3>
            <head>
              <note>(Vers. 5 seqq.)</note> </head>
            <p>
 <hi>Et quomodo vinum potantem decipit,
sic erit vir superbus, et non decorabitur, qui dilatavit
quasi infernus animam suam, et ipse quasi mors,
et non adimpletur. Et congregabit ad se omnes gentes,
et coacervabit ad se omnes populos. Numquid non
omnes isti super eum parabolam sument, et loquelam aenigmatum
ejus, et dicetur: Vae ei qui multiplicat non sua: usquequo
aggravat contra se densum lutum? numquid non</hi> <emph>613</emph> 
 <hi>repente consurgent qui mordeant te: et suscitabuntur
lacerantes te, et eris in rapinam eis? Quia tu
spoliasti gentes multas, spoliabunt te omnes qui reliqui
fuerint de populis propter sanguinem hominis, et
iniquitatem terrae, civitatis et omnium habitantium in
ea.</hi> LXX: <hi>Qui autem arrogans est et contemptor, vir
<pb n="1292D"/>
superbus, nihil perducit ad finem: qui dilatavit sicut
infernus animam suam, et iste quasi mors, non adimpletur.
Et congregabit ad se omnes gentes, et accipiet
ad se omnes populos: nonne universa haec adversum
eum parabolam sument, et propositionem ad narrationem
ejus, et dicent: Vae qui multiplicat sibi quae non
sunt sua: usquequo aggravat torquem suam graviter,
<pb n="1293A"/>
quia subito consurgent mordentes eum, et vigilabunt
insidiatores tui, et eris in rapinam illis? Quia tu exspoliasti
gentes multas, exspoliabunt te omnes reliqui
populi propter sanguinem hominum et impietates terrae,
et civitatis, et omnium habitatorum ejus.</hi> Cum
haec de Christi adventu sint repromissa, sive, ut
quibusdam placet, de visionis fine, et de completione
auxilii Dei: quod qui crediderit esse venturum,
vivet ex fide sua: qui vero incredulus fuerit,
Domini animae displicebit: Nabuchodonosor rex Babylonius
decipietur superbia sua. Et quomodo vinum
contra potantem facit, et postquam surrexerit,
neque pes, neque mens suum officium tenent; omnisque
laetitia, et mentis exhilaratio vertitur in ruinam:
sic vir superbus non decorabitur, nec voluntatem
<pb n="1293B"/>
suam perducet ad finem, et juxta Symmachum <foreign xml:lang="greek">οὐκ εὐπορήσει,</foreign>
 hoc est, in rerum omnium erit
penuria. Qui, quasi mors et infernus, non saturatur
occisis: et omnes gentes cunctosque populos suo
imperio subjugans, finem avaritiae non putavit.
Nonne cum inebriatus fuerit poculo Domini, et meraco
calice consopitus, omnes super eum per comparationem
loquentur, <foreign xml:lang="greek">πρόβλημα</foreign>? Vae ei qui totum
orbem vastans, non saturatur rapinis, nec desinit
exspoliare jam nudos, et ad hoc tantum saevit, ut
 devoret, et iniquitatis et praedarum onere quasi
gravissima torque se deprimat. Simulque considera
quam eleganter multiplicatas divitias densum appellaverit
lutum. Numquid <emph>614</emph> non repente consurgent
Medi atque Persae, qui Babyloniorum imperium
<pb n="1293C"/>
destruentes, mordeant eum primum, et postea
lacerent: fiatque eis Nabuchodonosor in rapinam,
et vastator totius orbis exspolietur a reliquis populis,
qui manum et crudelitatem illius evadere potuerunt?
Hoc autem ei fiet propter sanguinem hominis,
id est, Judae, et iniquitatem terrae, videlicet
Israel, et civitatis, haud dubium quin Jerusalem et
omnium habitantium in ea generaliter populum
significans. Discutiamus et Septuaginta. Omnia quae
de Babylone et Nabuchodonosor diximus, referri
possunt ad mundum istum, et ad diabolum, qui
vere arrogans et superbus, et aliquid esse se credens,
nihil perducet [ <hi>Al.</hi> perducit] ad finem. Siquidem
conatus ejus et omnis labor habebit interitum:
qui in similitudinem inferni, et mortis, non saturatur
<pb n="1293D"/>
occisis, et omnium gentium deceptione laetatur,
et ad se populos congregat. Qui cum eum viderint
missum in Abyssum, et tartaro traditum, ea quae in
prophetis parabolice, et <foreign xml:lang="greek">αἰνιγματωδῶς</foreign> legerant, videntes
esse completa, et interpretantes super eo,
consona voce memorabunt: Vae diabolo, qui multiplicavit
sibi non sua. Vae perdici, quae congregavit
<pb n="1294A"/>
quae non peperit. <hi>Usquequo?</hi> vel increpantium est
vox ista, vel judicii diem demonstrantium. <hi>Et aggravans
torquem suam infinito pondere.</hi> Et pulchre, quia
arrogans et superbus est (superbia autem proprie
in extensione colli et cervicis erectione monstratur),
torques gravissima sit, ut curvet quod fuerat erectum.
Et istud eveniet quia subito consurgent qui
mordeant eum, vel angeli, cum quibus diabolus
tradetur in poenam, vel qui ab eo tenti fuerant, agentes
postea poenitentiam: et ad Christi vexilla conversi,
mordebunt eum, juxta illud quod alibi dicitur: <hi>Viri pacifici tui posuerunt insidias tibi 
 <note>(Jerem.
XXVIII)</note>
            </hi>. Denique sequitur: <hi>Et evigilabunt insidiatores
tui,</hi> id est, quos ante consopieras, quos inebriaveras,
illorum insidiis subjacebis, vastantium regnum
<pb n="1294B"/>
tuum, et eos qui captivi fuerunt in Christi turmas
redigentium. Tu enim depraedatus es gentes
multas, et Judaicum populum <emph>615</emph> ornatu et vestibus,
quas ei dederam, spoliasti: idcirco omnes
reliqui populi, qui tuo imperio non subjecerint [ <hi>Al.</hi> 
subjecere] cervicem, spoliabunt te, et nudum facient.
Quia et tu interfecisti gentes plurimas, et fudisti sanguinem
earum. Sed et terrae impietas, id est, Judaicae,
et civitatis Jerusalem, et omnium habitatorum
ejus (qui dixerunt adversum Creatorem suum: <hi>Crucifige, crucifige eum: sanguis ejus super nos et super
filios nostros 
 [Joan. XIX, 6]</hi>, revertetur in caput
tuum, et exspoliationis tuae causae erunt. Potest autem
hoc ipsum et de Antichristo interpretari, qui
intantum erit arrogans et superbus, ut in templo
<pb n="1294C"/>
Dei sessurus sit, faciens se Deum. Et, quasi infernus
et mors, tantos interficiet, et ad se congregabit,
ut, si fieri possit, decipiat etiam electos Dei <note>(Marc.
XIII)</note>. Congregabit quoque ad se omnes gentes, et
universos populos in suum ducet errorem. Qui cum
postea interfectum illum spiritu oris Christi viderint,
intelligent vera esse quae de eo ante praedicta
sunt, et dicent omnia quae sequuntur, eadem intelligentia,
qua exposuimus super diabolum. Quod
autem dicit, exspoliabunt te omnes reliqui populi
propter sanguinem hominum, et impietatem terrae,
et civitatis, et omnium habitantium in ea, reliquos
populos sanctos intelligamus, qui Antichristo non
servierunt, a quibus exspoliabitur impius propter
impietatem quam exercuit in universam terram, et
<pb n="1294D"/>
vastationem civitatis Ecclesiae, et persecutionem omnium,
qui habitaverunt in ea. Tanta enim vastitas,
et tanta impietas in fine rerum, Antichristo saeviente,
grassabitur in Ecclesiis, et multiplicata iniquitate
multorum, intantum refrigescet charitas <note>(Mat.
XXIV)</note>, ut Dominus qui cordis arcana cognoscit, et
quod futurum est, non ignorat, dixerit: <hi>Putas, veniens
<pb n="1295A"/>
Filius hominis inveniet fidem super terram <note>(Luc.
XVIII, 8)</note>
            </hi>? Possumus quoque secundum Joannem
apostolum (qui scribit: <hi>Sicut audistis quia Antichristus
veniet, nunc autem Antichristi multi sunt <note>(I Joan.
II, 18)</note>
            </hi>: unde et cognoscimus quoniam novissima
hora est) omnes haereticos, et universum dogma
perversum arrogantium sibi scientiam, et simplicitatem
Ecclesiae contemnentium, qui nihil perducunt
ad finem, sed delectantur mortibus plurimorum,
arrogantes <emph>616</emph> et superbos dicere, et totam continentiam
capituli super eorum intelligentiam temperare:
qui vere multiplicant sibi non sua, et quasi
gravissimum lutum et ponderosam torquem, qua
pertrahantur ad poenas, sibi congregantes, spoliant
gentes multas, et effundunt sanguinem hominum,
<pb n="1295B"/>
et impietatem exercent in Ecclesiam et in
omnes habitatores ejus. Sed reliqui populi, Ecclesiastici
videlicet viri, qui non fuerint eorum errore decepti,
subito consurgent, et evigilabunt quasi de
gravi somno, et mordebunt eos, et insidiabuntur
illis, et habebunt eos in praedam. Quidam putant
hoc quod dicitur: <hi>Vae qui multiplicant sibi quae non
sunt sua,</hi> et caetera, de divitibus posse accipi, qui
possessionum terminos dilatant, et ea quae non sunt
hominis, hominis arbitrantes, congregant sibi, a
quibus subito relinquentur. Quod autem non sit hominis,
id est, animalis rationabilis, terrena possessio,
et Dominus demonstrat, dicens: <hi>Si in alieno non
fuistis fideles, quod vestrum est, quis dabit vobis <note>(Luc.
XVI)</note>
            </hi>? totumque capituli textum super hac persona
<pb n="1295C"/>
edisserunt. Sed nescio an possint quaestionis et solutionis
propheticae ordinem servare.
</p>
          </div3>
<div3>
            <head>
              <note>(Vers. 9.)</note> </head>
            <p>
 <hi>Vae qui congregat avaritiam malam domui
suae: ut sit in excelso nidus ejus, et liberari se
putat de manu mali: cogitasti confusionem domui
tuae: concidisti populos multos, et peccavit anima tua.
Quia lapis de pariete clamabit, et lignum quod inter
juncturas aedificiorum est, respondebit.</hi> LXX: <hi>O qui
multiplicat avaritiam malam domui suae, ut ponat in
excelso nidum suum, et eruatur de manu malorum,
cogitasti confusionem domui tuae: consumpsisti populos
multos: et peccavit anima tua; propter quod lapis
de pariete clamabit, et scarabaeus de ligno loquetur ea.</hi> 
Adhuc ad ipsum sermo est, qui sibi coacervet mala,
et divitiarum multitudinem non intelligat causam
<pb n="1295D"/>
esse ruinae suae domus; simulque per metaphoram
superbiae arguitur, quod ad a vium similitudinem
in excelso posuerit nidum suum, et arbitratus sit
erui se de manu mali, id est, numquam venire in
hostium potestatem: quod superbiae consilium, et
arrogans cogitatio finem habuit ignominiam. Interfecisti
populos multos, et in aliis occidendis contra animam <emph>617</emph> 
 tuam desaevisti, et in tanta [ <hi>Al.</hi> in tantum]
<pb n="1296A"/>
crudelitate bacchatus es, ut, si dici potest, lapides
civitatis et ligna parietum quos subvertisti, tuam
ferociam clamitent. Tale quid et Dominus in Evangelio
contra Pharisaeos objurgantes, quare non increparet
pueros acclamantes sibi: <hi>Osanna in excelsis
filio David, benedictus qui venit in nomine Domini,
Osanna in excelsis. Non legistis,</hi> inquit, <hi>quia scriptum
est <note>(Psal. VIII, 3)</note>
            </hi>: <hi>Ex ore infantium et lactentium
perfecisti laudem? Et si isti tacuerint, lapides clamabunt <note>(Matth. XXI, 9, 16)</note>
            </hi>.
Licet enim plerique ita
intelligendum putent: si Judaei lacuerint, multitudo
me gentium confitebitur: tamen haec est expressior
et verior intelligentia: etiamsi homines tacerent
[ <hi>Al.</hi> taceant], et signorum meorum multitudinem
lingua invidens non loquatur, tamen lapides ipsi,
<pb n="1296B"/>
et fundamenta murorum, et parietum aedificatio
meam poterunt magnitudinem personare. Quod ut
significantius fiat, ponamus litteraturae quoque saecularis
exempla. Crispus ( <hi>Sallustius</hi> ) loquitur in historiis:
 « Saguntini fide atque aerumnis inclyti, prae
mortalibus, studio majore quam opibus, quippe
apud quos [ <hi>Al.</hi> queis] etiam tum semiruta moenia,
domus intectae, parietesque templorum ambusti,
manus Punicas ostentabant. »  Simile quid et Tullius
ad Caesarem pro Marcello:  « Parietes, medius fidius!
(ut mihi videtur) hujus curiae tibi gratias agere gestiunt,
quod brevi tempore futura sit illa auctoritas
in his majorum suorum et suis sedibus. »  Porro
quod nos interpretati sumus: <hi>Et lignum quod inter
juncturas aedificiorum est, respondebit:</hi> pro quo Septuaginta
<pb n="1296C"/>
posuerunt: <hi>Et scarabaeus de ligno loquetur
ea,</hi> manifestius more suo transtulit Symmachus, <foreign xml:lang="greek">καὶ συνδεσμὸς οἰκοδομῆς ξύλινος ἀποφθέγξεται αὐτὰ,</foreign>
 id
est, <hi>et junctura aedificii lignea loquetur ea.</hi> Theodotio
quoque, <foreign xml:lang="greek">καὶ συνδεσμὸς ξύλου φθέγξεται αὐτά</foreign>: necnon
et quinta editio, <foreign xml:lang="greek">καὶ συνδεσμὸς ξύλου φθέγξεται αὐτά</foreign>:
quae et ipsae interpretationes cum Symmachi et nostra
interpretatione concordant; quod enim lingua
Hebraica dicitur CHAPHIS ( ), lignum significat,
quod ad continendos parietes in medio structurae
ponitur; et vulgo apud Graecos appellatur <foreign xml:lang="greek">ἱμάντωσις.</foreign>
Hoc est ergo juxta historiam quod prophetalis sermo <emph>618</emph> 
 significat: lapides parietum qui a te destructi
sunt, et ligna eorum ambusta tuam crudelitatem sonabunt.
Reperi, exceptis quinque editionibus, id est,
<pb n="1296D"/>
Aquilae, Symmachi, Septuaginta, Theodotionis, et
quinta, in duodecim prophetis et duas alias editiones,
in quarum una scriptum est: <hi>Quia lapis de</hi> [Al. <hi>in) pariete clamabit quasi vermis in ligno loquens:</hi> 
 et
in altera: <hi>Lapis enim de pariete vociferabitur, et</hi> 
 <foreign xml:lang="greek">σκώληξ</foreign> <hi>de ligno loquetur ea.</hi> Sed et Aquila aliud
quiddam quam nos diximus posuit, <foreign xml:lang="greek">καὶ μάζα,</foreign> id est, <hi>et massa de ligno respondebit.</hi> 
 Quorum interpretatio
<pb n="1297A"/>
quid sibi velit, in Septuaginta translatorum expositione
dicemus, in quibus pro <hi>vae, o</hi> positum est, et
dirigitur sermo vel ad diabolum vel Antichristum,
vel ad haereticos, qui multiplicant sibi avaritiam
malam. Mala autem dicitur avaritia, ad distinctionem
bonae, ut sit bona avaritia doctoris Ecclesiastici,
qui numquam satiatur multitudine sectatorum,
et quanto plures habuerit discipulos, tanto magis ad
doctrinae studium concitetur. Vae ergo ei qui multiplicat
sibi avaritiam pessimam, ut congreget domui
suae conventicula perversa, et ponat in alto nidum
suum, ut eruatur de manu malorum. Pollicentur
enim et diabolus et Antichristus et haeretici, eos qui
suum dogma suscipiant, fore in coelestibus possessuros
regna coelorum, et gehennae incendia non
<pb n="1297B"/>
sensuros. Et cum haec repromiserint, consilium ipsorum
ad perfectum venire non poterit: sed erit
consilium confusionis et ignominiae domus [ <hi>Al.</hi> domui]
eorum, postquam quae fuerant repromissa, falsa
ipse rerum finis ostenderit, cum [ <hi>Al.</hi> tunc] probabitur
confusionis esse consilium, non salutis. Iste, ut
diximus, perversitatis doctor consumpsit populos
multos, et quanto plures habuit in comitatu suo,
tanto magis deliquit contra animam suam. Denique
Ecclesiae ejus lapides, et <foreign xml:lang="greek">κάνθαρος,</foreign> id est, <hi>scarabaeus</hi> 
de ligno, clamabunt contra avaritiam superbi, eo
quod omnes gentes sua persuasione deceperit. Lapides,
stolida corda credentium doctrinis haereticorum
possumus intelligere, et scarabaeum de ligno, magistros
quosque perversos, qui turpis lucri gratia
<pb n="1297C"/> <emph>619</emph> 
 assumentes praedicationem crucis, loquuntur
ex utero. Deus enim eorum venter est, et omnia ciborum
causa faciunt, qui rediguntur in stercus (quia
scarabaeus vel cantharus vermis est stercoris); et ad
hoc tantum assumunt crucem, ut avaritiam et superbiam
magistri sui diaboli doceant ore vipereo. Si
quando videris haereticorum quempiam, quasi recondita
et occulta mysteria contra Ecclesiam loqui, et
domum diaboli domui praeferre Christi, dicito: Lapis
de pariete clamat, et cantharus de ligno loquitur.
Legi in cujusdam volumine, propterea cantharum
super haereticis intelligi, quia dogmata habeant
stercori comparanda. Unde et Apostolus, doctrinae
veteris errorem dicit se reputasse in <hi>scybala,</hi> id est,
in <hi>stercora <note>(Philipp. III)</note>
            </hi>. Non quod Lex vetus, ut
<pb n="1297D"/>
Manichaei arbitrantur, ad comparationem Evangelii
scybala computetur (quod impium est dicere, cum
unius Dei utrumque sit Testamentum), sed quod doctrinae
Pharisaeorum, et praecepta hominum, et
Deuterosis ( <foreign xml:lang="greek">δευτερώσεις</foreign>) Judaeorum stercora dicantur
ab Apostolo. Scio quemdam de fratribus, lapidem,
qui de pariete clamaverit, intellexisse Dominum
Salvatorem, et scarabaeum de ligno loquentem,
latronem qui Dominum blasphemaverit: quod licet
pie possit intelligi: tamen quomodo cum universo
prophetiae contextu possit aptari, non invenio. Sunt
nonnulli qui putent cantharum de ligno loquentem,
et ad Salvatoris personam referri posse, quod impium
esse ex ordine ipso sermonis apparet. <hi>Cantharus</hi> 
<pb n="1298A"/>
enim <hi>de ligno loquetur ea,</hi> non intelligitur in
bonam, sed in malam partem, id est, loquetur avaritiam
pessimam multiplicantis adversus domum
suam, et confusionem diaboli, et caetera quae de
iniquitate ejus et scelere praecesserunt. Quod autem
ait Aquila, <hi>et massa de ligno respondebit,</hi> Massam referimus
ad illum sensum, quem Dominus posuit in
Evangelio: <hi>Cavete vobis a fermento Pharisaeorum <note>(Matth. XVI, 11)</note>
            </hi>.
Cumque dubitarent apostoli, et
quidnam esset, scire non possent, Evangelista interpretatus
est, dicens: <hi>Dixerat autem eis de doctrina
Pharisaeorum.</hi> Recte igitur doctrina haereticorum
de ligno loquitur: aliter enim persuadere non possunt,
nisi gloriam ligni suae perversitati praeferant.
Necnon et illud quod dixeramus: <hi>Quia lapis de pariete</hi> 
<pb n="1298B"/> <emph>620</emph> 
 <hi>clamabit, sicut vermis in ligno loquens</hi> 
[Al. <hi>loquitur</hi> ], vel <hi>lapis de pariete vociferabitur, et</hi> <foreign xml:lang="greek">σκώληξ</foreign>
 <hi>de ligno loquetur ea,</hi> quidam e nostris vermem
in ligno loquentem illum esse aiunt, qui dicit
in psalmo: <hi>Ego autem sum vermis et non homo <note>(Ps.
XXI, 7)</note>
            </hi>; et avem vocalem ad ejusdem personam referunt,
qui ait: <hi>Factus sum quasi passer solitarius
in tecto <note>(Psal. CI, 8)</note>
            </hi>, et caetera his similia.
</p>
          </div3>
<div3>
            <head>
              <note>(Vers. 12 seqq.)</note> </head>
            <p>
 <hi>Vae qui aedificat civitatem in sanguinibus,
et praeparat urbem in iniquitate: numquid
non haec sunt a Domino exercituum? laborabunt enim
populi in multo igne, et gentes in vacuum, et deficient:
quia replebitur terra, ut cognoscant gloriam Domini
quasi aquae operientes mare.</hi> LXX: <hi>Vae qui aedificat
civitatem in sanguinibus, et praeparat urbem in iniquitatibus:
<pb n="1298C"/>
nonne haec sunt a Domino omnipotente? et
defecerunt populi multi in igne, et gentes multae coangustatae
sunt: quia replebitur terra ut cognoscat gloriam
Domini, quasi aquam ad operiendum maria.</hi> 
Nulli dubium est quin juxta litteram adhuc contra
Nabuchodonosor loquatur sermo propheticus; et
plangat eum quod aedificet Babylonem in sanguinibus,
et plurimorum ruinis ac mortibus illius moenia
construat. Qui quia hoc fecerit urbi, quam in sanguinibus
construxerat, postea quae a Domino inferantur,
auscultat. Sequitur enim: <hi>Numquid non haec
a Domino sunt exercituum?</hi> id est, quae dicuntur. <hi>Laborabunt
populi in multo igne, et gentes in vacuum,</hi> id
est, incensa Babylone, frustra populi laborabunt, et
nitentur in nihilum, et deficient populi gentis
<pb n="1298D"/>
Chaldaicae. Quia replebitur terra ut cognoscat gloriam
Domini, id est, cum Babylon fuerit eversa,
manifesta fiet omnibus potentia virtutis Dei, quasi
aquae operientes mare: sic gloria Domini terra universa
complebitur, sicut aquae alveum et fundum
contegunt maris. Haec ut diximus, juxta litteram. Caeterum
perspicuum est, quod et diabolus, et Antichristus,
et haereticorum perversa doctrina aedificent
civitatem in sanguinibus, id est, Ecclesiam suam in
eorum quos deceperunt, interitu, et praeparent urbem
in iniquitatibus, loquentes contra Deum iniquitatem,
et ponentes in excelso os suum. Quod cum
fecerint, manifeste ostenditur, quia ex semetipsis
aedificent civitatem in sanguinibus, et praeparent
<pb n="1299A"/>
eam in iniquitatibus. Sequitur enim: <hi>Non sunt haec a Domino omnipotente?</hi> 
 id est, talis <emph>621</emph> 
 aedificatio non est a Domino sabaoth, quem
nunc LXX interpretati sunt, <hi>omnipotentem.</hi> Deficient
enim multi populi, et quamvis infinitae gentes in eorum
ducantur errorem, tamen vel lassabuntur, quod
magis significat <foreign xml:lang="greek">ὀλιγοψύχησαν</foreign>: vel certe coarctabuntur
in angustum, et Ecclesiae multitudini non poterunt
comparari. Illis quippe in igne deficientibus
(quod sentitur, aut diaboli principis sui igne consumptis,
aut certe succensis igne Domini, de quo
ait: <hi>Ignem veni mittere super terram, et quam volo ut
ardeat <note>(Luc. XII, 49)</note>
            </hi>, et de priore cursu retractis,
et agentibus poenitentiam, et coeptum iter deserentibus,
quod sonat <foreign xml:lang="greek">ὀλιγοψυκία</foreign>), replebitur universa
<pb n="1299B"/>
terra gloria Domini, quando ad praedicationem apostolorum
in universum orbem exierit sonus eorum,
sicut aquae operientes mare <note>(Psal. XVIII)</note>, id est, ut
omnem salsuginem, et amaritudinem saeculi, quam
terra biberat, pluente desuper diabolo, aquae Domini
operiant; et efficiant maris locum et amaritudinis
pristinae non apparere. Unde et in psalmo dicitur, <hi>Beati quorum remissae sunt iniquitates, et quorum tecta
sunt peccata 
 <note>(Psal. XXXI, 1)</note>
            </hi>. Potest autem (quamquam
non conveniat ordini lectionis, nec ad praesentem
Scripturae textum faciat) et super Jerusalem intelligi
civitatem plenam sanguine prophetarum, de
qua Scriptura commemorat <note>(Matth. XXIII)</note>, quod redundaverit
in ea sanctorum sanguis a porta usque
ad portam. Et quae dicit in Domini passione: <hi>Sanguis
<pb n="1299C"/>
ejus super nos, et super filios nostros <note>(Ibid.,
XXVII, 25)</note>
            </hi>. Et ad quam Deus loquitur in Isaia: <hi>Cum
levaveritis manus ad me, non exaudiam vos: manus
enim vestrae sanguine plenae sunt <note>(Isai. I, 15)</note>
            </hi>. Haec
aedificata est in iniquitatibus: in qua juxta eumdem
prophetam justitia dormivit. Nec est aedificatio ejus
a Domino sabaoth. Unde defecerunt populi multi in
igne: et gentes multae lassatae sunt eo tempore quo
Vespasiani et Titi circumdata est exercitibus, et ad
diem solemnem Paschae venientes, urbe quasi carcere
sunt reclusi: <emph>622</emph> et fame et penuria defecerunt,
et usque ad extremas ruinas Hadriani eos perduxit
obsidio [ <hi>Al.</hi> obsidium]. Subversa autem civitate sanguinum,
et urbe iniquitatum, et populis igne consumptis,
et gentibus quae ad auxilium eorum venerant,
<pb n="1299D"/>
huc illucque dispersis, et dimittentibus lassas
manus, repleta est universa terra gloria Christi, et
<pb n="1300A"/>
quasi aquis, ita sermonibus et doctrina ejus universus
mundus coopertus est.
</p>
          </div3>
<div3>
            <head>
              <note>(Vers. 15 seqq.)</note> </head>
            <p>
 <hi>Vae qui potum dat amico suo, mittens
fel suum et inebrians, ut aspiciat nuditatem ejus.
Repletus est ignominia pro gloria: bibe tu quoque,
et consopire: circumdabit te calix dexterae Domini, et
vomitus ignominiae super gloriam tuam: quia iniquitas
Libani operiet te, et vastitas jumentorum</hi> [Vulg. <hi>animalium]
deterrebit eos, de sanguinibus hominum et iniquitate
terrae, et civitatis, et omnium</hi> [Al. <hi>hominum]
habitantium in ea.</hi> LXX: <hi>Vae qui propinat proximo
suo subversione turbida, et inebrians, ut aspiciat in speluncis
eorum: saturitatem ignominiae de gloria bibe
et tu: et commovere, circumdedit te calix dexterae Domini,
et congregata est ignominia super gloriam tuam:
<pb n="1300B"/>
quia impietas Libani operiet te, et miseria bestiarum
terrebit te: propter sanguinem hominum, et impietates
terrae et civitatis, et omnium habitantium in ea.</hi> Pro
subversione turbida, Symmachus interpretatus est, <foreign xml:lang="greek">καὶ ἀφιὼν ἀκρίτως τὸν θυμὸν ἑαυτοῦ,</foreign>
 id est, <hi>et emittens
absque judicio furorem suum.</hi> Theodotio <foreign xml:lang="greek">ἀπὸ χύσεώς
σου,</foreign> quod interpretatur <hi>ab effusione tua.</hi> Quinta editio <foreign xml:lang="greek">ἐξ ἀπροσδοκήτου ἀνατροπῆς τῆς ὀργῆς σου,</foreign>
 quod
significat, <hi>de subversione insperata irae tuae.</hi> Aquila, <foreign xml:lang="greek">ἐξ</foreign>
 <foreign xml:lang="greek">ἐπιτρίψεως χόλου σου,</foreign> quod possumus vertere, <hi>de
emissione furoris tui.</hi> In alia editione reperi, <foreign xml:lang="greek">οὐαὶ τῷ
ποτίζοντι τὸν ἑταῖρον αὐτοῦ ἀέλλην πετομένην,</foreign> quod
ipsum in lingua nostra sonat: <hi>Vae qui potum dat amico
suo turbinem volantem.</hi> Sed et alibi translatum legi: <hi>Vae qui potum dat proximo suo</hi> 
 <foreign xml:lang="greek">ἔκστασιν ὀχλουμένην,</foreign> id
<pb n="1300C"/>
est, <hi>amentiam turbidam.</hi> Hoc propterea ut verbum
Hebraicum MASPHA ( ), quod transtulerunt LXX <hi>subversionem,</hi> 
 sciri <emph>623</emph> possit quanta apud omnes
editiones varietate discordet. Igitur adhuc contra
Nabuchodonosor invectio est, quod oblitus conditionis
suae, et quasi ignorans se esse hominem, alteri
homini fel et amaritudinem propinarit. Possumus
autem eum vel regem intelligere Judaeae, vel generaliter
omnes homines quod inebriaverit eos malis, ut
videret Sedeciae et captivorum omnium nuditatem.
Pro quo interpretatus est Symmachus et quinta editio, <hi>ut videret ignominias eorum.</hi> 
 Dicuntur autem haec
per metaphoram ebrii hominis, et nuditate turpati,
quod Nabuchodonosor omnes inebriaverit calice furoris
sui, cunctosque exspoliatos viderit et captivos,
<pb n="1300D"/>
et illi qui quondam gloriosi fuerant, in ultimam redacti
sint servitutem: hoc enim est quod ait: <hi>Repletus
<pb n="1301A"/>
est ignominia pro gloria,</hi> ut subaudiatur amicus,
et proximus, sive consors regni, qui tuum, o Nabuchodonosor,
calicem bibit. Unde quia inebriasti plurimos,
tu quoque bibe de calice Domini et consopire:
circumdaberis suppliciis dexterae Domini, et cum
ignominia vomitus tui omnia quae absorbueras, egeres,
et de sublimi gloria ad ultima deduceris mala. <hi>Quia iniquitas Libani operiet te;</hi> 
 superbia, inquit, tua
et eversio templi, et rapina sanctuarii te depopulabitur
atque vastabit. Et quia semel nominaverat
montem Libanum, sub ejusdem translatione victimas,
et sacrificia, vel certe multitudinem populorum,
quae interfecta est in Jerusalem, animalibus
vel bestiis comparat, dicens: <hi>Et vastitas animalium
opprimet te.</hi> Hoc autem omne patieris, quia vastasti
<pb n="1301B"/>
Judam, subvertisti terram repromissionis, et civitatem
Jerusalem omnesque habitatores ejus. Adivi
Liddae quemdam de Hebraeis, qui sapiens apud illos,
et <foreign xml:lang="greek">δευτερῶτης</foreign> vocabatur, narrantem hujuscemodi fabulam:
Sedecias, inquit, a Nabuchodonosor rege
caecatus in Reblatha, hoc est, Antiochiae, variisque
irrisus modis, ductus est Babylonem <note>(IV Reg. 25;
Jerem. 39)</note>. Ubi cum quadam die Nabuchodonosor
convivii festa celebraret, jussit ei dare potionem,
qua hausta, venter potantis solveretur in fluxum: ac
subito introductum ante ora epulantium, compulsumque
vi ventris pollutum esse <emph>624</emph> stercore, et
hoc esse quod nunc hic Scriptura dicat: <hi>Vae qui potum
dat amico suo, mittens fel suum et inebrians, ut
aspiciat nuditatem ejus, et ignominiam pro gloria:</hi> 
<pb n="1301C"/>
quod scilicet ille qui rex potentissimus fuerat ad tale
dedecus per eum sit deductus. Unde et comminatur
ei Deus quod et ipse bibiturus sit hujuscemodi potionem,
et passurus omnia, quae passus est Sedecias.
Hoc quam ridiculum sit, me tacente, cognoscitis. Si
enim quod sequitur: <hi>Bibe tu quoque, et consopire, et
circumdabit te calix dexterae Domini, et vomitus ignominiae
super gloriam tuam,</hi> non de calice intelligunt,
sed de malis, quae bibiturus est Nabuchodonosor:
ergo et ille calix quo Sedeciae propinatum est, mala
sunt intelligenda, non, ut illi volunt, <foreign xml:lang="greek">καθαρτικόν.</foreign> Sin
autem dicunt vere factum, et temperatam hujuscemodi
potionem, ut supra retuli: ergo et calix iste
quem bibiturus est Nabuchodonosor, <foreign xml:lang="greek">καθαρτικῷ</foreign> aestimandus
est plenus, ut Deus sabaoth et Dominus
<pb n="1301D"/>
omnipotens pro vindicta magna Nabuchodonosor
propinet <foreign xml:lang="greek">καθαρτικὸν,</foreign> et faciat eum suo stercore pollui.
Hoc adversus Judaicam traditionem. Veniamus autem
ad intelligentiam spiritualem. Vae tibi, diabole, sive
Antichriste, vel haereticorum dogma perversum, qui
doctrinis tuis et potione turbida inebrias [ <hi>Al.</hi> inebrians <hi>et</hi> 
 subvertens <hi>et</hi> das] populos deceptorum, et
subvertis priorem fidem, dans eis potionem, non de
Siloa, non de Jordane, non de fontibus Israel, sed
de torrente Cedron, et de flumine Aegypti, de quo
Jeremias dicit: <hi>Quid tibi et viae Aegypti, ut bibas
aquam Geon <note>(Jerem. II, 18)</note>
            </hi>? pro quo in Hebraeo scriptum
<pb n="1302A"/>
est SIOR ( ), id est, <hi>turbidam</hi> atque <hi>coenosam:</hi> 
quamvis enim de paradiso Scripturarum flumina Aegypti
exire credantur: tamen quia conculcantur pedibus
Pharaonis, perdiderunt splendorem suum, et violata
luto Aegyptio, versa sunt in torrentes, de quibus sanctus
quod evaserit, gratulatur dicens: <hi>Torrentem pertransivit
anima nostra <note>(Ps. CXXIII, 5)</note>
            </hi>. Quod si quis opposuerit
torrentem Corath, de quo bibit Elias <note>(III Reg.
17)</note>: et torrentem alium, de quo Dominus bibit in via
<note>(ita enim scriptum est: <hi>De torrente in via bibet [Ps.
CIX, 7]</hi> )</note>, hoc dicendum, quia quicumque in Aegypto
fuerit, et in via hujus saeculi, quamvis Moyses et Aaron,
quamvis <emph>625</emph> Jeremias sit et Elias, tamen necesse
est eum de tentationibus Aegypti et solitudinis bibere,
unde et Domini sermo qui ob hoc carnem assumpserat,
<pb n="1302B"/>
ut biberet de torrente, considerans majestatem
suam dixit: <hi>Pater, si possibile est, transeat calix iste a
me <note>(Mat. XXVI, 39)</note>
            </hi>. Rursum videns se esse in Aegypto,
et aquas non posse mundari, nisi ipse potasset, ait: <hi>Verumtamen non sicut ego volo, sed sicut tu vis.</hi> 
 Haec
propterea, quia diabolus subversione et poculo turbido
ac perversis quibusque doctrinis inebriet proximos,
id est, rationale animal, et faciat eos quos deceperit,
respicere ad speluncas suas. Ecclesiae enim
dogmata libera sunt: die gratulantur et lumine. <hi>Qui
autem inebriantur, nocte inebriantur <note>(I Thess. V, 7)</note>
            </hi>:
et qui eos inebriant, non ducunt in atria Domini,
quae nulla tectorum premuntur umbra, sed in speluncas.
Fecerunt enim domum Patris quae fuerat domus
orationis, speluncas latronum <note>(Matth. XXI)</note>, pollicentes
<pb n="1302C"/>
initiationes quasdam et mysteria, et recondita
solumque haereticis nota secreta, de quibus loquitur
et Isaias: <hi>Et manufacta omnia abscondent, inferentes
in speluncas et in scissuras petrarum et foramina
terrae <note>(Isai. II, 18, 19)</note>
            </hi>. Non ingrediamur ergo
in speluncas haereticorum, nec abscondamur ibi, ubi
impius Saul stercora doctrinarum suarum egerere
consuevit <note>(I Reg. XXIV)</note>: sed magis ascendamus ad
speluncam excelsam montis Sina, ubi et Elias vidit
Dominum <note>(I Reg. XIX)</note>, et Moyses posteriora ejus
ante conspexit <note>(Exod. XXXIII)</note>. Et Isaias de Domino
clamitans: <hi>Hic habitabit,</hi> ait, <hi>in spelunca excelsa <note>(Isai. XXXII, 16)</note>
            </hi>.
Si quis autem non habet poculum
turbidum et doctrinam haereticam, et magister Ecclesiae
est, et omnia facit turpis lucri gratia, et vendit
<pb n="1302D"/>
columbas in templo, hoc est dona sancti Spiritus,
et in cathedra sacerdotali liberas suffocat aves,
iste non facit quidem domum orationis speluncam
latronum, sed facit domum Patris domum negotiationis.
Post haec sequitur: <hi>Saturitatem ignominiae
pro gloria bibe tu, et commovere,</hi> id est, o diabole, o
dogma perversum, o haeretice, qui te putabas calicem
esse aureum, quo inebriantur omnes gentes, ut viderent
speluncas et secreta tua, pro gloriae magnitudine
replere saturitate ignominiae, et reputare in
vas fictile opera manuum figuli: bibe et tu de calice
Domini, de quo in psalmo <emph>626</emph> dicitur: <hi>Calix
<pb n="1303A"/>
in manu Domini, vini meri plenus mixto, et inclinavit
ex hoc in illud: verumtamen faex ejus non est exinanita <note>(Psal. LXXIV, 9)</note>
            </hi>.
Et a priori sententia commovere,
et noli putare firma esse et stabilia, in quibus
primum stare cupiebas: quia circumdedit te calix
dexterae <note>( <hi>Al.</hi> dextera)</note> Domini. Porro quia propinasti
proximo tuo subversione turbida, congregabitur
ignominia super te, et super gloriam tuam, quam
primum te habere credebas: istudque patieris, quia
impietas Libani operiet te, secundum illud quod dicitur: <hi>Et oratio ejus fiat in peccatum 
 <note>(Psal. CVIII, 7)</note>
            </hi>.
Libanus enim mons juxta Graecum sermonem <foreign xml:lang="greek">ὁμώνυμος</foreign>
est thuri: thus autem <foreign xml:lang="greek">σύμβολον</foreign> est spiritualis
thymiamatis, quod est cultus Dei. Idcirco haereticorum
perversa oratio et non Evangelica simplicitate
<pb n="1303B"/>
directa, eis vertetur in peccatum, et impietas cultus
Dei operiet eos. Unde sequitur: <hi>Et miseria bestiarum
terrebit te propter sanguinem hominum, et impietates
terrae, et civitatis, et omnium habitantium in ea.</hi> 
Et est sensus: Eos quos tuis fraudibus decepisti, et
de ovibus Christi fecisti esse bestias tuas, cum videris
in miseria, et pro errore sustinere supplicia:
tunc terreberis, tunc jacebis. Ac ne arbitreris me,
quia Libanum et ejus bestias nominavi, de brutis
animalibus, et non de hominibus loqui, manifestius
tibi dico: Sustinebis haec, quia multorum hominum
fudisti sanguinem, quos Deo perire fecisti. Et exercuisti
impietatem in terra viventium, in terra mansuetorum,
et impietas tua in civitate quoque Domini
desaevit, id est, in Ecclesia ejus; multosque qui habitabant
<pb n="1303C"/>
in ea, impietatis tuae fecisti esse participes.
Hoc sub persona haereticorum dictum sit. Caeterum
si volumus de Antichristo intelligere; sive de diabolo
qui operaturus est in Antichristo, et iste calice
suo, quo Christi cupiet subvertere disciplinam, inebriabit
plurimos, ut ebrii inegrediantur speluncas
ejus: sed postquam finis advenerit, pro ea gloria
qua se magnificaverat, implebitur ignominia. Implebitur
autem, quia bibet suppliciorum calicem, et
commovebitur, nequaquam firmus in malitia sua, sed
trepidus, et sero poenitens. Circumdabit enim eum
calix dexterae Domini, qui est Dominus atque Salvator,
quando interfecerit eum spiritu oris sui, et
destruxerit <emph>627</emph> illuminatione adventus sui. Tunc
omnis ignominia quam sibi cogitationibus, factis,
<pb n="1303D"/>
sermonibus congregavit, veniet super gloriam ejus:
ut quantum ante putabatur inclytus, tantum postea
ignominia plenus sit. Blasphemavit enim in Deum, et
impietas quam exercuit in Libano, operiet eum, et
multorum hominum furor, qui adversum Dei Ecclesiam
debacchati sunt, ipsi imputabitur: nec poterit
elevare cervicem, sed terrore deprimetur in terram.
Multos enim homines interfecit, et totum orbem, id
est, Ecclesiam Christi et habitatores ejus sua impietate
vastavit. Sciendum igitur et hoc capitulum,
<pb n="1304A"/>
quod nunc exposuimus, id est: <hi>Vae qui potum dat
proximo suo subversione turbida;</hi> et priora tria in quibus
dictum est: <hi>Vae qui multiplicat sibi quae non sunt
sua,</hi> et: <hi>Vae qui congregat avaritiam malam domui
suae,</hi> et: <hi>Vae qui aedificat civitatem in sanguinibus,</hi> et
 juxta historiam, et juxta anagogen, vel adversum
Nabuchodonosor, vel adversus diabolum et Antichristum
et haereticos posse aequaliter accipi.
</p>
          </div3>
<div3>
            <head>
              <note>(Vers. 18.)</note> </head>
            <p>
 <hi>Quid prodest sculptile, quia sculpsit
illud fictor suus, conflatile et imaginem falsam? quia
speravit in figmento fictor ejus, ut faceret simulacra
muta.</hi> LXX: <hi>Quid prodest sculptile, quia sculpserunt
illud; formaverunt illud conflatile, imaginem falsam?
quia confidit fictor in figmento suo, ut faciat idola
muta.</hi> Consequenter superioribus <note>( <hi>Al.</hi> in superioribus)</note>
<pb n="1304B"/>
de Nabuchodonosor dicitur, quod fabricatus sit
statuam idoli Bel, et posuerit eam in campo <hi>Dura:</hi> 
 sive, ut in Hebraeo scriptum est, <hi>Dora</hi> super quo plenius
in Daniele legimus <note>(Dan. III)</note>. Miratur itaque
Scriptura regis amentiam et stultitiam, quia ipse jusserit
statuam auream fieri, et fictor confidat in simulacro
quod finxit: quod quidem possumus et generaliter
contra omnes idolorum accipere cultores. Nec
putemus unum esse quod sculpitur, et conflatur.
Sculpturam quippe possumus in lapidibus et in marmoribus
accipere: conflatura vero in his metallis intelligitur,
quae solvi possunt atque conflari; verbi
gratia, auro, argento, aere, plumbo, stannoque. Hoc
dictum sit, ut juxta tropologiam scire possimus quid
sit inter sculptile atque conflatile. <emph>628</emph> Legimus in
<pb n="1304C"/>
Deuteronomio: <hi>Maledictus omnis qui fecerit sculptile
et conflatile, opus manuum artificis, et posuerit illud in
abscondito <note>(Deut. XXVII, 15)</note>
            </hi>. Sculptile et conflatile
reor, dogmata esse perversa, quae ab his a quibus
facta sunt, adorantur. Vide Arium sculpsisse sibi idolum
creaturae, et adorasse quod sculpsit. Cerne Eunomium
conflasse imaginem falsam, et conflationi
suae curvare cervicem. Signanterque Scriptura: <hi>Et
ponet,</hi> inquit, <hi>illud in abscondito.</hi> Habent enim et
ipsi orgia sua, et quasi pro perfectis quibusque discipulis
tradunt abscondita sacramenta, quae si ad lucem
processerint, statim quod ficta sunt, arguuntur.
Nihil igitur eis proderit sculptura et conflatio sua.
Sculptura, quae refertur ad lapides, in his dogmatibus
intelligitur, quae stultitiam prima fronte demonstrant.
<pb n="1304D"/>
Conflatio est ibi, ubi aliqua videtur esse ratio
sapientiae saecularis, et velut quodam auro, ita disciplinis
philosophorum et splendore eloquentiae idolum
conflatum est. Nihil ergo proderit figmentum fictori
suo. Et mutum surdumque simulacrum adoratorem
suum audire non poterit. Si quando videris aliquem
nolle credere veritati, et ostensa suorum dogmatum
falsitate, in coepto studio perseverare, congrue poteris
dicere: Sperat in figmento suo, et facit simulacra
muta vel surda: <foreign xml:lang="greek">κωφὰ</foreign> quippe apud Graecos
<pb n="1305A"/>
utrumque significat: quamquam Symmachus <foreign xml:lang="greek">ἄλαλα</foreign>
interpretans, muta magis videatur intellexisse quam
surda. Nec moveat quempiam illud <foreign xml:lang="greek">ἰδίωμα</foreign> Scripturarum,
de quo saepe diximus: <hi>Quis, putas, fidelis et
sapiens dispensator <note>(Luc. XII, 42)</note>
            </hi>? Et in alio loco: <hi>Quis sapiens et intelliget</hi> 
 [Al. <hi>intelligit] haec <note>(Ps. CVI,
43)</note>
            </hi>? eo quod <hi>quis,</hi> vel <hi>quid,</hi> pro <hi>raro</hi> accipiatur:
cum possimus et de alio loco pro impossibili hoc
ipsum accipere: <hi>Quis nos separabit a charitate
Christi: tribulatio, an angustia <note>(Rom. VIII, 35)</note>
            </hi>? et
caetera. Et de praesenti capitulo: <hi>Quid prodest sculptile,
quia sculpsit illud fictor suus?</hi> In utroque enim
impossibilitas demonstratur, quod nec Apostoli charitatem
ulla tribulatio et angustia dividere possit a
Christo, nec in idolis sit ulla utilitas.
<pb n="1305B"/>
</p>
          </div3>
<div3>
            <head>
              <note>(Vers. 19, 20)</note>
            </head>
            <p>
. <hi>Vae qui dicit ligno, expergiscere;
surge, lapidi tacenti</hi> <note>(Al. jacenti)</note>
              <hi>: numquid ipse docere
poterit?</hi> <emph>629</emph> <hi>Ecce iste coopertus est auro et argento,
et omnis spiritus non est in visceribus ejus. Dominus
autem in templo sancto suo: sileat a facie ejus omnis
terra.</hi> LXX: <hi>Vae qui dicit ligno, evigila et exsurge:
et lapidi, elevare; et ipsum est imago, et est productio
auri et argenti, et omnis spiritus non est in eo. Dominus
autem in templo sancto suo: revereatur a facie
ejus omnis terra.</hi> Et hoc similiter vel adversum Nabuchodonosor,
vel adversum omnes qui venerantur
idola, accipi potest. Et describitur error humanus,
quod argentum, aurum, gemmas et sericum, quibus
vel obvoluta, vel operta sunt idola, prae fulgore
materiae deos aestimant, cum formam quidem potuerit
<pb n="1305C"/>
artifex dare: animam autem, qua vegetantur
artus, nequiverit. Et econtrario Dominus dicitur in
templo sancto suo <note>(Psal. X)</note>: non in templo manufacto,
sed vel in coelis, vel in unoquoque sanctorum,
juxta apostolum dicentem: <hi>An nescitis, quoniam
templum Dei estis, et spiritus Dei habitat in vobis <note>(I Cor. III, 16)</note>
            </hi>?
Et alibi: <hi>Corpora vestra templum
Dei sunt <note>(I Cor. VI, 19)</note>
            </hi>; vel in Filio, sicut ipse ait: <hi>Pater in me manens, ipse facit opera 
 <note>(Joan. XIV,
10)</note>
            </hi>. Aut certe juxta illud, quod coelos et terras,
maria et universum mundum <note>(Virg. VI Aeneid.)</note>:
</p>
            <l>Spiritus intus alit; totamque infusa per artus,</l>
<l>Mens agitat molem, et magno se corpore miscet:</l>
            <p>
mundus omnis qui coelo constat, et terra, et coelorum
<pb n="1305D"/>
circulis clauditur, Dei domus esse perhibetur.
Unde et Apostolus confidenter: <hi>In ipso enim,</hi> ait, <hi>vivimus, et movemur, et sumus 
 <note>(Act. XVII, 28)</note>
            </hi>. Quod
si quis opposuerit, quomodo spiritus in idolis non
esse dicatur, cum omnibus simulacris assideant
immundi spiritus, discat Scripturae sanctae consuetudinem,
numquam spiritum perversum absolute,
sed cum additamento aliquo spiritum nuncupari:
sicut ibi: <hi>Spiritu fornicationis seducti sunt (Osee
IV, 12)</hi>. Et in Evangelio: <hi>Cum autem spiritus immundus
<pb n="1306A"/>
exierit de homine <note>(Luc. XI, 24)</note>
            </hi>, et caetera his
similia. Spiritus autem ubicumque solus et absolute
sine aliquo additamento legitur, semper refertur ad
bonam partem, id est, ad Spiritum sanctum, ut est
illud Apostoli: <hi>Qui seminat in Spiritu, de Spiritu
metet vitam aeternam <note>(Galat. VI, 8)</note>
            </hi>. Et alibi: <hi>Fructus</hi> <emph>630</emph> 
 <hi>autem Spiritus est charitas, gaudium, pax <note>(Galat.
V, 22)</note>
            </hi>; et in alio loco: <hi>Spiritu ambulate, et desideria
carnis non perficietis <note>(Ibid., 16)</note>
            </hi>. Neque hoc dicimus,
quod non et Spiritus sanctus cum additamento ponatur:
vocatur enim et Spiritus sanctus, et spiritus
principalis, et spiritus rectus, et spiritus Dei, et
caetera his similia; sed quod Spiritus sanctus, et
cum additamento et solus saepe ponatur; spiritus
autem perversus nusquam nisi cum additamento
<pb n="1306B"/>
lectus sit. Sed et illud dici potest (si quis contentiose
spiritum perversum in hoc loco voluerit accipere),
quod aliud sit; <hi>Omnis spiritus non est in eo;</hi> 
aliud si dixisset: <hi>Omnis spiritus non est circa eum:</hi> 
potest enim assidere simulacris; caeterum intrinsecus
esse non potest. Unde et Aquila significantius
vertit Hebraicum dicens: <hi>Et spiritus ejus non est in
visceribus,</hi> sive <hi>in medio ejus.</hi> Propterea sciendum in
quibusdam Hebraicis voluminibus non esse additum, <hi>omnis;</hi> 
 sed absolute, <hi>spiritum</hi> legi. Quod si
quis ratione superatus in bonam partem acceperit
spiritum, et quaesierit, cur si de Spiritu sancto dictum
sit, cum additamento legatur: <hi>Et omnis spiritus
non est in eo?</hi> sciat omnem spiritum, diversas gratias
intelligi Spiritus sancti: ut sit sensus: Nihil in se
<pb n="1306C"/>
gratiae, nihil poterit habere virtutis. Quod quidem
et juxta tropologiam magis intelligitur, quod in universis
idolis haereticorum et figmentis diaboli, nulla
sit gratia Spiritus sancti; sed imaginem divinitatis
et pulchritudinem dogmatum praeferre videantur,
cum in illis nihil spirans sit et vitale. Dicamus et
illud, ne lectorem videamur celasse quod novimus,
spiritum et ventum apud Hebraeos eodem appellari
vocabulo, id est, RUA ( ), et pro sensu loci, vel
spiritum accipi solere, vel ventum. Ergo et in hoc
loco, spiritum vel pro vento accipere possumus,
quod nihil spiret in idolis; vel pro anima, quod simulacra
 inanimata sint. Quod autem spiritus accipiatur
pro anima, manifeste significat Salvatoris
oratio: <hi>Pater, in manus tuas commendo spiritum
<pb n="1306D"/>
meum <note>(Luc. XXIII, 46)</note>
            </hi>. Neque enim Jesus aut perversum
spiritum (quod cogitare quoque nefas est),
aut Spiritum sanctum, qui et ipse Deus est, Patri
poterat commendare, et non potius animam suam,
de qua dixerat: <hi>Tristis est anima mea usque ad mortem <note>(Matth. XXVI, 36, et Marc. XIV)</note>
            </hi>.
Et: <hi>Nemo potest
eripere animam meam a me: sed voluntate mea depono
animam meam, et sponte mea rursum assumo eam <note>(Joan. X, 17, 18)</note>
            </hi>.
</p>
          </div3>
        </div2>
      </div1>

<div1>
        <head> <hi>LIBER SECUNDUS.</hi> </head>

<pb n="1307"/>
<p>
          <pb n="1307A"/> <emph>631-632</emph> Alterum, mi Cromati, papa venerabilis,
in Abacuc librum scribimus, proprium Cantico
ejus opusculum dedicantes, sermonemque epicum
et Psalterii, id est, lyrico more compositum,
totis viribus aggredientes. Sibilet igitur excetra,
et Sardanapalus insultet, turpior vitiis quam nomine
( <hi>ex Cicerone</hi> ): nos coeptum carpamus iter; et orationibus
tuis, qui carnem virtute superasti, manifestissimam
de Christo prophetiam in octavo propheta,
id est, in resurrectionis Dominicae numero disseramus.</p>
<p> <hi>Oratio Abacuc prophetae pro ignorationibus.</hi> LXX: <hi>Oratio Abacuc prophetae cum cantico.</hi> 
 Aquila et Symmachus
et quinta editio, sicut nos, <hi>pro ignorationibus</hi> 
transtulerunt: solus Theodotio <foreign xml:lang="greek">ὑπὲρ τῶν ἐκουσιασμῶν</foreign>;
<pb n="1307B"/>
id est, <hi>pro voluntariis,</hi> et <hi>pro his qui sponte
delinquunt.</hi> Hoc propterea ut intelligamus (exceptis
Septuaginta) nullum, orationem cum Cantico transtulisse.
Nam et in Hebraico habet AL SEGIONOTH
( ) quod dicitur, <foreign xml:lang="greek">ἐπὶ ἀγνοημάτων,</foreign> et nos
transtulimus, <hi>pro ignorationibus.</hi> Est autem sensus,
quia supra temere dixerat: <hi>Usquequo, Domine, clamabo,
et non exaudies? vociferabor ad te vim patiens,
et non salvabis?</hi> Ac deinde in secunda querimonia:
Quare non respicis super iniqua agentes, et taces,
devorante impio justiorem se? Ad hoc <note>( <hi>Al.</hi> quod)</note>
audierat: Scribe visum, et explana eum super tabulas.
Et post caetera: <hi>Ecce qui incredulus est, non
erit recta anima ejus in semetipso: Justus autem in</hi> <note>(Al. ex)</note>
          <hi> fide sua vivet.</hi> 
 Et didicerat vel Nabuchodonosor, vel
<pb n="1307C"/>
diabolum, vel Antichristum positum in judicio peccatorum,
et fortem ad corripiendas gentes: nunc
agit poenitentiam, et plangit quod temere sit locutus:
petitque veniam, ut misericordiam consequatur,
quia ignorans fecit. Unde et David: <hi>Delicta,</hi> 
inquit, <hi>juventutis meae, et ignorantias meas ne memineris <note>(Psal. XXIV, 7)</note>
          </hi>.
Sunt qui putent orationem esse
prophetae, ut in adventu Christi error auferatur
hominum: unde et prophetae nomen sit titulo praenotatum,
quod prophetico spiritu oret tolli caliginem,
et reddi lucem; auferri imaginem, et tribui
veritatem. Quod autem prophetia sit, et totus Cantici
textus ostendit, et maxime illud: <hi>In medio duorum
animalium cognosceris.</hi> Et: <hi>Cum appropinquaverint
anni, notus eris.</hi> Et de judicio: <hi>Cum turbata
<pb n="1307D"/>
fuerit anima mea in ira, misericordiae recordaberis.</hi> Et
rursum de adventu Christi: <hi>Deus a Theman veniet, et
<pb n="1308A"/>
sanctus de monte umbroso et condenso.</hi> Necnon in
futurum: <hi>Pavebunt tabernacula terrae Madian, et ascendens
super equos tuos, et extendens extendes arcum
tuum super regna.</hi> Si autem aliquis quaesierit, quare
solus Theodotio, <hi>pro spontaneis,</hi> transtulerit, possumus
dicere, vel <emph>633</emph> confessionem prophetae, quod
non aliqua necessitate, sed sponte peccaverit, male
sentiens de judicio Dei; vel certe futuram gentium
fidem demonstrari, quod priorem errorem voluntarie
relinquentes, in eum crediturae sint, qui in
Cantico repromittitur. Legimus in psalmo decimo
sexto: <hi>Oratio David.</hi> Et in alio similiter: <hi>Oratio
David.</hi> Et in octogesimo nono: <hi>Oratio Moysi hominis
Dei.</hi> Et in centesimo primo: <hi>Oratio pauperis cum
anxiatus fuerit, et coram Domino effuderit precem
<pb n="1308B"/>
suam.</hi> Et sicubi alibi nomen orationis infertur: attamen
nullo loco cum Cantico legitur. Et nescio,
an decens sit orare cum Cantico, nisi forte juxta
Septuaginta orare dicimus prophetam pro adventu
Christi, et hoc ipsum cum delectatione, et psalmis
et Cantico prophetare, ut et in eo quod oratio est,
deprecetur Patrem, et in eo quod Canticum, Patris,
qui miserit Filium, et Filii qui venerit, laus dicatur.
Haec de titulo Cantici. Videamus nunc quae dicantur
in Cantico.</p>
<div2 id="III">
          <head>
            <note>(CAP. III)</note>
          </head>
<div3>
            <head>
              <note>(Cap. III.--Vers. 1.)</note> </head>
            <p>
 <hi>Domine, audivi auditionem
tuam, et timui: Domine, opus tuum in medio annorum
vivifica illud.</hi> LXX: <hi>Domine, audivi auditum tuum,
et timui: Domine, ÷ consideravi ⁑ opera tua, ÷ et
obstupui ⁑ in medio duorum animalium cognosceris.</hi> 
<pb n="1308C"/>
Pro eo quod nos et Aquila et Theodotio transtulimus, <hi>vivifica illud,</hi> 
 Symmachus interpretatus est, <hi>revivifica
illud.</hi> Quod autem Septuaginta dixerunt, <hi>consideravi
et obstupui,</hi> nec in Hebraeo habetur, nec
apud quempiam aliorum Interpretum, ut sublatis
his, quae in Hebraico non habentur, possit legi juxta
Septuaginta: <hi>Domine, opera tua in medio duorum animalium
cognosceris:</hi> quod quia <foreign xml:lang="greek">ἀδιανόητον</foreign> videbatur,
superiora conjuncta sunt. Legimus autem in Hebraeo
ADONAI, id est, <hi>Domine,</hi> PHALACH, <hi>opus tuum,</hi> 
BACEREB, <hi>in medio,</hi> SANIM, <hi>annorum,</hi> HEIEU, <hi>vivifica
illud.</hi> Hoc propterea ut quae superflua sunt, in Septuaginta
manifeste addita cognoscamus. Hebraei
juxta historiam hunc locum ita explanant: <hi>Domine,
audivi auditionem tuam, et timui.</hi> Audivi, inquit,
<pb n="1308D"/>
poenas quas Nabuchodonosor et diabolo praeparasti,
in quibus dixisti ei: <hi>Vae qui multiplicat non
<pb n="1309A"/>
sua (Supra, II, 6)</hi>. <emph>634</emph> Et secundo: <hi>Vae qui congregat
avaritiam malam domui suae <note>(Vers. 9)</note>
            </hi>. Et tertio: <hi>Vae qui aedificat civitatem in sanguinibus, et praeparat
urbem in iniquitate 
 <note>(Vers. 12)</note>
            </hi>. Et quarto: <hi>Vae qui potum
dat amico suo, mittens fel suum et inebrians.</hi> Et
quinto: <hi>Vae qui dicit ligno, expergiscere: surge, lapidi
tacenti.</hi> Et sicut timore perterritus sum, quod
draco magnus tantis vulneribus confodiendus sit, sic
deprecor, Domine, ut quod promisisti, expleas, et
finito tempore, reddas Christum tuum. Tu enim
dixisti, quia adhuc visus procul et apparebit in fine,
et non mentietur. Vivifica ergo quod pollicitus es,
hoc est, tuum imple promissum; non moriatur irritus
sermo tuus, sed opere compleatur. Quod quidem
juxta nos, et de resurrectione Salvatoris intelligi
<pb n="1309B"/>
potest: ut ille qui pro nobis mortuus est, consurgat
a mortuis, et vivificetur. Juxta Septuaginta
autem multo alter est sensus, et debemus etiam
Vulgatae editionis explanationem ponere. Domine,
audivi in Scripturis sermonem tuum, et te mihi
dante auriculam, juxta illud quod loquitur Isaias: <hi>Addidit mihi auriculam ad audiendum 
 <note>(Isai. L, 5)</note>
            </hi>; ita
audivi, ut tu vis audiri sermonem tuum. Et opera
tua diligentius contemplatus (ne mihi diceretur:
Opera autem Domini non respiciunt, et opera manuum
ejus non considerant), ex creaturis intellexi
Creatorem, et per singula quae fecisti, et quae quotidie
operaris in universo mundo, totus obstupui, et
sensu humanitatis amisso, in sanctam amentiam sum
conversus. Vel certe admiratione turbatus, in laudes
<pb n="1309C"/>
tuas trepidus erumpo dicens: <hi>In medio duorum animalium
cognosceris.</hi> Quod multi putant de Filio intelligi,
et Spiritu sancto, eo quod Pater per Filium intelligatur
et Spiritum. Quae quidem et duo Seraphim
in Isaia <note>(Cap. VI)</note>, et duo Cherubim, scribi interpretantur
in Exodo <note>(Cap. XXV)</note>, quae contra se respiciunt
[ <hi>Al.</hi> respiciant <hi>et</hi> habeant <hi>et</hi> velantes], et in
medio habent oraculum; et in Isaia <note>(Cap. VI)</note>, velantia
caput et pedes Domini, in praesenti tantum saeculo
volent, et alter ad alterum mysterium inclament
Trinitatis: et mittatur unus de <hi>seraphim,</hi> quod
interpretatur <hi>ardens,</hi> et veniat in terram et mundet
prophetae labia, et dicat: <hi>Ignem veni mittere super
terram, et</hi> <emph>635</emph> <hi>quam volo ut ardeat <note>(Luc. XII, 49)</note>
            </hi>.
Hoc aestimant alii, et ad hanc interpretationem multis
<pb n="1309D"/>
Scripturarum utuntur testimoniis. Porro simplex
interpretatio, et opinio vulgi de Salvatore intelligit,
quod inter duos latrones crucifixus agnitus sit <note>(Marc. XV, et Joan. XIX)</note>.
Qui autem melius, hoc dicunt,
quod in prima Ecclesia quae de circumcisione
fuit, et de praeputio congregata, duobus populis se
hinc inde cingentibus, intellectus sit Salvator et
creditus. Sunt qui duo animalia, duo intelligant
Testamenta, novum et vetus, quae vere animantia
sint atque vitalia, quae spirent, et in quorum medio
Dominus cognoscatur.
</p>
            <p>
              <pb n="1310A"/> <hi>In medio annorum notum facies.</hi> LXX: <hi>Cum appropinquaverint
anni, cognosceris.</hi> Cum venerit, inquit,
tempus, et opere promissa compleveris, monstrabis,
vera esse quae pollicitus es. Sive cum appropinquaverit
consummatio, et in extrema hora ad
destruenda peccata venerit Filius tuus, manifestius
cognosceris. Sequitur:</p>
<p> <hi>Cum advenerit tempus, demonstraberis, cum turbata
fuerit anima mea.</hi> Quod, exceptis Septuaginta, nec
in Hebraico, nec apud quemquam aliorum habetur
interpretum. Et est sensus: Cum venerit tempus, de
quo dicitur: Tempore acceptabili exaudivi te, tempus
adventus Domini Jesu Christi <note>(II Cor. VI, 2)</note>: tunc, o
Deus Pater, cognoscetur nomen tuum, quod ante occultum
fuit hominibus, de quo dicit Dominus in Evangelio:
<pb n="1310B"/> <hi>Pater, revelavi nomen tuum hominibus 
 <note>(Joan. XVII, 6)</note>
              </hi>.
Quod autem infertur: <hi>Cum turbata fuerit anima mea,</hi> 
apud LXX interpretum editionem cum posterioribus
copulatur, ut possit legi: <hi>Cum turbata fuerit anima
mea in ira,</hi> et hucusque distinctio: deinceps inferatur, <hi>misericordiae recordaberis;</hi> 
 quod scilicet prophetae
sufficiat pro poena sola conturbatio, et ad iram
Dei anima illius conturbata, nequaquam inferatur supplicium,
sed iram excludat misericordia. Habet autem
et ira Dei mensuras: quantum, et quanto tempore, et
ob quas causas, et quibus inseratur, juxta illud quod
scriptum est: <hi>Cibabis nos pane lacrymarum, et potabis
nos lacrymis in mensura <note>(Ps. LXXIX, 6)</note>
              </hi>. Quod si propheta
turbatur ad iram Dei, et qui turbatus est, <emph>636</emph> 
 impetrat misericordiam, quid nos sperare,
<pb n="1310C"/>
immo timere debemus, quorum omnia opera Dei digna
sunt ira? Quod autem sequitur juxta Hebraicum.</p>
<p> <hi>Cum iratus fueris, misericordiae recordaberis.</hi> Non
debemus putare, oblivisci Deum, et post iram suae
misericordiae recordari; sed quod nos eum in poena
positi putemus oblivisci, juxta illud: <hi>Usquequo, Domine,
oblivisceris me in finem <note>(Ps. XII, 1)</note>
              </hi>? Nam et si
quando tentationibus, quasi fluctibus operimur, et
rapida daemonum adversus nos procella desaevit,
velut ad dormientem loquimur: <hi>Exsurge, quid dormitas,
Domine?</hi> Simulque Dei cerne clementiam:
non dixit, cum intuleris supplicia, misericordiae recordaberis;
sed cum iratus fueris. Qui autem irascitur,
interdum non percutit, sed tantummodo comminatur.
Quod et apostolus sentiens ait: <hi>Revelatur
<pb n="1310D"/>
enim ira Dei de coelo super omnem impietatem et iniquitatem
hominum <note>(Rom. I, 18)</note>
              </hi>. Ubi autem revelatur,
non infertur, non percutit; sed revelatur ut terreat,
et territis non inferatur.
</p>
          </div3>
<div3>
            <head>
              <note>(Vers. 3.)</note> </head>
            <p>
 <hi>Deus ab Austro veniet, et Sanctus de
monte Pharan. Semper.</hi> LXX: <hi>Deus a Theman veniet,
et Sanctus de monte umbroso et condenso. Diapsalma.</hi> 
Aquila et Symmachus, et quinta editio ipsum
Hebraicum posuerunt THEMAN ( ): solus Theodotio
quid significaret <hi>Theman,</hi> interpretatus est,
dicens ELOIM, <hi>ab Austro veniet, et sanctus de monte
<pb n="1311A"/>
Pharan, in finem.</hi> Ex quo intelligimus a solis Septuaginta
positum, <hi>de monte umbroso et condenso.</hi> Sed
et hoc quod Septuaginta transtulerunt, <foreign xml:lang="greek">διάψαλμα,</foreign> et
nos posuimus, <hi>semper;</hi> Symmachus interpretatus
est, <hi>in aeternum:</hi> Theodotio, <hi>in finem:</hi> quinta
editio ipsum Hebraicum SELA ( ). Deus ergo ab
Austro veniet, id est, a meridie, a clara luce,
et ab his, qui appellantur filii dierum. Unde et in
Cantico canticorum, aquilonem sponsus abigit,
et austrum vocat dicens: <hi>Exsurge, Aquilo, et veni,
Auster, perfla hortum meum, et fluant aromata
mea <note>(Cant. IV, 16)</note>
            </hi>. Deus semper in meridie est: <hi>Ubi,</hi> 
 inquit, <hi>pascis? ubi cubas? in meridie <note>(Ibid., I, 6)</note>
            </hi>.
Et ad Abraham quando erat sub quercu, non
venit Deus nisi in meridie <note>(Genes. XVIII et XLIII)</note>. Et
<pb n="1311B"/> <emph>637</emph> 
 Joseph qui in typo praecessit Salvatoris, convivium
fratribus facit meridie. Agnitio ergo Dei Patris
his qui digni sunt, venit in pleno lumine. Et
agnitio Sancti, id est, Filii Dei, venit de monte umbroso
et condenso. Mons umbrosus atque condensus,
vel ipse Pater intelligitur, plenus virtutibus omnique
sapientia, et majestate sua cuncta protegens, et
extendens alas, et confovens pullos suos: vel certe
paradisus et coelestia plena angelis, plena virtutibus,
plena arboribus uberrimis. Atque utinam et mihi
contingat, ut ad vocem meam et ad expositionem
Deus veniat in claro lumine, et Filius ejus, de quo
scriptum est: <hi>Sancti estote, quoniam ego sanctus sum <note>(Levit. XX, 26)</note>
            </hi>,
de sublimitate eloquii umbrosi et
condensi, et Scripturarum testimoniis hinc inde contexti,
<pb n="1311C"/>
et Patre simul Filioque veniente, fiat eorum
auditor habitaculum, et compleatur Scriptura, dicens: <hi>Ego et Pater meus veniemus ad eum, et mansionem
apud eum faciemus 
 <note>(Joan. XIV, 23)</note>
            </hi>. Sed quia
pro monte umbroso et condenso, in Hebraeo scriptum
est mons <hi>Pharan,</hi> et <hi>Pharan</hi> interpretatur <hi>os videntis:</hi> 
pulchre juxta interpretationem nostram, de eruditi
sermone viri venit notitia Filii, et non qualicumque
sermone, sed de eo qui plenus est lumine, plenus
oculis, ut manifestus et purus ad aures audientium
deferatur. Quod autem ait <hi>de monte,</hi> sublimia dogmata
intellige. Audivi ego Hebraeum istum locum ita
disserere: Quod Bethleem sita sit ad Austrum, in qua
natus est Dominus atque Salvator, et ipsum esse de
quo nunc dicatur: <hi>Dominus ab Austro veniet,</hi> hoc est
<pb n="1311D"/>
nascetur in Bethleem, et inde consurget. Et quia
ipse qui natus est in Bethleem, Legem quondam dedit
<pb n="1312A"/>
in monte Sinai, ipse est Sanctus qui venit de
monte Pharan: Pharan quippe vicinus est locus
monti Sina. Et quod infertur, <hi>diapsalma,</hi> id est, <hi>semper,</hi> 
 habere sensum: ipse qui natus est in Bethleem,
et qui in Sina, id est, in monte Pharan, Legem
dedit, semper in universis beneficiis, praeteritis
et praesentibus, et futuris auctor est et largitor. De <hi>diapsalmate,</hi> 
 quod Hebraice dicitur SELA, in Psalterio
plenius disputatum est. Simulque <emph>638</emph> cerne
juxta Septuaginta, quod <hi>diapsalma</hi> non ponatur, nisi
in Psalterio, et in praesenti loco. Ex quo intelligimus
recte a Septuaginta orationis Canticum praenotatum.
</p>
          </div3>
<div3>
            <head>
              <note>(Vers. 4.)</note> </head>
            <p>
 <hi>Operuit coelos gloria ejus, et laudis ejus
plena est terra. Splendor ejus ut lux erit: cornua in
<pb n="1312B"/>
manibus ejus. Ibi abscondita est fortitudo ejus.</hi> LXX: <hi>Operuit coelos virtus ejus, et laudis ejus plena est terra,
et splendor ejus quasi lux erit: cornua in manibus ejus,
et posuit dilectionem robustam fortitudinis suae.</hi> 
 Pro
eo quod Septuaginta interpretati sunt, <hi>et posuit dilectionem
robustam fortitudinis suae:</hi> et nos diximus, <hi>ibi abscondita est fortitudo ejus:</hi> 
 Aquila transtulit, <hi>et posuit absconsionem fortitudinis suae:</hi> 
 Symmachus, <hi>et posuit absconditam fortitudinem suam;</hi> 
 solus Theodotio
nostrae translationi congruens, ait: <hi>et ibi absconsio
fortitudinis ejus.</hi> Verbum enim SAM ( ) pro
qualitate loci, et <hi>posuit</hi> intelligitur, et <hi>ibi:</hi> magisque
in praesenti loco <hi>ibi</hi> legendum est, quam <hi>posuit,</hi> ut sit
sensus et ordo sententiae: Cornua in manibus ejus,
et subaudiatur, ibi, id est, in cornibus abscondita
<pb n="1312C"/>
est fortitudo ejus. Manifestum est autem juxta Hebraicum
quod in adventu Christi cuncta repleta sint
gloria, secundum illud quod in Evangelio dicitur: <hi>Gloria in excelsis Deo, et in terra pax hominibus bonae
voluntatis 
 <note>(Luc. II, 14)</note>
            </hi>. Et alibi: Pacem fecit in
coelis et in terra per sanguinem crucis, et sedit in
dextera magnitudinis: velociter enim currit sermo
ejus. Et alibi: <hi>Domine, Dominus noster, quam admirabile
est nomen tuum in universa terra <note>(Ps. CXLVII, 1)</note>
            </hi>!
Et rursum in Psalmo decimo octavo: <hi>In omnem terram
exivit sonus eorum, et in fines orbis terrae</hi> [Al. <hi>terminos
terrae] verba eorum <note>(Ps. XVIII, 5)</note>
            </hi>. Splendor
quoque ejus, quasi sol justitiae, clara luce radiavit;
et cornua in manibus ejus, vexilla et tropaea crucis,
et in ipsis cornibus abscondita est fortitudo ejus:
<pb n="1312D"/> <hi>Cum enim esset in forma Dei, non rapinam arbitratus
est aequalem se esse Deo; sed exinanivit se formam
<pb n="1313A"/>
servi accipiens: factus est obediens Patri usque ad
mortem, mortem autem crucis 
 <note>(Philip. II, 6 seqq)</note>
            </hi>. In
cruce ergo paulisper abscondita est fortitudo ejus,
quando dicebat ad Patrem: <hi>Tristis est anima mea
usque ad mortem <note>(Matt. XXVI, 38, 39)</note>
            </hi>: Et: <hi>Pater,</hi> <emph>639</emph> 
 <hi>si possibile est, transeat iste calix a me <note>(Luc.
XXIII, 13)</note>
            </hi>. Et in ipsa cruce: <hi>Pater, in manus tuas
commendo spiritum meum.</hi> Porro juxta Septuaginta
in eo quod dictum est: <hi>Operuit coelos virtus ejus,</hi> 
nosse debemus minus esse quod operitur, ab eo quod
operit: si tamen totum operiatur, et non ex parte,
quod opertum est. Cum ergo virtus Dei operiat coelos,
major est coelis virtus ejus, qua operiuntur coeli.
Coelos autem eos esse qui portent imaginem supercoelestis,
et qui enarrent gloriam Dei, crebro legimus.
<pb n="1313B"/>
Virtutem quoque Dei Dominum Salvatorem,
apostolus probat: <hi>Christus Dei virtus, et Dei sapientia <note>(I Cor. I, 30)</note>
            </hi>.
Haec virtus omnium specialium [ <hi>Al.</hi> spiritualium]
virtutum quasi mater est: verbi gratia,
appellatur virtus, sapientia, fortitudo, justitia, temperantia,
veritas, sanctitas, redemptio: Christus autem
factus est nobis a Deo sapientia, et justitia, et
sanctificatio, et redemptio. Hae igitur speciales virtutes,
in quibus Christus ostenditur (secundum profectum
eorum, qui eum vel sapientiam recipiunt, vel
fortitudinem, vel justitiam, et caetera hujuscemodi),
continentur in generali virtute Dei, hoc est, in Domino
Salvatore: atque in hunc modum et de terra
intelligimus, quod qui primum propter imaginem
terreni terra vocabantur, et dicebatur ad eos: <hi>Terra
<pb n="1313C"/>
es, et in terram ibis <note>(Genes. III, 19)</note>
            </hi>, in adventu Salvatoris
laude Domini repleantur. Cum autem et
coeli virtute Dei operti fuerint (protecti videlicet et
ex omni parte vestiti), et universa terra repleta laude
Dei, tunc splendor ejus ut lux erit. Imaginem autem
Dei et splendorem gloriae ejus, esse Deum Salvatorem,
apostolus non tacet: Qui postquam nobis apparuit
splendor gloriae Dei, reversus est ad pristinam
majestatem <note>(Hebr. I)</note>. <hi>Etsi enim noveramus Christum
secundum carnem: sed jam non novimus eum
juxta carnem <note>(II Cor. V, 16)</note>
            </hi>, verum juxta spiritum;
quia, <hi>Quod factum est, in ipso vita erat, et vita erat
lux hominum <note>(Joan. I, 3, 4)</note>
            </hi>. Quod et manifestius in
Evangelio Salvator ostendens ait: <hi>Pater, glorifica
me gloria, quam habui apud te, priusquam mundus
<pb n="1313D"/>
fieret <note>(Joan. XVII, 5)</note>
            </hi>; ut post ascensionem ad coelos,
sit splendor quod lux, hoc est, id incipiat Filius esse
quod Pater est. Quod autem sequitur: <hi>Cornua in manibus
ejus,</hi> moris est Scripturarum, ut semper cornua
pro regnis ponant. Nam et illud quod Anna loquitur
in primo Regnorum libro: <emph>640</emph> <hi>Exaltavit cornu
Christi sui <note>(I Reg. II, 10)</note>
            </hi>, magnificentiam regni Salvatoris
significat. Et in Daniele, decem cornua decem
regna demonstrant <note>(Dan. VII)</note>. Sic autem nunc
dicitur: <hi>Cornua in manibus ejus,</hi> quomodo et alibi
scriptum legimus: <hi>Cor regis in manu Dei <note>(Prov. XXI,
1)</note>
            </hi>: pro eo quod est, mens et principale cordis viri
<pb n="1314A"/>
sancti (qui pergit ad regna coelorum, qui adhuc positus
in terra, regnat corpori absque peccatis) non
vagatur extrinsecus; sed in Dei tutela situs est.
Quia vero et in Hebraeo, et in caeteris editionibus
non habet scriptum: <hi>Cornua in manibus ejus,</hi> sed in
manu ejus, quod dicitur JADO ( ), manum Dei fortem
atque robustam intelligamus Filium ejus. Et in
hac manu omnia regna coelorum, eorumque qui ad
coelos nituntur ascendere, posita esse dicamus:
quod et Isaias sonat, dicens: <hi>Vinea facta est dilecto
in cornu, in loco uberi <note>(Isai. V, 1)</note>
            </hi>, pro eo quod est, in
regno. Ob hanc puto causam nullum cornutum animal
inter immunda poni in Levitico, et idipsum significare
unicornem in Psalmis (XLIX <hi>et</hi> XCI), sive <foreign xml:lang="greek">ῥινοκερότα</foreign>
; et illud: <hi>In te inimicos nostros ventilabimus
<pb n="1314B"/>
cornu <note>(Ps. XLIII, 7)</note>
            </hi>. Quod autem juxta LXX legimus: <hi>et posuit dilectionem fortis virtutis suae,</hi> 
 etiam
hoc de Christo intelligendum est, quod Deus Pater
idcirco cooperuerit coelos virtute sua, et terram repleverit
laude, et splendorem suum fecerit esse ut
lumen, et regnum posuerit in manu Filii sui, ut faceret
dilectum suum ab hominibus diligi, et diligi
non leviter, sed vehementer et fortiter, ut qui
eum fortiter dilexissent, et haererent in dilectione
ejus, nemo tolleret eos de manu illius. Econtrario diabolus
facit amare nos mundum, et pro dilectione virtutis
diligere vitia, et non leviter, sed fortiter, ita
ut de nobis possit dici: Et posuit diabolus dilectionem
fortem vitiorum suorum.
</p>
          </div3>
<div3>
            <head>
              <note>(Vers. 5.)</note> </head>
            <p>
 <hi>Ante faciem ejus ibit mors: et egredietur
<pb n="1314C"/>
diabolus ante pedes ejus.</hi> LXX: <hi>Ante faciem ejus ibit
verbum, et egredietur in campum post pedes ejus.</hi> Pro
eo quod nos transtulimus <hi>mortem,</hi> in Hebraeo tres
litterae positae sunt, DALETH, BETH, RES, absque ulla
vocali, quae si legantur DABAR ( ), <hi>verbum</hi> significant;
si DEBER, <hi>pestem,</hi> quae Graece dicitur <foreign xml:lang="greek">λοιμός.</foreign>
Denique et Aquila ita interpretatus est, <hi>Ante faciem
ejus ibit pestis;</hi> Symmachus, <hi>Ante faciem ejus praecedet
mors;</hi> quinta editio, <hi>Ante faciem ejus ambulabit mors;</hi> <emph>641</emph> 
 soli LXX et Theodotio <hi>sermonem</hi> pro <hi>morte</hi> 
interpretati sunt. Necnon in consequenti versiculo,
ubi diximus: <hi>Egredietur diabolus ante pedes ejus,</hi> et
LXX aliter transtulerunt, juxta quos postea disputabimus:
Aquila pro diabolo transtulit, <hi>volatile;</hi> Symmachus
autem et Theodotio, et quinta editio, <hi>volucrem,</hi> 
<pb n="1314D"/>
quod Hebraice dicitur RESEPH ( ). Tradunt
autem Hebraei, quomodo in Evangelio princeps daemonum
dicitur esse Beelzebub <note>(Matth. XII)</note>: ita Reseph
daemonis esse nomen, qui principatum teneat inter
alios, et propter nimiam velocitatem atque in diversa
discursum, avis et volatile nuncupetur: ipsumque esse
qui in paradiso sub figura serpentis mulieri sit locutus,
et ex maledictione, qua a Deo condemnatus est,
accepisse nomen: siquidem RESEPH, <hi>reptans ventre</hi> interpretatur.
Hoc est ergo quod dicitur: statim cum
venerit Dominus et in Jordane fuerit baptizatus, et
ad columbae descensum vox Patris intonuerit: <hi>Hic
<pb n="1315A"/>
est Filius meus dilectus, in quo mihi complacui <note>(Matt.
III, 17)</note>
            </hi>, exeunti de aquis occurret diabolus; et ante
pedes illius stabit mors, et coluber antiquus, qui quadraginta
diebus tentavit eum in solitudine. Si autem
juxta LXX legerimus, <hi>ante faciem ejus ibit verbum,
et egredietur in campos post pedes ejus,</hi> hoc significat,
quod sermo Dei ante visitationem ejus, quae nunc allegorice
facies dicitur, praecedat et praeparet corda
credentium: ut prava in rectum, et inaequalia sternat
in planum: et auditoris anima quasi consectus
ager, sementem possit recipere spiritualem.
</p>
          </div3>
<div3>
            <head>
              <note>(Vers. 6.)</note> </head>
            <p>
 <hi>Stetit, et mensus est terram: aspexit, et dissolvit
gentes, et contriti sunt montes saeculi: incurvati
sunt colles mundi, ab itineribus aeternitatis ejus.</hi> LXX: <hi>Stetit, et commota est terra: aspexit</hi> 
 [Al. <hi>respexit], et distabuerunt
<pb n="1315B"/>
gentes: contriti sunt montes violentia: tabuerunt
colles saeculi itineris sempiterni ejus.</hi> Stans Salvator
et cuncta perspiciens, et oculo suo universitatem
mundi metiens, gentium multitudinem dissipavit:
quibus dissipatis et dissolutis contriti sunt montes
hujus saeculi, et incurvati sunt colles hujus mundi.
Sunt enim et alii montes et colles, quos salit et
transilit sponsus in Cantico <emph>642</emph> canticorum <note>(Cap.
2)</note>, de quibus et in secundo graduum psalmo dicitur: <hi>Levavi oculos meos in montes, unde veniet auxilium mihi <note>(Psal. CXX, 1)</note>
            </hi>.
Montes autem saeculi ipsi sunt qui et
montes tenebrosi; de quibus Jeremias praecepit, ne
impingantur pedes nostri super eos <note>(Jerem. XXXI)</note>. Isti
sunt colles in quibus regnabat Saul, quando interficiebat
sacerdotes Dei <note>(I Reg. XXII)</note>: <hi>Gabaa</hi> quippe <hi>collis</hi> 
<pb n="1315C"/>
interpretatur. Et eleganter incurvati sunt, inquit, colles
mundi. Ante adventum quippe Salvatoris erecta
cervice gradiebantur, et superbiam eorum humiliare
nemo poterat. Contriti autem sunt et incurvati ab itineribus
aeternitatis ejus, id est, Dei, quia aeternitas illius
ad nos venire dignata est, sive quod semper a principio
mundi usque ad incarnationem suam venerit ad
sanctos, et factus sit in singulorum manu sermo Dei,
atque in universis vincentibus ipse superarit, et aeternum
ejus iter incurvaverit, colles montesque contriverit.
Haec per metaphoram juxta Hebraicum dicta
sint. Porro secundum LXX postquam faciem Dei sermo
praecesserit, et egressus fuerit in plana, Deus Pater
venit illuc, ubi ei ad sermonem suum regio praeparata
est, et venit post pedes sermonis sui, et stat;
<pb n="1315D"/>
numquam ante praecedens, sed semper exspectans,
ut ille sibi muniat viam. Ubi autem steterit juxta pedes
sermonis sui, ibi statim terra, opera videlicet
carnis et corporum non valentia sustinere Dei praesentiam,
commoventur. Cumque commota fuerint,
virtus sermonis et praesentia Dei respicit cunctas
 animae gentes, quas cogitationes et multiplices in
diversa sententias possumus intelligere, quae illico
<pb n="1316A"/>
dissolvuntur ac tabescunt. Si quid etiam adversum
scientiam Dei se exaltaverat in terra, et sensum
occupaverat audientis, hoc praecedente sermone,
 et adventu Dei, confringetur atque conteretur.
Montibus autem confractis contritisque ad aspectum
Dei, colles liquido consumentur, et redigentur
ad nihilum. Non enim sunt montes Dei, sed
montes saeculi. Sempiternum enim iter Dei respiciens
ad ea quae suus sermo praecedit, et fortius collibus
saeculi, consumet et destruet eos. Possunt autem
montes et <emph>643</emph> daemones intelligi, qui versantur
in haereticis, et elevant se contra scientiam Dei:
colles quoque aliae daemonum fortitudines, quae faciunt
homines corporum pulchritudinem, dignitates,
divitias, nobilitatem generis, caeteraque mundi bona
<pb n="1316B"/>
admirari. Licet videre post adventum sermonis Dei,
et Dei Patris praesentiam, quomodo humanae animae
commoveantur, et omne quod terrenum est, dissolvatur,
et cogitationes pristinae redigantur ad nihilum.
Tunc destruuntur daemones, tunc saeculi altitudines
ad nihilum deducuntur, et omnis haereticorum
scientia, quae primum tumebat, ad Dei sermonis
adventum humiliatur, conteritur atque consumitur. Et
quod prius pulchrum et maximum videbatur, quasi despectum
abjicitur et parvum. Et hoc fit propter adventum
Dei et hospitium Christi, juxta quod alibi scriptum
est: <hi>Inhabitabo in eis, et inambulabo, et ero Deus eorum,
et ipsi erunt mihi populus <note>(Lev. XXVI, 12)</note>
            </hi>.
</p>
          </div3>
<div3>
            <head>
              <note>(Vers. 7.)</note> </head>
            <p>
 <hi>Pro iniquitate vidi tentoria Aethiopiae,
turbabuntur pelles terrae Madian.</hi> LXX: <hi>Pro laboribus
<pb n="1316C"/>
vidi tabernacula Aethiopum: pavebunt et tabernacula
terrae Madian.</hi> Aethiopes tetri [ <hi>Al.</hi> teterrimi] et
amantes tenebras, et ab omni luce alieni, qui draconis
carne vescuntur <note>(de quo scriptum est: <hi>Dedisti eum
escam populis Aethiopibus (Ps. LXXIII, 14]</hi> )</note>, daemones intelliguntur,
quorum fit tabernaculum quicumque in
hoc saeculo propter honores et divitias laborarit: quod
significanter sub uno verbo iniquitatis ostenditur,
 « Omnis enim dives, aut iniquus, aut haeres iniqui
est. »  Vide homines maria transire: ante potentum
excubare fores: pati omnia quae servorum conditio
vix patitur, ut divitias congregent, ut aliquam accipiant
dignitatem: et postquam hoc fuerint consecuti,
tradere se luxuriae et voluptatibus et omni iniquitati,
ut quod avaritia congregavit, luxuria consumat.
<pb n="1316D"/>
Isti ergo pro laboribus suis efficiuntur hospitium
daemonum, et qui templum Dei esse debebant,
fiunt tabernaculum Aethiopum. Sed et hoc
quod sequitur: <hi>Turbabuntur pelles terrae Madian,</hi> 
sive <hi>pavebunt et tabernacula terrae Madian,</hi> eosdem
intellige tabernacula Aethiopum, et tabernacula terrae
Madian. Postquam enim ditati fuerint, et per
fas ac nefas ad altissimum gradum conscenderint,
<pb n="1317A"/> <emph>644</emph> 
 tunc conscientia peccatorum suorum, semper
mortem, semper judicium formidabunt, et ad levem
febriculam, quasi latrones in carcere, ita de aeternis
suppliciis suspirabunt. <hi>Madian</hi> autem in lingua
nostra sonat <hi>ex judicio,</hi> id est, condemnationem, et
ostenditur quod metu judicii aeternarumque poenarum
semper in formidine sint, et cruciatus quos
sentiunt se [ <hi>Al.</hi> se sciunt] mereri, pavore quotidiano
sustineant.
</p>
          </div3>
<div3>
            <head>
              <note>(Vers. 8, 9.)</note> </head>
            <p>
 <hi>Numquid in fluminibus iratus es, Domine:
aut in fluminibus furor tuus, vel in mari indignatio
tua? quia ascendens</hi> [Al. <hi>qui ascendisti] super equos
tuos, et quadrigae tuae salvatio. Suscitans suscitabis
arcum tuum, juramenta tribubus quae locutus es.
Semper.</hi> LXX: <hi>Numquid in fluminibus iratus es,
<pb n="1317B"/>
Domine: aut in fluminibus furor tuus, vel in mari impetus
tuus? Qui</hi> [Al. <hi>Quia] ascendens super equos tuos,
et equitatio tua salus: intendens, extendens arcum
tuum super sceptra, dicit Dominus. Diapsalma.</hi> Ubi
Septuaginta <hi>diapsalma,</hi> et Aquila <hi>semper,</hi> caeteri ut
supra similiter transtulerunt. Et quia ad tropologicam
interpretationem festinat oratio, breviter secundum
litteram sensum capituli comprehendens,
pergam ad reliqua. Sicut Jordanem, et mare siccasti
Rubrum, pro nobis dimicans; non enim fluminibus
et mari iratus es, aut quidquam insensibilia
offensionis contrahere potuerunt: ita nunc quadrigas
conscendens tuas, arcumque corripiens, salutem
dabis populo tuo, et juramenta quae jurasti patribus
nostris et tribubus, explebis in sempiternum. Quod
<pb n="1317C"/>
autem dicit: Numquid in fluminibus iratus es, Domine,
aut in fluminibus furor tuus, vel in mari impetus
tuus? dicit ambigue, et interrogantis magis
eloquio quam probantis. Sunt enim et bona flumina,
sunt et mala. Est mare pessimum, et est mare
optimum. Bonorum fluminum illud exemplum est: <hi>Fluminis impetus laetificat civitatem Dei 
 <note>(Psal. XLV,
4)</note>
            </hi>. Et quod qui de aqua Domini biberit, fluent de
ventre ejus flumina aquae salientis in vitam aeternam <note>(Joan. IV)</note>.
Malorum illud quod Pharao loquitur
in Ezechiele: <hi>Mea sunt flumina, et ego feci illa <note>(Ezec. XXIX, 9)</note>
            </hi>,
in quibus draco habitat, et multa his
similia. Quod autem mare in bonam partem accipiatur,
psalmus vicesimus tertius testimonio est, in quo <emph>645</emph> 
 tropologice de Ecclesia dicitur sub <foreign xml:lang="greek">οἰκουμένῃ,</foreign> id
<pb n="1317D"/>
est, orbe terrarum: <hi>Domini est terra et plenitudo ejus,
orbis terrarum, et omnes qui habitant in eo: ipse super
mare fundavit eum, et super flumina praeparavit illum,</hi> 
id est, <hi>orbem.</hi> Quod autem a Domino fundatur super
flumina, et praeparatur super mare, utique in bonam
partem accipitur. Necnon et illud quod de vinea dicitur
quae translata est de Aegypto: <hi>Extendisti propagines
ejus usque ad mare, et usque ad flumina flagella
ejus <note>(Psal. LXXIX, 12)</note>
            </hi>, usque ad mare puto
<pb n="1318A"/>
quod in bonam partem possit accipi. Et dicimus verba
divina quae manifestiora sunt, et quasi potum sitientibus
praebent, haec dici flumina: ea autem quae
plena sunt sacramentis, et in profundo posita (de quibus
dicit Apostolus: <hi>O profundum sapientiae et scientiae
Dei <note>(Rom. XI, 33)</note>
            </hi>! et Propheta consonat: <hi>De
profundis clamavi ad te, Domine <note>(Psal. CXXIX)</note>
            </hi>, mare
in Scripturis appellari. Hoc de eo quod possit et mare
in meliori parte sentiri. Quod autem accipiatur et
in contrario, multa testimonia sunt, de quibus illud
et in Psalmis est: <hi>Hoc mare magnum et spatiosum:
ibi naves pertransibunt, animalia parva cum magnis.
Draco iste quem formasti ad illudendum ei <note>(Psal. CIII,
25, 26)</note>
            </hi>. Et de Evangelio quando Salvator increpuit
ventos et mare et dixit ei: <hi>Tace et obmutesce (Mar.
<pb n="1318B"/>
IV, 39)</hi>. Quod enim increpatur, malum est, juxta illud
Zachariae: <hi>Increpet Dominus in te, diabole <note>(Zach.
III, 2)</note>
            </hi>. Et ad Timotheum: <hi>Argue, consolare, et increpa <note>(II Tim. IV, 2)</note>
            </hi>.
Propheta itaque sciscitante:
Numquid in fluminibus iratus es, Domine, aut in fluminibus
furor tuus, vel in mari impetus tuus? nos dicamus
si Aegypti flumina sunt, et mare rubrum atque
sanguineum; irascitur Dominus et percutit ea, et toto
impetu fertur in gurgites, elevantes se contra
scientiam Dei. Unde mare vidit et fugit <note>(Psal. CXIII)</note>,
praesentiam Dei ferre non sustinens. Et Jordanis reversus
est retrorsum, cedens gloriae populi transeuntis,
qui et ab Elia scinditur et ab Elisaeo. Ut autem
manifestius loquar, haereticorum eloquentiam quae
contra veritatem et Ecclesiam fluit, intellige flumina,
<pb n="1318C"/>
quibus irascitur Dominus. Animas vero eorum qui
circumferuntur omni vento doctrinae, et semper malitia
fluctuant, <emph>646</emph> et salsis gurgitibus obruuntur,
animadverte mare super quod impetus Domini fit, et
sentiat ejus adventum, et sciat quibus terminis et
obice concludatur, et audiat: <hi>In te conterentur fluctus
tui.</hi> 
Quod si bona sunt flumina et bonum mare, lavatur
in illis Jesus, et Ecclesiam suam super hujuscemodi
mare collocat. Post haec sequitur: <hi>Qui ascendens
super equos tuos, et equitatio tua salus.</hi> Quaero
equos super quos ascendat Dominus, et puto non
esse alios nisi sanctorum animas, super quas ascendit
sermo divinus, ut et ipsas salvet, et alios per eas.
Ponamus equorum exempla. Sponsus loquitur in
Cantico canticorum: <hi>Equitatui meo in curribus Pharaonis
<pb n="1318D"/>
assimilavit te, proxima mea <note>(Cant. I, 8)</note>
            </hi>. Non quod
Christus Ecclesiam, vel sermo Dei animam quam
sponsam suam vocat, quadrigis comparet Pharaonis;
sed quod omnis anima quamvis sancta sit atque perfecta,
ad Deum comparata, quasi currus Pharaonis
sit, et jumentum. Unde et Moyses loquitur ad Dominum: <hi>Ego autem sum</hi> 
 <foreign xml:lang="greek">ἄλογος,</foreign> id est, <hi>irrationalis <note>(Exod. IV, 10)</note>
            </hi>.
Et David: <hi>Ut jumentum factus sum
apud te <note>(Psal. LXXII, 23)</note>
            </hi>. Non quod absolute jumentum
<pb n="1319A"/>
sit; sed quod apud Deum jumentum sit. His
equis illi contrarii sunt quos habet Pharao, et de
quibus dicitur: <hi>Equum et ascensorem projecit in mare <note>(Exod. XV, 2)</note>
            </hi>:
hujuscemodi equitatio non salus
est, sed perditio. Quaeramus et alios equos, quibus
ascendit Dominus: In quarto Regnorum libro legimus,
surrexisse mane ministrum Elisaei, et egressum
vidisse exercitum ambientem civitatis muros, et
equos et currus <note>(IV Reg. VI)</note>. Et postquam ad preces
prophetae aperti sunt oculi ejus: <hi>Aspexit,</hi> inquit, <hi>et ecce mons plenus equis, et quadrigae igneae in circuitu
Elisaei.</hi> 
 Diligenter attende quod equi videantur et
currus, et tamen in tantis millibus equorum et curruum
nullus ascensor: horum equorum ille erat auriga
et ille rector de quo Psalmista canit: <hi>Qui sedes
<pb n="1319B"/>
super Cherubim ostendere <note>(Psal. LXXIX, 2)</note>
            </hi>. Talibus
equis talique curru et Elias raptus ad coelum est <note>(IV Reg. II)</note>.
Si quis autem de Zacharia vult discere
qui sint equi rufi, et qui nigri, et qui varii, et qui
albi egredientes de myrtetis, et de montibus in profundo
positis, <emph>647</emph> sive, ut in Septuaginta scriptum
est, <hi>aereis,</hi> in ipso propheta, si Dominus vitae spatium
dederit, conabimur explanare <note>(Zach. I)</note>. Vidit et
Joannes equos candidos, et sessores eorum <note>(Apoc.
VI)</note>: e quibus corpora in gloria resurgentium puto
esse equos candidos; sessores autem sanctorum animas.
Si quis vero peccator est, et mei similis, sedebit
in equo nigro, et dicetur de eo: <hi>Dormitaverunt
omnes, qui ascenderunt equos <note>(Psal. LXXV, 7)</note>
            </hi>. De talibus
equis scriptum est: <hi>Fallax equus ad salutem</hi> 
<pb n="1319C"/> <note>(Psal. XXXII, 14)</note>:
caro enim concupiscit adversus
spiritum, et sapientia ejus inimica est Deo. Hoc dictum
sit de his qui corpora diligunt, et in nigris sedent
equis. Nos autem animas nostras in equos, et
in currus Domini praeparemus, qui ascendit in Paulo,
ascendit in Petro, et in hujuscemodi curribus
equitans, totum lustravit orbem. Intendens quoque
arcum sive sagittas suas, sceptra, id est, regna adversum
quae Jeremias missus est, eradicavit, destruxit
et perdidit <note>(Jerem. XVIII)</note>: fecitque ut non
regnaret peccatum in mortali nostro corpore. Sceptra
autem, id est, regna diaboli, quae ostendit et Domino,
intellige diversa peccata, avaritiam, luxuriam,
iracundiam, detractionem, furta, perjuria, adversum
quae sermo Dei sedens in equis, et in curribus suis
<pb n="1319D"/>
intendit fulgoris sui contorta spicula, et interim non
emittit, ut qui ad extentum arcum territus fuerit,
emissionem non sentiat sagittarum. Et hoc facit <hi>semper,</hi> 
 quod Aquila interpretatus est, pro <hi>diapsalmate.</hi> 
Semper enim sedet [ <hi>Al.</hi> sedit] in sanctis suis,
semper armatus est. Et acutas sagittas in linguis eorum
praeparans equitat, et huc illucque discurrit in
orbis salutem.
</p>
          </div3>
<div3>
            <head>
              <note>(Vers. 10.)</note> </head>
            <p>
 <hi>Fluvios scindes terrae.</hi> LXX: <hi>Fluviis
scindetur terra.</hi> Quia suscitavit Dominus arcum suum,
ut tribubus juramenta redderet quae locutus est, consequenter
dicitur, fluvios scindes terrae, id est, reges
<pb n="1320A"/>
terrae adversum populum tuum dimicantes, divides atque
disperges. Juxta Septuaginta autem, qui dixerunt: <hi>Fluviis scindetur terra,</hi> 
 primum ponamus exemplum,
ut hoc quasi gradu ad altiora veniamus. Legimus in
his qui de mirabilibus confecerunt volumina, et qui
Olympiadas Graeciae ad nostram usque memoriam
perduxerunt, exponentes quid in singulis annis novi <emph>648</emph> 
 acciderit in mundo, quod inter caetera terrae
motu eruperint flumina, quae ante non fuerant, et
rursum alia absorpta sint, et pessum ierint: quod
scilicet omnes terrarum venae, quasi in humano corpore
sanguinem, ita in se habeant latentes aquas,
quae terrae concussione rumpantur, et manent in flumina.
Hoc si intelleximus, videamus animam humanam
habere in se naturaliter aquas et fluvios, et per
<pb n="1320B"/>
socordiam nostram, eos esse absconditos, et non
fluere. Cum autem ad praedicationem sermonis Dei
concussa fuerit, et de priori statu mota, tunc erumpere
quod latebat, et in refectionem potantium [ <hi>Al.</hi> 
potentium] fluere. Hoc ipsum reor et illud significare
in Genesi quod fodiuntur putei a servis Isaac, quos
ab Abraham factos Philisthiim terra obruerant <note>(Genes. XXVI)</note>.
Quamdiu vivit Abraham, putei illius
non clauduntur: illo autem mortuo, et puteis obturatis,
si servi fodiunt, contradicunt Philisthiim, et
jurgium est. Si vero ipse veniat Isaac, et fodiat puteum,
et inveniat aquam, Philisthiim non valent contradicere.
Vide Petrum et Paulum, et de puteis
Christi fluviisque non ambiges. Cerne omnes apostolos,
et jam non quatuor flumina, sed duodecim fluvios
<pb n="1320C"/>
intelliges exire de paradiso Scripturarum. Isti
fluvii antequam terra commoveretur, latebant, et
cum essent in terrae venis, sitientibus pocula non
praebebant. Postquam vero ad adventum Christi orbis
et omnis terra concussa est, subito proruperunt,
et tunc completum est: <hi>Posuit flumina in desertum,
et exitus aquarum in sitim, terram fructiferam in salsuginem,
a malitia habitantium in ea <note>(Ps. XXXIII)</note>
            </hi>.
Posuit desertum in paludes aquarum, et terram sine
aqua in fontes aquarum: et habitare fecit ibi esurientes,
et constituerunt civitatem ad habitandum.
Postquam enim Dominus venit in mundum, et completum
est illud quod dixit in Evangelio: <hi>In judicium
ego in mundum istum veni ut qui non videbant, viderent,
et qui videbant, caeci fierent <note>(Joan. IX, 39)</note>
            </hi>: tunc
<pb n="1320D"/>
terra Israel de qua fluvii ante manabant, et irrigabant
universum Judaeae populum, aruit, et fontes illius
obturati sunt. Universus autem orbis qui erat
desertus et sterilis, et aquas praedicationis Dominicae
non habebat, versus est in paludes <emph>649</emph> aquarum:
et quot doctores emisit, tot habuit et fontes. Nec
sufficit eis, fontibus videlicet atque fluminibus, irrigare
orbis populos; sed in unaquaque provincia
eos qui esuriebant et patiebantur famem sermonis
Dei, in unum populum congregantes, exstruxerunt
Ecclesiam, quae dicitur civitas ad inhabitandum, et
quam laetificat impetus fluminis.
<pb n="1321A"/>
</p>
          </div3>
<div3>
            <head>
              <note>(Vers. 11 seqq.)</note>
            </head>
            <p>
 <hi>Viderunt te, et doluerunt montes:
gurges aquarum transiit: dedit abyssus vocem suam:
altitudo manus suas levavit: sol et luna steterunt in
habitaculo suo: in luce sagittarum tuarum ibunt, in
splendore fulgurantis hastae tuae. In fremitu conculcabis
terram: in furore obstupefacies gentes: egressus
es in salutem populi tui, in salutem cum Christo tuo:
percussisti caput de domo impii, denudasti fundamentum
usque ad collum. Semper.</hi> Solam nostram editionem
posuimus, ut juxta eam, id est, juxta Hebraicum,
texentes consequentiam loci, postea LXX
commatice per capitula disseramus. Viderunt te,
Deus, et doluerunt montes: excelsa scilicet regna,
et sublimes hujus saeculi potestates, et quadrigae
quatuor in Zacharia, quae egrediuntur de montibus
<pb n="1321B"/>
aereis <note>(Zacch. VI)</note>: hae te viderunt et intremuerunt.
Et gurges aquarum transiit: hoc est, omnis eorum
impetus, et persecutio, qua vexabant populum tuum,
postquam te viderunt, transiit. Tunc abyssus, hoc
est, inferi laudaverunt te: tunc etiam superi, id est,
angeli in plausum suis manibus concreparunt, ut
victorem veluti gestu quodam et tripudio elevatarum
manuum demonstrarent. Sol tuus et luna, et omnis
splendor, quo prius illuxeras populo tuo, et malorum
postea pondere, universa fuerant tenebrarum
horrore cooperta, receperunt lumen suum, et pristinum
habuere fulgorem. Sagittae tuae et fulgurans hasta
tua, id est, plagae tuae, et eruditio tua, lumen tuo
populo praebuerunt. Denique in luce sagittarum
tuarum, et in splendore hastae tuae, quae eos ad hoc
<pb n="1321C"/>
corripuit, ut emendaret, ambulavit populus tuus in
fremitu tuo. Quando ergo populi tui vindicabis injuriam,
terrena regna calcabis, et omnes gentes admirari
facies, quia egressus es in salutem <emph>650</emph> populi tui,
et venisti ad eos cum Christo tuo: licet in Hebraico
scriptum sit: <hi>Egressus es in salutem populi tui cum
Jesu Christo tuo:</hi> sive <hi>cum Salvatore Christo tuo:</hi> 
Jesus enim <hi>Salvator</hi> interpretatur. Veniente autem
Jesu Christo Filio tuo, percussisti Antichristum de
domo impii, hoc est, in hoc saeculo, quod in maligno
positum est: sive ipsum diabolum percussisti,
qui impietatis caput est, et denudasti fundamentum
ejus usque ad collum, id est, abscondita ejus aperta
fecisti, non ad breve tempus, sed in perpetuum:
hoc enim significat SELA, id est, <hi>semper.</hi> 
</p>
            <p>
              <pb n="1321D"/>LXX: <hi>Videbunt te, et dolebunt,</hi> sive <hi>parturient
populi;</hi> <foreign xml:lang="greek">ὠδινήσουσι</foreign> quippe utrumque significat. Consequenter
rupta terra, et fluviis manantibus, populi
qui de fluminibus Dei biberant, videbunt Deum,
atque parturient. Ex hoc enim ipso quod vident
Deum, statim Dei verbo concipiunt et dicunt: <hi>A timore
tuo, Domine, in utero suscepimus, et parturivimus
et peperimus: spiritum salutis tuae faciemus
<pb n="1322A"/>
super terram <note>(Isai. XXVI, 17, 18)</note>
              </hi>. <hi>Beati,</hi> inquit, <hi>mundo corde, quoniam ipsi Deum videbunt 
 <note>(Matth.
V, 8)</note>
              </hi>. Isti itaque populi loti a fluminibus, non jam
viderunt, sed visuri sunt Deum: et cum viderint,
concipient, ut possint fructus parere doctrinarum.
Sed quia dicuntur populi, et populorum non est videre
faciem Dei, licet in futurum extendatur oratio,
videbunt et parient: tamen juxta tropologiam magis
Hebraicum sequendum est, ubi dicitur: <hi>Viderunt te,
et pepererunt montes:</hi> montium enim est videre Deum
et parere filios, quos de Dei concepere sermone.</p>
<p>LXX: <hi>Disperge aquas itineris.</hi> Diversae aquae
sunt: aliae sempiternae, aliae breves. De sempiternis
aquis, et quae fluunt de fontibus Israel, dictum est: <hi>Fluminibus scindetur terra.</hi> 
 De subitis, et ad tempus
<pb n="1322B"/>
currentibus: <hi>Omnes torrentes vadunt in mare.</hi> Talium
enim aquarum finis perditio est. Deus ergo
omnes aquas quae a perversis dogmatibus conculcatae
sunt, disperget, cum dissipaverit consilia principum,
et sapientiam mundi hujus. Si quando videris
ad breve aliquam haeresim floruisse, et postea Dei
gratia dissipatam, dicito esse <emph>651</emph> completum: <hi>disperges aquas itineris.</hi> 
 Potest autem hoc quod
dicitur, <hi>itineris,</hi> subaudiri <hi>diabolici,</hi> ut sit sensus:
Aquas quas diabolus conculcavit, et quae multis in
se praebuerunt iter, id est, multis patuerunt erroribus,
dividet Dominus atque disperget. Unde et
caeteri interpretes, furorem volentes haereticum describere,
transtulerunt: <hi>Illisio,</hi> vel <hi>impetus aquarum
transiet.</hi> Feruntur enim prono eloquentiae cursu et
<pb n="1322C"/>
praecipites, ut quemcumque obvium et levem invenerint,
secum trahant.</p>
<p>LXX: <hi>Dedit abyssus vocem suam altitudinem phantasiae</hi>.
Abyssus saepe in bonam partem: saepe in
malam, interdum indifferenter accipitur. In bonam
partem: <hi>Judicia tua abyssus multa <note>(Psal. XXXV, 7)</note>
              </hi>.
Et: <hi>Abyssus abyssum invocat <note>(Psal. XLI, 8)</note>
              </hi>, et reliqua.
In malam: <hi>Viderunt te aquae, Deus <note>(Psal.
LXXVI, 17)</note>
              </hi>, et reliqua. Sed et daemones deprecantur,
ne mittantur in abyssos <note>(Luc. VIII)</note>, et in Genesi: <hi>Abyssus super quam tenebrae erant 
 <note>(Genes. I, 2)</note>
              </hi>, nescio
an in bonam partem possit accipi. Indifferenter
autem ibi ponitur: <hi>Rupti sunt fontes abyssi, et cataractae
coeli apertae sunt <note>(Ibid., VII, 11)</note>
              </hi>. Et illud in
centesimo quadragesimo octavo psalmo: <hi>Dracones
<pb n="1322D"/>
et omnes abyssi: ignis et grando et spiritus procellarum,</hi> 
nisi forte ex eo quod inter dracones, et ignem
et grandinem ponitur, in malam partem trahendum
sit. Quod nescio utrum possit dicere, qui eam viderit
cum caeteris in laudem Domini concrepare. Si
igitur in bonam partem acceperimus abyssum, dicamus,
dispersis aquis itineris pessimi [ <hi>Al.</hi> pessimis],
viderunt te sapientes tui, et altitudinem scientiae,
<pb n="1323A"/>
quam habebant ex tuo aspectu mutuantes (quia viderunt
te et parturierunt montes), quidquid de te
prius opinati sunt, in vocis suae laudibus protulerunt.
Et pulchre opinationem phantasiae, altitudinem
vocat, juxta Jesum filium Sirach, qui ait: <hi>Abyssum et sapientiam quis investigabit 
 <note>(Eccl. I, 2)</note>
              </hi>?
Unde et de monte modico <note>(Psal. XLI)</note>, id est, assumptione
humani corporis, quam Daniel lapidem
abscissum de monte sine manibus, id est, sine opere
nuptiali, vocat <note>(Dan. II)</note>, Christus abyssus invocat
Patrem alteram abyssum, in voce cataractarum suarum <note>(Psal. XLI)</note>,
ut det evangelizantibus verbum
virtute multa. Vel certe abyssus novum Testamentum,
in testimonium montis modici, a quo vulneratus
est princeps Tyri, invocat <emph>652</emph> abyssum veteris
<pb n="1323B"/>
Testamenti, ut per cataractas Christi, id est, apostolos,
firmior fiat praedicatio. Si quis autem voluerit
hoc quod dicitur: <hi>Dedit abyssus vocem suam,
altitudinem phantasiae suae <note>(Isai. XIV)</note>
              </hi>, in malam
partem accipere, illo utetur argumento, quod post
dispersas aquas itineris, quae utique in malam partem
acceptae sunt, et hoc recte in contrarium sentiatur.
Simulque cerne quod non dixerit altitudinem
suam; sed, altitudinem phantasiae suae, id est,
umbrae et imaginis. Videntur enim habere altitudinem
et scientiam Scripturarum; sed omnis
eorum altitudo, veritati comparata, phantasia est,
et frustra extollit vocem, quia aquae itineris jam
dispersae sunt. Quaeramus in Scripturis sicubi phantasiam
in bonam partem invenire possimus, et cum
<pb n="1323C"/>
vel raro vel numquam fuerit inventa, firmius abyssum,
et phantasiam ejus in malam partem interpretabimur.</p>
<p>LXX: <hi>Elevatus est sol, et luna stetit in ordine suo.</hi> 
Si simplicem interpretationem sequimur, ex praesentibus
verbis profectus solis demonstratur et lunae:
quod, juxta Isaiam, in futuro saeculo septuplum
sol luceat, et luna solis fulgeat claritate <note>(Isai. XXX,
26)</note>. Quia enim creatura liberabitur a servitute corruptionis
in libertatem gloriae filiorum Dei <note>(Rom.
VIII)</note>, quae nunc vanitati subjecta est, propter eum
qui subjecit eam in spem libertatis, cum in consummatione
mundi omnis creatura fuerit liberata, liberabitur
et sol et luna, et in suo stabunt ordine. Quod
si voluerimus, solem justitiae Christum accipere, in
<pb n="1323D"/>
cujus pennis sanitas est, et lunam, quae hujus solis
splendore illuminantur, Ecclesiam: non difficile est
dicere, quod lux vera, et lux hominum et splendor
gloriae Dei, et splendor lucis aeternae eam illuminet:
quae nunc in isto saeculo juxta prospera atque pressuras
crescat atque decrescat. Cum autem sol fuerit
elevatus, et juxta Apostolum, exaltaverit eum Deus,
et donaverit ei nomen super omne nomen <note>(Philipp.
II)</note>: tunc etiam Ecclesia, quae in praesenti saeculo tenere
suum ordinem non potest, ad ordinem debitum
revertetur, et nequaquam mutabitur; sed fixo
<pb n="1324A"/>
stabit gradu, et audiet cum Moyse: <hi>Tu autem hic
sta mecum <note>(Exod. XXXIV, 2)</note>
              </hi>.</p>
<p>LXX: <hi>In luce</hi> [Al. <hi>lumine</hi> ] <hi>jacula tua ibunt, in
splendore coruscationis armorum tuorum.</hi> <emph>653</emph> Jacula
Dei, id est, sagittae euntes atque pergentes,
non ad hoc mittuntur ut interimant, sed ut illuminent.
Ad harum sagittarum jaculorumque distinctionem,
Christus electum jaculum dicitur per Isaiam
vociferans: <hi>Posuit me ut jaculum electum, et in pharetra
sua abscondit me, et dixit mihi: Magnum est tibi
hoc, vocari te servum meum <note>(Isai. XLIX, 2, 3)</note>
              </hi>. Haec
sagitta plures habebit [ <hi>Al.</hi> habet] sagittas, quas mittat
in universum orbem. Unde et sponsa electo jaculo
vulnerata dicit: <hi>Vulnerata charitate ego <note>(Cant.
IV, 9)</note>
              </hi>: juxta quod et nos possumus dicere: vulneratus
<pb n="1324B"/>
 castitate ego, vulneratus sapientia ego. Quo
sapientiae jaculo vulnerata et Regina Austri non
erat in se, et obstupefacta plus invenerat in vero
Salomone, quam ei fama narraverat <note>(III Reg. X)</note>.
Hae igitur sagittae quae mittuntur in lucem,
pergunt etiam in splendore coruscationis armorum
ejus, id est, Dei. Quicumque enim armatus
fuerit, ut stet contra versutias diaboli, et accinctus armatura
Apostoli <note>(Ephes. VI)</note>, venient ad illum jacula
lucis, ut ad ipsum possit dici: <hi>Vos estis lux mundi <note>(Matth. V, 14)</note>
              </hi>.
Si quis autem peccator est, et ingemiscit
quod habitet in tabernaculis Cedar, mittuntur ei
sagittae potentis acutae cum carbonibus desolatoriis <note>(Psal. CXIX)</note>,
ut primum compungatur sermonibus
Dei, et dicat: <hi>Versatus sum in miseria, cum infigitur
<pb n="1324C"/>
mihi spina <note>(Psal. XXXI)</note>
              </hi>. Et postquam compunctus
fuerit, tunc ei desolatorius per Seraphim, id est, ardentem
sermonem Dei, carbo mittatur, qui non solum
labia, quae Isaias tantum habebat immunda <note>(Isai.
VI)</note>, sed et omnes partes membrorum ejus excoquat,
et ad solitudinem peccatorum reducat.</p>
<p>LXX: <hi>In comminatione imminues terram, et in furore
detrahes gentes.</hi> Potest hoc in consummatione
mundi accipi, quando, frequentibus bellis interfecta
multitudine, rari homines reperientur, et hi qui noluerunt
esse de populo Dei, sed gentes et ethnici
permanserint, furore Domini deducantur ad tartarum.
Sed melius est, ut imminutam comminatione
terram, interpretemur opera terrena, et eos qui constituti
in Ecclesia, peccatores non exspectant, ut furore
<pb n="1324D"/>
Domini corripiantur; sed audientes in Scripturis,
quae supplicia impendeant peccatoribus, agunt
poenitentiam, et paulatim imminuunt terram suam,
ad <emph>654</emph> coelumque proficiunt. Si quis nostrum comminationem
Domini reformidat, huic terra imminuitur:
qui autem perseverat in gentium numero, et
non vult esse de his quorum terra decrescit, nec de
populo Dei, de quo dicitur: <hi>Videbunt te, et parturient
populi,</hi> iste cum gentibus detrahetur in poenam.</p>
<p>LXX: <hi>Egressus es in salutem populi tui, ut salvares
christos tuos.</hi> Primum videamus quot sunt genera
<pb n="1325A"/>
christorum, et postea tractabimus, quomodo
egressus sit Dominus in salutem christorum suorum.
Christi in veteri Testamento dicebantur et patriarchae,
de quibus scriptum est in Psalmis: <hi>Corripuit
reges pro eis: nolite tangere christos meos, et in prophetis
meis nolite malignari <note>(Ps. CIV, 14, 15)</note>
              </hi>. Et in
primo Paralipomenon libro, omnes qui de Aegypto
egressi sunt christi vocantur. Chrisma quoque in
Exodo <note>(Cap. XXX)</note> sacerdotale conficitur, quo postea
sacerdotes in Levitico <note>(Cap. VIII)</note> referuntur uncti.
Est et aliud unguentum quo reges unguntur in regno,
quod in duo scinditur. Si enim David est et
Salomon, id est, <hi>fortis manu,</hi> et <hi>pacificus <note>(I Reg. XVI)</note>
              </hi>,
cornu ungitur. Si vero Jehu et Azael sunt, perfunduntur
lenticula <note>(IV Reg. IX et XIX)</note>: vas autem
<pb n="1325B"/>
fictile sic vocatur, id est, <foreign xml:lang="greek">φακός.</foreign> Sed et Cyrus, Persarum
rex atque Medorum, qui de captivitate populum
relaxavit (licet multi errent, et de Domino Salvatore
scriptum putent), audit per Isaiam: <hi>Haec dicit Dominus
christo meo Cyro, cujus tenui dexteram, ut audirent
coram eo gentes <note>(Isai. XLV, 1)</note>
              </hi>, etc. Et ad extremum
dicitur: <hi>Tu autem non cognovisti me,</hi> quod de
Salvatore nefas est intelligere. Est unguentum propheticum,
quo praecipitur Eliae, ut Elisaeum ungat
in prophetam <note>(III Reg. XIX)</note>. Et super omnia unguentorum
genera, est unguentum spirituale quod
vocatur oleum exsultationis, quo ungitur Salvator,
et dicitur ad eum: <hi>Propterea unxit te Deus, Deus
tuus, oleo exsultationis prae participibus tuis</hi> [Al. <hi>suis</hi> ] <note>(Ps. XLIV, 8)</note>.
Participes autem eos puto, ad quos
<pb n="1325C"/>
loquitur et Joannes: <hi>Et vos unguentum habetis a
sancto <note>(I Joan. II, 20)</note>
              </hi>. Et post modicum: <hi>Haec scripsi
vobis de his qui seducunt vos: et chrisma quod accepistis
ab eo, maneat in vobis: et non necesse habetis
ut aliquis doceat vos; sed ipsum chrisma docebit vos de
omnibus, et verum est, et non est mendacium, et sicut
vos docuit, manete in eo <note>(Ibid., 26, 27)</note>
              </hi>. Ac ne forte
qui <emph>655</emph> chrisma baptismi perdiderunt, desperent
de chrismate reparando, scriptum est in Levitico:
Quod leprosus extra castra projectus cum ad sacerdotem
venerit, et lepra ipsius fuerit emundata, mittat
sibi sacerdos oleum in manu sinistra, et intincto
digito septies aspergat oleum coram Domino, et
tangat eodem oleo auriculam ejus qui leprosus fuerat,
et dextram manum, et dextrum pedem, et quod
<pb n="1325D"/>
remanserit de unguento totum mittat in caput ejus <note>(Levit. XIV)</note>.
Cumque omnia haec rite compleverit:
tunc immolet holocaustum pro eo, et ipse christus
vocetur Dei. Volo aliquid dicere; sed timeo ne negligentibus
occasionem ruinae tribuam: quod in
Scripturis sanctis idem homo frequenter unctus inveniatur.
Denique David tertio unctus est <note>(II Reg.
VI et XIX)</note>: quod nos non intelligamus super eo qui
peccaverit; et iterum ungitur (sufficit enim leproso
ut post primum unguentum perditum, ungatur secundo),
sed super eo qui per dies singulos proficit,
<pb n="1326A"/>
et semper ejus augetur unctio [ <hi>Al.</hi> unguentum], et
de leprosi oleo migrat ad oleum populi atque
sanctorum, et de oleo populi ad oleum pervenit
sacerdotum, et a sacerdotibus transcendit
ad chrisma pontificis, a pontifice quoque ad regem,
a rege ad patriarchas, et a patriarchis
pergit ad Christum, et ungitur oleo exsultationis <note>(Ps. XLIV, 8)</note>,
quo qui fuerit linitus, unus cum
Deo efficitur spiritus, et ubi Pater et Filius est, ibi
etiam ille erit. Verum hoc rarum est, et sunt vota
credentium. Caeterum nescio an sequatur effectus.
Dicitur enim: <hi>Unxit te Deus, Deus tuus, oleo laetitiae,
prae participibus tuis,</hi> hoc est, eo oleo, quod hi
qui tui participes sunt, aut raro, aut numquam poterunt
invenire. In horum igitur christorum salutem
<pb n="1326B"/>
egressus est Deus de loco suo, sicut et Michaeas loquitur: <hi>Et egredietur de loco suo ut salvet 
 <note>(Mich. I, 3)</note>
              </hi>.
Quia enim hi qui indigebant salute ad eum intrare
noluerunt, ipse egressus est de majestate sua et de
loco suo, ut eos qui foris erant duceret in terram
mansuetorum regionemque viventium, de qua Adam
fuerat expulsus: de qua egressus Cain inhabitavit
in terra Naid <note>(Gen. III et IV, sec. LXX)</note>. Sciendum autem
ut supra diximus, quod ubi posuerunt LXX plurali
numero, <hi>ut salvares christos tuos,</hi> ibi esse <emph>656</emph> 
in Hebraico LAJESUA ETH MESSIACH ( ),
quod Aquila transtulit, <hi>in salutem cum Christo tuo,</hi> 
non quod Deus egressus sit, ut salvaret populum,
et salvaret Christum suum; sed quod in salutem populi
venerit cum Christo suo, juxta illud Evangelii:
<pb n="1326C"/> <hi>Pater in me, et ego in Patre; et Pater in me manens
ipse facit opera sua 
 <note>(Joan. XIV, 10)</note>
              </hi>. Sed et quinta editio
similiter transtulit: <hi>Egressus es in salutem populi tui,
in salutem cum Christo tuo.</hi> Theodotio autem vere
quasi pauper et Ebionita, sed et Symmachus ejusdem
dogmatis, pauperem sensum secuti, Judaice
transtulerunt: <hi>Egressus es in salutem populi tui, ut
salvares Christum tuum.</hi> Et: <hi>Egressus es salvare populum
tuum, salvare Christum tuum.</hi> Rem incredibilem
dicturus sum, sed tamen veram. Isti semichristiani
Judaice transtulerunt: et Judaeus Aquila interpretatus
est, ut Christianus. Sexta editio prodens
manifestissime sacramentum, ita vertit ex Hebraeo: <hi>Egressus es, ut salvares populum tuum per Jesum
Christum tuum,</hi> 
 quod Graece dicitur <foreign xml:lang="greek">ἐξῆλθες τοῦ
<pb n="1326D"/>
σῶσαι τὸν λαόν σου διὰ Ἰησοῦν τὸν Χριστόν σου.</foreign> Cui
sensui potest illud adaptari, quod egressus sit Pater
cum Filio de templo et de caeremoniis Judaeorum,
dicens: <hi>Relinquetur vobis domus vestra deserta <note>(Luc.
XIII, 35)</note>
              </hi>; et venerit ad salutem gentium, ut salvaret
credentes per Jesum Christum Filium suum.</p>
<p>LXX: <hi>Misisti in caput impiorum mortem.</hi> Non
putemus de hac dici morte communi qua omnes
morimur, et mortuus est Abraham, et appositus est
ad patres suos <note>(Genes. XXV)</note>; et prophetae, et ipse
Christus est mortuus <note>(Joan. XIX)</note>, sed mors missa
<pb n="1327A"/>
est in iniquos <note>(I Reg. II, 6)</note>; ut qui prius vivebant
iniquitati, mortui peccato, viverent justitiae <note>(I Pet. II)</note>.
Quod quidem et Anna in oratione sua significat: <hi>Dominus
occidit et vivificat.</hi> Occidit enim peccatores,
mittens in capita impiorum mortem, ut vivificet justitiae.
Dicam aliquid audacius: Christus ad hoc
venit in mundum, ut in capita iniquorum mitteret
mortem. Et sicut ipse peccato mortuus est semel <note>(I Pet. III)</note>:
sic et illi morerentur iniquitati; et qui
facti fuerant participes mortis hujus, vitae quoque
participes fierent. Juxta Hebraicum autem ubi scriptum
est: <hi>Percussisti caput de domo impii,</hi> caput, ut
dixi, principem hujus mundi accipiamus: <emph>657</emph> 
et domum ipsius, mundum, omnemque animam peccatoris,
in qua diabolus habebat hospitium. Idcirco
<pb n="1327B"/>
autem percutitur caput in domo impii, ut, illo percusso
atque ejecto, fiat domus Dei, et habitet ibi
justitia, et inambulet in ea. Et hoc dignum est sentire
de Deo, qui egressus est in salutem populi sui
cum Christo suo, ut, percusso hujuscemodi capite,
ille fiat in nobis caput, qui est omnis viri caput et
Ecclesiae suae. Si quis ergo impii se adhuc sentit domum,
Filii Dei deprecetur adventum, ut conteratur
in se impii caput.</p>
<p>LXX: <hi>Suscitasti vincula usque ad collum in finem.</hi> 
Suscitavit Dominus vincula charitatis, ut priori
onere deposito, et gravissimo jugo quo premebamur
abjecto, leve Christi susciperemus jugum; et in
curru illius positi, aurigam optimum portaremus.
Quod quidem et Theodotio in bonam partem accipiens
<pb n="1327C"/>
ait: <hi>Ornasti fundamentum usque ad collum.</hi> 
Quinta editio: <hi>Denudasti,</hi> sive, <hi>evacuasti fundamentum
usque ad collum, sela,</hi> id est, <hi>semper.</hi> Quia
enim fundamentum Christi, quod erat in anima
singulorum, allophyli terra obruerant, egeritur congesta
humus, et nudatur optimum fundamentum, et
ornatur, ut quod latebat, appareat et suam recipiat
claritatem, et hoc fit in sempiternum, quod Hebraice
dicitur SELA. Simulque considera quod ipsi
LXX, rerum necessitate compulsi, qui semper <hi>sela</hi> 
interpretabantur <hi>diapsalma,</hi> nunc transtulerunt, <hi>in
finem.</hi> 
</p>
          </div3>
<div3>
            <head>
              <note>(Vers. 14 seqq.)</note> </head>
            <p>
 <hi>Maledixisti sceptris ejus, copiti
bellatorum ejus, venientibus ut turbo ad dispergendum
me. Exsultatio eorum sicut ejus qui devorat pauperem
<pb n="1327D"/>
in abscondito. Viam fecisti in mari equis tuis, in luto
aquarum multarum. Audivi, et conturbatus est venter
meus: ad vocem contremuerunt labia mea. Ingrediatur
putredo in ossibus meis, et subter me scateat: ut requiescam
in die tribulationis meae</hi> [Vulg. tacet <hi>meae],
ut ascendam ad populum accinctum nostrum.</hi> Et nunc
tantum Hebraicum disserimus [ <hi>Al.</hi> posuimus], ut
separatim de editione Septuaginta disseramus, multum
enim ab omnium translatione discordat: <hi>Maledixisti,</hi> 
inquit, <hi>sceptris,</hi> id est, regnis ejus: haud
dubium quin impii, de quo supra dixerat: <hi>Percussisti
caput de domo impii: denudasti fundamentum
usque ad collum.</hi> Intelligimus autem impium, vel
Nabuchodonosor, vel omnem adversarium <emph>658</emph> 
<pb n="1328A"/>
populi Dei. Et non solum sceptris ejus, sed etiam
capiti bellatorum quos percusseras, qui venerunt ut
turbo, ut dispergerent me, id est, ut everterent Israel,
et in diversum captivum deducerent. Ita autem
exsultabant devorantes pauperem, et subjectum
sibi Israel, quasi hoc in abscondito facerent,
et nos, ignorante te, devorarent. Venisti itaque ad
praelium pro populo tuo, et quadrigas tuas immittens
in aquas, hoc est, in gentes multas, fecisti eis
viam in luto aquarum multarum, id est, ut conculces
eos, et quasi lutum equorum tuorum et curruum
ungula et rota conteras. Quod autem sequitur: <hi>Audivi,
et conturbatus est venter meus: ad vocem</hi> (ut
subaudiatur, <hi>tuam) contremuerunt labia mea, ingrediatur
putredo in ossibus meis, et subter me scateat:
<pb n="1328B"/>
ut requiescam in die tribulationis, ut ascendam ad populum
accinctum nostrum,</hi> hic est sensus: Nunc libenter
omnes patimur angustias, et ad comminationem
tuam totis visceribus contremiscimus. Nunc
tremunt labia mea, et pavor mentis trepidae in ore
signatur, et non solum istud, sed etiam aliud ultro
appeto et ultro desidero: ingrediatur putredo in
ossibus meis [ <hi>Al.</hi> ossa mea], et subter me scateat;
hoc est, libenter patior quod passus est Job, non solum
carnes meas, sed medullas quoque ossium cupio
tabefieri, et stratum meum putredine corporis et
innumeris scatere vermibus, ut postquam hic pro
peccatis meis haec sustinuero, requiescam in die
amara, in die tribulationis, in die necessitatis et
angustiae. Et ascendam ad populum accinctum nostrum,
<pb n="1328C"/>
fortem videlicet, bellatorem atque pugnacem.
Et pulchre, <hi>ascendam:</hi> ad accinctum enim
populum semper ascenditur. Eleganterque <hi>nostrum:</hi> 
qui enim tribulatus est, et pressuras libenter sustinuit,
et praesentibus malis futura praemia compensavit, <hi>nostrum</hi> 
 audacter loquitur, ut juxta Abraham,
Isaac et Jacob, et ipse dormiat in senectute bona
plenus dierum, et apponatur ad patres suos. Quod
si quis dixerit: Ecce in historiae expositione dum
nescis, allegoriae clausus es retibus, et tropologiam
historiae miscuisti. Audiat non semper metaphoram
historiae, allegoriam consonare: quia frequenter
historia ipsa metaphorice texitur, et sub imagine
mulieris, vel unius viri de toto populo <emph>659</emph> praedicatur.
Et nunc ergo possumus dicere ex persona populi:
<pb n="1328D"/>
Libenter captivitatem subeo, aequo animo angustias
sustineo, et gravissimo Babyloniorum premor
jugo, et quidquid ultimae et durae necessitatis est,
gaudens patiar <note>( <hi>Al.</hi> patior)</note>: tantum ut eo tempore
requiescam quo maledices sceptris impii, et equi
tui calcabunt lutum aquarum multarum, ut postea
cum sanctis tuis Zorobabel et Jesu filio Josedec, et
Esdra sacerdote, et Nehemia in terram repromissionis
revertar. Hucusque ne omnino praetermittere historiam
videremur, quodammodo vim fecimus intellectui,
et in captivitatem traximus sententias non
sequentes: nunc ad Septuaginta translatores, et
ad expositionem tropologicam revertamur.
</p>
            <p>LXX: <hi>Divisisti in stupore capita potentium.</hi> Sicut
<pb n="1329A"/>
Ecclesiae et omnis viri Christus est caput <note>(I Cor. XI)</note>,
ita cunctorum daemonum qui in hoc saeculo debacchantur,
caput est Beelzebub princeps daemoniorum,
et singulae eorum turmae habent capita et principes
suos. Verbi gratia, spiritus fornicationum habent
praepositum suum, spiritus avaritiae habent <foreign xml:lang="greek">ἄρχοντα</foreign>
suum, spiritus vanae gloriae, spiritus mendacii, spiritus
infidelitatis habent praesides malitiae suae.
Deus itaque clementissimus qui miserat in capita
iniquorum mortem, qui suscitaverat vincula usque
ad collum, in finem dividit etiam capita potentium
in stupore, ut primum principes separet a subjectis,
et quasi corpus decollet a capite, et ubi caput pessimum
fuerat, ibi caput optimum reponatur. Ponamus
exemplum, ut quod dicimus manifestius fiat: si
<pb n="1329B"/>
quando tyrannus obtruncatur, imagines quoque
ejus deponuntur, et statuae; et vultu tantummodo
commutato, ablatoque capite, ejus qui vicerit, facies
superponitur, ut manente corpore, capitibusquepraecisis,
caput aliud commutetur. Hoc mihi intelligere
libet de haereticorum conciliabulis, quod capitibus
herese <foreign xml:lang="greek">ω</foreign>n a caeteris populis separatis, in loco eorum
caput esse Christus incipiat. Simulque considera
Scripturae sanctae significantiam, <emph>660</emph> quod non
dixerit, praecidisti, vel succidisti capita potentium,
sed divisisti: quod enim dividitur, non tam amputatur
et perditur, quam separatur in partes. Ut quomodo
in fabricatione turris <note>(Genes. XI)</note>, lingua quae
male unita fuerat, separata est, et pessimum foedus
utili divisione conscissum: sic et capita haec quae
<pb n="1329C"/>
cum corporibus suis <note>( <hi>Al.</hi> sive)</note> inter se videbantur
habere consensum (plura enim haereticorum capita
sunt, quae cum diversos oculos habeant, tamen in
una, ut ita dicam, lingua blasphemiae adversum Ecclesiam
latrant), dividerentur in partes, et a deceptis
corporibus separata, bono capiti locum facerent.
Possumus hoc versiculo uti, si quando reges et duces
eorum Christianum viderimus sanguinem fundere,
et postea ultionem Domini consecutam. Quod
dudum in Juliano, et ante eum in Maximiano, et supra
in Valeriano, Decio, Domitiano, Nerone perspeximus;
et dicere ad Dominum cum exsultatione et
oratione in Cantico: <hi>Divisisti in stupore capita potentium,</hi> 
hoc est, in stupore credentium, vel in stupore
cunctarum nationum, quae eos non putabant
<pb n="1329D"/>
tam cito posse concidere. Dum adhuc essem puer,
et in grammaticae ludo exercerer, omnesque urbes
victimarum sanguine polluerentur, ac subito in
ipso persecutionis ardore Juliani nuntiatus esset interitus,
eleganter unus de ethnicis:  « Quomodo,
inquit, Christiani dicunt, Deum suum esse patientem,
et <foreign xml:lang="greek">ἀνεξίκακον</foreign>? nihil iracundius, nihil hoc furore
praesentius: ne modico quidem spatio indignationem
<pb n="1330A"/>
suam differre potuit. »  Hoc ille ludens dixerit.
Caeterum Ecclesia Christi cum exsultatione cantavit: <hi>Divisisti in stupore capita potentium.</hi> 
 Loquar
et ego aliquid huic simile: Divide, Domine, in stupore
omnium, Achab, et Jezabel <note>(III Reg. XXI et XVIII)</note>.
Non quidem ego Elias; sed tamen illi Achab et Jezabel
interfecerunt Naboth, et tulerunt vineam ejus,
et hortum suae fecerunt luxuriae <note>(IV Reg. IX et X)</note>.
Inveniatur aliquis servus tuus Abdias, qui pascat
pauperem tuum atque mendicum, <emph>661</emph> fornicariae
sanguis detur canibus; Achab impius et avarus
jaculo Domini trucidetur.</p>
<p>LXX: <hi>Commovebuntur in ea</hi> [Al. <hi>eo], aperient
frenos suos sicut comedens pauper in absconso</hi> [Al. <hi>abscondito</hi> 
]. Capita cum divisa fuerint a corporibus
<pb n="1330B"/>
suis, et divisa non aliter nisi in stupore, quod Graece
dicitur <foreign xml:lang="greek">ἐν ἐκστάσει</foreign>: unde secundum eam declinatur
et dicitur, <foreign xml:lang="greek">ἐν αὐτῇ,</foreign> hoc est, <hi>in ea,</hi> aperient etiam
frenos suos, sive eorum (utrumque enim intelligi
potest) ut illud imperium quo prius dominabantur
in subjectis sibi corporibus, relaxantes dent locum
meliori equiti, et meliori aurigae. Et hoc faciant
quasi comedentes pauperes [ <hi>Al.</hi> comedens pauper] in
abscondito, non habentes libertatem, nec ciborum
aliquam abundantiam, sed escas modicas, quibus
vescentes abscondite nullum vellent videre quod
faciunt. Potest et aliter interpretari: Capita cum
divisa fuerint in stupore, quasi a caetero corpore
decollata, aperient os suum, quod quasi chamo
condemnationis fuerat infrenatum, et in similitudinem
<pb n="1330C"/>
vescentium illisis in se dentibus concrepabunt,
volentia rursum comedere, sed vim devorandi
non habentia. Intellige quomodo post adventum
Christi capita daemonum a nationibus, quae sibi
prius subjectae fuerant separata, velint rursum antiquam
exercere potentiam. Sed quia amputata sunt
a corporibus, plenam vescendi non habeant libertatem:
comedunt quasi pauperes, et non solum
pauperes sunt, sed pauperes in abscondito. Pauperes
sunt, quia pristinas divitias perdiderunt: comedunt
abscondite, quia semper sedent in insidiis,
ut in occultis interficiant innocentem. Haec capita
eosdem habent dentes quos et sagittas. Et quamvis
ante dixerit, Super sidera coeli ascendam, ponam
in excelsum nidum meum, et universum orbem
<pb n="1330D"/>
quasi ova continebo in manu mea, tamen detrahentur
de sublimibus, et perdentia supellectilem
pristinam, omnemque substantiam domus suae, vix
quasi pauperes clam comedere et mordere tentabunt.
Scio multum Hebraicum ab his quae dicta sunt, discrepare;
sed facere quid possum, cui semel propositum
est et ipsum Hebraicum, et vulgatas in toto
orbe scripturas interpretari?</p>
<p>
              <pb n="1331A"/>LXX: <hi>Et superduxisti in mari equos tuos conturbantes
aquas multas.</hi> Postquam <emph>662</emph> miserat Deus
in capita iniquorum mortem, et conciderat capita
potentium in stupore, et confregerat ea in mari
<note>(scriptum est enim in Psalmis: <hi>Tu confregisti capita
draconis [Psal. LXXIII, 4]</hi> )</note> principibus interfectis, sive
confractis, et victo forti venitur ad domum ejus, et
universa illius vasa diripiuntur <note>(Marc. XIII)</note>. Vasa
autem et domum fortis et supellectilem principis,
quid aliud possumus interpretari, nisi mare hujus
saeculi, in quo habitat draco? Superinducit ergo
Deus, egregius eques et auriga praecipuus, equos
suos, angelos videlicet, sublimesque virtutes super
mare hujus saeculi, ut turbent aquas multas, daemonia
et contrarias potestates. Quod si voluerimus
<pb n="1331B"/>
de adventu Christi interpretari, juxta illud quod in
Apocalypsi <note>(Cap. 19)</note> scribitur, quod sermo Dei sedeat
in equo albo et omnis exercitus in equis albis
sequatur eum, videbimus quomodo Christus ascenderit
in apostolis suis, dicens eis: <hi>Ecce ego vobiscum
sum omnibus diebus, usque ad consummationem saeculi;</hi> 
et: <hi>Euntes, ite, baptizate omnes gentes,</hi> et reliqua <note>(Matth. XXVIII)</note>.
Et postea conscenderit in uno
equo candido, quem alium non puto esse, nisi
apostolum Paulum, super quem equitans, omnem
orbem circuierit. Ascendit autem sermo Dei in equis
suis, ut turbarentur aquae multae, hoc est, vel populi
multi, qui ante in mari erant, et draconi tenebantur
obnoxii ( <hi>Lata enim et spatiosa via est quae
ducit ad mortem <note>(Matth. VII, 13)</note>
              </hi>, et turbarentur,
<pb n="1331C"/>
primum errorem pristinum deserentes: deinde conturbati
venientem equitem susciperent). Vel certe
de quibus supra diximus, daemonum catervae nequaquam
ita dominarentur in mari; sed turbatae
cederent, et equitis praeliantis vulnera formidarent.
Atque utinam et in me ascendat verbum Dei, et per
lanceam oris mei interficiat eum qui regnat in aquis
multis, ut ad regis interitum, aquae quae illis subjectae
fuerant conturbatae, praebeant colla equiti
meo, et redacti in unam quadrigam, efficiamur
Domini <hi>Cherubim,</hi> quod interpretatur <hi>scientiae multitudo.</hi> 
Numquam enim auriga, sic compositus, et
sic fertur ornatus, ut in his qui scientiae multitudine
et habenis inter se sapientiae copulantur.</p>
<p>LXX: <hi>Custodivi, et extimuit venter meus a voce
<pb n="1331D"/>
orationis labiorum meorum: et ingressus est tremor in
ossa mea, et</hi> <emph>663</emph> <hi>subter me conturbata est fortitudo
mea.</hi> Sive ut alibi scriptum reperimus <foreign xml:lang="greek">ἡ ἕξις μου,</foreign>
quod nos possumus dicere, <hi>habitudo mea:</hi> diversa
quippe exemplaria reperiuntur. Possunt autem haec
et ex persona prophetae dici superioribus cohaerentia:
Quia misisti, o Domine, in capita iniquorum
mortem, et suscitasti vincula usque ad collum, et
divisisti in stupore capita potentium, et induxisti in
mare equos tuos conturbantes aquas multas: propterea
ego omni custodia servavi cor meum, et contremuerunt
viscera mea, et tota mea, vel fortitudo,
<pb n="1332A"/>
vel habitudo turbata est, ne similia sustinerem.
Potest quoque et quasi suum habere principium,
narrante propheta timorem suum, et quomodo formidarit
ne peccaverit [ <hi>Al.</hi> peccaret] in aliquo, et ad
vocem orationis labiorum suorum commonitus,
tantum timuerit Deum, ut ingressus sit tremor in
ossa ejus: et sub excelsa manu Domini positus,
omni animae suae fortitudine, vel habitu [ <hi>Al.</hi> habitudine]
conturbatus sit. Quod autem ait: <hi>Ingressus
est tremor in ossa mea,</hi> <foreign xml:lang="greek">ἐμφατικώτερον</foreign> accipiendum,
ut videamus magnitudinem timoris Dei penetrantis
universitatem animae, et totum hominem commoventis,
ne quidquam faceret quod displiceret Deo.
Et quia allegorice juxta membra corporis, animae
quoque membra Scriptura commemorat, ventrem
<pb n="1332B"/>
paventem, eam virtutem accipiamus animae, quae
spirituales cibos recipiat, et labia, quibus secum
mens loquitur, et ossa robusta et solida dogmata,
quibus tota animae compago solidatur. Haec a me
breviter dicta sunt. Si quis autem his sagaciora et
veriora repererit, illius magis explanationi praebete
consensum.</p>
<p>LXX: <hi>Requiescam in die tribulationis meae: ut
ascendam ad populum peregrinationis meae.</hi> Quia omni
custodia servavi cor meum, et extimuit venter
meus a voce orationis labiorum meorum, et ingressus
est tremor in ossa mea, et subter me conturbata
est fortitudo vel habitudo mea, et propter
tantam custodiam a peccatis alienus effectus sum:
idcirco nunc confidenter dico: Requiescam in die
<pb n="1332C"/>
tribulationis, ut ascendam ad populum peregrinationis
meae, id est, qui aeque ut ego in <emph>664</emph> hoc
mundo peregrinatus est. Ascendam autem deorsum
positus, et quasi de valle ad sublimiora nitens tota
aviditate contendam, ut tempore quo caeteri in tribulatione
sunt et angustia, mihi cura sit de ascensu,
quomodo cum populo peregrinationis meae requiescam
in altioribus locis. Diem autem tribulationis
puto consummationem esse mundi, de quo et Isaias
ait: <hi>Dies Domini insanabilis, furoris et irae, ponere
orbem terrae universum in desertum, et peccatores perdere <note>(Isai. XIV)</note>
              </hi>.
</p>
          </div3>
<div3>
            <head>
              <note>(Vers. 17.)</note> </head>
            <p>
 <hi>Ficus enim non florebit, et non erit
germen in vineis: mentietur opus olivae, et arva non
afferent cibum: abscindetur de ovili pecus, et non erit
<pb n="1332D"/>
armentum in praesepibus.</hi> LXX: <hi>Quia ficus non afferet
fructum, et non erunt germina</hi> [Al. <hi>genimina] in
vineis: mentietur opus olivae, et campi non facient
escas: defecerunt, eo quod comederent oves, et non
sunt boves in praesepibus.</hi> Juxta Hebraicum in quo
supra diximus: <hi>Ingrediatur putredo in ossibus meis et
subter me scateat, ut requiescam in die tribulationis:
ut ascendam ad populum accinctum nostrum</hi> [Al. <hi>meum</hi> 
]: ita quae praecesserunt, copulabuntur sequentibus:
Ideo tribulationem ad praesens volui sustinere,
et postea ad populum fortem ascendere,
quia veniet dies tribulationis et necessitatis, et caeteris
<pb n="1333A"/>
in angustia constitutis, ego in tua majestate
laetabor: <hi>Ficus enim non florebit, et non erit germen
in vineis: mentietur opus olivae, et arva non afferent
cibum,</hi> et caetera. Quae quia non multum distant a
LXX, cum interpretatione eorum pariter disseramus.
Cum venerit dies tribulationis, et ego ascendero
ad populum qui mecum aliquando peregrinatus
est: vel certe cum venerit dies eversionis Judaicae,
et populi prioris, et derelicta fuerit filia Sion,
sicut tabernaculum in vinea, et sicut casula, in
cucumerario, et sicut civitas, quae expugnatur,
ego qui de pereunte electus sum populo (de quo dictum
est <hi>(Isai, I, 9)</hi>: <hi>Nisi Dominus reliquisset nobis
semen, quasi Sodoma fuissemus, et quasi Gomorrha,
similes essemus</hi> ), copulabo me discipulis Christi:
<pb n="1333B"/>
quos quia in monte docet, turbis et debilibus deorsum
relictis, ego ad montana conscendam. Ficus
enim non dedit fructum, ad quam venit in
Evangelio esuriens Dominus, et non invenit in <emph>665</emph> 
 ea poma, et maledixit ei, dicens: <hi>Non afferes
fructum usque in saeculum <note>(Mat. XXI, 19)</note>
            </hi>. Et
diligenter considera quid dixerit: <hi>Non afferes fructum
in saeculum,</hi> non ait, usque in saecula saeculorum:
sed cum saeculum istud pertransierit, et intraverit
plenitudo gentium, tunc etiam haec ficus afferet
fructus suos, et omnis Israel salvabitur. Haec
est ficus ad quam tertio venit paterfamilias, et quasi
non facientem fructus vult subvertere: pro qua agricola,
cui commissa fuerat, deprecatur, ut det ei
spatium, et dicit: <hi>Domine, dimitte eam et istum adhuc
<pb n="1333C"/>
annum, donec fodiam circa eam, et mittam stercus,
et siquidem fecerit fructum: sin autem, tunc succides
eam <note>(Luc. XIII)</note>
            </hi>. Agricola iste vel Gabriel est,
vel Michael, cui commissus est populus Judaeorum,
qui Dominum deprecatur in passione, et dicit:
Domine, da ei spatium poenitentiae, et noli eos subvertere,
et siquidem fecerint fructum: sin autem,
tunc subvertes eos. Si fecerint, inquit, fructum,
non dixit quid sustinerint; neque dixit, si fecerint
fructum, permanebunt ut erant; sed si fecerint fructum,
suspensa sententia est, ut subaudiatur, transferes
eos in Ecclesiam gentium, et in alteram vineam
transplantabis. Venit Dominus tertio, et non invenit
in eis fructum. Dedit primum Legem per Moysen:
secundo locutus est per prophetas: tertio
<pb n="1333D"/>
ipse descendit. Et post passionem, datis ad poenitentiam
quadraginta quatuor annis, quia non fecerunt
fructum, quarto subversi sunt. Quod tamen
nostrae intelligentiae derelinquitur. In parabola enim
non scribitur, quid postea fecerit paterfamilias; sed
quid tantum agricola deprecatus sit. Ex quo animadvertimus,
eos qui de hac ficu fecerint fructus,
ad populum gentium esse translatos, ad quem ascendit
et propheta, dicens: <hi>Requiescam in die tribulationis,
ut ascendam ad populum peregrinationis meae.</hi> 
<pb n="1334A"/>
Eos autem qui non fecerunt fructus, et permanserunt
in duritia sua, esse subversos. Hoc ipsum significat
et Joannis vox in Evangelio: <hi>Ecce securis ad
radices arborum</hi> [Al. <hi>arboris] posita est. Omnis arbor
quae non fecerit fructum</hi> [Al. <hi>facit fructum bonum] excidetur et in ignem mittetur <note>(Matt. III, 10; Luc. III,
9)</note>
            </hi>. Diximus de ficu, monstrantes, <emph>666</emph> eam esse
populum Judaeorum: dicamus et de vinea, quod
quidem facile intelliget qui Isaiam legerit: <hi>Vinea
facta est dilecto in cornu, in loco uberi <note>(Isai. V, 1)</note>
            </hi>.
Et postea: <hi>Et exspectavi ut faceret fructum: fecit autem
spinas, et non judicium, sed clamorem.</hi> Et in Jeremia: <hi>Ego autem plantavi te vineam fructiferam totam
veram: quomodo versa es in amaritudinem vitis
alienae 
 <note>(Jer. II, 21)</note>
            </hi>? Et manifestius in Psalmis: <hi>Vineam
<pb n="1334B"/>
de Aegypto transtulisti, ejecisti gentes, et plantasti
eam <note>(Ps. LXXIX, 9)</note>
            </hi>. Haec igitur vinea ad quam
paterfamilias saepe miserat servos <note>(Matth. XXI)</note>, ut
acciperet de ea vinum, quod laetificat cor hominis,
quia versa est in amaritudinem, et novissime etiam
patrisfamiliae filium ausa est interficere, non uvas
faciens, sed spinas, et non judicium, sed clamorem: <hi>Crucifige, crucifige eum!</hi> 
 Et: <hi>Non habemus regem,
nisi Caesarem <note>(Joan. XIX, 6, 15)</note>
            </hi>. Propterea <hi>exterminavit
illam aper de silva, et singularis ferus depastus
est eam <note>(Psal. LXXIX, 14)</note>
            </hi>. Olivam quoque populum
synagogae liquido comprobabit, qui in Apostolo fractos
olivae ramos legerit <note>(Rom. XI)</note>, et nos de oleastro insertos,
ut in ramis intelligamus, multitudinem Judaicam
fuisse succisam, in radicibus apostolorum electionem
<pb n="1334C"/>
esse servatam, in quibus nos inserti manebimus,
si fecerimus fructum, et dicetur de nobis: <hi>Filii
tui sicut novellae olivarum in circuitu mensae tuae <note>(Psal. CXXVII, 4)</note>
            </hi>.
Multi putant ficum, et vineam et olivam
in mysterio accipi Trinitatis, quod ficus propter
pomorum dulcedinem Spiritus sanctus intelligatur.
Vinea ipse Dominus noster Jesus Christus, qui
dicit in Evangelio: <hi>Ego sum vitis <note>(Joan. XV, 1)</note>
            </hi>. Oliva
autem, Deus Pater omnipotens, a quo cuncta illuminentur,
et de quo egrediatur lux, et ad quem possumus
dicere: O oliva, <hi>in lumine tuo videbimus lumen <note>(Psal. XXXV, 10)</note>
            </hi>,
id est, in Filio videbimus Spiritum
sanctum. Ad has fructuosas arbores, et uberrimam
vineam, veniunt infructuosa ligna in Judicum
libro <note>(Cap. IX)</note>, et rogant ut regnent super se. Sed
<pb n="1334D"/>
numquam super ligna silvarum, quae debentur incendio,
regnat oliva, ficus, et vinea: sed magis imperat
eis rhamnus plena sentibus, et hericio similis,
qui habitat in Babylone, et semper versatur in foveis.
Quae arbuscula non solum spinas habet, sed et
ignem, vulnerans et comburens quidquid <emph>667</emph> attigerit.
Denique egressus est ignis, et consumpsit
ligna silvarum. Ut autem scias secundum superiorem
intelligentiam, in qua de synagoga dictum accepimus: <hi>Ficus non faciet fructum, et non erunt genimina
<pb n="1335A"/>
in vineis,</hi> 
 non de fructibus dici, sed de operibus
bonis. In oliva manifeste aenigma aperitur, et dicitur: <hi>Mentietur opus olivae.</hi> 
 Fructus enim quos afferre
debuerant, in operibus demonstrantur: mentietur
autem opus olivae, aliud promittentis, et aliud
facientis, dicentes ad Moysen: <hi>Omnia quaecumque
dixerit Dominus, faciemus <note>(Exod. XXIV, 7)</note>
            </hi>; et nolentes
in eum credere, qui a Moyse praedicatus est.
Campi quoque non facient fructum. Considera quod
Jerusalem, quae quondam sita erat in montibus, et
montes in circuitu ejus <note>(Ps. CXXIV, 2)</note>, et <hi>fundamenta
ejus in montibus sanctis <note>(Psal. LXXXVI, 1)</note>
            </hi>, nunc humilis
appelletur atque campestris, quae non solum
homines, id est, rationabilia non alit animalia; sed
nec pecora quidem et boves, de quibus et Salomon
<pb n="1335B"/>
loquitur in Proverbiis: <hi>Adhibe curam his quae in
campo sunt regionibus, et attonde herbam, et congrega
fenum ut habeas oves ad vescendum.</hi> Boves quoque
non erunt in praesepibus: quia ubi plena sunt praesepia,
manifesta est fortitudo bovis <note>(Prov. XIV, 4)</note>.
Bos operarius est: bos Domini sustentans jugum:
bos in cujus vestigium qui severit, beatus est. Omnia
haec auferentur a populo, quia inique egit in
Deum Creatorem suum. Quod si volueris <note>( <hi>Al.</hi> nolueris)</note>
diem tribulationis diem consummationis accipere,
ad eos referes omnia qui dicunt se esse de
Ecclesia, et non habent opera justitiae. Et ficus, et
vinea et oliva, mysterium videlicet Trinitatis, non
afferent in eis fructum suum, et non solum frumenta
et escas rationabilium; sed nec cibum quidem habent
<pb n="1335C"/>
in campis suis pecorum et jumentorum, et
praesepia eorum vacua sunt, et pro excelsis montibus
in planis humilibusque versantur.
</p>
          </div3>
<div3>
            <head>
              <note>(Vers. 18, 19.)</note> </head>
            <p>
 <hi>Ego autem in Domino gaudebo, et
exsultabo in Deo Jesu meo. Deus Dominus fortitudo
mea, et ponet pedes meos quasi cervorum. Et super
excelsa mea deducet me</hi> <emph>668</emph> <hi>victor in Psalmis canentem.</hi> 
LXX: <hi>Ego autem in Domino exsultabo: gaudebo
super Deo salutari</hi> [Al. <hi>Salvatore] meo, Dominus
Deus fortitudo mea, et ponet pedes meos in consummationem:
super excelsa imponet me, ut vincam in
Cantico ejus.</hi> Ficu et vinea et oliva, juxta quod exposui,
non facientibus fructum suum, et Judaeorum
agris non afferentibus cibos, abscissis quoque de
ovili pecoribus, et armentis de praesepibus, postquam
<pb n="1335D"/>
audierunt a Domino: <hi>Relinquetur vobis domus
vestra deserta <note>(Matth. XXIII, 38)</note>
            </hi>, populo etiam captivitati
tradito, et in toto orbe disperso, propheta
de populo Judaeorum, qui interpretatur <hi>amplexatio</hi> 
(eo quod amaverit Dominum, et adhaeserit ei, illique
se junxerit) ex persona apostolorum et populi credentis
in Christo loquitur: <hi>Ego vero in Domino gaudebo,
et exsultabo in Deo Jesu meo.</hi> Pro quo LXX
transtulerunt <foreign xml:lang="greek">τῷ Σωτῆρί μου,</foreign> id est, <hi>Salvatore
<pb n="1336A"/>
meo.</hi> Idipsum et Gabriele interpretante: <hi>Et vocabitur
Jesus, ipse enim salvabit populum suum <note>(Matth.
II, 21)</note>
            </hi>. Deus Dominus fortitudo mea: nullam enim
aliam, nisi in Christo habebo virtutem et cunctas legis
justitias, quisquilias computabo. <hi>Et ponet pedes
meos quasi cervorum,</hi> ut calcem super aspidem et basiliscum,
et quasi puer parvulus mittam manum in
foramen, et extraham serpentem, ludamque <note>( <hi>Al.</hi> Judam)</note>
de colubro: <hi>Similis enim est fratruelis meus
capreae, aut hinnulo cervorum <note>(Cant. II, 9)</note>
            </hi>. Et quia ipse
est cervus, mihi quoque donavit, ut cervus essem,
sublimis cornibus, findens ungulas, cibos ruminans,
et ad odorem meum serpentes fugans: de quo dicitur
in decimo septimo Psalmo: <hi>Qui perfecit pedes
meos tamquam cervorum, et super excelsa ponet me.</hi> 
<pb n="1336B"/>
Et in vicesimo octavo: <hi>Vox Domini perficientis cervos.</hi> 
Ponet ergo pedes meos inter caeteros cervos
suos, et ad coelestia perducet me, ut inter angelos
canam gloriam Domini, et super terram pacem hominibus
bonae voluntatis annuntiem. Canam autem
victoriam ejus et triumphum et tropaeum crucis.
Hoc juxta Hebraicum et quintam editionem, ad
tempus Judaicae eversionis, et ad adventum Domini
cuncta referamus. Si autem voluerimus de consummatione <emph>669</emph> 
 mundi accipere, sic exponendum est:
quomodo in Exodo <note>(Cap. IX)</note> quando percussa est
Aegyptus, et percussit Deus vineas eorum, et ficus
eorum, et occidit primitiva hominum, et jumentorum
in grandine, et Aegyptias fruges, bruchus, locustaque
consumpsit: ficus in Aegypto non attulit
<pb n="1336C"/>
fructum, nec erant genimina in vineis eorum, mentiebatur
(sicubi tamen poterat reperiri in Aegypto)
opus olivae, et campi eorum non dabant escas [ <hi>Al.</hi> 
fructum]: et deficiebant, eo quod non haberent
cibos pecora eorum, et non erant boves in praesepibus.
Populus autem Israel exsultabat in Domino, et
gaudebat in Deo salutari suo: sic in consummatione
mundi, quando, multiplicata iniquitate, refrixerit
charitas <note>(Matth. XXIV)</note>, et ficus non attulerit fructus,
et vineae non habuerint uvas, et mentitum fuerit
opus olivae, et campi non germina verint cibos, et
caetera quae sequuntur: tunc quicumque <emph>670</emph> justus
et electione Dei dignus fuerit inventus, loquetur
exsultans. <hi>Ego autem in Domino exsultabo, gaudebo
in Deo salutari meo, Dominus fortitudo mea.</hi> Et quasi
<pb n="1336D"/>
positus a Deo super consummationem saeculi, ut
postea ad superiora conscendat, et a Deo educatur
ad summum, dicet: <hi>Et ponet pedes meos in consummationem,
super excelsa imponet me:</hi> ut cum ab <foreign xml:lang="greek">ἀγωνοθέτῃ</foreign>
 Jesu, qui primus in agone superavit,
praemium fuerit cantantibus positum: ego vincam in
carmine ejus, et manus meae componant citharam,
et psalterium, et omne organorum genus, scribamque
panegyricum triumphanti. Et qui in principio
<pb n="1337A"/>
locutus sum: <hi>Usquequo clamabo, et non exaudies?
vociferabor ad te vim patiens, et non salvabis?</hi> 
et de justitia ejus judicioque causatus sum: postea
<pb n="1338A"/>
laudabo aequitatem ejus, et cantores caeteros meo
carmine superabo.

</p>
          </div3>
        </div2>
      </div1>
</body>
  </text>
</TEI>