<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber Esther</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 28</title>
           <idno>HieStr.LibEst</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PRAEFATIO HIERONYMI IN LIBRUM ESTHER.</head>
<p>
          <pb n="1433A"/>Librum Esther variis translatoribus constat esse
vitiatum, quem ego de archivis Hebraeorum relevans,
verbum e verbo pressius transtuli. Quem librum
editio Vulgata laciniosis hinc inde verborum
sinibus trahit: addens ea quae ex tempore dici poterant,
et audiri, sicut solitum est scholaribus
<pb n="1433B"/>
disciplinis sumpto themate, excogitare, quibus verbis
<pb n="1434A"/>
uti potuit qui injuriam passus est, vel ille qui
injuriam fecit. Vos autem, o Paula et Eustochium,
 quoniam et bibliothecas Heb. studuistis intrare,
et interpretum certamina comprobastis, tenentes
Esther Hebraicum librum, per singula verba nostram
<pb n="1434B"/>
translationem aspicite, ut possitis agnoscere,
me nihil etiam augmentasse addendo, sed fideli
<pb n="1435A"/>
testimonio simpliciter sicut in Hebraeo habetur, historiam
Hebraicam Latinae Linguae tradidisse. Nec
affectamus laudes hominum, nec vituperationes
expavescimus. Deo enim placere curantes, minas
<pb n="1436A"/>
hominum penitus non timemus: quia Deus dissipat
ossa eorum qui hominibus placere desiderant <note>(Psalm.
LII, 6)</note>, et secundum Apostolum, qui ejusmodi sunt,
servi Christi esse non possunt <note>(Gal. I, 10)</note>.</p>
</div1>

<div1>
        <head>INCIPIT LIBER ESTHER.</head>

<pb n="1435"/>
<p>
          <pb n="1435D"/>[Cap. I.] In diebus Assueri, qui regnavit ab India
usque Aethiopiam, super centum viginti septem
<pb n="1436D"/>
provincias: quando sedit in solio regni sui, Susan
civitas regni ejus exordium fuit.</p>
<p>
          <pb n="1437A"/>Tertio igitur anno imperii sui, fecit grande convivium
cunctis principibus, et pueris suis, fortissimis
Persarum, et Medorum inclytis, et praefectis
provinciarum coram se, ut ostenderet divitias gloriae
regni sui, ac magnitudinem, atque jactantiam potentiae
suae, multo tempore, centum videlicet et octoginta
diebus.</p>
<p>Cumque implerentur dies convivii, invitavit omnem
populum, qui inventus est Susis, a maximo
usque ad minimum: et jussit septem diebus convivium
praeparari in vestibulo horti, et nemoris, quod
regio cultu et manu consitum erat. Et pendebant ex
omni parte tentoria aerii coloris, et carbasini ac
hyacinthini, sustentata funibus byssinis, atque purpureis,
qui eburneis circulis inserti erant, et columnis
marmoreis fulciebantur. Lectuli quoque aurei
et argentei, super pavimentum smaragdino et Pario
stratum lapide dispositi erant: quod mira varietate
pictura decorabat. Bibebant autem qui invitati erant,
aureis poculis, et aliis atque aliis vasis cibi inferebantur.
<pb n="1437B"/>
Vinum quoque, ut magnificentia regia dignum
erat, abundans, et praecipuum ponebatur. Nec
erat qui nolentes cogeret ad bibendum, sed sicut
rex statuerat, praeponens mensis singulos de principibus
suis, ut sumeret unusquisque quod vellet.</p>
<p>Vasthi quoque regina fecit convivium feminarum
in palatio, ubi rex Assuerus manere consueverat.</p>
<p>Itaque die septimo, cum rex esset hilarior, et post
nimiam potationem [ <hi>Al.</hi> potionem] incaluisset mero,
praecepit Mauman, et Bazatha, Arbona, et Bagatha,
et Abgatha, et Zarath et Charchas, septem
eunuchis, qui in conspectu ejus ministrabant, ut introducerent
Vasthi reginam coram rege, posito super
caput ejus diademate, ut ostenderet cunctis populis
et principibus pulchritudinem illius: erat enim
pulchra valde. Quae renuit, et ad regis imperium,
quod per eunuchos mandaverat, venire contempsit.</p>
<p>Unde iratus rex, et nimio furore succensus, interrogavit
sapientes, qui ex more regio semper ei aderant,
<pb n="1437C"/>
et illorum faciebat cuncta consilio, scientium
leges ac jura majorum (erant autem primi et proximi,
Charsena, et Sethar, et Admatha, et Tharsis, et
Mares, et Marsana, et Mamuchan, septem duces
Persarum atque Medorum, qui videbant faciem
regis, et primi post eum residere soliti erant) cui
sententiae Vasthi regina subjaceret, quae Assueri
regis imperium, quod per eunuchos mandaverat, facere
noluisset.</p>
<p>Responditque Mamuchan, audiente rege, atque
principibus: Non solum regem laesit regina Vasthi,
sed et omnes populos, et principes, qui sunt in cunctis
provinciis regis Assueri. Egredietur enim sermo
reginae ad omnes mulieres, ut contemnant viros
suos, et dicant: Rex Assuerus jussit, ut regina
Vasthi intraret ad eum, et illa noluit. Atque hoc
exemplo omnes principum conjuges Persarum atque
Medorum, parvipendent imperia maritorum: unde
regis justa est indignatio. Si [ <hi>Al. add.</hi> ergo] tibi
placet, egrediatur edictum a facie tua; et scribatur
<pb n="1437D"/>
juxta legem Persarum atque Medorum, quam praeteriri
illicitum est, ut nequaquam ultra Vasthi ingrediatur
<pb n="1438A"/>
ad regem, sed regnum illius, altera, quae
melior illa est, accipiat. Et hoc in omne (quod latissimum
est) provinciarum tuarum divulgetur imperium,
et cunctae uxores tam majorum, quam minorum,
deferant maritis suis honorem.</p>
<p divs_removed="true">Placuit consilium ejus regi, et principibus: fecitque
rex juxta consilium Mamuchan, et misit epistolas
ad universas provincias regni sui, ut quaeque
gens audire et legere poterat, diversis linguis et litteris,
esse viros principes ac majores in domibus
suis: et hoc per cunctos populos divulgari.

        </p>
        
<p>
          <head>[Cap. II.]</head> His ita gestis, postquam regis Assueri
deterbuerat indignatio, recordatus est Vasthi, et
quae fecisset, vel quae passa esset: dixeruntque
pueri regis, ac ministri ejus: Quaerantur regi puellae
virgines ac speciosae, et mittantur cui considerent
per universas provincias puellas speciosas et virgines:
et adducant eas ad civitatem Susan, et tradant
[ <hi>Al. add.</hi> eas] in domum feminarum sub manu Egei
eunuchi, qui est praepositus et custos mulierum regiarum:
<pb n="1438B"/>
et accipiant mundum muliebrem, et caetera
ad usus necessaria. Et quaecumque inter omnes oculis
regis placuerit, ipsa regnet pro Vasthi. Placuit
sermo regi: et ita, ut suggesserant, jussit fieri.</p>
<p>Erat vir Judaeus in Susis civitate, vocabulo Mardochaeus:
filius Jair, filii Semei, filii Cis, de stirpe Jemini,
qui translatus fuerat de Jerusalem eo tempore,
quo Jechoniam regem Juda Nabuchodonosor rex Babylonis
transtulerat, qui fuit nutritius filiae fratris
sui Edissae, quae altero nomine vocabatur Esther: et
utrumque parentem amiserat: pulchra nimis, et decora
facie. Mortuisque patre ejus ac matre, Mardochaeus
sibi eam adoptavit in filiam.</p>
<p>Cumque percrebuisset regis imperium, et juxta
mandatum illius multae virgines pulchrae adducerentur
Susan, et Egeo traderentur eunucho: Esther
quoque inter caeteras puellas ei tradita est, ut servaretur
in numero feminarum. Quae placuit ei, et invenit
gratiam in conspectu illius. Et praecepit eunucho,
<pb n="1438C"/>
ut acceleraret mundum muliebrem, et traderet ei
partes suas, et septem puellas speciosissimas de
domo regis, et tam ipsam quam pedissequas ejus
ornaret atque excoleret. Quae noluit indicare ei populum
et patriam suam: Mardochaeus enim praeceperat
ei, ut de hac re omnino reticeret: qui deambulabat
quotidie ante vestibulum domus, in qua
electae virgines servabantur, curam agens salutis Esther,
et scire volens quid ei accideret.</p>
<p>Cum autem venisset tempus singularum per ordinem
puellarum, ut intrarent ad regem, expletis omnibus
quae ad cultum muliebrem pertinebant, mensis
duodecimus vertebatur: ita dumtaxat, ut sex mensibus
oleo ungerentur myrtino, et aliis sex quibusdam
pigmentis et aromatibus uterentur. Ingredientesque
ad regem, quidquid postulassent ad ornatum
pertinens, accipiebant, et ut eis placuerat, compositae
de triclinio feminarum ad regis cubiculum transibant.
Et quae intraverat vespere, egrediebatur
mane, atque inde in secundas aedes deducebatur,
<pb n="1438D"/>
quae sub manu Susagazi eunuchi erant, qui concubinis
regis praesidebat: nec habebat potestatem ad
<pb n="1439A"/>
regem ultra redeundi, nisi voluisset rex, et eam venire
jussisset ex nomine.</p>
<p>Evoluto autem tempore per ordinem, instabat
dies, quo Esther filia Abihail fratris Mardochaei,
quam sibi adoptaverat in filiam, intrare deberet ad
regem. Quae non quaesivit muliebrem cultum, sed
quaecumque voluit Egeus eunuchus custos virginum,
haec ei ad ornatum dedit. Erat enim formosa valde,
et incredibili pulchritudine, omnium oculis gratiosa
et amabilis videbatur. Ducta est itaque ad cubiculum
regis Assueri mense decimo, qui vocatur THEBETH,
septimo anno regni ejus. Et amavit [ <hi>Al.</hi> adamavit]
eam rex plus quam omnes mulieres, habuitque
gratiam et misericordiam coram eo super omnes
mulieres, et posuit diadema regni in capite ejus, fecitque
eam regnare in loco Vasthi. Et jussit convivium
praeparari permagnificum cunctis principibus,
et servis suis, pro conjunctione et nuptiis Esther.
Et dedit requiem universis provinciis, ac dona largitus
est juxta magnificentiam principalem.</p>
<p>
          <pb n="1439B"/>Cumque secundo quaererentur virgines et congregarentur,
Mardochaeus manebat ad regis januam;
necdum prodiderat Esther patriam, et populum suum,
juxta mandatum ejus. Quidquid enim ille praecipiebat,
observabat Esther: et ita cuncta faciebat, ut eo
tempore solita erat quo eam parvulam nutriebat.</p>
<p>Eo igitur tempore, quo Mardochaeus ad regis januam
morabatur, irati sunt Bagathan et Thares duo
eunuchi regis, qui janitores erant, et in primo palatii
limine praesidebant: volueruntque insurgere in
regem, et occidere eum. Quod Mardochaeum non latuit,
statimque nuntiavit reginae Esther: et illa regi,
ex nomine Mardochaei, qui ad se rem detulerat.
Quaesitum est, et inventum: et appensus uterque
eorum est in patibulo. Mandatumque est historiis,
et annalibus traditum coram rege.
</p>
<div3>
          <head>[Cap. III.]</head>
<p> Post haec rex Assuerus exaltavit Aman
filium Amadathi, qui erat de stirpe Agag: et posuit
solium ejus super omnes principes, quos habebat.
Cunctique servi regis, qui in foribus palatii versabantur,
<pb n="1439C"/>
flectebant genua, et adorabant Aman: sic enim
eis praeceperat imperator. Solus Mardochaeus non
flectebat genu, neque adorabat eum. Cui dixerunt
pueri regis, qui ad fores palatii praesidebant: Cur
praeter caeteros non observas mandatum regis?</p>
<p>Cumque hoc crebrius dicerent, et ille nollet audire,
nuntiaverunt Aman, scire cupientes utrum
perseveraret in sententia; dixerat enim eis se esse
Judaeum. Quod cum audisset Aman, et experimento
probasset, quod Mardochaeus non sibi flecteret genu,
nec se adoraret, iratus est valde, et pro nihilo duxit
in unum Mardochaeum mittere manus suas: audierat
enim quod esset gentis Judaeae. Magisque voluit
omnem Judaeorum, qui erant in regno Assueri, perdere
nationem.</p>
<p>Mense primo (cujus vocabulum est NISAN) anno
duodecimo regni Assueri, missa est sors in urnam,
quae Hebraice dicitur PHUR, coram Aman, quo die
et quo mense gens Judaeorum deberet interfici: et
<pb n="1439D"/>
exivit mensis duodecimus, qui vocatur ADAR.</p>
<p>Dixitque Aman regi Assuero: Est populus per
omnes provincias regni tui dispersus, et a se mutuo
separatus, novis utens legibus et caeremoniis insuper
et regis scita contemnens. Et optime nosti quod
non expediat regno tuo ut insolescat per licentiam.
Si tibi placet, decerne ut pereat: et decem millia
talentorum appendam arcariis gazae tuae.</p>
<p>Tulit ergo rex annulum, quo utebatur, de manu
sua, et dedit eum Aman filio Amadathi de progenie
Agag, hosti Judaeorum, dixitque ad eum: Argentum,
<pb n="1440A"/>
quod tu polliceris, tuum sit, de populo age quod tibi
placet.</p>
<p>Vocatique sunt scribae regis mense primo NISAN,
tertia decima die ejusdem mensis, et scriptum est,
ut jusserat Aman, ad omnes satrapas regis, et judices
provinciarum, diversarumque gentium, ut quaeque
gens legere poterat, et audire pro varietate linguarum,
ex nomine regis Assueri: et litterae signatae
ipsius annulo, missae sunt per cursores regis ad universas
provincias, ut occiderent atque delerent omnes
Judaeos, a puero usque ad senem, parvulos et
mulieres, uno die, hoc est, tertio decimo mensis
duodecimi qui vocatur ADAR, et bona eorum diriperent.</p>
<p>Summa autem epistolarum haec fuit, ut omnes
provinciae scirent, et pararent se ad praedictam diem.
Festinabant cursores, qui missi erant, regis imperium
explere. Statimque in Susis pependit edictum,
rege et Aman celebrante convivium, et cunctis,
qui in urbe erant, flentibus.
</p>
        </div3>

<p>
          <head>[Cap. IV.]</head> Quae cum audisset Mardochaeus, scidit
<pb n="1440B"/>
vestimenta sua, et indutus est sacco, spargens cinerem
capiti: et in platea mediae civitatis voce magna
clamabat, ostendens amaritudinem animi sui, et hoc
ejulatu usque ad fores palatii gradiens. Non enim
erat licitum indutum sacco aulam regis intrare.</p>
<p>In omnibus quoque provinciis, oppidis, ac locis,
ad quae crudele regis dogma pervenerat, planctus ingens
erat apud Judaeos, jejunium, ululatus, et fletus,
sacco et cinere multis pro strato utentibus.</p>
<p>Ingressae autem sunt puellae Esther et eunuchi,
nuntiaveruntque ei. Quod audiens consternata est:
et misit vestem, ut, ablato sacco, induerent eum,
quam accipere noluit. Accitoque Athach eunucho,
quem rex ministrum ei dederat praecepit ei ut iret
ad Mardochaeum, et disceret ab eo cur hoc faceret.
Egressusque Athach, ivit ad Mardochaeum stantem
in platea civitatis, ante ostium palatii: qui indicavit
ei omnia quae acciderant, quomodo Aman promisisset,
ut in thesauros [ <hi>Al.</hi> thesauro] regis pro Judaeorum
<pb n="1440C"/>
nece inferret argentum. Exemplar quoque edicti,
quod pendebat in Susis, dedit ei, ut reginae
ostenderet, et moneret eam, ut intraret ad regem,
et deprecaretur eum pro populo suo. Regressus Athach,
nuntiavit Esther omnia, quae Mardochaeus dixerat.
Quae respondit ei, et jussit ut diceret Mardochaeo:
Omnes servi regis, et cunctae, quae sub ditione
ejus sunt, norunt provinciae, quod sive vir, sive mulier,
 non vocatus, interius atrium regis intraverit,
absque ulla cunctatione statim interficiatur: nisi
forte rex auream virgam ad eum tetenderit pro signo
clementiae, atque ita possit vivere. Ego igitur quomodo
ad regem intrare potero, quae triginta jam diebus
non sum vocata ad eum? Quod cum audisset
Mardochaeus, rursum mandavit Esther, dicens: Ne
putes quod animam tuam tantum liberes, quia in
domo regis es prae cunctis Judaeis: si enim nunc silueris,
per aliam occasionem liberabuntur Judaei: et
tu, et domus patris tui peribitis. Et quis novit, utrum
idcirco ad regnum veneris, ut in tali tempore parareris?</p>
<p>
          <pb n="1440D"/>Rursumque Esther haec Mardochaeo verba mandavit;
Vade et congrega omnes Judaeos, quos in Susis
repereris, et orate pro me. Non comedatis, et non
bibatis tribus diebus, et tribus noctibus: et ego cum
ancillis meis similiter jejunabo, et tunc ingrediar ad
regem, contra legem faciens, non vocata, tradensque
me morti et periculo. Ivit itaque Mardochaeus, et fecit
omnia quae ei Esther praeceperat.
</p>
<div3>
          <head>[Cap. V.]</head>
<p> Die autem tertio induta est Esther regalibus
vestimentis, et stetit in atrio domus regiae,
<pb n="1441A"/>
quod erat interius, contra basilicam regis: at ille
sedebat super solium in consistorio palatii contra
ostium domus. Cumque vidisset Esther reginam
stantem, placuit oculis ejus, et extendit contra eam
virgam auream quam tenebat manu. Quae accedens,
osculata est summitatem virgae ejus.</p>
<p>Dixitque ad eam rex: Quid vis, Esther regina?
quae est petitio tua? etiamsi dimidiam regni partem
petieris, dabitur tibi. At illa respondit: Si regi placet,
obsecro, ut venias ad me hodie, et Aman tecum,
ad convivium quod paravi. Statimque rex, Vocate,
inquit, cito Aman, ut Esther obediat voluntati. Venerunt
itaque rex et Aman ad convivium, quod eis
regina paraverat:</p>
<p>Dixitque ei rex, postquam vinum biberat abundanter:
Quid petis ut detur tibi? et pro qua re postulas?
etiam si dimidiam partem regni mei petieris,
impetrabis. Cui respondit Esther: petitio mea, et
preces istae sunt: Si inveni in conspectu regis gratiam,
et si regi placet ut det mihi quod postulo, et
<pb n="1441B"/>
meam impleat petitionem, veniat rex et Aman ad
convivium quod paravi eis, et cras regi aperiam voluntatem
meam.</p>
<p>Egressus est itaque illo die Aman laetus et alacer.
Cumque vidisset Mardochaeum sedentem ante fores
palatii et non solum non assurrexisse sibi, sed nec
motum quidem de loco sessionis suae, indignatus
est valde: et dissimulata ira, reversus in domum
suam, convocavit ad se amicos suos, et Zares uxorem
suam: et exposuit illis magnitudinem divitiarum
suarum, filiorumque turbam, et quanta eum gloria
super omnes principes et servos suos rex elevasset.
Et post haec ait: Regina quoque Esther nullum alium
vocavit cum rege ad convivium, praeter me: apud
quam etiam cras cum rege pransurus sum. Et cum
haec omnia habeam, nihil me habere puto, quamdiu
videro Mardochaeum Judaeum sedentem ante fores
regias. Responderuntque ei Zares uxor ejus, et caeteri
amici: Jube parari excelsam trabem, habentem
<pb n="1441C"/>
altitudinis quinquaginta cubitos, et dic mane regi, ut
appendatur super eam Mardochaeus, et sic ibis cum
rege laetus ad convivium. Placuit ei consilium, et
jussit excelsam parari crucem.
</p>
        </div3>

<p>
          <head>[Cap. VI.]</head> Noctem illam duxit rex insomnem, jussitque
afferri sibi historias, et annales priorum temporum.
Quae cum, illo praesente, legerentur, ventum
est ad illum locum, ubi scriptum erat, quomodo nuntiasset
Mardochaeus insidias Bagathan et Thares eunuchorum,
regem Assuerum jugulare cupientium.
Quod cum audisset rex, ait: Quid pro hac fide honoris
ac praemii Mardochaeus consecutus est? Dixerunt
ei servi illius ac ministri: Nihil omnino mercedis
accepit.</p>
<p>Statimque rex, Quis est, inquit, in atrio? Aman
quippe interius atrium domus regiae intraverat, ut
suggereret regi, et juberet Mardochaeum affigi patibulo,
quod ei fuerat praeparatum. Responderunt pueri
Aman stat in atrio. Dixitque rex: Ingrediatur. Cumque
esset ingressus, ait illi: Quid debet fieri viro,
<pb n="1441D"/>
quem rex honorare desiderat? Cogitans Aman in
corde suo, et reputans quod nullum alium rex, nisi se,
vellet honorare, respondit: Homo, quem rex honorare
cupit, debet indui vestibus regiis, et imponi super
equum, qui de sella regis est, et accipere regium
diadema super caput suum, et primus de regiis principibus
ac tyrannis teneat equum ejus, et per plateam
civitatis incedens clamet, et dicat: Sic honorabitur,
quemcumque rex voluerit honorare.</p>
<p>Dixitque ei rex: Festina, et sumpta stola et equo,
fac ut locutus es Mardochaeo Judaeo qui sedet ante
fores palatii. Cave ne quidquam de his, quae locutus
es, praetermittas. Tulit itaque Aman stolam et equum,
indutumque Mardochaeum in platea civitatis, et impositum
equo praecedebat, atque clamabat: Hoc honore
<pb n="1442A"/>
condignus est, quemcumque rex voluerit honorare.</p>
<p>Reversusque est Mardochaeus ad januam palatii, et
Aman festinavit ire in domum suam, lugens et operto
capite: narravitque Zares uxori suae, et amicis suis
[ <hi>Al. tac.</hi> suis] omnia quae evenissent sibi. Cui responderunt
sapientes, quos habebat in consilio, et
uxor ejus: Si de semine Judaeorum est Mardochaeus,
ante quem cadere coepisti, non poteris ei resistere,
sed cades in conspectu ejus. Adhuc illis loquentibus,
venerunt eunuchi regis, et cito eum ad convivium,
quod regina paraverat, pergere compulerunt.
</p>
<div3>
          <head>[Cap. VII.]</head>
<p> Intravit itaque rex et Aman, ut biberent
cum regina. Dixitque ei rex etiam in secundo
die, postquam vino incaluerat: Quae est petitio tua,
Esther, ut detur tibi? et quid vis fieri? etiam si dimidiam
partem regni mei petieris, impetrabis.</p>
<p>Ad quem illa respondit: Si inveni gratiam in oculis
tuis, o rex, et si tibi placet, dona mihi animam meam,
pro qua rogo, et populum meum, pro quo obsecro.
<pb n="1442B"/>
Traditi enim sumus ego et populus meus, ut conteramur,
jugulemur, et pereamus. Atque utinam in servos
et in famulas venderemur: esset tolerabile malum,
et gemens tacerem: nunc autem hostis noster est,
cujus crudelitas redundat in regem.</p>
<p>Respondensque rex Assuerus ait: Quis est iste, et
cujus potentiae, ut haec audeat facere? Dixit Esther:
Hostis et inimicus noster pessimus iste est Aman.
Quod ille audiens, illico obstupuit, vultum regis ac
reginae ferre non sustinens.</p>
<p>Rex autem iratus surrexit, et de loco convivii intravit
in hortum arboribus consitum. Aman quoque
surrexit, ut rogaret Esther reginam pro anima sua,
intellexit enim a rege sibi paratum malum. Qui cum
reversus esset de horto nemoribus consito, et intrasset
convivii locum, reperit Aman super lectulum
corruisse, in quo jacebat Esther, et ait: Etiam reginam
vult opprimere, me praesente, in domo mea.
Necdum verbum de ore regis exierat, et statim operuerunt
<pb n="1442C"/>
faciem ejus.</p>
<p>Dixitque Arbona, unus de eunuchis, qui stabant in
ministerio regis: En lignum, quod paraverat Mardochaeo,
qui locutus est pro rege, stat in domo Aman,
habens altitudinis quinquaginta cubitos. Cui dixit
rex: Appendite eum in eo. Suspensus est itaque
Aman in patibulo quod paraverat Mardochaeo: et
regis ira quievit.
</p>
        </div3>

<p>
          <head>[Cap. VIII.]</head> Die illo dedit rex Assuerus Esther reginae
domum Aman adversarii Judaeorum, et Mardochaeus
ingressus est ante faciem regis. Confessa est
enim ei Esther, quod esset patruus suus.</p>
<p>Tulitque rex annulum, quem ab Aman recipi jusserat,
et tradidit Mardochaeo. Esther autem constituit
Mardochaeum super domum suam. Nec his contenta,
 procidit ad pedes regis, flevitque, et locuta ad eum
oravit, ut malitiam Aman Agagitae, et machinationes
ejus pessimas, quas excogitaverat contra Judaeos, juberet
irritas fieri. At ille ex more sceptrum aureum
protendit manu, quo signum clementiae monstrabatur:
<pb n="1442D"/>
illaque consurgens stetit ante eum, et ait: Si
placet regi, et si inveni gratiam in oculis ejus, et deprecatio
mea non ei videtur esse contraria, obsecro,
ut novis epistolis, veteres Aman litterae, insidiatoris
et hostis Judaeorum, quibus eos in cunctis regis provinciis
perire praeceperat, corrigantur. Quomodo enim
potero sustinere necem, et interfectionem populi
mei? Responditque rex Assuerus Esther reginae, et
Mardochaeo Judaeo: Domum Aman concessi Esther,
et ipsum jussi affigi cruci, quia ausus est manum
mittere in Judaeos. Scribite ergo Judaeis, sicut vobis
placet, regis nomine, signantes litteras annulo meo.
Haec enim consuetudo erat, ut epistolis, quae ex regis
[ <hi>Al.</hi> regio] nomine mittebantur, et illius annulo
signatae erant, nemo auderet contradicere.</p>
<p>
          <pb n="1443A"/>Accitisque scribis et librariis regis (erat autem
tempus tertii mensis, qui appellatur SIBAN) vicesima
et tertia illius die, scriptae sunt epistolae, ut Mardochaeus
voluerat, ad Judaeos, et ad principes, procuratoresque
et Judices, qui centum viginti septem
provinciis ab India usque Aethiopiam praesidebant,
provinciae atque provinciae, populo et populo, juxta
linguas et litteras suas, et Judaeis, ut [ <hi>Al.</hi> prout] legere
poterant, et audire. Ipsaeque epistolae, quae regis
nomine mittebantur, annulo ipsius obsignatae sunt,
et missae per veredarios: qui per omnes provincias
discurrentes, veteres litteras novis nuntiis praevenirent.
Quibus imperavit rex, ut convenirent Judaeos
per singulas civitates, et in unum praeciperent congregari,
ut starent pro animabus suis, et omnes inimicos
suos, cum conjugibus ac liberis et universis
domibus, et interficerent atque delerent, et spolia
eorum diriperent. Et constituta est per omnes provincias
una ultionis dies, id est, tertia decima mensis
duodecimi ADAR. Summaque epistolae haec fuit, ut in
<pb n="1443B"/>
omnibus terris ac populis, qui regis Assueri imperio
subjacebant, notum fieret, paratos esse Judaeos ad capiendam
vindictam de hostibus suis: Egressique
sunt veredarii celeres nuntios perferentes, et edictum
regis pependit in Susis.</p>
<p>Mardochaeus autem, de palatio et de conspectu regis
egrediens, fulgebat vestibus regiis, hyacinthinis
videlicet et aereis, coronam auream portans in capite,
et amictus serico pallio atque purpureo. Omnisque
civitas exsultavit, atque laetata est. Judaeis autem
nova lux oriri visa est, gaudium, honor, et
tripudium. Apud omnes populos, urbes atque provincias,
quocumque regis jussa veniebant, mira
exsultatio, epulae atque convivia, et festus dies: in
tantum ut plures alterius gentis et sectae, eorum religioni
et caeremoniis jungerentur. Grandis enim
cunctos Judaici nominis terror invaserat.
</p>
<div3>
          <head>[Cap. IX.]</head>
<p> Igitur duodecimi mensis, quem ADAR
vocari ante jam diximus, tertiadecima die, quando
<pb n="1443C"/>
cunctis Judaeis interfectio parabatur, et hostes eorum
inhiabant sanguini, versa vice Judaei superiores esse
coeperunt, et se de adversariis vindicare. Congregatique
sunt per singulas civitates, oppida, et loca, ut
extenderent manum contra inimicos et persecutores
suos. Nullusque ausus est resistere, eo quod omnes
populos magnitudinis eorum formido penetrarat.
Nam et provinciarum judices, et duces, et procuratores,
omnisque dignitas quae singulis locis ac operibus
praeerat, extollebant Judaeos timore Mardochaei.
Quem principem esse palatii, plurimum posse cognoverant:
fama quoque nominis ejus crescebat quotidie,
et per cunctorum ora volitabat.</p>
<p>Itaque percusserunt Judaei inimicos suos plaga
magna, et occiderunt eos, reddentes eis quod sibi
paraverant facere: in tantum ut etiam in Susan
quingentos viros interficerent, extra decem filios
Aman Agagitae hostis Judaeorum: quorum ista sunt
nomina: Pharsandatha, et Delphon, et Esphatha,
<pb n="1443D"/>
et Phoratha, et Adalia, et Aridatha, et Phermesta,
et Arisai, et Aridai [ <hi>Al.</hi> Arisati], et Vaizatha [ <hi>Al.</hi> 
Jezatha]. Quos cum occidissent, praedas de substantiis
eorum tangere noluerunt.</p>
<p>Statimque numerus eorum, qui occisi erant in
Susan, ad regem relatus est. Qui dixit reginae: In
urbe Susan interfecerunt Judaei quingentos viros,
et alios decem filios Aman: quantam putas eos exercere
caedem in universis provinciis? Quid ultra postulas,
et quid vis ut fieri jubeam? cui illa respondit:
Si regi placet, detur potestas Judaeis, ut sicut fecerunt
hodie in Susan, sic et cras faciant, et decem
filii Aman in patibulis suspendantur. Praecepitque
<pb n="1444A"/>
rex, ut ita fieret. Statimque in Susan pependit edictum,
et decem filii Aman suspensi sunt.</p>
<p>Congregatis Judaeis quartadecima die mensis ADAR,
interfecti sunt in Susan trecenti viri: nec eorum
ab illis direpta substantia est. Sed et per omnes
provincias, quae ditioni regis subjacebant, pro animabus
suis steterunt Judaei, interfectis hostibus ac
persecutoribus suis: in tantum ut septuaginta quinque
millia occisorum implerentur, et nullus de substantiis
eorum quidquam contingeret.</p>
<p>Dies autem tertius decimus mensis ADAR, unus
[ <hi>Al.</hi> primus] apud omnes interfectionis fuit, et quartadecima
die caedere desierunt. Quem constituerunt
esse solemnem, ut in eo omni tempore deinceps
vacarent epulis, gaudio atque conviviis. At hi
qui in urbe Susan caedem exercuerant, tertio decimo,
et quarto decimo die ejusdem mensis in caede
versati sunt: quinto decimo autem die percutere
desierunt. Et idcirco eumdem diem constituerunt
solemnem epularum atque laetitiae. Hi vero Judaei,
<pb n="1444B"/>
qui in oppidis non muratis ac villis morabantur,
quartum decimum diem mensis ADAR conviviorum
et gaudii decreverunt, ita ut exsultent in eo, et
mittant sibi mutuo partes epularum et ciborum.</p>
<p>Scripsit itaque Mardochaeus omnia haec, et litteris
comprehensa misit ad Judaeos, qui in omnibus
regis provinciis morabantur, tam in vicino positis
[ <hi>Al. tac.</hi> positis], quam procul, ut quartam decimam et
quintam decimam diem mensis ADAR pro festis susciperent,
et revertente semper anno solemni honore
celebrarent: quia in ipsis diebus se ulti sunt Judaei
de inimicis suis, et luctus atque tristitia in hilaritatem
gaudiumque conversa sunt, essentque dies isti
epularum atque laetitiae, et mitterent sibi invicem
ciborum partes, et pauperibus manuscula largirentur.</p>
<p>Susceperuntque Judaei in solemnem ritum cuncta
quae eo tempore facere coeperant, et quae Mardochaeus
litteris facienda mandaverat. Aman enim
<pb n="1444C"/>
filius Amadathi stirpis Agag, hostis et adversarius
Judaeorum, cogitavit contra eos malum, ut occideret
illos, atque deleret: et misit PHUR, quod nostra
lingua vertitur in sortem. Et postea ingressa est
Esther ad regem, obsecrans ut conatus ejus, litteris
regis irriti fierent, et malum, quod contra Judaeos
cogitaverat, reverteretur in caput ejus. Denique et
ipsum et filios ejus affixerunt cruci, atque ex illo
tempore dies isti appellati sunt PHURIM, id est, sortium,
eo quod PHUR, id est, sors, in urnam missa
fuerit. Et cuncta quae gesta sunt, epistolae, id est,
libri hujus, volumine continentur: quaeque sustinuerunt,
et quae deinceps immutata sunt, susceperunt
Judaei super se et semen suum, et super cunctos,
qui religioni eorum voluerunt [ <hi>Al.</hi> voluerint]
copulari, ut nulli liceat duos hos dies absque solemnitate
transigere: quod scriptura testatur, et certa
expetunt tempora, annis sibi jugiter succedentibus
Isti sunt dies, quos nulla umquam delebit oblivio,
et per singulas generationes cunctae in toto orbe
<pb n="1444D"/>
provinciae celebrabunt: nec est ulla civitas, in qua
dies PHURIM, id est, sortium, non observentur a Judaeis,
et ab eorum progenie, quae his caeremoniis obligata
est.</p>
<p>Scripseruntque Esther regina filia Abihail et
Mardochaeus Judaeus, etiam secundam epistolam,
ut omni studio dies ista solemnis sanciretur in posterum.
Et miserunt ad omnes Judaeos, qui in centum
viginti septem regis Assueri provinciis versabantur,
ut haberent pacem et susciperent veritatem. Observantes
dies Sortium, et suo tempore cum gaudio celebrarent:
sicut constituerant Mardochaeus, et
<pb n="1445A"/>
Esther, et illi observanda susceperunt a se, et a semine
suo, jejunia et clamores, et Sortium dies, et
omnia, quae libri hujus, qui vocatur Esther, historia
continentur.
</p>
        </div3>

<p>
          <head>[Cap. X.]</head> Rex vero Assuerus, omnem terram et
cunctas maris insulas fecit tributarias: cujus fortitudo
et imperium, et dignitas atque sublimitas, qua
exaltavit Mardochaeum, scripta sunt in libris Medorum,
atque Persarum, et quomodo Mardochaeus Judaici
generis secundus a rege Assuero fuerit, et
magnus apud Judaeos, et acceptabilis plebi fratrum
suorum, quaerens bona populo suo, et loquens
ea quae ad pacem seminis sui pertinerent.</p>
<p>
          <emph> <hi>Quae habentur in Hebraeo, plena fide expressi. Haec
autem, quae sequuntur, scripta reperi in editione
Vulgata, quae Graecorum lingua et litteris continetur,
et interim post finem libri hoc capitulum ferebatur:
quod juxta consuetudinem nostram obelo รท,
id est, veru praenotavimus</hi>.</emph>
        </p>
<p>
          <pb n="1445B"/>รท Dixitque Mardochaeus: A Deo facta sunt ista.
Recordatus sum somnii, quod videram, haec eadem
significantis; nec eorum quidquam irritum fuit.
Parvus fons, qui crevit in fluvium, et in lucem solemque
conversus est, et in aquas plurimas redundavit;
Esther est, quam rex accepit uxorem, et
voluit esse reginam. Duo autem dracones: ego sum,
et Aman. Gentes, quae convenerant, hi sunt, qui
conati sunt delere nomen Judaeorum. Gens autem
mea: Israel est, quae clamavit ad Dominum, et salvum
fecit Dominus populum suum: liberavitque
nos de omnibus malis, et fecit signa magna atque
portenta inter gentes: et duas sortes esse praecepit,
unam populi Dei, et alteram cunctarum gentium.
Venitque utraque sors in statutum ex illo jam
tempore diem coram Deo universis gentibus: et
recordatus est Dominus populi sui, ac misertus est
haereditatis suae. Et observabuntur dies isti in mense
ADAR, quarta decima et quinta decima die ejusdem
<pb n="1445C"/>
mensis, cum omni studio et gaudio in unum coetum.
populi congregati, in cunctas deinceps generationes
populi Israel.
</p>
<div3>
          <head>[Cap. XI.]</head>
<p> Anno quarto regnantibus Ptolemaeo et
Cleopatra, attulerunt Dositheus, qui se sacerdotem et
Levitici generis ferebat, et Ptolemaeus filius ejus, hanc
epistolam PHURIM, quam dixerunt interpretum
esse Lysimachum Ptolemaei filium in Jerusalem.</p>
<p>
            <emph> <hi>Hoc quoque principium erat in editione Vulgata, quod
nec in Hebraeo, nec apud ullum fertur interpretatum.</hi> </emph>
          </p>
<p>Anno secundo, regnante Artaxerxe maximo, prima
die mensis NISAN, vidit somnium Mardochaeus
filius Jairi, filii Semel, filii Cis, de tribu Benjamin:
homo Judaeus, qui habitabat in urbe Susis, vir magnus,
et inter primos aulae regiae. Erat autem de
eo numero captivorum, quos transtulerat Nabuchodonosor
rex Babylonis de Jerusalem cum Jechonia
rege Juda, et hoc ejus somnium fuit: Apparuerunt
<pb n="1445D"/>
voces, et tumultus, et tonitrua, et terraemotus, et
conturbatio super terram, et ecce duo dracones magni,
paratique contra se in praelium. Ad quorum
clamorem cunctae concitatae sunt nationes, ut pugnarent
contra gentem justorum. Fuitque dies illa
tenebrarum et discriminis, tribulationis et angustiae,
et ingens formido super terram. Conturbataque est
gens justorum timentium mala sua, et praeparata ad
mortem. Clamaveruntque ad Deum: et illis vociferantibus,
fons parvus crevit in fluvium maximum,
et in aquas plurimas redundavit. Lux et sol ortus
<pb n="1446A"/>
est, et humiles exaltati sunt, et devoraverunt inclytos.
Quod cum vidisset Mardochaeus, et surrexisset
de strato, cogitabat quid Deus facere vellet, et fixum
habebat in animo scire cupiens quid significaret
somnium.
</p>
        </div3>

<p>
          <head>[Cap. XII.]</head> Morabatur autem eo tempore in aula
regis, cum Bagatha et Thara eunuchis regis, qui janitores
erant palatii. Cumque intellexisset cogitationes
eorum, et curas diligentius pervidisset, didicit
quod conarentur in regem Artaxerxem manus mittere,
nuntiavit super eo regi. Qui de utroque habita
quaestione, confessos duci jussit ad mortem. Rex
autem quod gestum erat, scripsit in commentariis:
sed et Mardochaeus rei memoriam litteris tradidit.
Praecepitque ei rex, ut in aula palatii moraretur,
datis ei pro delatione muneribus. Aman vero filius
Amadathi Bugaeus, erat gloriosissimus coram rege, et
voluit nocere Mardochaeo et populo ejus, pro duobus
regis eunuchis qui fuerant interfecti.</p>
<p>
          <emph>
            <pb n="1446B"/> <hi>Hucusque Prooemium.</hi> </emph>
        </p>
<p>
          <emph> <hi>Quae sequuntur, in eo loco posita erant, ubi scriptum
est in volumine.</hi> </emph>
        </p>
<p>Et diripuerunt bona, vel substantias eorum.</p>
<p>
          <emph> <hi>Quae in sola Vulgata editione reperimus.</hi> </emph>
        </p>
<p>Epistolae autem hoc exemplar fuit.
</p>
<div3>
          <head>[Cap. XIII.]</head>
<p> Rex maximus Artaxerxes ab India
usque Aethiopiam, centum viginti septem provinciarum
principibus et ducibus, qui ejus imperio subjecti
sunt, salutem. Cum plurimis gentibus imperarem,
et universum orbem meae ditioni subjugassem,
volui nequaquam abuti potentiae magnitudine, sed
clementia et lenitate gubernare subjectos, ut absque
ullo terrore vitam silentio transigentes, optata cunctis
mortalibus pace fruerentur. Quaerente autem me
a consiliariis meis, quomodo hoc posset impleri,
unus qui sapientia et fide caeteros praecellebat, et
<pb n="1446C"/>
erat post regem secundus, Aman nomine, indicavit
mihi in toto orbe terrarum populum esse dispersum,
qui novis uteretur legibus, et contra omnium gentium
consuetudinem faciens, regum jussa contemneret,
et universarum concordiam nationum sua dissensione
violaret. Quod cum didicissemus, videntes
unam gentem rebellem adversus omne hominum
genus perversis uti legibus, nostrisque jussionibus
contraire, et turbare subjectarum nobis provinciarum
pacem atque concordiam, jussimus, ut quoscumque
Aman, qui omnibus provinciis praepositus
est, et secundus a rege, et quem patris loco colimus,
monstraverit, cum conjugibus ac liberis deleantur
ab inimicis suis: nullusque eorum misereatur,
quartadecima die duodecimi mensis ADAR anni praesentis:
ut nefarii homines una die ad inferos descendentes,
reddant imperio nostro pacem, quam turbaverant.</p>
<p>
            <emph> <hi>Hucusque exemplar epistolae.</hi> </emph>
          </p>
<p>
            <emph>
              <pb n="1446D"/> <hi>Quae sequuntur, post eum locum scripta reperi, ubi
legitur.</hi> </emph>
          </p>
<p>Pergensque Mardochaeus, fecit omnia quae ei
mandaverat Esther.</p>
<p>
            <emph> <hi>Nec tamen habentur in Hebraico, et apud nullum
penitus feruntur interpretum.</hi> </emph>
          </p>
<p>Mardochaeus autem deprecatus est Dominum,
memor omnium operum ejus, et dixit: Domine,
Domine, rex omnipotens, in ditione enim tua
<pb n="1447A"/>
cuncta sunt posita, et non est qui possit tuae resistere
voluntati, si decreveris salvare Israel. Tu fecisti
coelum et terram, et quidquid coeli ambitu continetur.
Dominus omnium es, nec est qui resistat
majestati tuae. Cuncta nosti, et scis, quia non pro
superbia et contumelia, et aliqua gloriae cupiditate,
fecerim hoc ut non adorarem Aman superbissimum
(libenter enim pro salute Israel etiam vestigia pedum
ejus deosculari paratus essem), sed timui ne honorem
Dei mei transferrem ad hominem, et ne
quemquam adorarem excepto Deo meo. Et nunc, Domine
rex Deus Abraham, miserere populi tui, quia volunt
nos inimici perdere, et haereditatem tuam delere.
Ne despicias partem tuam, quam redemisti tibi de
Aegypto. Exaudi deprecationem meam, et propitius
esto sorti et funiculo tuo: et converte luctum nostrum
in gaudium, ut viventes laudemus nomen
tuum, Domine, et ne claudas ora te canentium. Omnis
quoque Israel pari mente et obsecratione clamavit
ad Dominum, eo quod eis certa mors impenderet.</p>
<p>
            <pb n="1447B"/>[Cap. XIV.] Esther quoque regina confugit ad Dominum,
pavens periculum, quod imminebat. Cumque
deposuisset vestes regias, fletibus et luctui apta
indumenta suscepit, et pro unguentis variis, cinere
et stercore implevit caput, et corpus suum humiliavit
jejuniis, omniaque loca, in quibus laetari ante
consueverat, crinium laceratione complevit. Et deprecabatur
Dominum Deum Israel, dicens: Domine
mi, qui rex noster es solus, adjuva me solitariam, et
cujus praeter te nullus auxiliator est alius. Periculum
meum in manibus meis est. Audivi a patre
meo, quod tu, Domine, tulisses Israel de cunctis
gentibus, et patres nostros ex omnibus retro majoribus
suis, ut possideres haereditatem sempiternam,
fecistique eis sicut locutus es. Peccavimus in conspectu
tuo, et idcirco tradidisti nos in manus inimicorum
nostrorum: coluimus enim deos eorum.
Justus es, Domine: et nunc eis sufficit, quod durissima
<pb n="1447C"/>
nos opprimunt servitute; sed robur manuum
suarum, idolorum potentiae deputantes, volunt tua
mutare promissa, et delere haereditatem tuam, et
claudere ora te laudantium, atque exstinguere gloriam
templi et altaris tui, ut aperiant ora gentium,
et laudent idolorum fortitudinem, et praedicent carnalem
regem in sempiternum. Ne tradas, Domine,
sceptrum tuum his, qui non sunt, ne rideant ad
ruinam nostram: sed converte consilium eorum super
eos, et eum qui in nos coepit saevire, disperde.
Memento, Domine, et ostende te nobis in tempore
tribulationis nostrae, et da mihi fiduciam, Domine
rex deorum, et universae potestatis: tribue sermonem
compositum in ore meo in conspectu leonis, et
transfer cor illius in odium hostis nostri, ut et ipse
pereat, et caeteri qui ei consentiunt. Nos autem libera
manu tua, et adjuva me, nullum aliud auxilium
habentem, nisi te, Domine, qui habes omnium scientiam,
et nosti quia oderim gloriam iniquorum, et
detester cubile incircumcisorum, et omnis alienigenae.
<pb n="1447D"/>
Tu scis necessitatem meam, quod abominer
signum superbiae et gloriae meae, quod est super caput
meum in diebus ostentationis meae, et detester
illud quasi pannum menstruatae, et non portem in
diebus silentii mei, et quod non comederim in
mensa Aman, nec mihi placuerit convivium regis,
et non biberim vinum libaminum: et numquam laetata
sit ancilla tua, ex quo huc translata sum usque
in praesentem diem, nisi in te, Domine Deus Abraham.
Deus fortis super omnes, exaudi vocem eorum
qui nullam aliam spem habent, et libera nos de manu
iniquorum, et erue me a timore meo.</p>
<p>
            <emph>
              <pb n="1448A"/> <hi>Haec quoque addita reperi in editione Vulgata.</hi> </emph>
</p>
        </div3>

<p>
          <head>[Cap. XV.]</head> Et mandavit ei ( <hi>haud dubium quin Estheri
Mardochaeus</hi> ) ut ingrederetur ad regem, et rogaret
pro populo suo et pro patria sua. Memorare,
inquit, dierum humilitatis tuae, quomodo nutrita sis
in manu mea, quia Aman secundus a rege locutus
est contra nos in mortem: et tu invoca Dominum,
et loquere regi pro nobis, et libera nos de morte.</p>
<p>
          <emph> <hi>Necnon et ista quae subdita sunt.</hi> </emph>
        </p>
<p>Die autem tertio deposuit vestimenta ornatus sui,
et circumdata est gloria sua. Cumque regio fulgeret
habitu, et invocasset omnium rectorem et salvatorem
Deum, assumpsit duas famulas, et super unam
quidem innitebatur, quasi prae deliciis et nimia teneritudine
corpus suum ferre non sustinens: altera
autem famularum sequebatur dominam, defluentia
in humum indumenta sustentans. Ipsa autem roseo
vultum colore perfusa, et gratis ac nitentibus oculis,
<pb n="1448B"/>
tristem celabat animum, et nimio timore contractum.
Ingressa igitur cuncta per ordinem ostia, stetit
contra regem, ubi ille residebat super solium regni
sui, indutus vestibus regiis, auroque fulgens, et pretiosis
lapidibus, eratque terribilis aspectu. Cumque
elevasset faciem, et ardentibus oculis furorem pectoris
indicasset, regina corruit, et, in pallorem colore
mutato, lassum super ancillulam reclinavit
caput. Convertitque Deus spiritum regis in mansuetudinem,
et festinus ac metuens exilivit de solio, et
sustentans eam ulnis suis, donec rediret ad se, his
verbis blandiebatur: Quid habes, Esther? Ego sum
frater tuus, noli metuere. Non morieris: non enim
pro te, sed pro omnibus haec lex constituta est. Accede
igitur, et tange sceptrum. Cumque illa reticeret,
tulit auream virgam, et posuit super collum
ejus, et osculatus est eam, et ait: Cur mihi non loqueris?
Quae respondit: Vide te, domine, quasi angelum
Dei, et conturbatum est cor meum prae timore
gloriae tuae. Valde enim mirabilis es, domine,
<pb n="1448C"/>
et facies tua plena est gratiarum. Cumque loqueretur,
rursus corruit, et pene exanimata est. Rex autem
turbabatur, et omnes ministri ejus consolabantur
eam.</p>
<p>
          <emph> <hi>Exemplar epistolae regis Artaxerxis, quam pro Judaeis
ad totas regni sui provincias misit: quod et ipsum in
Hebraico volumine non habetur.</hi> </emph>
</p>
<div3>
          <head>[Cap. XVI.]</head>
<p> Rex magnus Artaxerxes ab India
usque Aethiopiam, centum viginti septem provinciarum
ducibus ac principibus, qui nostrae obediunt
jussioni, salutem dicit. Multi bonitate principum, et
honore qui in eos collatus est, abusi sunt in superbiam:
et non solum subjectos regibus nituntur opprimere,
sed datam sibi gloriam non ferentes, in
ipsos, qui dederunt, moliuntur insidias. Nec contenti
sunt gratias non agere beneficiis, et humanitatis in
se jura violare; sed Dei quoque cuncta cernentis arbitrantur
se fugere posse sententiam. Et in tantum
<pb n="1448D"/>
vesaniae proruperunt, ut eos, qui credita sibi officia
diligenter observant, et ita cuncta agunt ut omnium
laude digni sint, mendaciorum cuniculis conentur
subvertere, dum aures principum simplices, et ex
sua natura alios aestimantes, callida fraude decipiunt.
Quae res et ex veteribus probatur historiis, et
ex his quae geruntur quotidie, quomodo malis quorumdam
suggestionibus regum studia depraventur.
Unde providendum est paci omnium provinciarum.
Nec putare debetis, si diversa jubeamus, ex animi
nostri venire levitate, sed pro qualitate et necessitate
temporum, ut reipublicae poscit utilitas, ferre sententiam.
Et ut manifestius, quod dicimus, intelligatis,
<pb n="1449A"/>
Aman filius Amadathi, et animo et gente Macedo,
alienusque a Persarum sanguine, et pietatem
nostram sua crudelitate commaculans, peregrinus
susceptus est a nobis, et tantam in se expertus humanitatem,
ut pater noster vocaretur, et adoraretur
ab omnibus post regem secundus: qui in tantum
arrogantiae tumorem sublatus est, ut regno privare
nos niteretur et spiritu. Nam Mardochaeum, cujus
fide et beneficiis vivimus, et consortem regni nostri
Esther, cum omni gente sua, novis quibusdam atque
inauditis machinis expetivit in mortem: hoc cogitans,
ut illis interfectis, insidiaretur nostrae solitudini,
et regnum Persarum transferret in Macedonas.
Nos autem, a pessimo mortalium Judaeos neci destinatos,
in nulla penitus culpa reperimus, sed econtrario
justis utentes legibus, et filios altissimi et
maximi, semperque viventis Dei, cujus beneficio et
patribus nostris et nobis regnum est traditum, et
usque hodie custoditur. Unde eas litteras, quas sub
nomine nostro ille direxerat, sciatis esse irritas.
<pb n="1450A"/>
Pro quo scelere ante portas hujus urbis, id est, Susis,
et ipse qui machinatus est, et omnis cognatio
ejus pendet in patibulis: non nobis, sed Deo ei reddente
quod meruit. Hoc autem edictum, quod nunc
mittimus, in cunctis urbibus proponatur, ut liceat
Judaeis uti legibus suis. Quibus debetis esse adminiculo,
ut eos, qui se ad necem eorum paraverant,
possint interficere tertia decima die mensis duodecimi,
qui vocatur ADAR. Hunc enim diem, omnipotens
Deus, moeroris et luctus, eis vertit in
gaudium. Unde et vos, inter caeteros festos dies
hanc habetote diem, et celebrate eam cum omni
laetitia, ut et in posterum cognoscatur, omnes, qui
fideliter Persis obediunt, dignam pro fide recipere
mercedem: qui autem insidiantur regno eorum, perire
pro scelere. Omnis autem provincia et civitas,
quae noluerit solemnitatis hujus esse particeps, gladio
et igne pereat, et sic deleatur, ut non solum
hominibus, sed etiam bestiis invia sit in sempiternum,
pro exemplo contemptus, et inobedientiae. รท</p>
<p>
            <emph>
              <pb n="1449"/> <hi>Explicit liber Esther.</hi> </emph>
</p>
</div3>
      </div1>
</body>
  </text>
</TEI>