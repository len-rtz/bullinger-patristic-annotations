<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Abdiam</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>HieStr.CoInAb</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROLOGUS.</head>
<p>
          <pb n="1097A"/> <emph>359-360</emph> Cum essem parvulus, ut parvulus loquebar,
ut parvulus sapiebam, ut parvulus cogitabam:
postquam factus sum vir, quae parvuli erant,
deposui <note>(I Cor. XIII)</note>. Si Apostolus proficit [ <hi>Al.</hi> profecit],
et quotidie praeteritorum obliviscens, in priora
se extendit, ac secundum praeceptum Domini Salvatoris,
stivam tenens, post tergum non respicit <note>(Phil.
III; Luc. IX)</note>: quanto magis ego, qui necdum ad aetatem
perfecti viri, et in mensuram Christi <note>(Ephes. IV)</note> 
 veni, mereri debeo veniam, quod in adolescentia
mea provocatus ardore et studio Scripturarum, allegorice
 interpretatus sum [ <hi>Al.</hi> sim] Abdiam prophetam,
cujus historiam nesciebam. Ardebat animus
cognitione mystica, et quia legeram omnia possibilia
credentibus, ignorabam diversa esse charismata:
<pb n="1097B"/>
 litteras saeculi noveram, et ob id putabam
me librum legere posse signatum. Stultus ego, viginti
quatuor seniores habentes in manibus phialas et
citharas, et quatuor animalia plena oculis consurgunt
de throno suo, imperitiam confitentur, gloriam
Agno canunt <note>(Apoc. V)</note>, et virgae de radice Jesse, et
putabam posse me, quod credebam: cujus in manu
non fiebat sermo Dei, nec dicere poteram: <hi>A mandatis
tuis intellexi <note>(Ps. CXVIII)</note>
          </hi>: neque illius de Evangelio
beatitudinis recordabar: <hi>Beati mundo corde,
quoniam ipsi Deum videbunt <note>(Matth. V, 8)</note>
          </hi>. Necdum
de altari carbo sublatus, labia mea purgaverat <note>(Isai. VI, 8)</note>.
Necdum error veteris ignorantiae
igne Spiritus sancti fuerat circumcisus, <emph>361-362</emph> 
 et audacter loquebar ad Dominum:
<pb n="1097C"/> <hi>Ecce ego, mitte me.</hi> 
 Sperabam in scriniolis latere [ <hi>Al.</hi> 
jacere] quod scripseram, et ingenioli mei primam
temeritatem ignibus voveram, cum subito de Italia
affertur exemplar a quodam juvene tot annis, quot
et ego quondam scripseram, laudante opusculum
meum. Fateor miratus sum, quod quantumvis aliquis
male scripserit, invenit similem lectorem sui.
Ille praedicabat, ego erubescebam: ille quasi mysticos
<pb n="1098A"/>
intellectus ferebat ad coelum, ego demisso
capite confiteri meum pudorem prohibebar. Quid
igitur? condemnamus in quibus pueri lusimus? minime.
Scimus enim in tabernaculum Dei, et aurum,
et pilos caprarum similiter oblatos. Legimus in
Evangelio <note>(Marc. XII)</note>, viduae pauperis duo minuta,
magis quam divitum substantias approbata [ <hi>Al.</hi> 
approbatas]. Et tunc dedimus quod habuimus, et
nunc, si tamen aliquid profecimus, Domino suum
reddimus. Gratia enim ejus sum quod sum <note>(I Cor.
XV)</note>. Nec diffiteor per hosce triginta annos in ejus
opere me ac labore sudasse. Clemens est pater:
cito revertentem filium suscipit, nec exspectat donec
quis aperiat ostium: ipse egreditur obviam,
annulum et stolam parat; licet germanus invideat,
<pb n="1098B"/>
et scortatorem ac nepotem vocet, de salute illius
symphonia Angelicae laetitiae cunctarumque virtutum
in coelestibus personat <note>(Luc. XV)</note>. Hoc est
illud tempus, mi Pammachi, hac luce dulcius, quo
egressi scholam Rhetorum, diverso studio ferebamur,
quando ego et Heliodorus charissimus pariter
habitare solitudinem Syriae Chalcidis nitebamur
[ <hi>Al.</hi> volebamus]; quod putabam latere, vulgatum
est. Per vetera vestigia rursum ingrediar, emendans,
si fieri potest, curvos apices litterarum. Infans
eram, necdum scribere noveram: titubabat manus,
tremebant articuli. Nunc, ut nihil aliud profecerim,
saltem Socraticum illud habeo: Scio, quod
nescio. Dicit et Tullius tuus, adolescentulo sibi inchoata
quaedam et rudia excidisse. Si hoc ille tam
<pb n="1098C"/>
de libris ad Herennium, quam de Rhetoricis, quos
ego vel perfectissimos puto, ad comparationem senilis
peritiae dicere potuit: quanto magis ego libere
profitebor, et illud fuisse puerilis ingenii, et hoc
maturae senectutis! In libris quoque contra Marcionem
Septimius Tertullianus hoc idem passus [ <hi>Al.</hi> 
fassus] est, et Origenes in Cantico canticorum: et
Quintilianus in duodecim libris Institutionis oratoriae.
<pb n="1099A"/>
Ex quibus perspicue ostenditur unamquamque aetatem
in suo esse perfectam, et ex annorum debere
numero judicari. Sed jam tempus est proponere
<pb n="1100A"/>
exordium Abdiae, et orationum tuarum auxilio, cui
volumen hoc scribitur, confragosum mare, et saeculi
recurvos gurgites transfretare.</p>
</div1>

<div1>
        <head> <hi>INCIPIT LIBER.</hi> </head>

<pb n="1099A"/>
<div3>
          <head>
            <note>(Vers. 1.)</note>
          </head>
          <p>
 <hi>Visio Abdiae.</hi> Hunc aiunt esse Hebraei,
qui sub rege Samariae Achab, et impiissima Jezabel
pavit centum prophetas in specubus, qui non
curvaverunt genu Baal, et de septem millibus
erant, quos Elias arguitur ignorasse <hi>(III Reg.
<pb n="1099B"/>
XVIII)</hi>, supulcrumque ejus usque hodie cum Mausoleo
Elisaei prophetae <emph>363</emph> et Baptistae Joannis in
Sebaste venerationi habetur, quae olim Samaria dicebatur.
Hanc Herodes rex Judaeae Antipatri filius,
in honorem Augusti Caesaris Graeco sermone vocavit <hi>Augustam.</hi> 
 Hic igitur, quia centum prophetas aluerat,
accepit gratiam prophetalem, et de duce exercitus,
fit dux Ecclesiae. Tunc in Samaria parvum
gregem paverat: nunc in toto orbe Christi pascit
Ecclesias, et <foreign xml:lang="greek">φερωνύμως,</foreign> sicut in Actis Apostolorum
Stephanus martyrio coronatus <note>(Act. VII)</note>, ita et hic
servus appellatus est Domini. Porro quod contra
Idumaeam cernens, non <hi>onus,</hi> id est, <foreign xml:lang="greek">λήμμα,</foreign> et <hi>pondus</hi> 
 Idumaeae videt secundum regulam et distinctionem,
quam in Nahum scripsimus, illud in causa
<pb n="1099C"/>
est, quod vel <hi>Edom,</hi> id est, <hi>Esau <note>(Gen. XXVI)</note>
          </hi>,
non de extraneis gentibus computatur, filius Isaac
et frater Jacob: unde et terra illius non datur in
possessionem Israel, nec dimittitur bellare contra
 eam, et adversus fratrem armari prohibetur <note>(Deut. II)</note>:
vel certe visio est, non Idumaeae,
quod poterat, si ita scriptum esset, facere quaestionem;
sed Abdiae, id est, <hi>servi Domini,</hi> quam videt
gentibus, ad quas legatum misit Dominus. Et quibus
dicitur: <hi>Surgite, et consurgamus adversus eam
in praelium.</hi> Destructio enim Idumaeae, visio Nahum
est. Sin autem quaeritur quare ponatur in
titulo, <hi>Visio Abdiae;</hi> et nihil postea quod visum est
demonstretur, secundum illud Isaiae: <hi>Vidi Dominum
sabaoth sedentem super thronum excelsum et elevatum</hi> 
<pb n="1099D"/> <note>(Isai. VI, 1)</note>.
Et Ezechiel: <hi>Aperti sunt coeli,
et vidi visiones Dei:</hi> statimque subjungitur: <hi>Et vidi,
et ecce spiritus turbinis</hi> [Al. <hi>auferens] veniebat ab
Aquilone, et nubes magna, et splendor in circuitu ejus <note>(Ezech. I, 1 et seqq.)</note>
          </hi>;
sed post visionem Abdiae protinus
inferatur: <hi>Haec dicit Dominus ad Edom.</hi> Et iterum:
<pb n="1100A"/> <hi>Ecce parvulum dedi te in gentibus,</hi> 
 de Deuteronomio
sumemus exemplum, in quo non res, sed
verba cernuntur: <hi>Attende,</hi> inquit, <hi>tibi, et conserva
animam tuam vehementer, ne forte obliviscaris sermonum,
quos viderunt oculi tui <note>(Deut. IV, 9)</note>
          </hi>. Et Joannes
<pb n="1100B"/>
in Epistola: <hi>Quod vidimus,</hi> inquit, <hi>oculis
nostris, quod perspeximus, et manus nostrae</hi> <emph>364</emph> <hi>palpaverunt de Verbo vitae 
 <note>(I Joan. I, 1)</note>
          </hi>. Et Moyses
vocem Domini, quae ad eum loquebatur, vidisse se
dicit <note>(Exod. XX)</note>. Si ergo post visionem inferuntur
quae dicta sunt, et videntur mentis oculis quae auribus
percipi solent, recte videns, quia prophetae
antea vocabantur <hi>videntes,</hi> titulo praenotat visionem.
</p>
          <p> <hi>Haec dicit Dominus Deus ad Edom:</hi> Parvus propheta,
versuum supputatione, non sensuum. Alioquin
ut in tribus voluminibus Salomonis, Canticum
canticorum quanto brevius est, tanto difficilius. Et
Epistola ad Philemonem quem sensum haberet, expressimus.
Evangelicus quoque sermo breviatus,
laciniosis Legis operibus angustior est. Ita hic quoque
<pb n="1100C"/>
propheta quasi servus Domini juxta Abraham,
Isaac, et Jacob, et Moysen famulum Dei, et apostolum
sermo Christi, ea videt, ea audit, quae prophetali
digna sunt servitute. Multi putant juxta interpretationem
nominis, quod servus iste sit Domini,
cui dicitur in Isaia: <hi>Magnum tibi est vocari te
puerum meum <note>(Isa. XLIX, 6, sec. LXX)</note>
            </hi>, qui se
exinanivit formam servi accipiens <note>(Philip. I)</note>. Sed
si hoc ita intellexerimus, alius nobis quaerendus
erit legatus, qui est missus ad gentes. Et dum tropologiam
sequimur, perdimus manifestissimam
prophetiam. Quaerimus ergo quis sit iste Edom,
vel Idumaea, ad quam nunc per Abdiam Dominus
loquitur. In libro Geneseos Esau filium Isaac appellatum
fuisse Edom, quia propter rufum lenticulae
<pb n="1100D"/>
cibum primogenita vendiderit, manifestissime legimus <note>(Genes. XXV)</note>:
 <hi>Edom</hi> enim interpretatur <foreign xml:lang="greek">πυῤῥὸς,</foreign>
id est, <hi>rufus.</hi> In eodem volumine scribitur hunc
eumdem vocatum esse <hi>Seir,</hi> id est, <hi>pilosum,</hi> quia
hispidus erat, et non habebat lenitatem Jacob. Unus
ergo atque idem tribus nominibus appellatur, <hi>Esau,
<pb n="1101A"/>
Edom, Seir,</hi> posseditque eam regionem, quae nunc
Gebalena dicitur, et in finibus est <foreign xml:lang="greek">ἐλευθεροπόλεως,</foreign>
ubi ante habitaverant <hi>Horraei,</hi> qui interpretantur <hi>liberi:</hi> 
unde ipsa urbs postea sortita vocabulum est.
Quod ergo Hebraice EDOM ( ), et Graece
dicitur <foreign xml:lang="greek">ἰδουμαία,</foreign> nunc viculus Palaestinae est: <emph>365</emph> 
 a conditore sic imposito nomine: cujus Latina
quoque et Graeca meminit historia. Iste est cui dicitur
per Amos: <hi>Super tribus sceleribus Edom, et super
quatuor non convertam eum: eo quod persecutus
sit gladio fratrem suum, et violaverit misericordiam
ejus, et tenuerit ultra furorem suum, et indignationem
suam servaverit usque in finem <note>(Amos. I, 11)</note>
            </hi>. In Isaia
quoque juxta Hebraicum legimus: <hi>Onus Duma ad
me clamat ex Seir: custos quid de nocte, custos quid
<pb n="1101B"/>
de nocte <note>(Isa. XXI, 11)</note>
            </hi>? Et Jeremias in eamdem prophetiam
pari voce consentit, dicens: <hi>Numquid non
est ultra sapientia in Theman <note>(Jer. LIX, 9)</note>
            </hi>? et reliqua
usque ad finem ejus prophetiae, ubi dicitur: <hi>Et erit
cor fortium Idumaeae in die illa, quasi cor mulieris
parturientis.</hi> Exceptoque ordine commutato, et aliis
quae videntur discrepare, magna pars Abdiae in Jeremiae
volumine continetur. Isti sunt montes Seir
adversum quos Ezechielis facies roboratur, et dicitur: <hi>Dabo montem Seir desolatum, et desertum.</hi> 
 Et
post paululum: <hi>Dissipatus eris, mons Seir, et Idumaea
omnis.</hi> Longum est si voluero cunctas Scripturas
eventilare, et proferre in medium super montes
Seir, maximeque Malachiae, ubi statim in principio
scriptum est: <hi>Nonne frater erat Esau Jacob, dicit
<pb n="1101C"/>
Dominus: Et dilexi Jacob, Esau autem odio habui.
Et posui montes ejus in solitudinem, et haereditates</hi> 
[Al. <hi>haereditatem] ejus in dracones deserti. Quod si
dixerit Idumaea: destructi sumus, sed revertentes aedificabimus
quae deserta sunt. Haec dicit Dominus exercituum:
Isti aedificabunt, et ego destruam, et vocabuntur
termini impietatis, et populus cui iratus est Dominus
usque in aeternum <note>(Malac. IV, 2, 3, 4)</note>
            </hi>. Quia ergo
didicimus terram Idumaeorum adversariam esse terrae
repromissionis, et Esau inimicum legimus Jacob,
et populum esse cui iratus est Dominus in sempiternum,
nosse debemus secundum leges tropologiae,
aut contra Judaeos factum esse sermonem (qui sunt
aemuli Christianis, et persequuntur fratrem suum
Jacob, populum supplantatorem, qui illis primogenita
<pb n="1101D"/>
praeripuit), aut certe adversus omnes haereses et
contraria dogmata veritati, quae videntur quidem
nobis esse vicina; sed magis adversaria sunt, et de
paterna haereditate simplicem, et habitatorem domus
Jacob nituntur expellere. Porro quia <hi>Idumaea
et terrena</hi> interpretatur, et propter colorem rubrum <hi>cruenta</hi> 
 quoque <emph>366</emph> intelligi potest: idcirco Salvator
reportans ad Patrem de mundo victoriam,
quando Angeli conclamabant: <hi>Aperite portas, principes,
vestras, et introibit rex gloriae <note>(Ps. XXIII, 7)</note>
            </hi>. Et in
Isaia stupentes interrogabant: <hi>Quis est iste qui ascendit
<pb n="1102A"/>
de Edom, fulvida veste de Bosor, sic formosus
in stola candida <note>(Isa. LXIII, 1, 2, 3)</note>
            </hi>? Et ad ipsum cominus
loquebantur: <hi>Quare rubrum est indumentum
tuum: et vestimenta tua sicut calcantium in torculari?</hi> 
Ipse loquitur in triumpho, exponens palmas crucis
suae: <hi>Torcular calcavi solus, et de gentibus non est
vir mecum.</hi> Sunt qui Idumaeam ad carnem referant,
et adversus illius pugnam animam aestimant provocari,
ut mortificantes membra nostra super terram,
fornicationem, immunditiam, passionem, aeternam
in Christo victoriam consequamur. Judaei frustra
somniant contra urbem Romam, regnumque Romanum
hanc fieri prophetiam; et illud quod in Isaia
scriptum est, <hi>Onus Duma</hi> ( ), paululum litterae
apice commutato pro DELETH legi posse RES, et sonare
<pb n="1102B"/> <hi>Romam</hi> 
 ( ): VAU quippe littera et pro <hi>u,</hi> 
et pro <hi>o,</hi> eorum lingua accipitur.</p>
<p> <hi>Auditum audivimus a Domino, et legatum ad gentes
misit: Surgite et consurgamus adversus eum in praelium.</hi> LXX: <hi>Auditum audivi a Domino, et manitionem
in gentibus misit: Surgite et consurgamus adversus
eum in praelium.</hi> Jam ut supra diximus, eumdem
esse Edom quam et Idumaeam, quia in Hebraico ipse
qui condidit: in Graeco urbs quae sit ab eo condita
nominatur. Audivit ergo vel Abdias, vel omnes
prophetae pariter audierunt (omnes enim scribunt
contra Edom) quod ad gentes legatus missus sit,
mediator Dei et hominum, homo Christus Jesus, de
quo et Pater loquitur per Aggaeum: <hi>Movebo omnes
gentes, et veniet desideratus cunctis gentibus (Aggaei
<pb n="1102C"/>
II, 8)</hi>. Iste in Isaia, magni consilii Angelus, et Pater
futuri saeculi scribitur <note>(Isai. IX)</note>. Quod autem pro legato,
id est SIR ( ), Septuaginta <foreign xml:lang="greek">περιοχὴν,</foreign> id est, <hi>munitionem</hi> 
 interpretati sunt, possumus dicere, quod
ipse legatus noster sit, et ipse munitio: dicens ea
quae prophetalis sermo contexuit: <hi>Surgite, et consurgamus
adversus eum,</hi> vel <hi>eam in praelium.</hi> Legatus
qui ad gentes est missus, haec loquitur: <hi>Surge qui
dormis, et elevare a mortuis, et illuminabit te Christus <note>(Ephes. V, 14)</note>
            </hi>.
Ac ne forsitan gravis <emph>367</emph> nobis
[ <hi>Al.</hi> vobis], et insolita pugna videatur, me, inquit,
habetis primum in acie. Ego ero <foreign xml:lang="greek">ἀρχιστρατηγὸς</foreign> praeliorum,
qui et Jesu filio Nave gladium tenens apparui:
et Amalec in crucis meae vexillo, Moyse pugnante,
superavi <note>(Exod. XVII)</note>. Jeremias in visione
<pb n="1102D"/>
contra Idumaeam non multum ab his discrepat: <hi>Auditu,</hi> 
 inquit, <hi>audivi a Domino, et legatus ad gentes
missus est: congregamini, et venite contra eam, et
consurgamus in praelium <note>(Jer. XLIX, 14)</note>
            </hi>. Sequitur:
</p>
        </div3>
<div3>
          <head>
            <note>(Vers. 2 seq.)</note> </head>
          <p>
 <hi>Ecce parvulum dedi te in gentibus:
contemptibilis tu es valde. Superbia cordis tui extulit
te habitantem in scissuris petrae</hi> [Vulg. <hi>petrarum]: exaltantem
solium tuum</hi> [Vulg. <hi>suum], qui dicis in corde
tuo: Quis detrahet me in terram? Si exaltatus fueris
ut aquila, et si inter sidera posueris nidum tuum: inde
te detraham, dicit Dominus.</hi> LXX: <hi>Ecce minimum
<pb n="1103A"/>
dedi te in gentibus: inhonoratus es tu valde. Superbia
cordis tui elevavit te habitantem in foraminibus petrarum,
exaltantem habitaculum tuum atque dicentem in
corde tuo: Quis me deducet in terram? Si exaltatus
fueris ut aquila, et si inter media sidera ponas nidum
tuum: inde te detraham, dicit Dominus.</hi> Jeremias,
cujus supra fecimus mentionem, prope in eadem
verba consentit, dicens: <hi>Ecce parvulum dedi te in
gentibus; contemptibilem inter homines: arrogantia
tua decepit te, et superbia cordis tui, qui habitas in cavernis
petrae, et apprehendere niteris altitudinem collis:
cum exaltaveris quasi aquila nidum tuum: inde te detraham,
dicit Dominus.</hi> In interpretatione prophetica
debemus morem nostrum sequi, ut primum historiae
fundamenta jaciamus, deinde si possumus,
<pb n="1103B"/>
excelsas turres et tectorum culmina subrigamus.
O, inquit, Edom, qui cum minimus sis, inter omnes
in circuitu nationes, et ad comparationem gentium
caeterarum parvus in numero, ultra vires erigeris
superbia. Cumque habites in speluncis, immo in
cavernis petrarum, humilis atque pauperculus, et
excelsa aedificiorum tecta non possidens, quasi aquila
in sublime sustolleris, et tantum cogitatione intumescis,
ut inter sidera habitare te credas: etiam si
ultra naturam posses coeli alta penetrare, inde te
detraherem, <emph>368</emph> et ad terram deducerem, dicit
Dominus Deus. Illud autem quod in Jeremia additum
est, <hi>et apprehendere niteris altitudinem collis,</hi> 
aperuit aenigma, <hi>collem</hi> significans <hi>montem Sion,</hi> ac
per hoc vel ipsam urbem Jerusalem, vel templum
<pb n="1103C"/>
quod in ea conditum est, vult intelligi. Aquilam autem
cunctis avibus altius volitare, etiam hi qui de
natura avium disputant, memoriae prodiderunt:
tantique contuitus esse dicitur, ut cum super maria
immobili penna feratur, nec humanis pateat obtutibus,
de tanta sublimitate pisciculos natare videat,
et cum juxta littus fuerint, tormenti instar descendere,
raptamque praedam pennis ad littus pertrahere.
Si didicimus historiam, sequamur intelligentiam
spiritualem. Licet tibi, o haeretice, magnus esse videaris,
et contemnas Ecclesiae paucitatem: tamen
parvus es in gentibus, et contemptibilis, et non solum
contemptibilis, sed et cum <foreign xml:lang="greek">ἐπιτάσει</foreign> valde contemptibilis. <hi>Superbia cordis tui extulit te.</hi> 
 Quis enim
haereticorum non in superbiam extollitur, Ecclesiae
<pb n="1103D"/>
simplicitatem parvipendens, et fidem imperitiam
reputans? <hi>Habitantem in scissuris petrae, et exaltantem
solium suum.</hi> Petra quamquam frequenter vel in
persona Domini, vel in soliditate ponatur (unde et
propheta dicit, <hi>Statuit supra petram pedes meos <note>(Ps.
XXXIX, 5)</note>
          </hi>: et ad Petrum dicitur, <hi>Tu es Petrus, et super
hanc petram aedificabo Ecclesiam meam <note>(Mat. I, 8)</note>
          </hi>;
tamen et in contrariam partem frequenter accipitur: <hi>Auferam,</hi> 
 inquit, <hi>cor lapideum, et dabo vobis cor
carneum <note>(Ezech. XXXVI, 26)</note>
          </hi>. Et: <hi>Potens est Deus de
lapidibus istis suscitare filios Abrahae <note>(Matt. III, 9)</note>
          </hi>:
maximeque hic, ubi non dixit, habitantem super petram,
<pb n="1104A"/>
in qua prudens aedificator domum suam exstruit;
sed in scissuris petrae, ut haereseon a petra
Christo [ <hi>Al.</hi> Christi] et ab Ecclesia significet scissiones.
Porro quod sequitur: <hi>Exaltantem solium
tuum:</hi> Et, <hi>qui dicit in corde suo: Quis detrahet me
in terram?</hi> tumorem haereticae mentis ostendit, confidentium
sibi in mysteriis et in secretis suis, et
quantum in ipsis est (hyperbolice autem hoc accipere
debemus), repromittentium sibi regna coelorum.
Unde ad hujuscemodi homines <emph>369</emph> scribit Apostolus: <hi>Jam sine nobis regnatis, atque utinam regnaretis,
ut et nos vobiscum regnaremus 
 <note>(I Cor. IV, 8)</note>
          </hi>. Tale
quid et David loquitur: <hi>Posuerunt</hi> [Al. <hi>Posuerint]
in coelum os suum, et lingua eorum transivit in terram <note>(Psal. LXXII, 9)</note>
          </hi>.
Si exaltati ergo fuerint, ut aquila
<pb n="1104B"/>
(nam et ipsi aquilarum sibi similitudinem pollicentur,
quae solent ad cadaver Dominicum congregari),
et si inter media sidera posuerint nidum suum, inde
detraham eos, dicit Dominus. Sicut enim dormiente
patrefamilias, inter bonam sementem inimicus homo
zizania superseminat <note>(Matth. XIII)</note>: ita solet aquila
illa grandis <note>(Ezech. XVII, 3)</note>, magnarum alarum,
longo membrorum ductu, plena plumis et varietate,
quae habet ductum intrandi in Libanum, et tollit de
cacumine cedri, et plantat super aquas multas, ut
in vineam plantaria pullulent, inter sidera Ecclesiae,
de quibus et in alio loco dicitur: <hi>Justi autem sicut
stellae fulgebunt <note>(Mat. XIII, 43)</note>
          </hi>, ponere nidum suum.
Dixi supra, hoc ipsum et adversum carnem posse
intelligi quod imminutae sint vires ejus in adventu
<pb n="1104C"/>
Christi, et contemptibilis sit, animaeque subjecta imperio,
et frustra erigatur, cum habitet in cavernis
petrae, vel sensibus, vel cogitationibus, et velit dominari
animae, exaltans solium suum, nec opera
sua credens posse superari. Cui dicitur, quod quamvis
se erigat, et aquilae imitetur excelsa, multosque
sanctorum deceperit: tamen a Domino superata sit
atque dejecta. Quod in haereticis et in carne intelleximus,
contra Judaeos quoque intelligi potest.
</p>
        </div3>
<div3>
          <head>
            <note>(Vers. 4 seq.)</note> </head>
          <p>
 <hi>Si fures introissent ad te: si latrones per
noctem, quomodo conticuisses? Nonne furati essent sufficientia
sibi? Si vindemiatores introissent ad te, numquid
non</hi> [Vulg. tacet <hi>non] saltem racemum reliquissent tibi?
Quomodo scrutati sunt Esau, investigaverunt abscondita
ejus?</hi> LXX. <hi>Si fures introissent ad te, vel latrones
<pb n="1104D"/>
per noctem, ubi projectus esses? Nonne furati essent
sufficientia</hi> [Al. <hi>sufficientiam] sibi? Et si vindemiatores
introissent ad te, nonne reliquissent racemum? Quomodo
perscrutatus est Esau, et deprehensa sunt abscondita
ejus?</hi> Jeremias similiter, licet ordine commutato: <hi>Si vindemiatores venissent super te, non</hi> 
 [Al. <hi>nonne]
reliquissent racemum? si fures in nocte, rapuissent utique
quod sufficeret sibi. Ego vero discooperui Esau,
revelavi abscondita ejus, et celare non possunt <note>(Jer.
XLIX, 9, 10)</note>
          </hi>. Quod dicit, hoc est: <emph>370</emph> Si fures
et latrones qui de nocte domos suffodere consueverunt,
et rapere quae in domibus sunt, introissent ad
<pb n="1105A"/>
te, et absconditi tenebris, circuissent domus tuae angulos,
utique hoc tulissent quod sibi putabant posse
sufficere, et aliquid in aedibus tuis, vel per satietatem,
vel per ignorantiam reliquissent. Si vindemiatores
introissent vineam tuam, et eam vel hostiliter vastare,
vel a te conducti demetere cuperent, quamvis
diligens eorum fuisset vindemia, tamen racemos vitibus
foliisque celatos, inter palmites reliquissent.
Sed omnia hostes, qui ad te, Domino jubente, venerunt
(significat autem Babylonios, et exercitum Nabuchodonosor),
investigaverunt omnia secreta tua,
et cavernas, ac foramina speluncarum, in quibus
habitas, lustraverunt. Et revera, ut dicamus aliquid
et de natura loci, omnis australis regio Idumaeorum
de Eleutheropoli usque Petram, et Ailam (haec est
<pb n="1105B"/>
enim possessio Esau), in specubus habitatiunculas
habet. Et propter nimios calores solis, quia meridiana
provincia est, subterraneis tuguriis utitur. <hi>Discooperui,</hi> 
inquit, <hi>Esau,</hi> id est, quod terra premebatur in
medium protuli, et aperta sunt omnia quae claudebas,
substantiamque tuam me pariter cum hostibus perquirente,
nulla potuerunt secreta celare. Aliter,
Fures et latrones, qui ingrediuntur nocte, quia filii
sunt noctis et tenebrarum, haereticos puto, contraria
veritati dogmata praedicantes, qui furantur sufficientia
sibi, et quotidie de Ecclesiae gregibus rapere festinant.
Isti ingredientes vineam Domini nostri <note>(Psal.
LXXIX)</note>, quam de Aegypto hujus saeculi transtulit, et
de cujus genimine vinum se esse bibiturum in regno
Patris pollicetur, ita cupiunt universa populari, ut
<pb n="1105C"/>
vix racemum relinquant in ea. Sed econtrario Dominus
agit: omnia enim secreta eorum, et occulta
mysteria, et patriarcharum Esau (hos quippe intelligo
qui primi haereses adinvenerunt) per sanctos
suos et Ecclesiasticos viros atque doctores profert
in medium, et prima illius victoria est, patere quae
tegebantur occulta. Unde et cum admiratione dicitur, <hi>Quomodo perscrutatus est Esau, deprehensa sunt
occulta ejus?</hi> 
 Vide Marcionem et Valentinum, et
omnes haereticos, <emph>371</emph> quomodo in doctrinis daemoniorum,
cauteriatam habentes conscientiam, applaudant
sibi, et simplices animas quasi quibusdam
divinis mysteriis initiantes, composito sermone decipiant.
Sed cum triginta aeonas, et quadradas, et
octoadas et duodecadas, et duplicem deum, et portentosum
<pb n="1105D"/>
Abraxas in medium sermo protulerit: tunc
prudentia Esau stultitia demonstrabitur, et investigabuntur
secreta ejus.
</p>
        </div3>
<div3>
          <head>
            <note>(Vers. 7.)</note> </head>
          <p>
 <hi>Usque ad terminos emiserunt te omnes
viri foederis tui, illuserunt tibi, invaluerunt adversum
te viri pacis tuae, qui comedunt tecum, ponent insidias
subter te: non est prudentia in eo.</hi> LXX: <hi>Usque ad
terminos dimiserunt te: omnes viri testamenti tui ti restiterunt
tibi, praevaluerunt adversum te viri pacifici
<pb n="1106A"/>
tui: posuerunt insidias subter te: non est sapientia
in eo.</hi> Quidam id quod supra exposuimus, <hi>Quomodo
perscrutatus est Esau, et comprehensa sunt abscondita
ejus,</hi> ad terminos usque distinguunt: ut sit sensus,
abscondita tua atque secreta usque ad terminos revelata
sunt. Nobis autem melius videtur, ut cum
posterioribus copuletur. Veniente ergo Nabuchodonosor
(de quo in Jeremia contra Idumaeam dicitur: <hi>Ecce quasi leo 
 ascendet de superbia Jordanis ad pulchritudinem
robustam, quia subito currere eum faciam
ad illam <note>(Jer. XLIX, 19)</note>
          </hi>: Ac deinde: <hi>Ecce quasi
aquila ascendet et volabit, et expandet alas suas super
Bosram, et erit cor fortium Idumaeae in die illa, quasi
cor mulieris parturientis <note>(Ibid. 22)</note>
          </hi>,) omnes qui ante
erant foederati Edom, et in praesidio urbis superbissimae
<pb n="1106B"/>
fuerant, reliquerunt eum, et juncti hostibus
contra eum insidias tetenderunt: praevalueruntque
adversus eum, et tunc indicatum est, quia nulla in
Edom esset sapientia: dum sperat in his qui adversarii
demonstrati sunt. Aliter: Cum abscondita Esau,
et quasi sacramenta magnifica, quibus prius populi
fuerant irretiti, prolata fuerint in medium, ita ut
vir Ecclesiasticus possit dicere: <hi>Non enim ignoramus
ejus astutias <note>(II Cor. II)</note>
          </hi>, derelinquent terminos
Edom, et dimittent eum, et usque ad terminos Ecclesiae
transmigrantes, proferent doctrinas pessimas.
Tunc illudent <emph>372</emph> et resistent quondam magistro
suo, dicentes falsa esse quae didicerant: praevalebunt
contra eum, et eruditi fide Ecclesiae, falsum dogma
convincet. Illi qui quondam comedebant apud haereticos,
<pb n="1106C"/>
non panem Eucharistiae, sed panem luctus,
et panem subcinericium qui non reversatur, proponent
quaestiones de Scripturis, tendent insidias Idumaeo
atque terreno, et in omnibus carneo praeceptori
(haereses enim ad Galatas inter carnis opera
numeratas legimus <note>(Galat. V)</note>, et tunc ostendetur
non esse prudentia in Edom.
</p>
        </div3>
<div3>
          <head>
            <note>(Vers. 8, 9.)</note> </head>
          <p>
 <hi>Numquid non in die illa, dicit Dominus,
perdam sapientes ex Idumaea, et prudentiam
de monte Esau? Et timebunt fortes tui a Meridie: ut
intereat vir de monte Esau.</hi> LXX: <hi>In die illa, dicit Dominus,
perdam sapientes ex Idumaea, et intelligentiam
de monte Esau. Et pavebunt pugnatores tui de Theman,
ut auferatur homo de monte Esau.</hi> Cum hostis fines
tuos possederit, et omnes viri foederis tui illuserint
<pb n="1106D"/>
tibi, et praevaluerint contra te: tunc peribit sapientia
de Idumaea et calliditas ejus stultitia demonstrabitur.
Prudentiam quoque ipse Dominus auferet de
monte Esau, id est, de montibus Seir, vel quia urbs
Idumaea in monte sita est, vel quia omnis illa regio
quae ad Austrum vergens confinis est eremo, praeruptis
in montibus edita sit. Unde et dicitur: <hi>Pavebunt
pugnatores tui de Theman,</hi> quod nos interpretati
sumus, <hi>meridiem.</hi> Quomodo autem supra dixeram,
<pb n="1107A"/>
Esau tribus nominibus appellatum: ita et plaga regni
ejus, quae ad Austrum vergit, tribus vocabulis appellatur, <hi>Darom, Theman, Nageb</hi> 
 ( ), quae
omnia juxta Ezechiel, <hi>Austrum, Africum, Meridiemque</hi> 
significant. Postquam vero timuerint fortes regni
ejus, qui habitabant [ <hi>Al.</hi> habitant] in Meridie, tunc
interibit vir de monte Esau, qui et pugnare pro civitate,
et prudenter dare consilium solitus erat. Aliter:
Postquam hi qui prius decepti erant, conversi fuerint
ad Ecclesiam: tunc ipso Domino dimicante, peribunt
sapientes Idumaeae, qui carnalia et terrena sapiebant,
et auferetur prudentia de monte Esau, quae elevabatur <emph>373</emph> 
 contra scientiam Dei. Et qui prius pro
Esau, et Idumaea dialectica arte pugnabant, et erant
in praesidiis <hi>Theman,</hi> quod interpretatur <hi>consummatio,</hi> 
<pb n="1107B"/>
desinent pugnare pro magistris prioribus. Sive
qui ante lumen sibi scientiae promittebant, et putabant
se ese in meridie, timebunt et formidabunt,
ecclesiastico viro obtinente sophismata eorum: intantum
ut nullus resideat qui possit, vel regis consilio,
vel pugnatoribus viris, pro haereticorum superbia
et falso dogmate dimicare.
</p>
        </div3>
<div3>
          <head>
            <note>(Vers. 10, 11.)</note> </head>
          <p>
 <hi>Propter interfectionem et</hi> [Vulg. addit <hi>propter] iniquitatem in fratrem tuum Jacob, operiet
te confusio, et peribis in aeternum. In die cum stares
adversus eum, quando capiebant alieni exercitum ejus,
et extranei ingrediebantur portas ejus, et super Jerusalem
mittebant sortem: tu quoque eras quasi unus ex
eis.</hi> 
 LXX: <hi>Propter interfectionem et impietatem adversum
fratrem tuum Jacob, operiet te confusio, et
<pb n="1107C"/>
aufereris in aeternum. Ex die qua restitisti contra, in
die ut caperent alienigenae fotitudinem ejus, et alieni
ingressi sunt portas ejus: et super Jerusalem miserunt
sortem; et vos eratis quasi unus ex eis.</hi> Idcirco interibit
vir de monte Esau, et peribit sapientia de Idumaea,
et prudentia de monte Esau, quia interfecisti
germanum, et inique egisti contra fratrem tuum
Jacob: quando Chaldaeis, Babyloniisque vastantibus
Jerusalem, et obsidentibus civitatem, et ingredientibus
portas ejus, mittentibusque sortem, in
divisione praedarum, tu eorum socius eras, et in hostium
numero versabaris. Aliter: Cuncta quae supra
scripta sunt patieris, o Edom cruente, terrene, crudelis:
quia falsa mortiferaque doctrina, et adversum
Dominum impietatem loquente, occidisti fratrem
<pb n="1107D"/>
tuum Jacob. Legimus in Salomone: <hi>Sunt qui loquuntur
et interficiunt gladio <note>(Prov. XXV, 18)</note>
          </hi>. Et in alio
loco: <hi>Venenum aspidum sub labiis eorum <note>(Ps. CXXXIX,
4)</note>
          </hi>. Et, <hi>Lingua eorum gladius acutus <note>(Ps. LVI, 5)</note>
          </hi>.
Operiet ergo te confusio, et dices: <hi>Confusio vultus mei
operuit me <note>(Ps. LXVIII, 8)</note>
          </hi>: ac peribis, non ad breve
tempus, sed in aeternum. Aeterno enim quantum in
te fuit fratrem vulnere percussisti. Sed et haec erit
causa cruciatus: nam quando alieni devastabant
<pb n="1108A"/>
exercitum Jacob et ingrediebantur per portas ejus <emph>374</emph> 
 in pacificam quondam Jerusalem, mittebantque
sortes, ut ejus sibi spolia dividerent, tu unus
eras ex hostibus. Legimus, vidimus, quotidieque
comprobamus, quando persecutio contra Ecclesiam
oritur, multo pejores persecutores Judaeos et haereticos
in Christianos fieri, quam ethnicos. Possumus
extraneos ingredientes portas Jerusalem <foreign xml:lang="greek">λογισμοὺς,</foreign>
id est, <hi>cogitationes</hi> pessimas dicere, portasque
Jerusalem, id est, animae quiescentis et videntis
Deum, quinque sensus interpretari, per quos introeant
hostes, et spolia dividant Jerusalem. Si viderimus
mulierem ad concupiscendum [ <hi>Al.</hi> concupiscendam
eam] <note>(Matth. V)</note>, mors ingressa est per fenestras
nostras <note>(Jer. IX)</note>: si susceperimus per aures mendacium
<pb n="1108B"/>
ac judicium sanguinis, per aliam portam hostis
ingressus est. Odoratus quoque, gustus et tactus,
si vel variis odoribus, vel dulcibus cibis, vel
amplexibus delicatis captus fuerit, per alias portas
ingressi sunt adversarii, et spolia dividunt miserae
Jerusalem. Eo igitur tempore quo persecutionis
impetu, et mortiferis voluptatibus de Ecclesia quispiam
corruerit, videmus [ <hi>Al.</hi> videas] exsultare haereticos,
gaudere Judaeum, et unum esse de persecutoribus,
et in ethnicorum eos numero computari.
</p>
        </div3>
<div3>
          <head>
            <note>(Vers. 12.)</note> </head>
          <p>
 <hi>Et non despicies in die fratris tui, in
die peregrinationis ejus. Et non laetaberis super filios
Juda in die perditionis eorum, et non magnificabis os
tuum in die angustiae: neque ingredieris portam populi
mei in die ruinae eorum.</hi> LXX: <hi>Et non despicies diem
<pb n="1108C"/>
fratris tui in die alienorum. Et non laetaberis super filios
Juda in die perditionis eorum: et non magna loqueris
in die angustiae: neque ingredieris portas populorum
in die laborum eorum.</hi> Idem sensus qui supra: Cum
interierit vir de monte Esau, propter interfectionem,
et impietatem in fratrem ejus Jacob, et operuerit
eum aeterna confusio, nequaquam faciet quae fecit
ante contra germanum; non enim despiciet et parvipendet,
videns fratrem suum ire captivum: nec
laetabitur [ <hi>Al.</hi> laetaberis] super filios Juda. Duae
enim tribus excepta Levitica, quae regnabant in Jerusalem,
et appellabantur Juda, a Chaldaeis captae
sunt. Et nequaquam <emph>375</emph> magna loqueris, et quasi
unum de victoribus esse te credens, in fratris ridebis
angustia. Neque in die vastitatis et ruinae populi
<pb n="1108D"/>
mei, tu per portam Jerusalem gloriabundus incedes.
Et ideo ista non facies, quia et tu similia patieris.
Aliter quando captivum videris diversis persecutionibus
fratrem tuum, et abduci vinctum de Ecclesiae
fide, nec civitatem suam, sed peregrina quaeque sectari,
nequaquam laetaberis, quia et tu similia patieris.
Laetabaris enim quando capiebatur Jacob, et super
filios Juda, quos discipulos Christi intelligimus, exsultabas
in die perditionis eorum. Significatur autem,
<pb n="1109A"/>
quod anima in meditullio vitiorum atque virtutum
posita sit, et possit in utramque partem per horarum
momenta converti. <hi>Nequaquam,</hi> inquit, <hi>magnificabis
os tuum in die angustiae.</hi> Quod secundum duplicem
sensum accipere debemus: corporalis, in persecutionibus
et in peccatis: spiritualis angustiae,
eum anima hostibus vitiisque capta, ducta fuerit
in Babylonem. <hi>Neque ingredieris portam populi mei
in die ruinae eorum:</hi> quando enim aut negatio nos
oppresserit, aut voluptas, et rigorem pristinum infelix
conscientia non servaverit, tunc facile ad contraria
dogmata labimur, blandientia errori nostro,
et non curantia vulnus, sed palpantia. Solatium miseriae
est, quamvis perditum, habere quod speret.
</p>
        </div3>
<div3>
          <head>
            <note>(Vers. 13, 14.)</note> </head>
          <p>
 <hi>Neque despicies et tu in malis ejus
<pb n="1109B"/>
in die vastitatis illius, et non emitteris adversum exercitum
ejus in die vastitatis illius. Neque stabis in exitibus
ut interficias eos qui fugerint: et non concludes
reliquos ejus in die tribulationis.</hi> LXX: <hi>Et non despicies
etiam tu congregationem eorum in die perditionis
eorum: neque apponeris fortitudini eorum in die perditionis
eorum: neque stabis in egressibus eorum, ut
interficias eos qui salvi fuerint ex eis: neque concludes
fugitivos eorum in die tribulationis.</hi> Cum ipse captus
fueris et Babylonio vastante deletus, inter caetera
quae fecisti, ne haec facias quae sequuntur: Non
despicies, neque contemnes fratrem tuum Jacob in
die vastitatis illius: neque apponeris ad exercitum
Babyloniorum, sive non emitteris adversum <emph>376</emph> 
exercitum Juda, quando superatus ab adversariis
<pb n="1109C"/>
terga verterit. Cumque coeperint fugere per notas
sibi vias, et diverticula, et calles ad solitudinem
perferentes, non stabis in bivio, nec venientes exspectabis
in compitis, ut interficias eos qui fuerint
liberati, aliosque comprehensos recludas: et vel
ipse capias, vel captivitati hostium serves. Haec
juxta historiam diximus: debemus enim breviter
manifestiora carpentes, ad ea quae obscura sunt
pergere. Quis haereticorum non despicit ecclesiasticos?
Quis non exsultat in malis eorum, si quando
propter peccata populi persecutioni traditi fuerint,
et multi vel infirma fide, vel supra petrosa
seminati, in negationem corruerint, videas illos
exsultare, gaudere, nostram ruinam, suam putare
victoriam: intantum, ut jungantur gentibus, et
<pb n="1109D"/>
persecutio saevior, vel ex Judaeis, vel ex his fiat,
qui fratres nostros esse se simulant, et eodem [ <hi>Al.</hi> 
eorum] censentur nomine. Cumque aliquis, vel fuga,
vel poenitentia elapsus fuerit, stant in diverticulis,
et proponunt sophismata, et testimonia, quasi de
Scripturis proferunt: ut lassis atque confectis consuta
offerant cervicalia, et ponant ea sub omni cubito
manus. Atque ita fit, ut qui forsitan persecutionem,
<pb n="1110A"/>
aut virtute superarint, aut timore effugerint,
decepti pravis dogmatibus, rursum in carcere
teneantur errorum, et multo fiat pejor ista tribulatio,
quam fuit ex gentibus; facilius enim ab ethnicis
captum liberes, quam haereticorum praestigiis
irretitum.
</p>
        </div3>
<div3>
          <head>
            <note>(Vers. 15, 16.)</note> </head>
          <p>
 <hi>Quoniam juxta est dies Domini super
omnes gentes: sicut fecisti, fiet tibi. Retributionem
tuam convertet in caput tuum. Quomodo enim
bibisti super montem sanctum meum, bibent omnes
gentes jugiter: et bibent; et absorbebunt, et erunt
quasi non sint.</hi> LXX: <hi>Quia juxta est dies Domini super
omnes gentes: sicut fecisti, fiet</hi> [Al. <hi>fecerit] tibi.
Retributio tua reddetur in caput tuum. Quia quomodo
bibisti super montem sanctum meum, bibent omnes gentes
<pb n="1110B"/>
vinum: bibent et absorbebunt, et erunt quasi non
sint.</hi> Haec autem, o Idumaea, ideo facere cessabis,
quia veniet super te ultio Domini. Si enim juxta Jeremiam <note>(Jer. XXV)</note>,
 <emph>377</emph> quibus non erat judicium ut
biberent calicem, bibentes biberunt: tu quasi innocens
reliqueris: non eris innocens, sed bibens bibes.
Porro quod ait: <hi>Juxta est dies Domini super
omnes gentes,</hi> legamus eumdem [ <hi>Al.</hi> juxta] Jeremiam,
et videbimus calicem Domini cunctis gentibus propinatum.
Unde dicitur in eodem: <hi>Calix aureus Babylon
in manu Domini inebrians omnes gentes.</hi> Universas
quippe nationes usque ad Propontidem, Scythicumque
mare, et lonium vel Aegaeum, Assyrii
Babyloniique tenuerunt. Legamus Herodotum, et
Graecas barbarasque historias, et videbimus quomodo
<pb n="1110C"/>
sub Babyloniis et Assyriis impletum sit hoc
quod dicitur: <hi>Juxta est dies Domini super omnes
gentes.</hi> Quod autem sequitur: <hi>Sicut fecisti, fiet tibi:
retributionem tuam convertet in caput tuum,</hi> hic est
sensus, quem in Psalmo legimus: <hi>Memento, Domine,
filiorum Edom in die Jerusalem dicentium: exinanite,
exinanite usque ad fundamentum in ea <note>(Psal. CXXXVI,
7 et seqq.)</note>
          </hi>. Unde et contra Babylonem imprecatur
propheta: <hi>Filia Babylonis misera: beatus qui retribuet
tibi retributionem tuam, quam retribuisti nobis.
Beatus qui tenebit et allidet parvulos tuos</hi> [Al. <hi>suos] ad
petram.</hi> Sicut enim super montem sanctum meum,
Sion, bibisti cum Babyloniis, atque laetatus es: sic
omnes gentes quas tecum habebat Babylonius in praesidio,
conversae contra te bibent: et laetabuntur. Et
<pb n="1110D"/>
non solum bibent: sed ita te absorbebunt, ut sint
Idumaei quasi non sint: vel certe ipsae gentes, cum
te absorbuerint, absorbebuntur a Medis, et hoc circulo
vindicta procedet, ut tu Israelem, te Babylonius,
Babylonium Medus, ac Persa consumat. Sequamur
interpretationis ordinem. Juxta est, o haeretice, dies
Domini super omnes gentes: prope est tempus judicii
in quo omnes judicandae sunt nationes. Sicut
<pb n="1111A"/>
fecisti contra ecclesiasticos, convertetur in caput
tuum dolor tuus, et in verticem tuum iniquitas tua
descendet. Quomodo enim in nece eorum laetatus es,
conviviumque celebrasti, et in monte sancto meo,
hoc est, Ecclesia, bibisti non meum calicem, sed
diaboli: de quo et in Abacuc dicitur: <hi>Vae qui potat
proximum suum subversione turbida <note>(Abac. II, 15)</note>
          </hi>:
ita universae gentes, vel fortitudines <emph>378</emph> contrariae
suppliciis delegatae, vel adversariae quaeque virtutes,
bibent et absorbebunt sanguinem tuum, et ad
extremum in cunctos veniente cruciatu, ipsae quoque
erunt quasi non sint. Qui enim perit ei qui est, et qui
dicit ad Moysen: <hi>Qui est misit me ad vos <note>(Exod. III,
14)</note>
          </hi>, secundum regulam Scripturarum, non esse dicitur.
Unde et in Esther legimus: <hi>Ne tradas, Domine,
<pb n="1111B"/>
regnum tuum his qui non sunt <note>(Esth. XIV, 11)</note>
          </hi>.
Possumus hunc locum et aliter interpretari: Quia
laetati estis in ruina servorum meorum, eadem persecutio
contra vos quoque veniet, et patiemini quaecumque
fecistis. Et sicut laetati estis adversum populum
meum cum gentibus reliquis: ita omnes gentes
laetabuntur contra vos, et devorabunt et bibent,
et persecutione simili conterent.
</p>
          <p>
            <note>(Vers. 17, 18)</note>. <hi>In monte autem Sion erit salvatio,
et erit sanctus et possidebit domus Jacob eos, qui se
possederunt</hi> [Vulg. <hi>possederant]. Et erit domus Jacob
ignis, et domus Joseph flamma, et domus Esau stipula:
et succendentur in eis, et devorabunt eos, et non erunt
reliquae domus Esau: quia Dominus locutus est.</hi> 
LXX: <hi>In montem Sion erit salvatio; et erit sanctum,
<pb n="1111C"/>
et possidebit domus Jacob qui se possederant. Et erit
domus Jacob ignis, et domus Joseph flamma, domus
autem Esau stipula, et succendentur in eos, et devorabunt
illos, et non erit frumentarius domui Esau, quia
Dominus locutus est.</hi> Idumaea subversa, et ab inimicis
gentibus, cum quibus prius contra Jacob foedus
inierat, devorata, in monte Sion erunt reliquiae, eritque
salvatio, et erit sanctus; hoc est, vel ipse Dominus
revertetur ad templum, quod propter peccata
dimiserat, vel erit absolute sanctum, id est, Sanctum
sanctorum. Et possidebit domus Jacob sub Zorobabel,
<pb n="1112A"/>
et Esdra, et Nehemia eos qui se haereditate possederant.
Et erit domus Jacob, id est, Juda, ignis, et
domus Joseph, id est, decem tribuum, flamma. De
Joseph quippe natus est Ephraim, ex qua tribu Samariae
imperium fuit; domus autem Esau, id est
Idumaeorum, qui tam saevi et crudeles exstiterant
contra fratrem suum, vertetur in stipulam. Et quomodo
ignis et flamma cito stipulam devorat: sic duo
regna in unius sibi virgae juxta <emph>379</emph> Ezechiel <note>(Eze.
XVII)</note> copulam foederata, vastabunt Idumaeam et devorabunt
eam, et non erit residuus ex populo, qui
possit eversionem adversariorum vicinis gentibus
nuntiare. Hoc est enim quod LXX transtulerunt <foreign xml:lang="greek">πυροφόρον,</foreign>
 quem nos in <hi>Frumentarium</hi> vertimus,
juxta antiqui sermonis eloquium; eos enim quos nunc
<pb n="1112B"/>
Agentes in rebus, vel Veredarios appellant, Veteres <hi>Frumentarios</hi> 
 nominabant. Sed melius est, ut ipsum
sequamur Hebraicum, id est, SARID ( ), quod interpretatur
vel <hi>reliquus,</hi> juxta Aquilam, vel <hi>effugiens,</hi> 
juxta Symmachum, vel secundum Theodotionem, et
quintam editionem, <hi>residuus.</hi> Haec autem omnia fient
quia Dominus locutus est, et illius jussisse, fecisse
est. Aliter: Destructis carnis operibus, et terreno
imperio desolato, erit in Ecclesia salvatio eorum qui
a matre non exierint. Et in ipsa morabitur sanctus,
de quo in Isaia dicitur: <hi>Sanctus, sanctus, sanctus Dominus
Deus Sabaoth <note>(Isai. VI, 3)</note>
            </hi>, quia et qui sanctificat,
et qui sanctificantur, ex uno omnes. Et possidebit
domus supplantatoris Jacob eos qui se haereditate
possederant, de persecutoribus faciens Christianos,
<pb n="1112C"/>
et ipsos Idumaeos in Ecclesiae fidem recipiens:
domus autem Esau vertetur in stipulam. Et quomodo
ignis viciniam culmus non valet sustinere: ita
disputationem Jacob, quae ignita est sermone Domini: <hi>Eloquia enim Domini igne examinata 
 <note>(Ps. XVII,
31)</note>
            </hi>, et flammam Joseph, qui interpretatur <hi>augmentum <note>(Genes. XXXVII)</note>
            </hi>,
et quia fratribus venditus, populum
pavit in Aegypto, domus Esau sustinere non
poterit: sed ad primam congressionem sophismata
eorum vertentur in nihilum. Et devorabuntur in salutem
suam, juxta illud quod in benedictione Isaac
<pb n="1113A"/>
dicitur <emph>380</emph> ad Esau: <hi>Sed dominum tuum illum feci:
et omnes fratres tuos subjeci ei servos: fratrique tuo
servies <note>(Gen. XXVII, 37)</note>
            </hi>. Et non erunt reliquiae domus
Esau, quando omnia Christo genuflectent coelestium et
terrestrium, et infernorum <note>(Philip. II)</note>, et subjicientur
ei universa, ut sit Deus omnia in omnibus. Quia
vero Esau super fundamentum Christi vitio suo exstruxerat
fenum, ligna et stipulam <note>(I Cor. III)</note>: idcirco
domus et Jacob et Joseph in ignem vertetur et flammam,
imitans Dominum suum, qui dicit: <hi>Ego sum
Deus ignis consumens <note>(Deut. IV, 24)</note>
            </hi>, ut devoratis paleis
peccatorum, frumentum purum in horrea congregetur.
Cuncta quae diximus, et quae dicturi sumus,
Judaei sibi futuro tempore pollicentur, quando pro
Christo recipient Antichristum, impleta prophetia
<pb n="1113B"/>
Domini Salvatoris: <hi>Ego veni in nomine Patris mei,
et non suscepistis me: si alius venerit in nomine suo,
illum recipietis <note>(Joan. V, 43)</note>
            </hi>. Et quidquid contra
Idumaeam interpretati sumus, illi adversus Romanum
regnum somniant: quod nos dicimus, aut juxta
historiam sub Zorobabel esse jam factum, aut certe
juxta prophetiam, et mysticos intellectus quotidie in
Ecclesia fieri, et in regno animae adversus carnem,
in unoquoque compleri. Frumentarium autem secundum
tropologiam desinere esse dicimus in haereticis,
quando nullus fuerit qui apud eos granum tritici,
quod in terra mortuum est, et panem de coelis
habere se jactet. Sunt qui non <foreign xml:lang="greek">πυρφόρον,</foreign> id est, <hi>frumentarium:</hi> 
 sed <foreign xml:lang="greek">πυρφόρον,</foreign> hoc est, <hi>qui gestare possit
igniculum,</hi> a Septuaginta translatum putent. Acquiescentes
<pb n="1113C"/>
igitur diversis interpretationibus, dicemus
juxta tropologiam, non solum frumentarium
cessaturum apud haereticos: <emph>381</emph> sed et eum qui
lucem Christi habere se simulat. Et enim ipse Satanas
transfiguratur in Angelum lucis <note>(II Cor. XI)</note>.
</p>
        </div3>
<div3>
          <head>
            <note>(Vers. 19.)</note> </head>
          <p>
 <hi>Et haereditabunt hi qui ad Austrum sunt,
mentem Esau: et qui in campestribus, Philisthiim:
et possidebunt regionem Ephraim, et regionem Samariae:
et Benjamin possidebit Galaad.</hi> LXX: <hi>Et possidebunt
qui in Nageb, montem Esau: et qui in Sephela, alienigenas,
et possidebunt montem Ephraim, et campum
Samariae, et Benjamin, et Galaad.</hi> Reverso in regnum
suum Juda, qui habitavit in Meridie, et possedit
cunctam regionem, juxta divisionem Jesu filii Nave,
quae vergit ad scorpionem, id est, ad omnem Acrabitthenam,
<pb n="1113D"/>
hi qui prius terminis arctabantur angustis,
possidebunt montem Esau, id est, montes Seir,
et montana quae Edom ante possederat. Qui autem
habitabant in Sephela, id est, in campestribus, Liddam
et Emmaus, Diospolim scilicet, Nicopolimque
significans, possidebunt Palaestinos, quinque
urbes Palaestinorum, Gazam, Ascalonem, Azotum,
Accaron, Geth, vel omnem illam plagam quae juxta
Actus Apostolorum Saronas appellatur. Alii vero
<pb n="1114A"/>
putant eam Sephelam, id est, campestrem regionem
quae circa Eleutheropolim est, repromitti: quod
ad Rhinocoruram, et ad mare usque tendenda sit,
id est, de tribu Juda non solum Eleutheropolim teneant,
sed usque ad maritima perveniant, et Philisthiim
suo imperio subjugent, quos prius non habuerant
subjugatos. Dilatabitur quoque terminus filiorum
Juda usque ad Ephraim, ubi nunc Neapolis est,
et usque ad regionem Samariae, ubi Sebaste condita
est. Benjamin autem cujus statim ab Jerusalem,
contra septentrionem termini dilatantur, cunctam
possidebit Arabiam, quae prius vocabatur Galaad,
et nunc Gerasa [ <hi>Al.</hi> Gerara] nuncupatur. Juxta
Septuaginta autem et montem Ephraim, et campos
Samariae, et Benjamin, et Galaad, hi qui fuerint in
<pb n="1114B"/>
Meridie possidebunt: hoc utrum factum sit, Deus
viderit; potest enim ex parte per annos quingentos
usque ad adventum Christi esse completum: quod
sicut certissime scio, <emph>382</emph> quotidie completur, et
in regno Ecclesiae confirmatur. Hi enim qui habitant
in Meridie, id est, in Nageb, et in vero sunt lumine,
et qui tenent campestria et humilia, id est, discipuli
ejus, quibus dicit: <hi>Discite a me quia mitis
sum, et humilis corde <note>(Matt. X, 24)</note>
          </hi>, possidebunt
montem Esau et Philisthiim: quos possumus propter
superbiam dogmatum, et eloquentiam saecularem
in Ethnicorum persona accipere. Ut in monte
sint magistri, in Philisthiim, et alienigenis discipuli,
qui magistrorum auctoritate ducuntur. Et non solum
montem Esau, et alienigenas, sed regionem quoque
<pb n="1114C"/>
Ephraim et Samariae possidebunt. Ephraim et Samariam
crebro in Osee legimus, et in haeresibus, quae
sub nomine Christiano Ecclesiam dividunt, interpretati
sumus. Et ibi enim speratur ubertas, et ibi custodiam
fidei repromittunt. Porro Benjamin, <hi>filius
dexterae,</hi> atque virtutis, ubi Templum Dei est, possidebit <hi>Galaad,</hi> 
 quae interpretatur <hi>transmigratio testimonii,</hi> 
Israelem carneum significans: ab illis enim
ad nos testimonium Domini commigravit. Juxta
Septuaginta autem et ipsum Benjamin, et Galaad,
hi qui fuerint in Meridie, possidebunt.
</p>
        </div3>
<div3>
          <head>
            <note>(Vers. 20, 21.)</note> </head>
          <p>
 <hi>Et transmigratio exercitus ejus filiorum
Israel: omnia Chananaeorum usque ad Sareptham</hi> 
[Al. <hi>Saraptam]. Et transmigratio Jerusalem,
quae in Bosphoro est, possidebit civitates Austri. Et ascendent
<pb n="1114D"/>
salvatores in monte Sion, judicare montem
Esau: et erit Domino regnum.</hi> LXX: <hi>Et transmigrationis
principium istud filiis Israel: terra Chananaeorum
usque Sareptham, et transmigratio Jerusalem
usque Euphrathem, possidebunt civitates Nageb. Et
ascendent qui salvi fuerant de monte Sion: ut puniant
montem Esau, et erit Domino regnum.</hi> Multum in hoc
loco translatio nostra discrepat ab Editione Vulgata:
unde debemus in expositione historiae Hebraicam
<pb n="1115A"/>
veritatem sequi. Qui de Babylone juxta volumen
Esdrae et Neemiae reversi fuerant in Judaeam,
 recte transmigratio vocabuntur. Totus ille exercitus
filiorum Israel ad Meridiem quidem, et ad Occidentem,
et ad Septentrionem possidebunt Idumaeos, <emph>383</emph> 
 et Palaestinos, et montem Ephraim, et Samariam.
Benjamin quoque quia confinis est solitudini,
specialiter obtinebit Galaad. Contra Orientem vero
cunctis quae in terra Chananaeorum sunt, imperabunt
usque ad Sareptham Sidoniorum, ubi quondam
Eliam pavit vidua <note>(IV Reg. VII)</note>. Porro hi qui
de ipsa Jerusalem metropoli civitate translati fuerant
in Sapharad, quod nos in <hi>Bosphorum</hi> vertimus,
possidebunt civitates Austri, quae sunt in tribu Juda:
reversi enim in urbem suam, ea quae urbi vicina
<pb n="1115B"/>
sunt obtinebunt. Cumque haec expleta fuerint, sicut
in Judicum libro, mittebat Dominus salvatores qui
populum de captivitate salvarent: sic ascendent,
et venient in montem Sion, ut judicent atque discernant,
quasi subjectum, et servientem sibi montem
Esau, hoc est, Idumaeos: subjugatisque omnibus,
erit Domino regnum. Ubi nos posuimus <hi>Bosphorum,</hi> 
in Hebraico habet SAPHARAD ( ): quod
nescio cur Septuaginta Ephratha transferre voluerint
[ <hi>Al.</hi> potuerint], cum et Aquila, et Symmachus
et Theodotio cum Hebraica veritate concordent.
Nos autem ab Hebraeo, qui nos in Scripturis sanctis
erudivit, didicimus bosphorum sic vocari: et
quasi Judaeus, Ista, inquit, est regio, ad quam Hadrianus
captivos transtulit. Quando ergo Christus
<pb n="1115C"/>
noster venerit, tunc reversura est in Judaeam etiam
illa captivitas. Possumus autem locum quemlibet
regni Babylonis intelligere, quamquam et aliud arbitrer.
Nam consuetudinis prophetarum est, quando
loquuntur contra Babylonem, Ammonitas, Moabitas,
Philisthiim, et caeteras nationes, multis sermonibus
linguae eorum abuti, et servare idiomata provinciarum.
Quia ergo lingua Assyriorum <hi>terminus,</hi> qui Hebraice
vocatur GEBUL ( ), dicitur SAPHARAD ( ,)
hunc sensum esse conjicio: Transmigratio Jerusalem,
quae in cunctis terminis regionibusque divisa
est, urbes Austri, id est, tribus suae recipiet. Pro
eo autem quod nos interpretati sumus, <hi>et ascendent
salvatores,</hi> ac Septuaginta transtulerunt, <emph>384</emph> <hi>hi
qui salvi fuerint,</hi> in Hebraeo scriptum est, MOSIM
<pb n="1115D"/>
( ): qui non ut Aquila, et Septuaginta, et Theodotio
passive <foreign xml:lang="greek">σεσωσμένοι,</foreign> vel <foreign xml:lang="greek">ἀνασωζόμενοι</foreign>: sed juxta
Symmachum <foreign xml:lang="greek">σώζοντες,</foreign> id est, active <hi>salvatores</hi> intelligendi
sunt. Siquidem <foreign xml:lang="greek">σεσωσμένοι,</foreign> id est, <hi>salvati,</hi> 
<pb n="1116A"/>
 PHELETIM ( ) Hebraeo sermone dicuntur. Quia
juxta historiam, ut potuimus, interpretati sumus,
et inter confragosos scopulos nostram naviculam reximus:
spiritualis intelligentiae vela pandamus, ut
flante Domino, et sua reserante mysteria, laeti perveniamus
ad portum. Eo tempore quo Benjamin
possederat [ <hi>Al.</hi> possederit] Galaad, transmigratio
exercitus filiorum Israel, vel certe principium transmigrationis
carnei quondam Israel, istud erit, ut ad
Chananaeorum terram perveniat, et propheticus
sermo qui fame periclitabatur in Judaea, exsiccato
vellere Israel, ad gentium rorem transeat: ibique
pascatur, et pascat, dum et recipitur a credentibus,
et pascit ipse credentes. <hi>Sareptha,</hi> vel ex duobus
compositum est, et interpretatur <hi>angustia panis:</hi> 
<pb n="1116B"/>
vel unum verbum est, et transfertur in <hi>incendium.</hi> 
Chanaan vero in <foreign xml:lang="greek">σάλον,</foreign> id est <hi>motum</hi> vertitur: aut
certe <hi>negotiator</hi> et <hi>humilis</hi> appellatur. Igitur transmigratio
filiorum Israel quando occidentem dimiserint
litteram, et ad spiritum venerint vivificantem,
movebit cuncta quae Legis sunt. Negotiabitur de
multis margaritis unam pretiosissimam margaritam,
et deposita Judaeorum superbia, humilitatem sectabitur
Christianam, et illuc usque perveniet, ubi antea
fuit tribulatio panis, et mulier vidua a suo conditore
deserta pupillum filium vix alebat, et ubi universa
illius peccata, et vitia concrementur. Captivitas
autem sive transmigratio Jerusalem, ubi quondam
erat visio pacis, et quae nunc in toto orbe dispersa
est, possidebit civitates austri, id est, Ecclesias
<pb n="1116C"/>
veri et perfecti luminis, dicetque cum sponsa poenitens: <hi>Ubi pascis, ubi cubas in meridie 
 <note>(Cant. II, 6)</note>
          </hi>?
Et cum Joseph in antiquam germanitatem recepta,
inebriabitur sanguine pastoris, et principis. Quod <emph>385</emph> 
 si juxta Septuaginta Ephratha legimus, nulli
dubium est, quin Christi intelligatur fides. Ephratha
enim interpretatur <foreign xml:lang="greek">καρποφορία,</foreign> id est, <hi>ubertas,</hi> et <foreign xml:lang="greek">δυώνυμος</foreign>
 est, appellaturque Bethleem, in qua ortus
est coelestis panis. His autem ita gestis, ascendent
salvatores vel qui salvati fuerint de reliquiis populi
Judaici in montem Sion, ut judicent, et ulciscantur
montem Esau. Quomodo lumen Dominus lucem appellat
Apostolos suos, et dicit: <hi>Vos estis lux mundi <note>(Matt. V, 14)</note>
          </hi>:
et ipsa petra Petro donarit, ut petra
sit: pastor quoque bonus illis pastorum largitus est
<pb n="1116D"/>
nomina: et quodcumque dicitur de eo, servis tribuit
ut dicantur: sic ipse Salvator Apostolos suos
mundi esse voluit salvatores, qui ascendere speculam
montis Ecclesiae, et deponentes superbiam Judaicam,
<pb n="1117A"/>
universorumque montium, qui [ <hi>Al.</hi> quae]
adversum <emph>386</emph> scientiam Dei erigebantur, regnum
Domino paraverunt.
</p>
          <p>Haec ad duas lucubratiunculas veterum auctoritatem
secutus, et maxime expositionem Hebraicam
propero sermone dictavi, aperuique os meum: sed
nescio an illud Christus impleverit. Unde sapiens
lector sensuum magis debet consequentiam quaerere,
quam eloquii venustatem. Neque enim ea lenitate,
<pb n="1118A"/>
et compositione verborum dictamus, ut scribimus.
Aliud est, mi Pammachi, saepe stylum vertere, et
quae memoria digna sunt scribere; aliud notariorum
articulis praeparatis, pudore reticendi, dictare
quodcumque in buccam venerit. In hoc Propheta, et
adolescentuli lusimus, et senes praesumpsimus. Qui
veriora et meliora dixerit, in illius sententiam transgredere.

</p>
        </div3>
      </div1>
</body>
  </text>
</TEI>