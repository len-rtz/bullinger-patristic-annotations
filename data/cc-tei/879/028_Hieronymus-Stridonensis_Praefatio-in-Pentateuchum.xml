<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Praefatio in Pentateuchum</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 28</title>
           <idno>HieStr.PrInPe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Praefatio in Pentateuchum</head>
<p>
          <pb n="0147A"/>Desiderii mei desideratas accepi epistolas, qui
quodam praesagio futurorum, cum Daniele sortitus
est nomen, obsecrantis <note>(Dan. IX, 23)</note>, ut translatum
in Latinam linguam de Hebraeo sermone Pentateuchum,
nostrorum auribus traderem. Periculosum
opus certe, et obtrectatorum meorum latratibus
patens, qui me asserunt in Septuaginta Interpretum
suggillationem nova pro veteribus cudere: ita ingenium
<pb n="0148A"/>
quasi vinum probantes; cum ego saepissime
testatus sim, me pro virili portione in tabernaculo
Dei offerre quae possim, nec opes alterius, aliorum
paupertate foedari. Quod ut auderem, Origenis me
studium provocavit, qui editioni antiquae translationem
Theodotionis miscuit, asterisco +, et obelo ÷,
id est, stella et veru opus omne distinguens: dum
aut illucescere facit quae minus ante fuerant, aut
<pb n="0149A"/>
superflua quaeque jugulat, et confodit; maximeque
quae evangelistarum et apostolorum auctoritas promulgavit:
in quibus multa de veteri Testamento legimus,
quae in nostris codicibus non habentur; ut
est illud. <hi>Ex Aegypto vocavi filium meum <note>(Matth. II,
15)</note>
          </hi>; et: <hi>Quoniam Nazaraeus vocabitur <note>(Ibid., 23)</note>
          </hi>; et: <hi>Videbunt in quem compunxerunt 
 <note>(Joan XIX, 37)</note>
          </hi>; et: <hi>Flumina de ventre ejus fluent aquae vivae 
 <note>(Joan. VII,
38)</note>
          </hi>; et: <hi>Quae nec oculus vidit, nec auris audivit, nec
in cor hominis ascenderunt, quae praeparavit Deus
diligentibus se <note>(I Cor. II, 9)</note>
          </hi>; et multa alia quae proprium <foreign xml:lang="greek">σύνταγμα</foreign>
 desiderant. Interrogemus ergo eos,
ubi haec scripta sint: et cum dicere non potuerint,
de libris Hebraicis proferamus. Primum testimonium
est in Osee <note>(Osee XI, 1)</note>, secundum in Isaia
<pb n="0149B"/> <note>(Isai. XI, 1)</note>,
tertium in Zaccharia <note>(Zacch. XII, 10)</note>,
quartum in Proverbiis <note>(Prov. XVIII, 4)</note>, quintum
<pb n="0150A"/>
aeque in Isaia <note>(Isai. LXIV, 4)</note>. Quod multi ignorantes,
 apocryphorum deliramenta sectantur; et Iberas
naenias libris authenticis praeferunt. Causas erroris
non est meum exponere. Judaei prudenti factum dicunt
esse consilio, ne Ptolemaeus unius Dei cultor,
etiam apud Hebraeos duplicem divinitatem deprehenderet.
Quod maxime idcirco faciebant, quia in Platonis
dogma cadere videbatur. Denique ubicumque
sacratum aliquid Scriptura testatur de Patre et Filio
et Spiritu sancto, aut aliter interpretati sunt, aut
omnino tacuerunt; ut et regi satisfacerent et arcanum
fidei non vulgarent. Et nescio quis primus
auctor septuaginta cellulas Alexandriae mendacio
suo exstruxerit, quibus divisi eadem scriptitarent,
cum Aristeas [ <hi>Al.</hi> Aristaeus] ejusdem Ptolemaei
<pb n="0150B"/>
 <foreign xml:lang="greek">ὑπερασπιστὴς</foreign>, et multo post tempore Josephus,
nihil tale retulerint: sed in una basilica congregatos,
<pb n="0151A"/>
contulisse scribant, non prophetasse. Aliud est
enim vatem, aliud esse interpretem. Ibi Spiritus
ventura praedicit: hic eruditio et verborum copia,
ea quae intelligit, transfert. Nisi forte putandus est
Tullius Oeconomicum Xenophontis, et Platonis
 Protagoram, et Demosthenis pro Ctesiphonte, afflatus
rhetorico spiritu transtulisse. Aut aliter de eisdem
libris per Septuaginta Interpretes, aliter per
apostolos Spiritus sanctus testimonia texuit, ut quod
illi tacuerunt, hi scriptum esse mentiti sint. Quid
igitur? damnamus veteres? minime: sed post priorum
studia, in domo Domini quod possumus, laboramus.
Illi interpretati sunt ante adventum Christi,
et quod nesciebant, dubiis protulere sententiis. Nos
post passionem et resurrectionem ejus, non tam
<pb n="0151B"/>
prophetiam, quam historiam scribimus. Aliter enim
audita, aliter visa narrantur. Quod melius intelligimus,
melius et proferimus. Audi igitur, aemule; obtrectator,
<pb n="0152A"/>
ausculta: non damno, non reprehendo
Septuaginta, sed confidenter cunctis illis apostolos
praefero. Per istorum os mihi Christus sonat, quos
ante prophetas inter spiritalia charismata positos
lego: in quibus ultimum pene gradum interpretes
tenent <note>(I Cor. XII, 28; Ephes. IV, 11)</note>. Quid livore
torqueris? quid imperitorum animos contra me concitas?
Sicubi in translatione tibi videor errare, interroga
Hebraeos, diversarum urbium magistros consule.
Quod illi habent de Christo, tui codices non
habent. Aliud est, si contra se postea ab apostolis
usurpata testimonia, probaverunt, et emendatiora
sunt exemplaria Latina quam Graeca, Graeca quam
Hebraea. Verum haec contra invidos. Nunc te precor,
Desideri charissime, ut quia tantum opus me subire
<pb n="0152B"/>
fecisti, et a Genesi exordium capere, orationibus
juves: quo possim eodem spiritu quo scripti sunt
libri, in latinum eos transferre sermonem.
</p>
</div1>
</body>
  </text>
</TEI>