<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Zachariam</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>HieStr.CoInZa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus.</head>
<p>
          <pb n="1415C"/> <emph>775-776</emph> Ultimo jam autumni tempore frater
<pb n="1416C"/>
noster, filius tuus, Sisinnius monachus, tuae mihi
<pb n="1417A"/>
dignationis epistolam reddidit: qua lecta, gavisus
sum esse te sospitem, et memorem mei, omniumque
fratrum qui in sanctis locis Domino serviunt, in
quorum refrigeriis facis tibi amicos de iniquo mammona,
et praeparas aeterna tabernacula, ut possis
cum David dicere: <hi>Quam dilecta tabernacula tua,
Domine virtutum: concupiscit et deficit anima mea
in atria Domini <note>(Ps. LXXXIII, 1)</note>
          </hi>. Si enim <hi>Passer invenit
sibi domum, et turtur nidum ubi ponat pullos suos <note>(Ibid.)</note>
          </hi>:
cur tu qui pontifex Domini es, et calcas in
fine mundi torcularia, ut sitientibus populis sanguinis
Christi vinum tribuas, non libere proclamabis
ac dices: <hi>Cor meum et caro mea exsultaverunt
in Deum vivum: beati qui habitant in domo tua (Ps LXXXIII, 3)</hi>.
Audio te in valle lacrymarum, in loco
<pb n="1417B"/>
quem Deus posuit ad certamen, ut vincentibus coronam
daret, ascensiones in tuo corde disponere,
et ire de virtute in virtutem, et imitari Domini paupertatem,
ut cum illo dives fias, et in te reclinet
caput, et per singulos dies suscipiatur, visitetur,
alatur, vestiatur, et praecipue sanctarum Scripturarum
lectione fervere. Cumque tibi <emph>777-778</emph> cuperem
ingenioli mei aliquod offerre munusculum, et
coepta in duodecim prophetas explanatio perveniret
ad calcem, susceptum opus deserere nolui, sed quod
et absque te dictaturus eram, tuo potissimum nomini
consecravi; et gaudeo quod obscurissimus liber
Zachariae prophetae, et inter duodecim longissimus,
eo tempore disserendus est, quo ob festinationem
<pb n="1418A"/>
ejus qui reversurus est, nullam moram patitur interpretatio:
sed velim nolim, saltem lucrativis per
noctem horis atque furtivis dictare compellor, quod
tibi dirigam. Scripsit in hunc prophetam Origenes
duo volumina, usque ad tertiam partem libri a principio.
Hippolytus quoque edidit Commentarios, et
Didymus quoque Explanationum libros, me rogante,
dictavit, quos cum aliis tribus in Osee et mihi <foreign xml:lang="greek">προσεφώνησεν</foreign>: 
sed tota eorum <foreign xml:lang="greek">ἐξήγησις</foreign> allegorica
fuit, et historiae vix pauca tetigerunt. Itaque imitari
cupiens illum patremfamilias, <hi>qui profert de thesauro
suo nova et vetera <note>(Matt. III, 52)</note>
          </hi>: et sponsam de
Cantico canticorum, quae dicit: <hi>Nova cum veteribus
fratruelis meus servavi tibi <note>(Cant. VII)</note>
          </hi>: historiae Hebraeorum
tropologiam nostrorum miscui, ut aedificarem
<pb n="1418B"/>
super petram et non super arenam <note>(Matth. VII)</note>,
ac stabile jacerem fundamentum, quod Paulus architectus
posuisse se scribit <note>(I Cor. III)</note>. Tuae benevolentiae
erit, non eruditionem nostram, quae vel
nulla, vel parva est; sed pronam in te suscipere voluntatem:
ut nos ad caetera provoces, et in longo
Scripturarum campo currere cohorteris. Si qui autem
sunt, quibus interpretationem et horum, et
aliorum voluminum ante promisi, ignoscant incredibili
in te amori meo, et quidquid tibi scripsi, sibi
scriptum arbitrentur: <hi>Charitas enim benigna est,
charitas non aemulatur, non quaerit quae sua sunt.</hi> Sed
jam tempus est, ut Zachariae verba ponentes, Spiritui
sancto interpretationis vela pandamus.</p>
</div1>

<div1>
        <head> <hi>LIBER PRIMUS.</hi> </head>
<pb n="1417D"/>

<div2 id="I">
          <head>
            <note>(CAP. I)</note>
          </head>
<div3>
            <head>
              <note>(Cap. I.--Vers. 1.)</note>
            </head>
            <p>
 <hi>In mense octavo, in anno secundo
Darii</hi>, <hi>factum est verbum Domini ad Zachariam,
filium Barachiae, filium</hi> <note>(Vulg. filii)</note>
            <hi> Addo,
prophetam dicens.</hi> LXX: <hi>In octavo mense anni secundi
sub Dario, factum est verbum Domini ad Zachariam
Barachiae, filium Addo prophetam, dicens.</hi> Secundo
anno Darii filii Hystaspis, septuagesimum desolationis
templi annum, qui ab Jeremia <note>(Cap. XXV et XXIX)</note> 
praedictus est, fuisse completum, ipse Zacharias testis
est, dicens, <hi>Domine exercituum, usquequo non
misereberis Jerusalem et urbium Juda, quibus iratus
es? Ecce iste septuagesimus annus est <note>(Zach. I, 12)</note>
            </hi>:
nullique dubium quin Cyrus, rex Persarum, qui Chaldaeorum
<pb n="1418D"/>
destruxit imperium, primo anno regni sui,
quinquaginta circiter millia hominum captivorum de
Babylone remiserit in Judaeam: qui vasa quoque quae
Nabuchodonosor abstulerat, reddidit, et templum
reaedificari [ <hi>Al.</hi> aedificari] jussit in Jerusalem: principesque
populi qui reversus est, constituit Zorobabel,
filium Salathiel, et Jesum, filium Josedec sacerdotem
magnum. Interfecto igitur apud Massagetas
Cyro, qui triginta annis regnavit in Persis, a Tomyri
regina Massagetarum, Cambyses filius ejus successit
in regnum, qui expletis octo annis, duos magos fratres
habuit successores: quibus occisis a populo,
Darius, filius Hystaspis, ex sententia septem familiarum
<pb n="1419A"/>
rex Persarum constitutus est. Cujus regni anno
secundo factus est sermo Domini ad Aggaeum prophetam,
et ad Zachariam, filium Barachiae, filium
Addo. Super Aggaeo jam diximus, de Zachariae titulo
pauca dicenda sunt. Qui cum sit filius Barachiae
quaeritur quare dicatur filius Addo. Nec ambigitur
juxta Paralipomenon librum, quin ipse sit Addo,
qui missus est ad Jeroboam, filium Nabath <note>(II Par.
XII)</note>, sub quo altare dirutum [ <hi>Al.</hi> diruptum] est, et
manus regis aruit, rursumque ad preces illius restituta
est <note>(III Reg. XIII)</note>: Igitur a primo anno Cyri regis,
usque <emph>779</emph> ad secundum annum Darii, filii Hystaspis,
supputantur anni quadraginta, in quibus tantum
altare fuerat exstructum, et jacta templi fundamenta,
vicinis in circuitu nationibus opus prohibentibus,
<pb n="1419B"/>
et Cambyse rege Persarum, qui [ <hi>Al.</hi> quod]
super hac re ad principes Syriae <foreign xml:lang="greek">κοίλης,</foreign> et Phoenicis,
ac Samariae litteras miserat. Super quo plenius Esdras
scribit historiam. Sed Aggaeus in mense sexto
in die prima ejusdem mensis prophetare exorsus est.
Zacharias vero in eodem quidem anno, sed non in
eodem mense: nam post duos menses octavo anni
mense fudit vaticinium. Unde recte juxta ordinem
duodecim prophetarum, ille decimus, et hic undecimus
ponitur. Magnaeque confidentiae est, immo spei
fideique in Dominum, ut quod tanto tempore praetermissum
est, vel rege prohibente, vel gentibus, ad
commonitionem duorum hominum facere incipiant.
Haec juxta historiam solito more praemisimus. Nunc
secundum <foreign xml:lang="greek">ἀναγωγὴν</foreign> breviter disserendum est. Octavus
<pb n="1419C"/>
apud Hebraeos mensis qui apud illos MARESVAN
( ), apud Aegyptios <hi>Athir,</hi> apud nos <hi>November</hi> 
dicitur, hyemis exordium est: in quo aestatis calore
consumpto, omnis terra virore nudatur, et mortalium
corpora contrahuntur, nec est ulla ex lege solemnitas.
Scriptum est enim quod ter per annum
apparere debeat omne generis masculini coram Domino
Deo nostro <note>(Exod. XXXIV)</note>. Prima festivitas est
Azymorum, <hi>Phase,</hi> quod apud nos Graeco Latinoque
sermone <hi>Pascha</hi> dicitur. Secunda Pentecostes post
septem hebdomadas, in qua panes propositionis de
novis primum frugibus offeruntur. Tertia, in mense
septimo, tubarum propitiationis et tabernaculorum,
id est, <foreign xml:lang="greek">σκηνοπηγίας,</foreign> cujus extrema dies egressionis
appellatur et terminus. Ergo in captivitate populus
<pb n="1419D"/>
constitutus, et adhuc sub rege Persarum, necdum
aedificato templo, necdum moenibus murisque urbis
exstructis, non videt prophetiam tempore laetitiae,
sed post laetitiam. Et tamen qui habebat memoriam
Domini, et propter memoriam, benedictionem, <emph>780</emph> 
et ob benedictionem, testimonium: idcirco ad eum
<pb n="1420A"/>
Zacharias, filius Barachiae, filius Addo mittitur. <hi>Zacharias</hi> interpretatur <hi>memoria Domini:</hi> Barachia, <hi>benedictio Domini:</hi> 
 Addo, <hi>testimonium ejus.</hi> Videamus
ergo, sermo Domini qui erat in principio apud
Deum Patrem, quid in Zacharia propheta sit locutus
ad populum.
</p>
          </div3>
<div3>
            <head>
              <note>(Vers. 2, 3.)</note> </head>
            <p>
 <hi>Iratus est Dominus super patres vestros
iracundia, et dices ad eos: Haec dicit Dominus exercituum:
Convertimini ad me, ait Dominus exercituum,
et convertar ad vos, dicit Dominus exercituum. Ne sitis
sicut patres vestri ad quos clamabant prophetae priores,
dicentes.</hi> LXX: <hi>Iratus est Dominus super patres vestros
ira magna, et dices ad eos: Haec dicit Dominus
omnipotens: Convertimini ad me, dicit Dominus virtutum,
et convertur ad vos, dicit Dominus virtutum: et
<pb n="1420B"/>
nolite fieri sicut patres vestri, quos arguerunt prophetae,
qui prius fuerant, dicentes.</hi> Ira Domini non
perturbationem ejus significat qui irascitur; sed
eorum merita atque peccata, in quos ira Dei desaevit:
alioquin Dominus numquam iratus ulciscitur; sed ad
hoc corripit, ut emendet. Unde et propheta precatur
in Psalmis: <hi>Domine, ne in furore tuo arguas me
neque in ira tua corripias me <note>(Psal. VI, 1)</note>
            </hi>. Et in alio
loco legimus: <hi>Corripe nos, Domine: verumtamen non
in furore tuo, sed in misericordia <note>(Jer. X, 24)</note>
            </hi>. Iratus
est ergo Dominus super patres eorum qui nunc corripiuntur,
non juxta Septuaginta interpretes <hi>ira magna;</hi> 
sed <hi>ira</hi> simpliciter. Si enim ira magna esset
iratus, numquam per Danielem et Ezechielem captivos
ad poenitentiam provocasset. Cumque in illos
<pb n="1420C"/>
iratus sit, ad vos loquitur Dominus exercituum, pro
quo in Hebraico positum est SABAOTH ( ), quod
interdum Septuaginta <hi>omnipotentem,</hi> interdum <hi>virtutum</hi> 
transtulerunt. Et loquitur: Convertimini ad me,
et convertar ad vos, juxta illud quod legimus: <hi>Accedite
ad Dominum, et accedet ad vos.</hi> Quibus hoc
contrarium est: <hi>Recessistis a me, et ego recessi a vobis.</hi> 
Praecipit autem eis, ut revertantur ad Dominum
qui de Babylonia sunt reversi, ut et Dominus revertatur <emph>781</emph> 
 ad eos, ne incipiant sustinere filii, quod
quondam sustinuerunt patres, ad quos similiter prophetae
illius temporis sunt locuti. Notandum quod
in paucis versiculis brevibusque sententiis semper in
Aggaeo et Zacharia addatur, <hi>dicit Dominus exercituum,</hi> 
ut sciant, Dominus esse qui praecipit adversus
<pb n="1420D"/>
regis imperium et hostes circumfrementes; et hac
ad aedificationem templi fiducia concitentur.
</p>
          </div3>
<div3>
            <head>
              <note>(Vers. 4.)</note> </head>
            <p>
 <hi>Haec dicit Dominus exercituum: Convertimini
de viis vestris malis, et cogitationibus vestris pessimis:
et non audierunt, neque attenderunt ad me, dicit
Dominus.</hi> LXX: <hi>Haec dicit Dominus omnipotens:
<pb n="1421A"/>
Convertimini a viis vestris pessimis, et ab adinventionibus
vestris malis: et non attenderunt ut audirent me,
dicit Dominus.</hi> Ex superioribus pendet sententia, et
quae sequuntur prioribus coaptanda sunt. Non enim
Zacharias ad populum loquitur; sed ostendit quid
priores prophetae ad patres eorum locuti sunt, ad
quod clamaverunt, dicentes: <hi>Haec dicit Dominus
exercituum: Convertimini de viis vestris malis et cogitationibus
vestris pessimis.</hi> Hoc clamabat Isaias, hoc
Osee, Joel, Amos, et Jeremias, ut vias malas desererent,
et cogitationes pessimas derelinquerent, quibus
et opere, et mente peccabant: et nihilominus per
prophetas Dominum commonentem non audierunt,
neque attenderunt, nequaquam prophetas qui eis loquebantur,
sed me, dicit Dominus: In illis enim
<pb n="1421B"/>
ego eram qui loquebar et contemnebar. Unde et
Dominus in Evangelio: <hi>Qui vos,</hi> inquit, <hi>recipit, me
recipit <note>(Matth. X, 40)</note>
            </hi>.
</p>
          </div3>
<div3>
            <head>
              <note>(Vers. 5, 6.)</note> </head>
            <p>
 <hi>Patres vestri ubi sunt, et prophetae?
numquid in sempiternum vivent? Verumtamen verba
mea et legitima mea, quae mandavi servis meis prophetis,
numquid non comprehenderunt patres vestros? et
conversi sunt, et dixerunt: Sicut cogitavit Dominus
exercituum facere nobis</hi> [Al. <hi>nobiscum] secundum vias
nostras et secundum adinventiones nostras, fecit nobis.</hi> 
LXX: <hi>Patres vestri ubi sunt, et prophetae? numquid
in sempiternum vivent? Verumtamen sermones meos,
et legitima mea suscipite, quae ego praecipio in spiritu
meo servis meis prophetis, qui comprehenderunt patres
vestros: et responderunt atque dixerunt: Sicut praeparatus
<pb n="1421C"/>
est Dominus omnipotens ut faceret</hi> <emph>782</emph> <hi>nobis
secundum vias nostras, et secundum adinventiones nostras,
sic fecit nobis.</hi> Ubi sunt, inquit, patres vestri,
qui non audierunt, neque attenderunt me? ubi prophetae
vestri? <foreign xml:lang="greek">ἀπὸ κοινου</foreign> enim audiendum est: patres
vestri ubi sunt, et prophetae vestri ubi sunt? id est,
pseudoprophetae: numquam enim de sanctis prophetis
diceret: <hi>numquid in sempiternum vivent?</hi> Et his
ergo qui peccaverunt, et noluerunt ad me reverti
[ <hi>Al.</hi> converti], et his qui peccantes falsis pollicitationibus,
deceperunt, morte subtractis, verba mea,
quae per prophetas meos locutus sum, permanent in
aeternum, quae comprehenderunt patres vestros, et
ostenderunt vera esse quae dixi. Qui patres vestri rerum
exitu prophetarum meorum in se vaticinia comprobantes,
<pb n="1421D"/>
conversi sunt ad poenitentiam atque dixerunt:
Sicut praedixit Dominus exercituum ut faceret
nobis, secundum opera nostra atque peccata reddidit
nobis. Legamus Danielem ex persona sua, et populi,
Domino confitentem, quod eum audire noluerint,
et juste sibi acciderint quaecumque perpessi
sunt <note>(Dan. III)</note>.
</p>
          </div3>
<div3>
            <head>
              <note>(Vers. 7.)</note> </head>
            <p>
 <hi>In die vicesima quarta undecimi mensis
Sabat: in anno secundo Darii, factum est verbum Domini
<pb n="1422A"/>
ad Zachariam, filium Barachiae, filium</hi> [Vulg. <hi>filii]
Addo, prophetam, dicens.</hi> LXX: <hi>Quarta et vicesima,
undecimo mense, qui est mensis Sabat: in secundo
anno sub Dario, factus est sermo Domini ad Zachariam
Barachiae filium Addo prophetam dicens.</hi> Quidam
pro undecimo mense ponunt duodecimum: et vicesimum
quartum diem ejusdem mensis arithmeticis
rationibus interpretantes, quadrangulum firmum et
stabilem numerum suspicantur, volentes certa esse
et stabilia quae scribuntur; nos autem dicamus quod
in eodem anno Darii regis secundo, tertio mense
post primam Visionem, id est, undecimo post octavum,
qui apud Hebraeos appellatur SABAT ( ),
rursum ad Zachariam factus sit sermo Domini. Secundum
numerum esse immundum, et ad conjunctionem
<pb n="1422B"/>
carnis, et rerum saeculi, ad materiae pertinentem,
saepe docuimus. Mensis autem undecimus
qui appellatur SABAT, et lingua nostra in <hi>virgam</hi> vertitur,
austeritatem et correptionem sonat, juxta illud
Apostoli: <hi>Quid vultis?</hi> <emph>783</emph> <hi>in virga veniam ad
vos <note>(I Cor. IV, 21)</note>
            </hi>? Et Psalmistae dicentis: <hi>Virga tua
et baculus tuus, ipsa me consolata sunt <note>(Psal. XXII, 5)</note>
            </hi>.
Et est in acerrimo tempore hyemis, qui ab Aegyptiis <hi>Mechir,</hi> 
 a Macedonibus <foreign xml:lang="greek">περίτιος,</foreign> a Romanis <hi>Februarius</hi> 
appellatur. Vicesima quoque quarta mensis
dies illustrem noctis umbram significat, deficiente
luna in tenebras, et caeco ac perpetuo noctis horrore
crescente. Unde congrue qui adhuc in captivitate
erant, et majore sui parte in Medis atque Chaldaeis,
et Assyriis exsulabant, in secundo anno et undecimi
<pb n="1422C"/>
mensis gravissimo frigore, et in vicesima
quarta die ejusdem mensis, cernunt Judaico populo
quae sequuntur.
</p>
          </div3>
<div3>
            <head>
              <note>(Vers. 8 seqq.)</note> </head>
            <p>
 <hi>Vidi per noctem: et ecce vir ascendens
super equum rufum, et ipse stabat inter myrteta,
quae erant in profundo, et post eum equi rufi, varii et
albi, et dixi: Quid sunt isti, domine mi? Et dixit ad
me angelus qui loquebatur in me: Ego ostendam tibi
quid sint haec. Et respondit vir qui stabat inter myrteta,
et dixit: Isti sunt quos misit Dominus, ut perambularent
terram. Et responderunt angelo Domini, qui
stabat inter myrteta, et dixerunt: Perambulavimus terram,
et ecce omnis terra habitatur et quiescit. Et respondit
angelus Domini, et dixit: Domine exercituum, 
 usquequo tu non misereberis Jerusalem, et urbium
<pb n="1422D"/>
Juda, quibus iratus es? Iste septuagesimus annus est.
Et respondit Dominus angelo qui loquebatur in me,
verba bona, et verba consolatoria.</hi> LXX: <hi>Vidi in nocte:
et ecce vir ascendens super equum rufum, et ipse
stabat inter duos montes umbrosos, et post eum equi
rufi, et varii, et albi, et dixi: Quid sunt isti, domine?
Et dixit ad me angelus qui loquebatur in me: Ego ostendam
tibi quid sint haec. Et respondit vir qui stabat
inter montes, et dixit ad me: Isti sunt quos misit Dominus,
<pb n="1423A"/>
ut circuirent terram. Et responderunt angelo
Domini, qui stabat inter montes, atque dixerunt: Circuivimus
omnem terram, et ecce omnis terra habitatur
et quiescit. Et respondit angelus Domini, et dixit: Domine
omnipotens, usquequo non misereberis Jerusalem,
et urbium Juda, quibus iratus es? Iste est septuagesimus
annus. Et respondit Dominus angelo qui loquebatur
in me, verba bona, et sermones consolatorios.</hi> 
Primum disseramus historiam: <hi>Vidi,</hi> inquit, <hi>per</hi> <emph>784</emph> 
 <hi>noctem:</hi> non in die, sicut Moyses, qui Deum
facie videbat ad faciem: et Isaias qui loquebatur: <hi>Vidi Dominum super thronum excelsum et elevatum <note>(Isai. VI, 1)</note>
            </hi>:
antequam populus duceretur in captivitatem,
antequam Jerusalem destrueretur et templum;
sed adhuc in servitutis malis populo constituto,
<pb n="1423B"/>
ea quae pro eis videt, cernit in tenebris. <hi>Et
ecce vir ascendens super equum rufum.</hi> Hunc Hebraei
Michaelem angelum putant, qui ultor iniquitatum et
peccatorum sit Israel. Et quod steterit inter myrteta
quae erant in profundo, Myrtos intelligi volunt
prophetas et sanctos, qui in medio captivi populi
versabantur, et erant in profundo: virum autem,
id est, Michaelem, equi rufi et varii, et albi sequebantur,
ordine, ut existimant, commutato: ut albi
Medos Persasque significent, quia sub ipsis dimissa
captivitas et templum instauratum est: varii, Macedonas,
quorum nonnulli amici, alii persecutores fuerunt
(plenissime super hoc Danielis <note>(Cap. 8)</note> ultima
visio loquitur); Rufi vero regnum Romanorum
cruentum et sanguinarium, quod populum interfecerit,
<pb n="1423C"/>
templumque subverterit. Alii vero ordinem
qui scriptus est, conservantes, virum qui ascenderit
super equum rufum, et equos rufos, varios et albos,
quatuor regna interpretantur. Primum et secundum
sanguinarium, Assyrios et Chaldaeos, quorum
primi decem tribus sub Salmanasar duxere captivas.
Secundi Judam et Benjamin, incensa Jerusalem
civitate, temploque subverso. Tertios et quartos
varios et albos, Medos significari putant et Persas:
quorum alii clementes fuerunt, ut Cyrus, et
Darius filius Hystaspis, et Assuerus, quem Graeci
Artaxerxem vocant, sub quo Esther impletur historia:
alii crudeles, ut Cambyses, et caeteri. Vidente
ergo propheta virum ascendentem super equum rufum,
et post eum equos rufos, varios, et albos, et
<pb n="1423D"/>
ignorante quod viderat, visionisque suae cupiente
scire rationem, atque dicente: <hi>Quid sunt isti, domine
mi?</hi> Angelus qui loquebatur in eo, promittit se
esse dicturum: et illo reticente, vir qui stabat inter
<pb n="1424A"/>
myrteta, commemorat. Ista sunt regna quibus praecepit
Dominus, ut perambularent terram, et suae eam <emph>785</emph> 
 subjicerent potestati. Denique angeli qui regnis
et nationibus praesidebant, non ad alium veniunt,
sed ad ipsum virum et angelum Domini, qui
stabat inter myrteta, et dicunt: <hi>Perambulavimus terram,
et ecce omnis terra habitatur et quiescit.</hi> Et est
sensus: Omnia sub nobis regna tuta sunt et pacata,
nec aliqua premuntur angustia. Ex qua responsione
angelus, qui interpellabat pro Israel, occasionem
accipit pro populo deprecandi, et dicit ad Dominum:
Cum omnis orbis quietus sit et pacatus, quare,
Domine, non misereris Jerusalem et urbium
Juda: maxime cum secundum promissa tua captivitatis
tempus expletum sit? Responditque Dominus
<pb n="1424B"/>
angelo qui loquebatur in propheta verba bona, verba
consolatoria: bona, de futurorum promissione:
consolatoria, de praesentium necessitate. Haec juxta
litteram, ne videremus celare nostros, quae a peregrinae
linguae magistris didicimus. Caeterum Ecclesiarum
magistri, noctem in qua cernitur visio, obscuritatem
mysticae visionis intelligunt. <hi>Posuit enim
Deus tenebras latibulum suum <note>(Psal. XVII, 12)</note>
            </hi>. Et
juxta Septuaginta interpretes de eo dicitur: <hi>Abyssus
sicut vestimentum amictus ejus <note>(Ps. CIII, 6)</note>
            </hi>. Vir autem
qui ascendebat super equum rufum, Dominus
Salvator est, qui dispensationem nostrae carnis
assumens, audit in Isaia: <hi>Quare rubra sunt vestimenta
tua <note>(Isai. LXIII, 2)</note>
            </hi>? Hic qui nunc captivo populo
rufus ostenditur, in Apocalypsi Joannis in candidis
<pb n="1424C"/>
vestibus, et in candido equo sedere describitur <note>(Apoc. III et VI)</note>.
Quod autem stare dicitur inter
duos montes umbrosos (licet in Hebraeo non habeatur <hi>duos</hi> 
), novum et vetus sentiunt Instrumentum,
quod densissimis foliis, et nemore, et umbrosis silvis
dicitur esse coopertum, quia multis obscuritatibus
involutum est. Myrteta autem quae erant in profundo,
inter quae stare describitur, angelicas intelligunt
potestates, quae ei etiam in carne posito ministrarunt.
Vel certe montes (ut tollamus quod
scriptum <emph>786</emph> non est, <hi>duos</hi> ) absolute et absque
numero, plurimos sanctos sentire possumus et apostolos
atque apostolicos viros, qui totum orbem rufi,
et varii, et albi peragrasse memorantur. Quorum
alii martyrio coronati sunt, et appellantur rufi. Alii
<pb n="1424D"/>
operibus et doctrina, et varietate signorum, varii
nuncupantur. Alii virginitatis integrorumque dogmatum,
et puri cordis, quod cernit Deum, praemia
susceperunt. Denique interrogat propheta eumdem
<pb n="1425A"/>
virum et angelum qui stabat inter myrteta, et dicit: <hi>Qui</hi> 
 [Al. <hi>Quid] sunt isti, domine mi?</hi> Et angelus
qui loquebatur in eo, sensus videlicet prophetalis,
promittit se ostensurum esse quod cernitur [ <hi>Al.</hi> 
cernit]. Cumque promiserit, non ipse respondit,
sed alter qui stabat inter myrteta, et dicit: <hi>Isti sunt
quos misit Dominus, ut perambularent terram.</hi> A Domino
enim missi sunt apostoli, ut totum orbem
Evangelica praedicatione complerent, qui postquam
expleverunt opus, reversi sunt ad magni consilii angelum
qui stabat inter eos, qui cum Apostolo loquebantur: <hi>Christi bonus odor sumus in his qui salvi
fiunt, et in his qui pereunt 
 <note>(I Cor. II, 15)</note>
            </hi>, et inter
utriusque vocationis populos. Et dixerunt ad eum:
Perambulavimus terram, implevimus opus quod nobis
<pb n="1425B"/>
injunctum est, et ecce omnis terra habitatur et
quiescit, quae ante deserta erat a Deo: nunc habitatio
ejus est, quiescit a bellis, a vitiorum praeliis
atque peccatis: quia haereditatem Domini suscepit
revertentis ad Patrem, atque dicentis: <hi>Pacem meam
do vobis, pacem meam relinquo vobis <note>(Joan. XIV, 27)</note>
            </hi>.
Quod autem plena misericordia postulatur, ut instante
anno septuagesimo, misereatur Deus Jerusalem,
et urbium Juda, ad illam intelligentiam referunt:
Quod quamdiu vera pax veniat, et sabbatismus,
et septem decadarum numerus, id est, annus septuagesimus
impleatur, nec Jerusalem plenam recipiat
libertatem, quae interpretatur visio pacis, et est
Ecclesia, nec urbes Juda, animae <emph>787</emph> Dominum
confitentes. Denique Dominus repromittit verba bona,
<pb n="1425C"/>
verba consolatoria: quod nunc ex parte cernimus,
et ex parte prophetamus <note>(I Cor. XIII, 12)</note>. Cum
autem venerit quod perfectum est, destruantur quae
ex parte sunt: et liberati de Babylone hujus saeculi,
clamemus: <hi>In convertendo Dominus captivitatem
Sion, facti sumus sicut consolati <note>(Psal. CXXV, 1)</note>
            </hi>.
</p>
          </div3>
<div3>
            <head>
              <note>(Vers. 14 seqq.)</note> </head>
            <p>
 <hi>Et dixit ad me angelus, qui loquebatur
in me: Clama, dicens: Haec dicit Dominus exercituum:
zelatus sum Jerusalem et Sion zelo magno,
et ira magna ego irascor</hi> [Al. <hi>irascar] super gentes
opulentas: quia ego iratus sum parum, ipsae</hi> [Vulg. <hi>ipsi] vero adjuverunt in malum. Propterea haec dicit
Dominus: Revertar ad Jerusalem in misericordiis: et
domus mea aedificabitur in ea, ait Dominus exercituum:
et perpendiculum extendetur super Jerusalem.</hi> 
<pb n="1425D"/>
LXX: <hi>Et dixit ad me angelus, qui loquebatur in me:
Clama, dicens: Haec dicit Dominus omnipotens: zelatus
sum Jerusalem et Sion zelo magno, et ira magna
ego irascor super gentes quae superimpositae sunt: pro
eo quod ego quidem iratus sum modicum, ipsi vero
superpositi sunt in mala. Propterea haec dicit Dominus;
convertar ad Jerusalem in misericordia, et domus
mea instaurabitur in ea, dicit Dominus omnipotens:
et mensura extendetur super Jerusalem.</hi> Adhuc
verba bona, et verba consolatoria haec sunt, quae
nunc propheta clamare praecipitur: quod zelatus sit
Dominus Jerusalem et Sion zelo magno. Qui autem
<pb n="1426A"/>
zelatur, amare se eam quam zelatur, ostendit, nequaquam
dicens per Jeremiam: <hi>Sicut despicit mulier
virum suum, ita despexit me domus Israel <note>(Jerem.
III, 20)</note>
            </hi>. Cui per Ezechielem Dominus loquebatur: <hi>Irascens jam non irascar tibi, et zelus meus recessit
a te 
 <note>(Ezech. XVI, 42)</note>
            </hi>. Qui ergo zelatus est Jerusalem,
et Sion (una est autem atque eadem civitas),
nunc irascitur super gentes opulentas, quas supra
equos rufos et albos et varios nominavit: quod ipse
tradiderit eos ad corripiendum: illae vero saevierint
in traditos; hic ut filium a paedagogo voluerit emendari;
illae ut hostem interficere, et punire conatae
sint. Cui simile est illud in Isaia: <hi>Ego dedi eos in
manus tuas: tu autem non fecisti eis misericordiam. 
 Senis aggravasti jugum, et dixisti, ero in sempiternum
<pb n="1426B"/>
domina <note>(Isai. XLVII, 6)</note>
            </hi>. Zelus autem <foreign xml:lang="greek">ἀνθρωποπάθως</foreign> <emph>788</emph> 
 sic accipitur, ut ira. Ex quo loco convincuntur
haeretici, qui veteri detrahunt Testamento, quod
irascens Deus non perdere cupiat eos in quos irascitur;
sed emendare. Quia ergo, inquit, zelatus sum
Jerusalem, et Sion zelo magno, quas adversarii plusquam
volueram, depresserunt: idcirco haec dicit Dominus:
Revertar non in una misericordia, sed in
multis misericordiis ad Jerusalem, et domus mea,
id est, templum, aedificabitur in ea sub Zorobabel,
et Jesu filio Josedec: et perpendiculum caementariorum
extendetur super Jerusalem. Potest Jerusalem
et Sion, visio pacis et specula, quae non bella
hujus saeculi, nec humilia atque terrena, sed pacem
atque concordiam, et coelorum excelsa considerat,
<pb n="1426C"/>
Ecclesia intelligi. Cui propter vitia atque peccata,
et refrigescentem quotidie charitatem irascens Dominus <note>(Matth. XXIV)</note>,
tradet eam persecutionibus, ut
quasi in conflatorio mundum aurum appareat, et argentum.
Adversarii vero quibus tradita est, eam
delere innitentes. implent Jerusalem cruore caesorum
a porta usque ad portam. Unde Dominus pacem et
misericordiam repromittens, rursum eam aedificaturum
esse se dicit. Et perpendiculum sive funiculum
secundum mensuras et ordines singulorum in ea
esse tendendum. Quid sit autem funiculus, sequenti
capitulo demonstratur, ubi dicit propheta: <hi>Levavi
oculos meos et vidi: et ecce vir, et in manu ejus funiculus
mensorum.</hi> Templum autem Dei quod adversarii
destruxerunt, potest et Domini venerabile corpus
<pb n="1426D"/>
intelligi, de quo ipse dicebat: <hi>Solvite templum
hoc, et ego in triduo suscitabo illud <note>(Joan. II, 19)</note>
            </hi>.
Quod in passione destructum, in resurrectione suscitatum
est, et omnium templorum seminarium atque
exordium fuit, de quibus et Apostolus loquitur: <hi>Vos
estis templum Dei, et Spiritus sanctus habitat in vobis <note>(II Cor. VI, 16)</note>
            </hi>.
</p>
          </div3>
<div3>
            <head>
              <note>(Vers. 17.)</note> </head>
            <p>
 <hi>Adhuc clama dicens: Haec dicit Dominus
exercituum: adhuc affluent civitates meae bonis; et consolabitur
adhuc Dominus Sion, et eliget adhuc Jerusalem.</hi> 
LXX: <hi>Et dixit ad me angelus qui loquebatur in
me: Adhuc clama, dicens: Haec dicit Dominus omnipotens:
<pb n="1427A"/>
adhuc diffundentur civitates in bonis, et miserebitur</hi> <emph>789</emph> 
 <hi>Dominus adhuc Sion, et eliget adhuc Jerusalem.</hi> 
Angelus qui supra dixerat ad prophetam:
Clama: Haec dicit Dominus exercituum, nunc quoque
impellit ut clamet, non vocis intensione, sed
mentis: et hoc est quod clamandum praecipit: Adhuc
affluent civitates meae bonis quas nunc cernis a
Babylonio igne vastatas, rursum rebus omnibus
abundabunt, et praesentibus bonis praeteritam miseriam
Dominus consolabitur, et eliget Jerusalem,
quam paulo ante projecerat. Quod si referimus ad
Ecclesiam, cui vera bona et perpetua pollicetur, illa
bona esse credenda sunt, de quibus scriptum legimus: <hi>Videas bona Jerusalem 
 <note>(Ps. CXXVII, 5)</note>
            </hi>. Et in
alio loco: <hi>Si volueritis et audieritis me, quae bona
<pb n="1427B"/>
sunt terrae, comedetis <note>(Isai. I, 19)</note>
            </hi>. Et illud: <hi>Fidens
eris in Domino, et elevabit te super bona terrae.</hi> Quae
sibi vir sapiens, cui Dominus incerta et obscura
suae sapientiae revelarat, spe futurorum promittit, et
dicit: <hi>Credo videre bona Domini, in terra viventium <note>(Psal. XXVI, 13)</note>
            </hi>.
His bonis post saevissimae persecutionis
incendia, quae et a gentilibus, et ab haereticis
Arianis Ecclesiae Domini pertulerunt, pace
reddita, videmus Domini Ecclesias affluere, et consolatam
Sion, et electam Jerusalem, quas dudum
abjecerat. Hoc ipsum et de templo Domini, et
de unoquoque credentium intelligere possumus.
Quidam consolatam Sion, et electam Jerusalem et
caetera quae in hunc modum a prophetis omnibus praedicantur,
ad coelestem Jerusalem referunt, quae
<pb n="1427C"/>
destructa per ruinam, per virtutes aedificanda sit.
Quae nos omnia rectius super Ecclesia interpretabimur.
</p>
          </div3>
<div3>
            <head>
              <note>(Vers. 18, 19.)</note> </head>
            <p>
 <hi>Et levavi oculos meos et vidi: et
ecce quatuor cornua, et dixi ad angelum qui loquebatur
in</hi> [Al. <hi>ad] me: Quid sunt haec? Et dixit ad me:
Haec sunt cornua quae ventilaverunt Judam, et Israel
et Jerusalem. Et ostendit mihi Dominus quatuor fabros,
et dixi: Quid isti veniunt facere? Qui ait, dicens: Haec
sunt cornua quae ventilaverunt Judam per singulos
viros, et nemo eorum levavit caput suum, et venerunt
isti deterere ea, ut dejiciant cornua gentium quae elevaverunt
cornu super terram Juda, ut dispergerent
eam.</hi> LXX: <hi>Et levavi oculos meos et vidi: et ecce
quatuor cornua, et dixi ad angelum qui loquebatur in
<pb n="1427D"/>
me: Quid sunt haec, Domine? Et dixit ad me: Haec
sunt cornua quae disperserunt Judam, et Israel,</hi> <emph>790</emph> <hi>et Jerusalem. Et ostendit mihi Dominus quatuor fabros,
et dixi: Quid isti veniunt facere? Et dixit: Haec
sunt cornua quae disperserunt Judam, et Israel confregerunt:
et nullus eorum levavit caput: et egressi
sunt isti ut exacuant ea in manibus suis. Quatuor
cornua, gentes sunt quae elevaverunt cornu super terram
Domini, ut dispergerent eam.</hi> 
 Quatuor cornua
quae ventilaverunt, et disperserunt Judam, et Israel,
et Jerusalem, quatuor gentes esse, Babylonios,
Medos atque Persas, et Macedonas, ac Romanos, et
nunc Dominus a propheta interrogatus exponit, et
Daniel plenissime replicat. Qui in Visione imaginis
<pb n="1428A"/>
quae habebat aureum caput, et pectus argenteum, et
subumbilicum aeneum, et crura, ac pedes ferreos
et fictiles, has quatuor gentes interpretatus est <note>(Dan. II)</note>.
Et rursum in alia visione quatuor bestias,
leaenam et ursum, et pardum, et aliam horribilem
bestiam, cujus nomen non posuit, easdem gentes
sub alia figura monstravit. Medos autem et Persas
unum regnum esse post victoriam Cyri, non ambiget
[ <hi>Al.</hi> ambigit], qui et saeculares et sacras litteras
legerit. Et rectissime pro regnis cornua posuit,
hanc habente Scriptura sancta consuetudinem, ut
regnum semper interpretetur in cornibus, ut est
illud: <hi>Et exaltavit cornu Christi sui <note>(Psal. CXLVIII,
14)</note>
            </hi>. Et in alio loco: <hi>Et erexit cornu salutis nobis, in
domo David pueri sui <note>(Luc. I, 69)</note>
            </hi>. Et decem cornua
<pb n="1428B"/>
in ultimo regnatura, idem Daniel propheta testatur <note>(Dan. VII)</note>.
Eo ergo tempore quo haec visio cernebatur,
jam Babyloniorum regnum praeterierat, instabat
Persarum atque Medorum, futurum erat
Graecorum atque Macedonum, et Romanorum. Quae
Babylonii, quae Medi atque Persae, quae Graeci, id
est, Macedones fecerint Judae, Israel, et Jerusalem,
vir eruditus agnoscit, maxime sub Antiocho, cognomento <foreign xml:lang="greek">Ἐπιφανεῖ,</foreign>
 sub quo Machabaeorum historia
texitur. Post adventum quoque Domini Salvatoris,
quando circumdata est Jerusalem, quae sustinuerint
Israelitae, et Evangelium ante denuntiat <note>(Luc. XIX)</note>,
et Josephus historiae Judaicae scriptor vernaculus
plenissime edocet. Ista cornua ventilaverunt, et
disperserunt Judam, per singulos propemodum viros,
<pb n="1428C"/>
ut nemo eorum gravi malorum pondere depressus
levaret caput. Quatuor quoque fabros, sive artifices
quos Graeci <foreign xml:lang="greek">τέκτονας</foreign> vocant, <emph>791</emph> non ipse
propheta conspicit, sed ei Dominus ostendit, et
exponit qui sint fabri et artifices, quos nos angelos
intelligimus obedientes Dominicae potestati ut quod
gentes destruxerant, isti aedificent. Hoc autem, pro quo
nos ex Hebraeo interpretati sumus: <hi>Venerunt isti deterere
ea,</hi> regna videlicet, Septuaginta interpretati sunt: <hi>Venerunt isti exacuere ea, in manibus suis.</hi> 
 Exacuere ea
autem, pro deterere accipiendum est. Vel certe deterere,
ut omnia sub Christi jugo colla submittant, et non
(ut quidam interpretatus est) <hi>cum exacuta fuerint,</hi> 
pejora fiant. Si enim ad hoc veniant angeli, ut malos
pejores faciant, non fabri appellandi sunt, id est,
<pb n="1428D"/>
destructores malorum, et aedificatores bonorum;
sed et ipsi pro malis et destructoribus accipiendi.
Et hoc notandum quod ista quatuor cornua gentium,
unum contra populum Dei cornu elevaverint; non enim
regnaverunt pariter, et simul oppresserunt Israel, sed
sibi invicem successerunt, Babyloniis, Medi et Persae.
Persarum regno, regnum Macedonum; regno Macedonum,
imperium Romanorum. Haec sequentes historiae
ordinem diximus. Quod autem oculos propheta
levasse se dicit, illi spiritualiter sensui coaptandum
est: <hi>Levavi oculos meos in montes, unde veniet auxilium
mihi <note>(Ps. CXX, 1)</note>
            </hi>. Et: <hi>Levate oculos vestros, et
videte regiones, quoniam jam albae sunt ad metendum <note>(Joan. IV, 35)</note>
            </hi>.
Et quod in Isaia legimus: <hi>Dixit sanctus,
<pb n="1429A"/>
Levate oculos vestros, et videte quis ostendit haec
omnia <note>(Isai. LI, 6)</note>
            </hi>? Elevatione ergo oculorum opus
est et intelligentia spirituali, ut videamus contrarias
fortitudines, quae contra nos elevaverunt cornu suum:
et de quibus Apostolus loquitur: <hi>Non est nobis colluctatio
adversus carnem, et sanguinem: sed adversum principatus,
adversum potestates, adversum mundi hujus
rectores tenebrarum istarum, adversum spiritualia nequitiae
in coelestibus <note>(Ephes. VI, 12)</note>
            </hi>. Hos quatuor adversarios,
qui contra Sanctos semper dimicabant, Christus
oppressit adveniens. Et de his Psalmista congeminat: <hi>Super aspidem et basiliscum ambulabis, et conculcabis
leonem et draconem 
 <note>(Ps. XC, 13)</note>
            </hi>. Possumus
quatuor cornua, quae regnaverunt contra populum
Dei, et quatuor <foreign xml:lang="greek">πάθη</foreign> accipere, quae eruditi non verbum
<pb n="1429B"/>
de verbo exprimentes <foreign xml:lang="greek">κακοζήλως</foreign> <hi>passiones,</hi> sed <hi>perturbationes</hi> 
 interpretantur, aegritudinem animi et
gaudium: <emph>792</emph> duo praesentia, et duo futura, metum
et cupiditatem, de quibus et illustris poeta significat <note>(Aeneid. VI)</note> 
:
</p>
            <l>Hinc metuunt, cupiuntque, dolent, gaudentque.</l>
            <p> 
Adversum has, quatuor fabri, et (ut ita dicam) medici,
bonique artifices, non cernuntur a propheta, necdum
enim absque ostensione Dei per se eos videre poterat,
sed ostenduntur ei a Domino, quatuor scilicet virtutes,
prudentia, justitia, fortitudo, temperantia, de quibus
plenissime in Officiorum libris Tullius disputat, scribens
proprium quoque de quatuor virtutibus librum.
<pb n="1429C"/>
Qui ergo vitia destruunt, virtutes aedificant, omnesque
sancti, qui haec remedia possidentes instaurant
semper Ecclesiam, fabri appellandi sunt. Unde et
Apostolus loquebatur: <hi>Quasi sapiens architectus fundamentum
posui <note>(I Cor. III, 10)</note>
            </hi>. Et iratus Dominus
de Jerusalem ablaturum esse se dicit architectum
et virum sapientem <note>(Isai. III)</note>. Et ipse Dominus, Dei
omnipotentis Filius et Creatoris [ <hi>Al.</hi> Creator] omnium,
fabri filius appellatur. Legi in cujusdam Commentariis,
quatuor fabros, quatuor Evangelistas
intelligi, qui oppressum Israelem, sensum videlicet
videntem Deum, et Judam Dominum confitentem,
et Jerusalem visionem pacis, in pristinam sedem
restituant, et quos vitiorum gentes disperserant de
Ecclesia, per praedicationem Evangelii retraxerunt
<pb n="1429D"/>
ad salutem.</p>
          </div3>
        </div2>
<div2 id="II">
          <head>
            <note>(CAP. II)</note>
          </head>
<div3>
            <head>
              <note>(Cap. II.--Vers. 1, 2.)</note> </head>
            <p>
 <hi>Et levavi oculos meos, et
vidi: et ecce vir, et in manu ejus funiculus mensorum.
Et dixi: Quo tu vadis? Et dixit ad me, ut metiar
Jerusalem, et videam quanta sit latitudo ejus, et
quanta longitudo ejus</hi> [Al. <hi>altitudo illius</hi> ]. LXX: <hi>Et
levavi oculos meos, et vidi: et ecce vir, et in manu
ejus funiculus geometrae, et dixi ad eum: Quo tu
vadis? Et dixit ad me, ut dimetiar Jerusalem, et videam
quanta sit latitudo ejus, et quanta longitudo.</hi> Qui
<pb n="1430A"/>
prius oculis elevatis in quatuor cornibus tristia viderat,
nunc rursum oculos levat, ut videat virum,
de quo scriptum est: <hi>Ecce vir, Oriens nomen ejus <note>(Zach. VI, 12)</note>
            </hi>;
de quo et supra legimus: <hi>Et ecce
vir ascendens super equum rufum, et stabat inter
myrteta quae erant in profundo,</hi> sive, <hi>inter montes
umbrosos <note>(Zach. I, 8)</note>
            </hi>. Et de quo Pater loquitur: <hi>Hic aedificavit civitatem meam 
 <note>(Heb. XI)</note>
            </hi>, cujus artifex
et conditor, Deus est. Hic et ab Ezechiele cernitur,
habens funiculum in manu, et calamum <emph>793</emph> ad mensuram
cubiti virilis, ut metiatur Jerusalem, cujus
descriptionem, id est, latitudinem, et longitudinem,
idem propheta mystico sermone prosequitur <note>(Ezech.
XL)</note>. Quidam putant hoc ex parte completum sub
Zorobabel, et Jesu, et Esdra, et Nehemia, et caeteris
<pb n="1430B"/>
ducibus sive regibus, qui usque ad adventum Domini
Salvatoris populum rexerunt Israel. Alii vero,
et maxime Judaei in mille annorum regno interpretantur,
corporales corporalia requirentes. Nostrorum
autem plerique referunt ad coelestem Jerusalem,
et hanc dicunt iterum exstruendam, quae ruina
animarum peccatricum fuerat destituta. Hoc haeretici
suspicentur. Caeterum nos montem Sion, et matrem
primitivorum atque sanctorum interpretemur
Ecclesiam, quae aedificata est in passione Domini et
resurrectione, et quotidie aedificatur ab eo qui novit
mensuras, et merita singulorum. Quod de Ecclesia
diximus, potest et de animabus accipi credentium,
quae quotidie aedificantur a Domino, et cernunt pacem
ejus quae apostolis est relicta.
<pb n="1430C"/>
</p>
          </div3>
<div3>
            <head>
              <note>(Vers. 4 seqq.)</note>
            </head>
            <p>
 <hi>Et ecce angelus qui loquebatur in
me, egrediebatur; et angelus alius egrediebatur in occursum
ejus, et dixit ad eum: Curre, loquere ad puerum
istum, dicens: Absque muro habitabitur Jerusalem,
prae multitudine hominum et jumentorum in medio
ejus. Et ego ero ei, ait Dominus, murus ignis in circuitu,
et in gloria ero in medio ejus.</hi> LXX: <hi>Et ecce
angelus qui loquebatur in me stabat, et angelus alius
egrediebatur in occursum ejus, et dixit ad eum dicens:
Curre et loquere adolescentulo illi, dicens: Frugifera
habitabitur Jerusalem a multitudine hominum et jumentorum
in medio ejus. Et ego ero illi, dicit Dominus,
murus ignis in circuitu, et in gloriam ero in medio
ejus.</hi> Angelum qui loquebatur in propheta, et <hi>stabat,</hi> 
sive ut in Hebraico legitur, <hi>egrediebatur,</hi> hoc enim
<pb n="1430D"/>
significat JASA ( ), Hebraei Michaelem putant. Et
alterum angelum qui egrediebatur et veniebat in occursum
ejus, Gabrielem suspicantur, qui loquitur ad
Michaelem, ut loquatur prophetae, quantam rerum
omnium abundantiam, et multitudinem hominum, et
jumentorum, firmitatemque murorum habitura sit
Jerusalem, quae in praesentiarum usque ad favillam,
et cineres videatur esse destructa. Nos autem juxta
spiritualem <emph>794</emph> sensum, haec omnia interpretemur
in Ecclesia, quae absque muro, sive ut Septuaginta
<pb n="1431A"/>
transtulerunt, <foreign xml:lang="greek">κατάκαρπος,</foreign> id est, frugum omnium
abundantia habitetur, et habeat multitudinem hominum,
ac jumentorum, et Dominus ignis sit in circuitu
ejus, et ipse in medio illius versetur in gloria.
Ista est civitas de qua alibi legimus: <hi>Gloriosa dicta
sunt de te, civitas Dei <note>(Ps. LXXXVI, 2)</note>
            </hi>. Et rursum: <hi>Magnus Dominus et laudabilis nimis, in civitate Dei
nostri, in monte sancto ejus 
 <note>(Ps. VII, 1)</note>
            </hi>. In hac quicumque
habitat, dicere potest: <hi>Ego autem sicut oliva
frugifera in domo Dei <note>(Ps. LI, 10)</note>
            </hi>. Et: <hi>Dominus
regit me, et nihil mihi deerit: in loco pascuae ibi
me collocavit. Super aquas refectionis educavit me <note>(Ps. XXII, 1)</note>
            </hi>.
Et habitabitur, inquit, Jerusalem prae
multitudine hominum et jumentorum absque muro,
sive frugum omnium abundantia. Quidam, homines
<pb n="1431B"/>
et jumenta duos populos interpretantur, Judaeorum
atque Gentilium, quod illi qui in Lege versati venerint
ad fidem Christi, homines appellati sint: nos
autem qui post idololatriam quasi in deserto Legis et
solitudine fuimus prophetarum, et ejus recepimus
passionem, jumenta dici debeamus. Alii autem rationabiles
quosque et Scripturarum eruditos scientia,
homines intelligi volunt: jumenta vero simplices
quosque credentium, et de his dici: <hi>Homines et jumenta
salvos facies</hi> <note>(Al. salvabis)</note>
            <hi>, Domine <note>(Ps. XXXV,
7)</note>
            </hi>. Haec jumenta, et haec animantia audiunt boni
pastoris vocem, et cognoscunt, et sequuntur eum:
qui ipse est et pastor, quia regit nos; et ostium,
quia per illum in Ecclesiam, et ad Patrem ingredimur <note>(Joan. X)</note>;
et murus ignis in circuitu, ut credentes
<pb n="1431C"/>
et habitantes in medio calefaciat <note>( <hi>Al.</hi> calefiant)</note>,
qui prius frigore charitatis intepuerant, et
possint spiritu esse ferventes. Lupos autem et saevissimas
bestias (de quibus scriptum est: <hi>Ne tradas
bestiis animam confitentem tibi <note>(Ps. LXXIII, 19)</note>
            </hi>: et
quorum fructus est, fenum, ligna, stipula <note>(I Cor. III,
12)</note>: et afferunt tribulos et spinas) suo igne consumat;
et qui adversariis ignis est, sit in medio credentium
gloria. Quod autem murus Jerusalem sit Dominus,
et in alio loco legimus: <hi>Montes in circuitu
ejus, et Dominus in circuitu populi sui <note>(Ps. CXXIV, 2)</note>
            </hi>.
 Haec omnia Judaei sub <foreign xml:lang="greek">ἠλειμμένῳ,</foreign> quem sibi spe vanissima
repromittunt, putant carnaliter esse ventura,
quod tantam Jerusalem habitura sit beatitudinem, <emph>795</emph> 
 ut prae multitudine hominum et omnium
<pb n="1431D"/>
jumentorum, murum habere non possit; sed murus
sit ipsius Domini defensio, et illius in medio habitantis
gloria perfruatur.
</p>
          </div3>
<div3>
            <head>
              <note>(Vers. 6 seqq.)</note> </head>
            <p>
 <hi>O o fugite de terra Aquilonis, dicit
Dominus: quoniam in quatuor ventos</hi> [Al. <hi>ventis] coeli
dispersi vos, dicit Dominus. O Sion, surge quae habitas
apud filiam Babylonis. Quia haec dicit Dominus
exercituum, post gloriam misit me ad gentes, quae spoliaverunt
<pb n="1432A"/>
vos: qui enim tetigerit vos, tangit pupillam
oculi ejus. Quia ecce ego levo manum meam super
eos, et erunt praedae his qui serviebant sibi, et cognoscetis
quia Dominus exercituum misit me.</hi> LXX: <hi>O o
fugite de terra Aquilonis, dicit Dominus, quia de quatuor
ventis coeli congregabo vos, dicit Dominus. In Sion
salvamini, qui habitatis filiam</hi> [Al. <hi>in filia] Babylonis.
Haec enim dicit Dominus omnipotens: post gloriam
misit me ad gentes quae spoliaverunt vos: quia qui tetigerit
vos, quasi qui tangat pupillam oculi ejus:
Ecce ego inferam manum meam super eos, et erunt
praedae his qui servierant eis, et cognoscetis quia Dominus
omnipotens misit me.</hi> Plagae orbis, quas Graeci
appellant <foreign xml:lang="greek">κλίματα,</foreign> juxta situm Jerusalem intelliguntur
et templi. Assyrii ergo et Babylonii, qui Dei populum
<pb n="1432B"/>
vastaverunt, habitant in terra Aquilonis. Denique
in Jeremia <note>(Cap. I)</note>, olla quae juxta Ezechiel <note>(Cap. XXIV)</note> 
 plena est carnibus (intelligitur autem
urbs Jerusalem) a facie Aquilonis accenditur. Quia
igitur angelus praeceperat qui occurrerat angelo prophetanti
in Zacharia, ut loqueretur ad puerum (ad
comparationem enim angelicae dignitatis, omnis humana
natura pueritia nuncupatur, quia non angeli in
nos, sed nos in angelos proficimus), et diceret ei: <hi>Absque muro habitabunt</hi> 
 [Al. <hi>habitabitur] Jerusalem,</hi> 
et reliqua. Nunc idem ad eos fit sermo Domini qui
habitant in Aquilone: ut a ventis quatuor congregentur,
in quos fuerant in toto orbe dispersi, et revertantur
in Sion qui habitabant in Babylone. Vel
certe ita: Qui in quatuor plagis [ <hi>Al.</hi> partes] coeli
<pb n="1432C"/>
dispersi estis, fugite de terra Aquilonis, et, o Sion,
quae nunc habitas in Babylone, fuge et revertere ad
pristinam sedem. Quod autem tertio, casu vocativo
dicitur o, exhortatio ad fugam est, ut non semel, <emph>796</emph> 
 sed crebrius ad fugiendum sciant se esse commonitos.
Dicendum et aliter: Aquilo ventus durissimus
est, qui durissima habitatorum suorum corda
facit, et a quo succenduntur mala super omnes qui
habitant in terra, et ad quem juxta hunc ipsum Zachariam
prophetam, egrediuntur equi nigri, ut in
sua regione consistant <note>(Zach. I et VI)</note>. Ille quoque
qui in Isaia gloriabundus dixerat: <hi>In coelum ascendam,
super sidera coeli ponam thronum meum, sedebo
in monte sublimi, super montes excelsos in Aquilone <note>(Isai. XIV, 13)</note>
            </hi>,
in frigidissimo terrarum loco regnum
<pb n="1432D"/>
habere se jactat. Legimus in alio loco: <hi>Ecce fumus
ab Aquilone venit <note>(Ibid., 31)</note>
            </hi>: et qui procul a sancta
urbe discesserant, dicitur de eis: <hi>Ecce isti de longe
veniunt ab Aquilone et mari <note>(Ibid., XLIX, 12)</note>
            </hi>. Et per
Jeremiam Spiritus sanctus loquitur, provocans eos
qui in captivitate sunt, ut redeant Jerusalem: <hi>Vade
et lege sermones meos istos ad Aquilonem, et dices:
Reverte ad me, habitatio Israel, dicit Dominus (Jer.
<pb n="1433A"/>
XLVI)</hi>. Praecipitur itaque nobis qui habitavimus ad
Aquilonem, et calorem Dominici fervoris amisimus,
qui dispersi sumus in orbe terrarum, et de quibus
Evangelium praedicat, quod in quatuor ventos mittat
angelos suos Dominus <note>(Marc. XIII)</note>, et congreget
nos, et qui in hujus saeculi vitiis et confusione
versamur: ut fugiamus in Sion Ecclesiam Domini,
et humilia relinquentes, in specula ejus et sublimitate
dogmatum consistamus. Quod autem sequitur: <hi>Haec dicit Dominus exercituum, post gloriam misit
me,</hi> 
 et reliqua, vox Salvatoris loquentis inducitur,
qui omnipotens Deus a Patre omnipotente missum
se esse dicit, non juxta id quod omnipotens est; sed
juxta id quod post gloriam missus est. <hi>Qui cum in
forma Dei esset, non rapinam arbitratus est aequalem
<pb n="1433B"/>
se esse Deo, sed semetipsum exinanivit formam servi
accipiens, et factus est obediens Patri usque ad mortem,
et mortem crucis <note>(Philip. II, 6)</note>
            </hi>. Nec mirum
quod Christus dicatur omnipotens, ex cujus persona
legimus in Apocalypsi Joannis: <hi>Haec dicit testis fidelis,
initium creaturae Dei, qui est, et erat, et venturus
est, Dominus Deus omnipotens <note>(Apoc. I, 4, 5)</note>
            </hi>.
Illud quoque quod in vicesimo tertio psalmo legimus: <hi>Levate portas, principes, vestras, et</hi> 
 <emph>797</emph> <hi>elevamini,
portae aeternales, et introibit rex gloriae <note>(Vers. 7)</note>
            </hi>:
rursumque ab aliis angelis dicitur ignorantibus
mysterium carnis [ <hi>Al.</hi> incarnationis) assumptae: <hi>Quis est iste rex gloriae? Dominus virtutum ipse
est rex gloriae,</hi> 
 refertur ad Christum. Ubi enim nos
legimus <hi>Dominus virtutum,</hi> in Hebraico scriptum est
<pb n="1433C"/>
SABAOTH ( ), quod a LXX interpretibus in <hi>omnipotentem</hi> 
vertitur. Ex quo intelligimus, ubicumque
Dominus vertutum de Christo dicitur, omnipotentem
eum debere intelligi. Nec mirum si Christus dicatur
omnipotens: <hi>Cui tradita est omnis potestas in coelo et
in terra <note>(Mat. XXVIII, 18)</note>
            </hi>. Et qui dicit: <hi>Omnia quae
Patris sunt, mea sunt <note>(Joan. XVII, 10)</note>
            </hi>. Si autem omnia,
id est, Deus ex Deo, Dominus ex Domino,
lumen de lumine, ergo et ex omnipotente omnipotens:
neque enim fieri potest, ut quorum una natura
est, diversa sit gloria. Missus est ergo post gloriam
divinae majestatis ad gentes, quae spoliaverunt populum
Dei, ut qui eos fuerant ante praedati, praedae
sint servientibus sibi, et omnis quondam servientium
turba cognoscat, quoniam omnipotens Deus miserit
<pb n="1433D"/>
eum. Quod autem dicit: <hi>Qui tetigerit vos, tangit pupillam
oculi ejus;</hi> tactum pro vexatione et injuria
accipe, juxta illud quod legimus: <hi>Nolite tangere
christos meos, et in prophetis meis nolite malignari <note>(Ps. CIV, 15)</note>
            </hi>.
Qui enim sanctos Domini tetigerit, sic
est quasi vexare cupiat pupillam oculi ejus, et illum
nitatur clara luce privare, de qua loquitur in Evangelio: <hi>Vos estis lux mundi 
 <note>(Mat. V, 14)</note>
            </hi>. Elevat autem
Deus manum suam, ut percutiat gentes adversarias,
et populum suum, vel in Jerusalem reducat,
vel in Ecclesiam. Gentes adversarias juxta tropologiam,
<pb n="1434A"/>
contrarias accipe fortitudines, quae quotidie
peccatores suae subjiciunt potestati, et sibi eos servire
compellunt.
</p>
          </div3>
<div3>
            <head>
              <note>(Vers. 10 seqq.)</note> </head>
            <p>
 <hi>Lauda et laetare, filia Sion, quia
ecce ego venio, et habitabo in medio tui, ait Dominus.
Et applicabuntur gentes multae ad Dominum in die
illa, et erunt mihi in populum, et habitabo in medio
tui, et scies quia Dominus exercituum misit me ad te.
Et possidebit Dominus Judam partem suam in terra
sanctificata, et eliget adhuc Jerusalem.</hi> LXX <hi>Laetare
et gaude, filia Sion, quia ecce veniam, et</hi> <emph>798</emph> <hi>habitabo
in medio tui, dicit Dominus: et confugient gentes
multae ad Dominum in die illa, et erunt ei in populum,
et habitabunt in medio tui: et scies quoniam Dominus
omnipotens misit me ad te, et possidebit Dominus
<pb n="1434B"/>
Judam partem suam in terra sancta, et eliget adhuc
Jerusalem.</hi> Et haec adhuc ex persona Domini intelligenda:
quod hortetur populum suum de captivitate
in sedem pristinam restitutum gaudere atque laetari,
quod ipse Dominus veniat, et habitet in medio ejus,
et multae gentes crediturae sint in eum, de quibus
dicitur: <hi>Postula a me, et dabo tibi gentes haereditatem
tuam, et possessionem tuam terminos terrae <note>(Ps. II, 8)</note>
            </hi>:
et habitet in medio ejus loquens ad discipulos: <hi>Ecce
ego vobiscum sum omnibus diebus, usque ad consummationem
saeculi <note>(Mat. XXVIII, 20)</note>
            </hi>. Et possideat Dominus
Judam partem suam confitentem, et credentem
nomini suo, et non alibi possideat, nisi in terra
sancta, quae interpretatur Ecclesia, et eligat adhuc
Jerusalem, quam tentationi in persecutionibus dereliquerat.
<pb n="1434C"/>
Judaeorum alii putant sub Zorobabel et
Jesu, Esdra et Nehemia, haec ex parte completa,
maxime quoniam Jerusalem eligitur, et possidetur
Judas: duae videlicet tribus quae reversae sunt de
captivitate Babylonica, et appellatae sunt Judas, et
non Israel, qui [ <hi>Al.</hi> quia] apud Medos huc usque
versantur. Alii vero in futurum differunt, quod tunc
crediturae sint gentes in eum qui mittatur a Domino,
et eligenda sit Jerusalem, cum utique jam omnes
gentes crediderunt in Dominum Salvatorem, nec
possit eligi quae omnino destructa est. Recte autem
post captivitatem filia Sion provocatur ad gaudium,
de qua et in psalmo dicitur: <hi>Cum converterit Dominus
captivitatem populi sui, exsultabit Jacob, et laetabitur
Israel <note>(Ps. LII, 7)</note>
            </hi>.
<pb n="1434D"/>
</p>
          </div3>
<div3>
            <head>
              <note>(Vers. 13)</note>
            </head>
            <p>
 <hi>Sileat omnis caro a facie Domini, quia
consurrexit de habitaculo sancto suo.</hi> LXX: <hi>Timeat
omnis caro a facie Domini, quoniam surrexit de nubibus
sanctis suis.</hi> Cum haec ita se habeant, et possessurus
sit Dominus Judam partem suam, et electurus
Jerusalem, omne hominum genus Domini formidet
adventum, quia surrexit de habitaculo sancto suo.
Surgere autem Dominus <emph>799</emph> dicitur, et quasi evigilare
de somno, quando consurgit in vindictam populi
sui, juxta illud quod scriptum est: <hi>Exsurge, ut
quid dormis, Domine <note>(Ps. XLIII, 23)</note>
            </hi>? sive juxta LXX
<pb n="1435A"/>
qui dixerunt, <hi>surrexit de nubibus sanctis suis,</hi> patriarchas,
prophetas, et apostolos intellige, quibus mandavit
Dominus ne pluant super Israel imbrem. Istae
sunt nubes, de quibus scriptum est: <hi>Et nubes spargant
justitiam <note>(Isai. XLV, 8)</note>
            </hi>: neque enim nubes istae
corporeae, in quas aer densior cogitur, possunt pluere
justitiam. In his et cum his nubibus Dominus in Evangelio
venturum se esse dicit <note>(Luc. XXI)</note>. Et in Isaia
legimus, quod Dominus in Aegyptum venerit in nube
levi <note>(Isai. XIX)</note>. Aegyptus mundus accipitur, in quem
Dominus descendisse memoratur in carne, quae edita
de utero virginali, nullo humani seminis et peccatorum
pondere gravabatur. Quod autem omnis caro,
non absolute hominum, et bestiarum, et volatilium,
et piscium; sed specialiter hominum accipiatur, illa
<pb n="1435B"/>
Scriptura significat: <hi>Exaudi orationem meam, ad te
omnis caro veniet <note>(Ps. LXIV, 3)</note>
            </hi>. Neque enim ad Dominum
omnis caro irrationabilium ventura est animantium;
sed illa quae donum sancti Spiritus susceptura
est, et de qua dicitur: <hi>Effundam de spiritu meo
super omnem carnem, et prophetabunt filii vestri et
filiae vestrae <note>(Joel. II, 28)</note>
            </hi>.</p>
          </div3>
        </div2>
<div2 id="III">
          <head>
            <note>(CAP. III)</note>
          </head>
<div3>
            <head>
              <note>(Cap. III.--Vers. 1 seqq.)</note> </head>
            <p>
 <hi>Et ostendit mihi Jesum
sacerdotem magnum stantem coram angelo Domini: et
Satan stabat a dextris ejus, ut adversaretur ei. Et dixit
Dominus ad Satan: Increpet Dominus in te, Satan, et
increpet Dominus in te qui elegit Jerusalem. Numquid
non iste torris est erutus de igne? Et Jesus erat indutus
vestibus sordidis, et stabat ante faciem angeli, qui respondit,
et ait ad eos qui stabant coram se, dicens:
<pb n="1435C"/>
Auferte vestimenta sordida ab eo. Et dixit ad eum:
Ecce abstuli a te iniquitatem tuam, et indui te mutatoriis.
Et dixit: Ponite cidarim mundam super caput
ejus, et posuerunt cidarim mundam super caput ejus,
et induerunt eum vestibus.</hi> LXX: <hi>Et ostendit mihi Dominus
Jesum sacerdotem magnum, stantem ante faciem
angeli Domini, et diabolus stabat a dextris ejus, ut adversaretur
ei. Et dixit Dominus ad diabolum: Increpet
Dominus in te, diabole, et increpet in te Dominus qui
elegit Jerusalem. Nonne iste ut torris est</hi> <emph>800</emph> <hi>erutus
de igne? Et Jesus indutus erat vestibus sordidis, et
stabat ante faciem angeli, et respondit, et ait ad astantes
coram facie sua, dicens: Auferte vestimenta sordida
ab eo. Et dixit ad eum: Ecce abstuti a te iniquitates
tuas; et induite eum poderem, et imponite cidarim
<pb n="1435D"/>
mundam super caput ejus, et imposuerunt cidarim
mundam super caput ejus, et circumdederunt eum vestimentis.</hi> 
Antequam veniamus ad intelligentiam spiritualem,
quomodo Hebraei locum istum edisserant,
strictim breviterque dicendum est. Jesum sacerdotem
magnum, quem Graeci <foreign xml:lang="greek">ἀρχιερέα,</foreign> Latini <hi>pontificem</hi> 
vocant, filium Josedec intelligi volunt, qui cum
Zorobabel populo praefuit. Ex cujus dextris stabat <hi>adversarius</hi> 
 (hoc enim interpretatur <hi>Satan</hi> ) ut adversaretur
ei. Et recte stabat a dextris illius, non a sinistris,
quia vera erat accusatio, eo quod et ipse
cum caeteris alienigenam accepisset uxorem, quod
<pb n="1436A"/>
in Esdra et in Malachia, qui hunc prophetam sequitur,
plenissimum scriptum est <note>(I Esdrae XII, et Malach.
II)</note>. Dixitque Dominus ad Satan, ad accusatorem, et
ad adversarium ejus, ipse est enim inimicus et vindex,
ac accusator fratrum suorum: <hi>Increpet Dominus
in te, Satan:</hi> ut, <hi>pluit Dominus a Domino: et increpet
Dominus in te, qui elegit Jerusalem.</hi> Cum ergo de
cunctis Judae urbibus nunc electa sit Jerusalem, nequaquam
ei imputante Domino peccata quae fecit,
cur quasi <hi>torrem,</hi> quem vulgo <hi>titionem</hi> vocant, Jesum
conaris obruere, qui de Babylonia captivitate quasi
semiustus evasit? Quod autem sequitur: <hi>Jesus erat
indutus vestibus sordidis,</hi> tripliciter interpretantur.
Vel ob conjugium illicitum, vel ob peccata populi,
vel propter squalorem captivitatis. Angelus autem
<pb n="1436B"/>
ante cujus faciem stabat Jesus, praecepit caeteris angelis
ex persona Domini, ut auferrent ab eo sordida
vestimenta, de quibus supra diximus. Qui cum praeceptum
opere complessent rursum idem angelus loquitur
ad Jesum: <hi>Ecce abstuli a te iniquitatem tuam:</hi> 
haec sunt sordida vestimenta, <hi>et indui te mutatoriis,</hi> 
hoc est, Israelitem tibi conjugem copulavi, pro quo
Septuaginta transtulerunt <foreign xml:lang="greek">ποδήρη</foreign> quam nos <hi>tunicam
talarem</hi> possumus dicere, eo quod usque ad talos
et pedes [ <hi>Al.</hi> ad pedes et talos] defluat. Quodque <emph>801</emph> 
 sequitur: <hi>Ponite cidarim mundam super caput
ejus,</hi> pro <hi>cidari</hi> in Hebraeo legimus SANIPH ( ),
quae <hi>mitra</hi> a plerisque dicitur, et in hac volunt intelligi
sacerdotii dignitatem, quod, ablatis sordibus
peccatorum, mundum habuerit sacerdotium. Haec
<pb n="1436C"/>
Judaei. Nostri autem ita disserunt, sacerdotem esse
magnum, ad quem dicitur: <hi>Tu es Sacerdos in aeternum,
secundum ordinem Melchisedec <note>(Ps. CIX, 4)</note>
            </hi>.
Qui quoniam per se videri non potest, a Domino
prophetae ostenditur stans coram angelo Domini,
quem volunt magni consilii esse angelum, non quod
alter et alter sit, aut duas personas recipiamus in
Filio; sed quod idem atque unus, et quasi homo
sordidatus ostenditur, et quasi angelus mediator
hominum et Dei apparere dicatur. Non autem esse
Jesum filium Josedec, ex hoc conantur ostendere,
quod non sit appositum in praesenti loco, <hi>filius Josedec,</hi> 
qui in aliis locis, et ubi vere de Jesu dicitur
filio Josedec, semper patris cognomine censeatur.
Stans igitur cernitur Jesus, et stabili consistens
<pb n="1436D"/>
gradu: <hi>et Satan stabat a dextris ejus, ut adversaretur
ei.</hi> Tentatus enim est per omnem modum absque
peccato. Et in Evangelio ad eum tentator accedit,
quaerens semper dextris ejus et virtutibus contraire.
Quodque sequitur: <hi>Increpet Dominus in te, Satan, et
increpet Dominus in te qui eligit Jerusalem,</hi> sic edisserunt,
quia Pater et Filius Dominus est, et in centesimo
nono psalmo legimus: <hi>Dixit Dominus Domino
meo, sede a dextris meis:</hi> Dominus de altero Domino
loquitur, non quod ipse Dominus qui loquitur, increpare
non possit; sed quod ex unitate naturae, cum alter
increpaverit, increpet ipse qui loquitur. <hi>Qui enim videt
<pb n="1437A"/>
Filium, videt et Patrem <note>(Joan. XIV, 9)</note>
            </hi>: et iste est
qui elegit Jerusalem, Ecclesiam quae pacem Domini
contemplatur. Torris autem de igne erutus, rectissime
intelligi potest, qui cum in Babylone fuerit,
non est Babylonio igne consumptus, nec flamma
saeculi hujus attactus. Unde et Moyses in solitudine
cernit visionem magnam, in qua ardebat rubus, et
non comburebatur <note>(Exod. III)</note>. Hic Jesus erat indutus
vestibus sordidis; qui cum non fecisset peccatum, pro
nobis peccatum factus est, <hi>et ipse infirmitates nostras
portat,</hi> <emph>802</emph> <hi>et pro nobis dolet, et nos reputavimus eum
esse in dolore, et in plaga, et in angustia. Ipse vero vulneratus
est, propter peccata nostra <note>(Isai. LIII, 4)</note>
            </hi>. Et in
Apostolo legimus: <hi>Christus redemit nos de maledicto
Legis, factus pro nobis maledictum <note>(Galat. III, 13)</note>
            </hi>.
<pb n="1437B"/>
Hic in vicesimo primo psalmo loquitur: <hi>Longe a
salute mea verba delictorum meorum <note>(Psal. XXI, 1)</note>
            </hi>.
Et in sexagesimo octavo psalmo: <hi>Deus, tu scis insipientiam
meam, et delicta mea a te non sunt abscondita <note>(Psal. LXVIII, 6)</note>
            </hi>.
Quae universa appellantur sordida
vestimenta, et auferentur ab eo cum peccata
nostra deleverit, ut quia ille sordidis indutus est
vestibus, nos resurgentes in eo audiamus post baptisma: <hi>Candida sint semper vestimenta tua 
 <note>(Eccl.
IX, 8)</note>
            </hi>: credentiumque omnis Ecclesia audit per
Isaiam: <hi>Lavamini, mundi estote <note>(Isai. I, 16)</note>
            </hi>. Et de
ipsa prophetatur in Cantico canticorum: <hi>Quae est
ista quae ascendit dealbata <note>(Cant. III, 6)</note>
            </hi>? <foreign xml:lang="greek">Ποδήρην</foreign> autem,
incarnationem ejus accipe, quae de terra est,
et significatur in pedibus. Cidarim mundam super
<pb n="1437C"/>
caput illius, splendorem divinae majestatis intellige,
ut unus atque idem secundum hominem <foreign xml:lang="greek">ποδἠρη,</foreign> secundum
Deum cidari ornatus esse videatur.
</p>
          </div3>
<div3>
            <head>
              <note>(Vers. 6, 7.)</note> </head>
            <p>
 <hi>Et angelus Domini stabat, et contestabatur
angelus Domini Jesum, dicens: Haec dicit Dominus
exercituum: Si in viis meis ambulaveris, et
custodiam meam custodieris, tu quoque judicabis domum
meam, et custodies atria mea, et dabo tibi ambulantes
de his qui nunc hic assistunt.</hi> LXX: <hi>Et angelus
Domini stabat: et contestabatur angelus Domini ad
Jesum, dicens: Haec dicit Dominus omnipotens: Si
in viis meis ambulaveris, et praecepta mea custodieris,
et tu judicabis domum meam; et si custodieris atrium
meum, dabo tibi qui conversentur in medio stantium
istorum.</hi> Hebraei coeptae interpretationis ordinem
<pb n="1437D"/>
prosequentes, ad Jesum filium Josedec ab angelo
Domini haec dicta intelligunt: quod post ablationem
vestium sordidarum, et restitutam mundi sacerdotii
dignitatem, praecipiatur ei juxta illud quod in Evangelio
scriptum est: <hi>Ecce sanus factus es, ultra noli
peccare, ne quid tibi deterius fiat <note>(Joan. V, 14)</note>
            </hi>; et
repromittitur ei praemium, si in viis Domini ambulaverit,
et ejus praecepta servaverit, quod et ipse judex
sit domus ejus, id est, pontifex perseveret in
templo, et custodiat atria ejus, atque vestibula, <emph>803</emph> 
 et det ei Dominus ex angelorum numero
(qui eo tempore stabant ante conspectum ejus) quorum
<pb n="1438A"/>
circumvalletur auxilio, et ab omni hostium fraude
securus sit. Juxta nostros, qui haec omnia referunt
ad Dominum Salvatorem, hoc videtur esse difficile,
quod Jesu ab angelo dicitur: Si ambulaverit
in viis Domini, et ejus praecepta servaverit, ipse quoque
judicet domum ejus, et custodiat atria illius, et
det ei Dominus ambulantes de his qui assistant ei.
Quod facile solvitur, si consideremus eum, qui formam
servi est dignatus assumere <note>(Philip. II)</note>. <hi>Et cum
dives esset, pro nobis pauper factus est <note>(II Cor. VIII,
9)</note>
            </hi>. Quidquid igitur de membris dicitur, refertur ad
corpus: noster profectus, Domini victoria est. Cumque
nos pervenerimus in virum perfectum, in mensuram
aetatis plenitudinis Christi <note>(Ephes. IV)</note>, ille
judicabit domum Dei, secundum id quod Apostolus
<pb n="1438B"/>
dixit: <hi>Christus autem sicut filius super domum ejus,
cujus domus sumus nos <note>(Hebr. III, 6)</note>
            </hi>. Et ad Timotheum: <hi>Si tardavero, ut scias quomodo debeas in domo
Dei conversari, quae est Ecclesia Dei viventis, columna
et firmamentum veritatis 
 <note>(I Tim. III, 15)</note>
            </hi>. Et non solum
judicabit domum ejus; sed custodiet atria Domini,
de quibus scriptum est: <hi>Adorate Dominum in
atrio sancto ejus <note>(Ps. XXVIII, 2)</note>
            </hi>. Judicabit autem,
sive dijudicabit, dominum ejus, et pro meritis singulorum,
alii dans decem civitates, et alii quinque <note>(Luc. XIX)</note>,
et alios in Ecclesia constituens prophetas,
et alios apostolos, alios doctores, alios signa
facientes <note>(I Cor. XII)</note>, alios pro oculis habens, alios
pro manibus, alios pro pedibus, juxta illud quod legimus: <hi>Deus stetit in synagoga deorum, in medio autem
<pb n="1438C"/>
deos dijudicat 
 <note>(Ps. LXXXI, 1)</note>
            </hi>. Dedit quoque ei
de angelorum numero ministros, qui in carne constituti,
similes angelorum sunt, et de quibus Apostolus
loquebatur: <hi>Noster municipatus in coelestibus
est <note>(Phil. III, 20)</note>
            </hi>. Si enim angeli non nubunt neque
nubuntur, et qui in virginali continentia perseverant,
similes angelorum sunt <note>(Matth. XXII)</note>, cur non putemus
angelicae dignitatis apostolos, et sanctos quosque datos
Jesu, qui assistant ei in Ecclesia, et numquam fluctuantes
habeant pedes, sed cum stante stent Domino?
</p>
          </div3>
<div3>
            <head>
              <note>(Vers. 8, 9.)</note> </head>
            <p>
 <hi>Audi, Jesu sacerdos magne, tu et amici
tui qui habitant coram te, quia viri portendentes sunt.
Ecce enim ego adducam</hi> <emph>804</emph> <hi>servum meum Orientem,
quia ecce lapis quem dedi coram Jesu, super lapidem
unum septem oculi sunt.</hi> LXX: <hi>Audi ergo, Jesu
<pb n="1438D"/>
sacerdos magne, et proximi tui qui sedent ante faciem
tuam, quia viri</hi> <foreign xml:lang="greek">τερατοσκόποι,</foreign> id est, <hi>portentorum
spectatores sunt, quia ecce ego adducam servum meum
Orientem, quia lapis quem dedi ante faciem Jesu super
lapidem unum, septem oculi sunt.</hi> Nostri in hoc loco
arctantur a Judaeis, quod juxta consequentiam textumque
sermonis magis debeant Jesum sacerdotem
intelligere filium Josedec, quam Dominum Salvatorem.
Si enim ad Dominum sermo est, et ad Christum
dicitur: <hi>Audi, Jesu sacerdos magne:</hi> quis est de quo
infertur: <hi>Ecce ego adducam servum meum Orientem,</hi> 
qui alio nomine lapis appellatur, et datus est coram
<pb n="1439A"/>
Jesu, et super hoc lapide septem sunt oculi? Econtrario
nostri nituntur asserere, et Jesum sacerdotem
magnum, et Orientem, et lapidem, secundum diversas
intelligentias Christum appellari. Sed hoc quomodo
de ipso [ <hi>Al.</hi> seipso] dicatur ad eum quasi de
altero, exponere difficillimum est. Qui igitur Jesum
volunt esse filium Josedec sacerdotem magnum,
amicos ejus qui habitant, vel sedent coram eo, et
qui viri sunt portendentes, discipulos ejus interpretantur
et prophetas. Prophetae enim in signum sunt
positi futurorum. Quid est igitur quod Jesus et amici
ejus coguntur audire: <hi>Adducam servum meum orientem,</hi> 
et reliqua? Supra promiserat [ <hi>Al.</hi> permiserat]
Deus Jesus filio Josedec sacerdoti magno, quod si
in viis ejus ambulasset, et ejus praecepta servasset,
<pb n="1439B"/>
ipse dijudicaret domum ejus, et atria ejus custodiret,
et daret ei ministros angelicae dignitatis: nunc
ei dicit et amicis illius, plenam felicitatem, et perfectam
beatitudinem tunc futuram, quando venerit
Oriens, de quo scriptum est: <hi>Ecce vir Oriens nomen
ejus <note>(Zach. VI, 12)</note>
            </hi>. Et in Malachia: <hi>Orietur in</hi> [Al.
tacet <hi>in] vobis timentibus nomen meum sol justitiae, et
sanitas in pennis ejus <note>(Mala. IV, 2)</note>
            </hi>. Et in Numeris: <hi>Orietur stella ex Jacob, et 
 homo ex Israel <note>(Num.
XXIV, 17)</note>
            </hi>. In Evangelio quoque apertissime de
Christo legimus: <hi>In quibus visitabit nos Oriens
ex alto: Illuminare eos qui in tenebris et in umbra
mortis sedent, ad dirigendos pedes nostros in viam
pacis <note>(Luc. I, 78)</note>
            </hi>. Qui Oriens ipse dicitur et lapis
angularis <note>(Ephes. II)</note>, quia populum utrumque
<pb n="1439C"/> <emph>805</emph> 
 conjungat, et duos parietes in unam domum
consociet: Hic non credentibus lapis scandali
est, de quo et in Psalmis dicitur: <hi>Lapidem quem reprobaverunt
aedificantes, hic factus est in caput anguli:
A Domino factum est istud <note>(Ps. CXVII, 22, 23)</note>
            </hi>. Super
hunc lapidem septem oculi sunt, de quibus loquitur
Isaias: <hi>Exiet virga de radice Jesse, et flos de radice
ejus ascendet, et requiescet super eum spiritus Dei,
spiritus sapientiae et intelligentiae, spiritus consilii et
fortitudinis, spiritus scientiae et pietatis, et implebit
eum spiritus timoris Dei <note>(Isa. XI, 1 seqq.)</note>
            </hi>. Qui sacerdotem
magnum, et amicos ejus Dominum Salvatorem,
et discipulos illius intelligi volunt viros <foreign xml:lang="greek">τερατοσκόπους,</foreign>
et portendentes, sic accipiunt, ut ad apostolos
<note>( <hi>Al.</hi> discipulos)</note> referant, qui ejus mystica signa perspexerint,
<pb n="1439D"/>
et ex praesentibus futura cognoverint, dum
in eo qui a nativitate caecus fuit <note>(Joan. IX)</note>, oculos restitutos
super populo gentilium interpretantur, et in
muliere sanguine defluente <note>(Matth. IX)</note>, Ecclesiam
edisserunt sanguinis operibus liberatam. Hoc autem
quod sequitur: <hi>quia ecce lapis quem dedi coram Jesu,</hi> 
amatores historiae sic de Christo intelligunt, ut post
Jesum filium Josedec Christum dicant venturum.
Hoc enim esse coram Jesu, id est, in conspectu ejus,
et ante faciem, ut futura significet, et appellari eum
lapidem pro fortitudine, et robore, quo omnia regna
<pb n="1440A"/>
contriverit, quem etiam in Daniele de monte sine
manibus praecisum legimus <note>(Dan. II)</note>.
</p>
          </div3>
<div3>
            <head>
              <note>(Vers. 10.)</note> </head>
            <p>
 <hi>Ecce ego caelabo sculpturam ejus, dicit
Dominus exercituum, et auferam iniquitatem terrae
illius in die una. In die illa dicit Dominus exercituum,
vocabit vir amicum suum, subter vineam, et subter ficum.</hi> 
LXX: <hi>Ecce ego fodiam foveam, dicit Dominus
omnipotens, et contrectabo omnem iniquitatem terrae
illius in die uno. In die illo, dicit Dominus omnipotens,
vocabit unusquisque proximum suum subter vitem
et subter ficum.</hi> Supra dixerat: <hi>ecce lapis quem
dedi coram Jesu, super lapidem unum septem oculi
sunt.</hi> Nunc consequenter <foreign xml:lang="greek">μεταφοράν</foreign> servat a lapide,
et dicit: <hi>Caelabo sculpturam ejus;</hi> sive <hi>sculpam caelaturam
illius.</hi> Quod enim Hebraice scriptum est MAPHATE
<pb n="1440B"/>
PHETHEE ( ), Aquila interpretatus
est <foreign xml:lang="greek">διαγλύψω ἄνοιγμα αὐτῆς,</foreign> id est, <hi>sculpam aperturam
ejus:</hi> Theodotio et Symmachus, <hi>sculpam
sculpturam ejus.</hi> Et est sensus: <emph>806</emph> Istum lapidem
clavis crucis, et lancea militis faciam vulnerari, et
in illius passione auferam iniquitatem terrae in die
una, de qua scriptum est: <hi>Haec est dies quam fecit
Dominus, exsultemus et laetemur in ea <note>(Ps. CXVII, 24)</note>
            </hi>.
In die illa passionis Christi, vocabit vir qui perfectus
est in Christo, et cum apostolis ad Dominicae benevolentiae
culmen ascendit, proximum suum, vel credentes
ex Judaeis, vel certe gentilium populum, subter
vineam quae appellatur Sorec, et de qua dicit in
Evangelio: <hi>Ego sum vitis <note>(Joan. XV, 1)</note>
            </hi>, et cujus fructus
laetificat cor hominis: et subter ficum, Spiritus
<pb n="1440C"/>
sancti poma dulcissima, ut aeterna pace requiescant,
et compressa seditione mundi et cruore bellatorum
[ <hi>Al.</hi> bellorum], sciant se esse sub rege, cujus mystice
in Salomone nomen est pacis. De hac eadem
sessione subter vineam, et subter ficum, etiam Michaeas
propheta commemorat, dicens: <hi>In die illa
vocabit unusquisque proximum, et fratrem suum subter
ficum, et vineam suam, et non erit qui exterreat <note>(Mic.
IV, 4)</note>
            </hi>. Quod autem scriptum est juxta Septuaginta: <hi>Ecce ego fodiam foveam,</hi> 
 possumus fossam vel foveam,
pro sculptura lapidis intelligere: omne enim
quod sculpitur et foditur. Tamen si quis et contentiosius
noluerit hoc referre ad lapidem; sed quasi
proprium habere principium, suamque sententiam,
dicamus Deum omnipotentem in die passionis Filii
<pb n="1440D"/>
sui, sive (ut Judaei putant, in ultimo fine mundi,
quando judicaturus advenerit) effodere et in medium
proferre opera singulorum, et contrectare universam
terram in die judicii: hanc enim esse diem
unam, et in die illa unumquemque sanctorum, socios
suos et amicos, qui et ipsi sunt sancti, vocare
ad requiem, et operum suorum virtute gaudere.</p>
          </div3>
        </div2>
<div2 id="IV">
          <head>
            <note>(CAP. IV)</note>
          </head>
<div3>
            <head>
              <note>(Cap. IV.--Vers. 1.)</note> </head>
            <p>
 <hi>Et reversus est angelus, qui
loquebatur in me, et suscitavit me quasi virum qui suscitatur
de somno suo.</hi> LXX: <hi>Et reversus est angelus,
qui loquebatur in me, et suscitavit me sicut suscitari
<pb n="1441A"/>
solet homo de somno suo.</hi> Quo enim abierat, ut reverteretur,
maxime qui loquebatur in propheta,
et absque eo in quo loquebatur esse non poterat.
Sed quotiescumque humana fragilitas suae relinquitur
imbecillitati, Dei [ <hi>Al.</hi> Deus] a nobis et angelorum
ejus auxilium <emph>807</emph> abire credendum est.
Ergo et propheta stupore magnae visionis attonitus,
tota mente torpebat, et clarum veritatis lumen videre
non poterat: unde a visione praeterita suscitatur
ad aliam visionem quasi de somno evigilans, ut
videat quod clausis oculis non videbat. Dicamus et
aliter. Proverbium Salomonis testimonium est: <hi>Si
sederis, absque timore eris: si autem dormieris, dulciter
dormies, et non timebis terrorem supervenientem
tibi, nec impetus impiorum ingruentes (Prov. III, 23
<pb n="1441B"/>
et seqq.)</hi>. Qui hoc somno dormierit, et audierit dictum
de se quod scriptum de Lazaro legimus: <hi>Si
dormit, salvus erit <note>(Joan. XI, 12)</note>
            </hi>, poterit cantare cum
sponsa: <hi>Ego dormio, et cor meum vigilat <note>(Cant. V, 2)</note>
            </hi>.
Videamus ergo ad quae contemplanda quasi de somno
propheta consurgat.
</p>
          </div3>
<div3>
            <head>
              <note>(Vers. 2 seqq.)</note> </head>
            <p>
 <hi>Et dixit ad me, quid tu vides? et
dixi: Vidi, et ecce candelabrum aureum totum, et
lampas ejus super caput ipsius: et septem lucernae
ejus super illud: septem et septem infusoria lucernis,
quae erant super caput ejus. Et duae olivae super illud,
una a dextris lampadis, et una a sinistris ejus. Et respondi,
et aio ad angelum, qui loquebatur in me, dicens:
Quid sunt haec, domine mi? Et respondit angelus
qui loquebatur in me, et dixit ad me: Numquid
<pb n="1441C"/>
nescis quid sunt haec? et dixi: non, domine mi. Et
respondit, et ait ad me, dicens: Hoc est verbum Domini
ad Zorobabel, dicens: Non in exercitu, nec in
robore; sed in spiritu meo, dicit Dominus exercituum:
Quis tu, mons magne, coram Zorobabel in planum?
et educet lapidem primarium, et exaequabit gratiam
gratiae ejus.</hi> LXX: <hi>Et dixit ad me, quid tu vides? Et
dixi: Vidi, et ecce candelabrum aureum totum, et
lampas super eum; et septem lucernas super illud,
et septem infusoria lucernarum, quae erant super illud.
Et ecce duae olivae super illud, una a dextris lampadis,
et una a sinistris: et interrogavi, et dixi ad angelum
qui loquebatur in me, dicens: Quid sunt haec, Domine?
respondensque angelus qui loquebatur in me, dixit
ad me: Non cognoscis quid sunt haec? Et dixi: Non,
<pb n="1441D"/>
domine. Et respondit et ait ad me dicens: Iste est
sermo Domini ad Zorobabel, dicens: Non in fortitudine
magna, neque in robore, sed in spiritu meo, dicit
Dominus omnipotens: Quis es tu, mons magne, ante
faciem Zorobabel, ut corrigas? et educam lapidem</hi> <emph>808</emph> 
 <hi>haereditatis: aequalitatem gratiae gratiam ejus.</hi> 
Angelus qui suscitavit Zachariam quasi de somno
hominem consurgentem, interrogat quid viderit, ut
illo respondente, et ignorante, et sciscitante quid
cernat, atque dicente: <hi>Quid sunt haec, domine mi?</hi> 
audiamus ab eo: <hi>Hoc est verbum Domini ad Zorobabel:
Non in exercitu, nec in robore; sed in spiritu
<pb n="1442A"/>
meo, dicit Dominus.</hi> Dicamus igitur singula percurrentes,
primum quid videatur Hebraeis, a quibus in
veteri Testamento eruditi sumus: deinde per hos
quasi gradus ad Ecclesiae culmina [ <hi>Al.</hi> limina] conscendamus.
Candelabrum aureum solidum, Legem,
id est, <foreign xml:lang="greek">νόμον</foreign> interpretantur. Lampadem autem, id
est flammam in vertice candelabri lucentem atque
fulgentem, Christum, qui caput Legis sit, et omnem
mundum illuminet. Septem lucernas super candelabrum,
septem gratias Spiritus sancti, de quibus supra
diximus, quod in lapide uno septem oculi sint.
Nulli enim dubium quin Lex, Spiritu sancto dictante,
conscripta sit. Septem autem infusoria in quibus
oleum sit, quod mittatur in lucernas, quae super candelabro
luceant, hoc intelligi volunt, septem istas
<pb n="1442B"/>
gratias de coelo ad homines per Legem descendere.
Duas autem olivas super candelabrum a parte dextera
et sinistra, inter quas media lampas luceat, Legem
et Prophetas interpretantur. Cumque propheta
narrasset visionem suam, nesciens quid videret,
interrogat angelum loquentem in se, sensum videlicet
a Deo illuminatum. Iste enim angelus noster est,
qui prudenter intelligens, Dei nobis indicat voluntatem,
et dicit: <hi>Quid sunt haec, domine mi?</hi> Angelus
autem non explanat visionem prophetae, ut rogatus
ab eo fuerat; sed interrogantem rursum interrogat:
Num ignoras quid sint haec? Quo respondente, nescio:
etiam ipse respondit; <hi>Hoc est verbum Domini
ad Zorobabel dicens: Non in exercitu, nec in robore,
sed in spiritu meo, dicit Dominus.</hi> Sermo ergo Domini
<pb n="1442C"/>
ad Zorobabel, qui locutus est non in exercitu, neque
in robore; sed in spiritu meo, ipse est interpretatio
visionis: non in exercitu, neque in multitudine
bellatorum; sed in spiritu Dei reductum populum, et
plenius reducendum, et adversarios esse vastandos. <emph>809</emph> 
 Quodque sequitur: <hi>Quis tu, mons magne, coram
Zorobabel in planum;</hi> ad diabolum dictum intelligunt,
qui stabat a dextris Jesu, ut adversaretur ei, et se
elevabat contra Zorobabel et populum Judaeorum. In
planum autem versus et humiliatus est; et sub pedibus
jacet Israel, quia educet Deus lapidem primarium,
Christum Filium suum qui semper auxilio fuit
populo Israel. Et gratia ejus, id est, lapidis in eos
quos reduxit de captivitate, exaequabit gratiam quam
in patres eorum semper exercuit. Haec ab Hebraeis
<pb n="1442D"/>
dicta reperimus. Nunc quid ab ecclesiasticis viris in
Commentariis scriptum sit, disseramus. Candelabrum
<note>( <hi>Al.</hi> autem)</note> aureum de auro purissimo Ecclesiam intelligunt,
quae in Scripturis sanctis sensum ac mentem
magis quam verba perquirit. Quod autem in sensu
aurum accipiatur, posteriora et humeri columbae in
sexagesimo septimo psalmo ostendunt: quae dicuntur
auri virore sive fulgore radiare. Lampadem et
ipsi Christum intelligunt, quod luceat in Ecclesia,
qui de seipso dicebat: <hi>Nemo lucernam accendit, et ponit
eam sub modio <note>(Matt. V, 15)</note>
            </hi>, hoc est, sub mensura
Legis; sed super candelabrum, id est, Evangelii
<pb n="1443A"/>
libertatem, ut luceat cunctis qui sunt in domo. Lucernas
septem et effusoria [ <hi>Al.</hi> suffusoria] earum et
ipsi gratias sancti Spiritus intelligunt, per quas
oleum misericordiae Dei cunctarumque virtutum
Ecclesia suscipit. Duas olivas super candelabrum,
et ipsi Moysen et Eliam intelligunt, qui cum Domino
loquebatur in monte, et significabant quid in Jerusalem
passurus esset <note>(Matth. XVII)</note>. Omnis enim lex
et propheta de Christi praedicant passione. Alii duas
olivas a dextris, et a sinistris, Legem et Evangelium
interpretantur, ut in dextra Evangelium sit, in sinistra
Lex: de qua dextra, et sinistra dicitur in Cantico
canticorum: <hi>Sinistra ejus sub capite meo, et dextera
illius amplexatur</hi> [Al. <hi>amplexabitur] me <note>(Cant.
II, 6)</note>
            </hi>. Montem autem plerique nostrorum, diabolum
<pb n="1443B"/>
interpretantur, et Antichristum, qui coram Zorobabel
(de quo nasciturus est Christus) stare audeat, et se
erigere, et in Evangelio dicere: <hi>Haec omnia mihi tradita
sunt, et dabo ea tibi, si procidens adoraveris me <note>(Matt. IV, 9)</note>
            </hi>.
Quem Dominus suis pedibus prosternens,
et de superbo humilem faciens, atque dejectum,
dicit: <hi>Vade retro, Satana, scriptum est enim:
Dominum Deum tuum adorabis, et</hi> <emph>810</emph> <hi>ipsi soli servies <note>(Ibid., 10, et Deut. VI, 13)</note>
            </hi>.
Dantque exemplum
in Evangelio lunatici, quem cum apostoli non potuissent
sanare, interrogant cur sanare nequiverint, et
audiunt: <hi>Amen dico vobis, si habueritis fidem sicut
granum sinapis, dicetis monti huic, transi hinc, et transibit;
et nihil impossibile erit vobis. Hoc autem genus
non ejicitur, nisi per orationem et jejunium (Matt. XVII,
<pb n="1443C"/>
19, 20)</hi>. Mons ibi aperte diabolus accipitur. Alii autem
temeritate non parva, hoc quod manifeste de diabolo
dicitur, ad Christum referunt, qui in Scripturis sanctis
mons saepius appellatur. Nec necesse est dare exempla,
quorum magna copia est. Ad hunc autem ducuntur
errorem, quia scriptum est in Septuaginta: <hi>Quis es tu, mons magne, ante faciem Zorobabel, ut
corrigas?</hi> 
 quod videlicet mons iste qui ante faciem
Zorobabel est, hoc est, qui de Zorobabel stirpe descendat,
velit mundum ipse corrigere, et de ipso sit
quod sequitur: <hi>Educam lapidem haereditatis</hi> de qua
scriptum est: <hi>Tu es qui restitues haereditatem meam
mihi <note>(Psal. XV, 5)</note>
            </hi>. Et in alio loco: <hi>Elegit nobis haereditatem
suam pulchritudinem Jacob quam dilexit <note>(Psal. XLVI, 5)</note>
            </hi>.
Et rursum: <hi>Facta est pars Domini
<pb n="1443D"/>
Jacob, funiculus haereditatis ejus Israel <note>(Psal. CIV)</note>
            </hi>.
Et in secundo psalmo: <hi>Dominus dicit ad me, filius
meus es tu, ego hodie genui te. Postula a me, et dabo
tibi gentes haereditatem tuam <note>(Psal. XI, 7, 8)</note>
            </hi>. Educet
autem Dominus lapidem primarium, de quo legimus: <hi>In principio erat Verbum, et Verbum erat apud Deum,
et Deus erat Verbum.</hi> 
 Et: <hi>Omnia per ipsum facta sunt,
et sine ipso factum est nihil <note>(Joan. I, 1, 3)</note>
            </hi>. Quod
autem dicit: <hi>Exaequabit gratiam gratiae ejus,</hi> hoc significat.
Nos omnes de plenitudine ejus accepimus,
et gratiam pro gratia, id est, pro gratia Legis, gratiam
Evangelii, ut aequalem gratiam, et par munus
<pb n="1444A"/>
et ex Israel credentes accipiant, et populus ethnicorum.
Unde et Gabriel loquitur ad Mariam: <hi>Invenisti
gratiam apud Dominum <note>(Luc. I, 30)</note>
            </hi>. Et Paulus apostolus
scribit: <hi>Gratias enim salvati estis <note>(Ephes. II,
8)</note>
            </hi>; Et Joannes evangelista: <hi>Lex,</hi> inquit, <hi>per Moysen
data est: gratia autem et veritas per Jesum Christum
facta est <note>(Joan. I, 17)</note>
            </hi>.
</p>
          </div3>
<div3>
            <head>
              <note>(Vers. 8 seqq.)</note> </head>
            <p>
 <hi>Et factum est Verbum Domini ad
me dicens: Manus Zorobabel fundaverunt domum
istam, et manus ejus perficient eam, et scietis quia Dominus
exercituum misit me ad vos. Quis enim despexit
dies parvos? et laetabuntur, et videbunt lapidem stanneum
in manu Zorobabel. Septem isti oculi</hi> <emph>811</emph> <hi>sunt</hi> 
[Vulg. tacet <hi>sunt] Domini, qui discurrunt in universa
terra.</hi> LXX: <hi>Et factus est sermo Domini ad me dicens:
<pb n="1444B"/>
Manus Zorobabel fundaverunt domum istam, et manus
ejus complebunt eam. Et scies quoniam Dominus omnipotens
misit me ad te: quis enim despexit in dies
parvos? et laetabuntur, et videbunt lapidem stanneum
in manu Zorobabel: septem isti oculi Domini sunt,
qui respiciunt super omnem terram.</hi> Ab Hebraeis, et a
nostris multa dicuntur, quorum pleraque sectantes,
et alia repudiantes, quid nobis placeat, inferamus,
servantes historiae veritatem, ut ex hac possimus
eum, qui per historiam prophetatur, agnoscere. Manus
Zorobabel principis Judaeorum, qui reversi sunt
de Babylone, templi fundamenta fecerunt, et manus
ejus usque ad templi fastigia venient, complentes
quod coeperant, et omnia quae coepta fuerant, exstruentes.
Legimus apud Ezram quod a Zorobabel
<pb n="1444C"/>
templum coeptum sit atque perfectum <note>(I Esd. IV
et VI)</note>. Cumque, ait Zacharias propheta, in templo,
quod nunc aedificatis, videritis a vobis culmen
impositum, tunc intelligetis me missum a Domino,
et quae locutus sum, ipso mandante, dixisse. <hi>Quis enim despexit dies parvos?</hi> 
 Quis hic pro raro
accipitur, juxta illud: <hi>Quis putas est dispensator fidelis
et prudens <note>(Luc. XII, 42)</note>
            </hi>? Et, <hi>Domine, quis habitabit
in tabernaculo tuo, et quis ascendet in montem
sanctum tuum <note>(Psal. XIV, 1)</note>
            </hi>? Rarus ergo est, qui dies
parvos hujus saeculi despiciat, et regiam potestatem
putet esse nihili. Cum viderimus potentes saeculi
fulgere auro, purpura, gemmisque rutilare, circumdari
exercitu, dicamus in nobis: quis, putas, despicit
dies parvos? Unde et Jacob vitam hominum brevem
<pb n="1444D"/>
intelligens: <hi>Parvi sunt,</hi> inquit, <hi>et pessimi dies vitae
meae <note>(Gen. XLVII, 9)</note>
            </hi>. Qui ergo despexerint dies parvos
(hoc autem refert ad regiam potestatem, ut
commoneat Zorobabel, et Jesum, et populum aedificantes
templum Dei, nequaquam adversarios
timere prohibentes; sed audire Dominum cohortantem),
ex eo quod despiciunt regale fastigium,
laetabuntur et videbunt auxilium Salvatoris, qui de
Zorobabel stirpe promittitur, et propter fortitudinem,
lapis appellatur, et lapis stanneus: Pro quo
in Hebraico scriptum est ABDIL [ <hi>Al.</hi> Abdel], ( ),
eo quod sit murus et fortitudo roburque credentium.
<pb n="1445A"/>
Sicut enim <emph>812</emph> stannum ab igne alia metalla
defendit, et cum sit natura aes ferrumque durissimum,
si absque stanno fuerit, uritur et crematur,
sic omnis angelorum et hominum fortitudo,
si non habuerit auxilium Salvatoris, imbecilla probatur
et fragilis. Lapis autem iste, id est, massa,
qui apud Hebraeos ABDIL scribitur, id est, <hi>stanneus,</hi> <foreign xml:lang="greek">ἐτυμολογεῖται ἀποχωρίζων,</foreign>
 id est <hi>separans,</hi> et <hi>secernens,</hi> 
ut quomodo stannum mixta et adulterata inter
se per ignem metalla dissociat: ita Dominus verus
probator et <foreign xml:lang="greek">χωνευτὴς</foreign> ab auro et argento bonorum
operum aes vitiorum plumbumque secernat, ut purum
aurum remaneat et argentum. Aliis verbis <foreign xml:lang="greek">ἀποχωρίζων</foreign>
iste et separator in Evangelio scribitur: <hi>Cujus ventilabrum in manu sua, et ipse purgabit aream
<pb n="1445B"/>
suam, et separabit paleas a tritico 
 <note>(Luc. III, 17)</note>
            </hi>, qui
clamat per Jeremiam: <hi>Quid paleis ad frumentum?
dicit Dominus <note>(Jer. XXIII, 28)</note>
            </hi>. Multi nostrorum manus
Zorobabel, qui fundaverit domum, et ipse perfecerit
eam, Christum interpretantur. Quod si recipimus,
cogemur exponere quid sit lapis stanneus
in manu Zorobabel. Neque enim in manu Christi,
Christus alius approbandus est? Licet quidam lapidem
stanneum corpus Domini acceperint, quod
nullis peccatorum fuerit maculis sordidatum, nec
plumbus vocetur, sed stannum purissimum. Septem
autem oculos, qui discurrunt in universa terra, et
cuncta dijudicant, supra exposuimus, septem esse
spiritus: et quod Deum nihil lateat, qui et praeteritorum,
et praesentium, et futurorum conscius
<pb n="1445C"/>
est, et reddit unicuique secundum opera sua, maxime
cum in persona separantis bonos a malis, et
conflatoris advenerit.
</p>
          </div3>
<div3>
            <head>
              <note>(Vers. 11 seqq.)</note> </head>
            <p>
 <hi>Et respondi, et dixi ad eum: Quid
sunt duae olivae istae ad dexteram candelabri, et ad sinistram
ejus? Et respondi secundo, et dixi ad eum: Quid
sunt duae spicae olivarum, quae sunt juxta</hi> [Al. <hi>super]
duo rostra aurea, in quibus sunt suffusoria ex auro? Et
ait ad me dicens: Numquid nescis quid sunt haec? Et
dixi, non, domine mi. Et dixit: Isti sunt duo filii olei,
qui assistunt Dominatori universae terrae.</hi> LXX: <hi>Et
respondi, et dixi ad eum: Quid sunt duae olivae istae a
dextris candelabri, et a sinistris? Et interrogavi secundo,
et dixi ad eum: Quid sunt duo rami olivarum, qui in
manibus</hi> <emph>813</emph> <hi>duarum narium aurearum sunt, et quae
<pb n="1445D"/>
infundunt et retrahunt suffusoria aurea. Et dixit ad
me: Nescis quid sunt haec? et dixi: Nequaquam,
domine. Et ait: Isti sunt duo filii pinguedinis, qui
assistunt Domino universae terrae.</hi> Interrogante propheta
quid significarent duae olivae, quarum altera
stabat ad dextram candelabri, altera ad sinistram,
Dominus sive angelus Domini noluit respondere.
Quod propheta intelligens, secundo sciscitatur, et
dicit: Quid sunt duae spicae istae olivarum, sive duo
rami? de minoribus interrogans, quoniam majora
audire non meruit. Duo autem isti rami sunt in
manu duarum narium, sive super duo rostra aurea,
<pb n="1446A"/>
quae Hebraice SINTHOROTH [ <hi>Al.</hi> Sinthuroth] ( ),
Graece <foreign xml:lang="greek">μυξωτῆρες</foreign> appellantur, qui et ipsi duo <foreign xml:lang="greek">μυξωτῆρες,</foreign>
super quos duae spicae sunt, vel duo rami olivarum
de auro purissimo sunt. Cumque et de duobus
ramis propheta quaereret, et rursum interrogaretur
ab angelo, utrumnam sciret quid duo rami significarent,
et ille dixisset: <hi>non, Domine:</hi> respondit angelus
Domini: <hi>Isti sunt duo filii olei,</hi> ut Symmachus
voluit, sive <foreign xml:lang="greek">στιλπνότητος,</foreign> ut interpretatus est
Aquila, id est, <hi>splendoris:</hi> vel <foreign xml:lang="greek">ποίοτητος,</foreign> hoc est, <hi>pinguedinis,</hi> 
 ut verterunt Septuaginta: aut <foreign xml:lang="greek">λαμπρότητος,</foreign>
id est, <hi>claritatis,</hi> ut Theodotio transtulit: <hi>qui
assistunt Dominatori universae terrae.</hi> De duabus olivis
quae erant ad dexteram lampadis et sinistram, supra
legimus. Et idcirco nunc interrogans super his propheta,
<pb n="1446B"/>
non meretur audire, quia priora non retinet,
sive quod ibi obscurius dictum est, hic manifestius
audire desiderat, aut certe silentio angeli confutatur
ejus pertinacia, quod majora se scire contendat,
quamquam Hebraei ideo eum de olivis interrogantem,
nihil audisse confirment, quia non bene interrogavit,
nec totum quaesierit quod scire debuerat.
Denique postea plenius sciscitatur addens, spicas vel
ramos olivarum, de quibus supra tacuerat; ibi enim
dixit: <hi>Quid sunt duae olivae istae?</hi> hic interrogat; <hi>Quid sunt duae spicae olivarum?</hi> 
 <foreign xml:lang="greek">μεταφορικῶς</foreign> quod in
morem spicarum rectae sint arbores, et quasi spicae
aristis, sic istae vallo quodam ramorum atque foliorum
tectae sint et in sublime surgentes. Duas olivas
quidam e nostris <emph>814</emph> Filium interpretantur, et
<pb n="1446C"/>
Spiritum sanctum, et mediam lampadem Deum Patrem.
Sed nescio quomodo absque blasphemia, alterum
a dextris, alterum accipiant a sinistris. Ramos
quoque, sive spicas olivarum, incarnationem Salvatoris
et similitudinem columbae Spiritus sancti edisserunt,
quia totas olivas videre nequeamus, sed
partem quamdam et, ut ita dicam ramusculos incarnationis
Christi, et ostensionis Spiritus sancti nobis
esse monstratos. Alii duo intelligunt Testamenta, a
dextris Evangelium, a sinistris Legem, eo quod in
altero spiritualis sensus sit, in altero corporalis; et
quod nec totum Evangelium, nec totam Legem explanare
possimus, <hi>et nunc ex parte cognoscamus, et
ex parte prophetemus <note>(I Cor. XIII. 9)</note>
            </hi>, et necdum possimus
intelligere quod perfectum est. Sunt qui duos
<pb n="1446D"/>
ramos olivarum vel duas spicas, et filios pinguedinis
vel splendoris, sacerdotium interpretentur et Legem,
quae praebeant gaudium universae terrae. Alii
Enoch et Eliam, quorum alter in praeputio, alter in
circumcisione placuit Deo, et cum corpore raptus in
coelum est <note>(Gen. V, et I Reg. II)</note>. Pro splendore, et
oleo, et pinguedine, et claritate, in Hebraico legimus
ISAAR ( ), juxta illud quod de gaudio et felicitate
sanctorum in Psalmis scriptum est: <hi>Inebriabuntur ab
ubertate,</hi> sive <hi>pinguedine domus tuae <note>(Psal. XXXV, 9)</note>
            </hi>: <foreign xml:lang="greek">πιότης</foreign>
 [ <hi>Al.</hi> <foreign xml:lang="greek">πιότητος</foreign>] enim magis <hi>pinguedinem</hi> quam <hi>ubertatem</hi> 
 sonat. Haec ut quivimus, et ut vires ingenioli
<pb n="1447A"/>
nostri ferre potuerunt, locuti sumus, et Hebraeorum
et nostrorum varias opiniones breviter perstringentes,
si quis melius immo verius dixerit, et
nos libenter melioribus acquiescimus.</p>
          </div3>
        </div2>
<div2 id="V">
          <head>
            <note>(CAP. V)</note>
          </head>
<div3>
            <head>
              <note>(Cap. V.--Vers. 1 seqq.)</note> </head>
            <p>
 <hi>Et conversus sum, et
levavi oculos meos, et vidi, et ecce volumen volans, et
dixit ad me: Quid tu vides? Et dixi: Ego video volumen
volans: longitudo ejus viginti cubitorum, et latitudo
ejus decem cubitorum. Et dixit ad me: Haec est
maledictio quae egredietur super faciem universae terrae:
quia omnis fur, sicut ibi scriptum est, judicabitur, et
omnis jurans ex hoc similiter judicabitur. Educam illud,
dicit Dominus exercituum, et veniet ad domum
furis, et ad domum jurantis in nomine meo mendaciter,
et commorabitur in medio domus ejus, et consumet
<pb n="1447B"/>
eam, et ligna ejus, et lapides</hi> <emph>815</emph> <hi>ejus.</hi> LXX: <hi>Et
conversus sum, et levavi oculos meos, et vidi falcem
volantem. Et dixit ad me: Quid tu vides? Et dixi:
Ego video falcem volantem, longitudinis cubitorum viginti,
et latitudinis cubitorum decem. Et dixit ad me:
Haec est maledictio quae egreditur super faciem omnis
terrae: quia omnis fur ex hoc usque ad mortem punietur,
et omnis perjurus ex hoc usque ad mortem cruciabitur.
Et educam illud, dicit Dominus omnipotens,
et ingredietur in domum furis, et domum jurantis in
nomine meo mendaciter, et requiescet in medio domus
ejus, et consumet eum, et ligna ejus, et lapides ejus.</hi> 
Conversus, inquit propheta, ad aliam visionem, et
a laetis atque felicibus oculos meos ad tristiora sustollens,
cerno volumen volans quod Hebraice dicitur
<pb n="1447C"/>
MEGELLA [ <hi>Al.</hi> Gemell.] ( ), et ab Aquila et
Theodotione versum est <foreign xml:lang="greek">διφθέρα,</foreign> a Symmacho <foreign xml:lang="greek">κεφαλὶς,</foreign>
id est, <hi>capitulum,</hi> juxta illud quod in psalmo
legimus: <hi>In capitulo libri scriptum est de me <note>(Ps. XIX,
8)</note>
            </hi>; sive juxta Septuaginta <foreign xml:lang="greek">δρέπανον πετόμενον,</foreign> id
est, <hi>falcem volantem.</hi> Omnia enim quae supra viderat,
aedificationem templi, adventum Domini Salvatoris,
libertatem de Babylone populi nuntiarant.
Itaque ne elevaretur cum Apostolo cor ejus (cui
datus est angelus Satanae qui eum colaphizaret <note>(II Cor. XII)</note>,
ne se extolleret), videt et ipse quae
tristia sunt, ut quidquid ex bonorum revelatione arrogantiae
creverat, ex tristium comminatione decrescat.
Volumen autem volans ostenditur, in quo
omnium peccata descripta sunt, ut unusquisque recipiat
<pb n="1447D"/>
secundum opera sua, sive bonum, sive malum,
dicente Daniele: <hi>Throni positi sunt, et libri aperti
sunt <note>(Dan. VII, 10)</note>
            </hi>. Sin autem <hi>falcem</hi> accipimus, ut
LXX transtulerunt, de Apocalypsi Joannis sumamus
exemplum, in qua scriptum est: <hi>Et respondit angelus,
et dixit ei qui sedebat super equum: Mitte falcem
tuam acutissimam, et mete vineam tuam, quoniam
maturae sunt uvae ejus <note>(Apoc. XIV, 18)</note>
            </hi>. Pro falce in
Deuteronomio <hi>sagittas</hi> et <hi>gladium</hi> legimus: <hi>Inebriabo
sagittas meas sanguine, et gladius meus devorabit
<pb n="1448A"/>
carnes <note>(Deut. XXXII, 42)</note>
            </hi>. Et quia Deus angelis peccantibus
non pepercit, qui proprio vitio habitaculum
perdidere coeleste, ideo ipse dicit per Isaiam: <hi>Inebriatus
est gladius meus in coelo <note>(Isai. XXXIV, 5)</note>
            </hi>.
Gladio enim interibunt <emph>816</emph> omnes peccatores populi,
non utique gladio corporali (siquidem multae
et diversae praeter gladium ad mortem viae sunt), sed
gladio spirituali, quo percutiendi sunt qui non egerunt
poenitentiam, et quibus comminatur Psalmista
proclamans: <hi>Nisi convertamini, gladium suum vibrabit:
arcum suum tetendit, et paravit illum: et in ipso
paravit vasa mortis <note>(Psal. VII, 13 et 14)</note>
            </hi>. Et in Jeremia
legimus: <hi>Usquequo secabis mucro,</hi> vel <hi>gladius Domini?
Usquequo non quiesces? convertere in vaginam
tuam <note>(Jer. XLVII, 6)</note>
            </hi>. Iste gladius non solum falx appellatur,
<pb n="1448B"/>
quae fenum, stipulam, spinasque succidit;
sed et securis arborum dicitur, quae succidet eos,
qui non fecerint dignos fructus poenitentiae. Et de
quibus Joannes Baptista proclamabat: <hi>Ecce securis
ad radices arborum posita est: Omnis arbor quae non
facit fructum bonum, excidetur et in ignem mittetur <note>(Matt. III, 10)</note>
            </hi>.
Volumen istud in quo peccata omnium
describuntur, sive falx quae cunctorum delicta
succidit, mittitur in vineam Sodomorum, de qua
scriptum est: <hi>Inimici nostri insipientes: ex vinea enim
Sodomorum vinea eorum, et propago eorum de Gomorrhis:
Uva eorum, uva fellis, et botrus amaritudinis
eis. Furor draconum, vinum eorum et furor aspidis
insanabilis <note>(Deut. XXXII, 31 seqq.)</note>
            </hi>. Haec falx viginti habet
cubitos longitudinis, et decem latitudinis, in quo
<pb n="1448C"/>
numero tristibus laeta sociantur. Ad hoc enim Dominus
corripit ut emendet. In vicesimo, qui ex duabus
decadibus efficitur, austera et tristia nuntiantur:
in decimo, id est, una decade, meliora et prospera:
per omnia enim flagella atque supplicia eruditur Israel.
Simulque moneamus eos qui parva putant crimina
furtum atque perjurium, quod inducatur maledictio
quae in volumine ac [ <hi>Al.</hi> a] falce descripta
est, in domum furis atque perjuri, et commoretur
in ea, et omnia ejus ligna lapidesque consumat.
Quod si in his quae minora putantur (furtum dico,
et perjurium) tanta poenarum comminatio est, quid
dicemus de fornicatione, adulterio, homicidio, sacrilegio,
cunctisque criminibus, quae ab Apostolo
inter carnis opera numerantur <note>(Galat. V)</note>? Legi viginti
<pb n="1448D"/>
cubitos longitudinis, et decem latitudinis, ad
aetatem referri Domini Salvatoris, id est tricenarium
numerum <emph>817</emph> efficere: quod non judicet
Pater quemquam: sed omne judicium dederit Filio,
et ab eo mundus judicandus sit <note>(Joan. V)</note>.
</p>
          </div3>
<div3>
            <head>
              <note>(Vers. 5 seqq.)</note> </head>
            <p>
 <hi>Et egressus est angelus qui loquebatur
in me, et dixit ad me: Leva oculos tuos, et vide
quid sit hoc quod egredietur. Et dixi: Quidnam
est? Et ait: Haec est amphora egrediens; et dixit:
Haec est oculus eorum in universa terra. Et ecce talentum
<pb n="1449A"/>
plumbi portabatur, et ecce mulier una sedens
in medio amphorae. Et dixit: Haec est impietas, et
projecit eam in medium amphorae, et misit massam
plumbeam in os ejus.</hi> LXX: <hi>Et egressus est angelus qui
loquebatur in me, et dixit ad me: Suspice oculis tuis,
et vide quid sit quod egreditur; et dixi, Quid est?
Et ait: Haec est mensura quae egreditur. Et ait: Haec
est iniquitas eorum in omni terra. Et ecce talentum
plumbi elevatum est: et ecce mulier una sedebat in medio
mensurae, et dixit: Haec est iniquitas, et projecit eam
in medio mensurae, et projecit lapidem plumbeum in
os ejus.</hi> Amphora sive mensura egrediebatur, et ferebatur
in aere. Et ne dubitaremus quo proprie vocabulo
nuncupetur, ipse angelus, qui ostenderat amphoram,
sive mensuram, illi nomen imponit, et dicit,
<pb n="1449B"/>
juxta Septuaginta, <hi>haec est iniquitas eorum in
universa terra;</hi> juxta Hebraeos: <hi>Hic</hi> [Al. <hi>Haec] est
oculus,</hi> id est, <hi>ostensio</hi> omnium peccatorum. Et ecce
mulier sedebat in medio amphorae, vel mensurae, quae
apud Hebraeos dicitur EPHA ( ), crebroque a LXX
in <foreign xml:lang="greek">οἴφι</foreign> [Al. <hi>ephi</hi> ] vertitur; et haec ipsa mulier vocabatur <hi>impietas.</hi> 
 Cum haec itaque [ <hi>Al.</hi> ita] cerneret,
ecce talentum plumbi, id est, massa instar lapidis
ferebatur, vel suo impetu, vel Domini jussione,
vel ferebatur ab alio cujus nomen tacitum est. Angelus
autem iste qui loquebatur in propheta, et egrediens
ex eo, illi universa monstrabat, arripuit mulierem
quae vocabatur impietas, et praecipitem misit
in medium amphorae, quae prius libere ferebatur, et
supra amphoram sedens, omnibus apparebat. Ac
<pb n="1449C"/>
ne forte rursum elevaret caput, et sua iniquitate et
impietate gauderet, talentum plumbi in modum gravissimi
lapidis mittit in os amphorae: ut impietatem
in medio opprimat atque concludat, ne quo [ <hi>Al.</hi> 
quoquo] modo possit erumpere. Haec quasi umbras
quasdam et lineas futurae imaginis <emph>818</emph> duximus,
ut quod reliquum est suis coloribus impleamus.
Angelus qui loquebatur in propheta, egressus de eo,
et quasi cominus loquens, praecipit illi ut levet oculos
suos, et videat peccata populi Israel in mensuram
coacervata perfectam, et impleta delicta cunctorum:
et hanc esse <hi>oculum eorum,</hi> quod Hebraice
dicitur ENAM ( ), et scribitur per AIN, JOD, NUN,
MEM: Sive <hi>iniquitatem eorum;</hi> quae si per VAU litteram
scripta esset, recte legeretur ONAM [ <hi>Al.</hi> UNAM]
<pb n="1449D"/>
( ), ut LXX putaverunt: et hic error in editione
Vulgata frequenter inolevit, ut quia VAU et JOD litterae
eadem forma, sed mensura diversae sunt, altera
legatur pro altera. Haec amphora sive mensura,
oculus eorum est in universa terra, hoc est, ostensio
peccatorum, ut quorum vitia dispersa latitabant,
in unum coacervata oculis omnium panderentur,
ut egrederetur de loco suo Israel, et cunctis
gentibus qualis in terra sua fuerit, monstraretur. Et
ecce talentum plumbi portabatur. Pro talento plumbi,
in consequentibus legimus lapidem plumbi. <hi>Talentum</hi> 
<pb n="1450A"/>
vocatur CHACHAR ( ); <hi>lapis</hi> ABEN ( ). Ipse
est igitur lapis plumbi, qui et talentum plumbi, quod
nos manifestius exprimentes, massam vel sphaeram
plumbi interpretati sumus, ex quo significatur pondus
gravissimum peccatorum. Et super hanc mensuram
atque amphoram omnium delictorum, media
sedebat impietas, quam alio nomine idololatriam possumus
appellare, et negationem Dei. Unde a Salvatore
dicitur ad Judaeos: <hi>Implete mensuram patrum
vestrorum <note>(Matth. XXIII, 32)</note>
            </hi>. Haec impietas quae sedebat
super peccata Israel, et in suo scelere gloriabatur,
postea mittitur in medium Babylonis, et
captivitatis malo premitur. Vel juxta Theodotionem,
ipsa se projicit et abscondit in medium amphorae,
ducitque super se pondus gravissimum plumbi, ut
<pb n="1450B"/>
obturatum os habeat, et ultra se jactare non possit.
Vel certe ab angelo Dei opprimitur, ut quae prius
laetabatur in scelere, aeterno silentio conticescat.
Quo autem, et a quibus conclusa portetur, sequens
lectio docet.
</p>
          </div3>
<div3>
            <head>
              <note>(Vers. 9 seqq.)</note> </head>
            <p>
 <hi>Et levavi oculos meos, et vidi, et
ecce duae mulieres egredientes, et spiritus in alis earum,
et habebant alas quasi</hi> <emph>819</emph> <hi>alas milvi, et levaverunt
amphoram inter terram et coelum. Et dixi ad angelum
qui loquebatur in me: Quo istae deferunt amphoram?
Et dixit ad me: Ut aedificetur ei domus in terra Sennaar,
et stabiliatur, et ponatur ibi super basem suam.</hi> 
LXX: <hi>Et levavi oculos meos, et vidi, et ecce duae mulieres
egredientes, et spiritus in alis earum, et ipsae
habebant alas sicut alae sunt upupae. Et elevaverunt
<pb n="1450C"/>
mensuram inter terram et coelum. Et dixi ad angelum
qui loquebatur in me: Quo istae deferunt mensuram?
Et dixit ad me: Ut aedificent ei domum in terra Babylonis,
et praeparent, et ponant eam ibi super sedem
suam.</hi> Duas mulieres egredientes, Judaei arbitrantur
regnum Medorum et Macedonum, quorum utrumque
afflixerit populum Babylonium, et ibi impietas eorum
sedem posuerit. Hoc autem arte confingunt, ne quod
de se dictum est, in se intelligatur. Duae enim mulieres
quae egrediuntur, haud dubium quin de terra
Judaea, accipiendae sunt decem et duae tribus: quarum
alterae ab Assyriis, alterae a Chaldaeis captae
sunt. <hi>Et in alis earum erat spiritus,</hi> id est potestas
diaboli, de quo in Ecclesiaste scriptum est: <hi>Si spiritus
potestatem habentis ascenderit super te, locum
<pb n="1450D"/>
tuum ne dimiseris <note>(Eccl. X, 4)</note>
            </hi>. Et in Evangelio spiritum
immundum legimus qui cum de domo sua fuerit
ejectus, circumiens deserta et arida, cum aliis
septem spiritibus nequioribus se, revertitur in pristinam
domum <note>(Luc. XI)</note>. Ab hoc igitur spiritu istae
mulieres quasi vento flatuque raptatae, volatu celeri
ferebantur, et habebant alas; juxta Hebraicum
ASIDA ( ), quod Aquila, Symmachus, et Theodotio <hi>herodionem;</hi> 
 soli LXX <hi>upupam</hi> transtulerunt.
 Asidam Hebraei <hi>milvum</hi> putant, avem rapacissimam,
et semper domesticis avibus insidiantem; herodionem
<pb n="1451A"/>
vero, hi qui de volucrum scripsere naturis,
tria genera autumant: unum album, aliud stellatum;
tertium nigrum, quod et saevissimum est et sanguinarium,
et pugnans ad coitum impatiens: ita ut ex
oculis eorum erumpat cruor. Upupam autem, quam
nos de Graeci nominis similitudine traximus <note>(nam
et ipsi <hi>popam</hi> appellant ab eo, quod stercora humana
consideret [ <hi>Al.</hi> consideat])</note>, avem dicunt <emph>820</emph> 
esse spurcissimam, semper in sepulcris, semper in
humano stercore commorantem: denique et nidum
ex eo facere dicitur, et pullos suos de vermiculis
stercoris alere putrescentis. Quamcumque ex tribus
avibus intelligere volueris asidam, convenit istis
mulieribus Judae, et Israeli, quae propter peccata
putentia traditae sunt daemonum potestati, et ab eis
<pb n="1451B"/>
ductae in captivitatem. Tuleruntque amphoram sive
mensuram, in qua clausa tenebatur impietas, massa
plumbi desuper posita ne possit exire, et pondus
gravissimum omnium peccatorum per aerem inter
terram et coelum. Quod propheta intelligens, non
interrogabat [ <hi>Al.</hi> interrogat] quae sint istae mulieres
(patebat enim spiritui prophetali) nec quid portent,
de quo supra fuerat eruditus; sed quo portent.
Denique sequitur: <hi>Dixi ad angelum qui loquebatur in
me: Quo istae deferunt amphoram?</hi> Qui respondit: <hi>Ut aedificetur ei domus in terra Sennaar.</hi> 
 Pro quo
Septuaginta transtulerunt, <hi>in terra Babylonis.</hi> Sennaar
enim campus est Chaldaeorum, in quo hi qui
moverant ab Oriente pedes suos, et in Dei servitute
stare non poterant, aedificaverunt turrim superbiae
<pb n="1451C"/> <note>(Genes. XI)</note>;
unde et civitas ipsa appellata est <hi>Babylon,</hi> 
id est, <hi>confusio,</hi> eo quod ibi linguae omnium confusae
sint atque permixtae. Impietas ergo defertur
ab istis mulieribus in Babylonem: ut ibi aedificetur
domus ejus, et stabiliatur, et ponatur super basem
suam, et aeterna statione requiescat. Vere enim in
Babylone sedes est impietatis, et juxta historiam et
juxta mysticos intellectus. Si volueris duas mulieres
accipere haereticorum populos et Judaeorum (quorum
utrique egrediuntur a facie Dei, et spiritu feruntur
incerto, et habent alas milvi, herodii, et upupae, dum
semper in modum perdicis faciunt divitias, non cum
judicio <note>(Jerem. XVII)</note>, et de Ecclesia rapere festinant,
et contentionibus ac jurgiis delectantur, et quoscumque
deceperint, trahunt ad interitum, volutantur in
<pb n="1451D"/>
coeno libidinum et sordibus sempiternis), istae mulieres
levant pondus impietatis gravissimum, et aedificant
in confusione domum suam, et serviunt regi
Babylonio, ut ibi habitent haereticorum populi et Judaeorum, <emph>821</emph> 
 ubi morantur idololatriae, ligno et
lapidibus servientes.</p>
          </div3>
        </div2>
<div2 id="VI">
          <head>
            <note>(CAP. VI)</note>
          </head>
<div3>
            <head>
              <note>(Cap. VI.)</note> </head>
            <p>
 <hi>Et conversus sum, et levavi oculos meos,
et vidi: Et ecce quatuor quadrigae egredientes in</hi> <note>(Vulg. de)</note>
            <hi> medio duorum montium, et montes, montes aenei</hi> 
<note>(Vulg. aerei)</note>
            <hi>. In quadriga prima equi rufi, in quadriga
<pb n="1452A"/>
secunda equi nigri, et in quadriga tertia equi albi,
et in quadriga quarta equi varii et fortes. Et respondi,
et dixi ad angelum qui loquebatur in me: Quid sunt
haec, domine mi? Et respondit angelus, et ait ad me:
Isti sunt quatuor venti coeli, qui egrediuntur, ut stent
coram Dominatore omnis terrae. In qua erant equi nigri,
egrediebantur in terram Aquilonis, et albi egressi
sunt post eos, et varii egressi sunt ad terram Austri.
Qui autem erant robustissimi, exierunt, et quaerebant
ire et discurrere per omnem terram. Et dixit: Ite et
perambulate terram, et perambulaverunt terram. Et vocavit
me, et locutus est ad me, dicens: Ecce qui egrediuntur
in terram Aquilonis, requiescere fecerunt spiritum
meum in terra Aquilonis.</hi> LXX: <hi>Et conversus
sum, et levavi oculos meos, et vidi: Et ecce quatuor
<pb n="1452B"/>
quadrigae egredientes de medio duorum montium, et
montes erant montes aenei. In quadriga prima equi rufi,
et in quadriga secunda equi nigri, et in quadriga
tertia equi albi, et in quadriga quarta equi varii sturnini.
Et respondi, et dixi ad angelum qui loquebatur in
me: Quid sunt haec, domine? et respondit angelus qui
loquebatur in me, et dixit: Hi sunt quatuor venti coeli,
qui egrediuntur ut assistant Domino omnis terrae. In
quo erant equi nigri, egrediebantur super terram Aquilonis,
et albi egrediebantur post eos, et varii exibant in
terram Austri, et sturnini egrediebantur, et considerabant
ut circuirent terram. Et dixit: Ite et circuite terram,
et circuierunt terram: et clamavit, et locutus est
ad me dicens: Ecce qui egrediuntur super terram Aquilonis:
requiescere fecerunt furorem meum in terra Aquilonis.</hi> 
<pb n="1452C"/>
Transivi, ait, ad aliam visionem, et oculos
cordis mei ad coelum altius sublevavi: vidique quatuor
quadrigas egredientes de medio duorum montium
qui erant aenei, id est, insuperabiles atque fortissimi,
et qui nulla possent vetustate consumi. Quos
enim supra montes <emph>822</emph> myrteos, vel umbrosos dixerat
atque nemorosos, nunc aeneos vocat. In quadriga
prima equi rufi erant, cruenti, et sanguinarii,
et Babylonia crudelitate terribiles. In quadriga secunda,
equi nigri, regnum Medorum atque Persarum:
quod bigae sedens et egrediens per Assueri
regis edictum, mortem omnium Judaeorum tristi
nuntio praeferebat. In quadriga tertia, equi albi, Macedones,
sub quorum rege Antiocho Machabaeorum
victoriam legimus. In quadriga quarta, equi varii
<pb n="1452D"/>
fortes. Scimus enim Romanorum reges, alios in gentem
Judaeam fuisse clementes, ut C. Caesarem, Augustum
et Claudium: alios persecutores atque terribiles,
ut C. Caligulam, Neronem, Vespasianum
et Hadrianum. Pro <hi>fortibus,</hi> quos Aquila <foreign xml:lang="greek">κρατεροὺς,</foreign>
Septuaginta <foreign xml:lang="greek">ψαροὺς</foreign> transtulerunt, in Hebraico
scriptum est AMASIM ( ). Et quaedam
exemplaria male habent <foreign xml:lang="greek">πυῤῥοὺς,</foreign> confundentia
colorum differentias atque regnorum, cum <foreign xml:lang="greek">πυῤῥοὶ,</foreign>
id est, <hi>rufi,</hi> non AMASIM, sed ADAMIM ( ) appellentur.
<pb n="1453A"/>
Propheta ergo quaerente quid sibi vellent significare
quae cerneret, Angelus qui loquebatur in
eo, respondet, et narrat quatuor esse ventos coeli,
id est, quatuor plagas mundi, quae Graeci vocant <foreign xml:lang="greek">κλίματα,</foreign>
qui assistant et pareant Domini voluntati. Nihil
enim haec quatuor regna, quae diximus, absque
Domini voluntate fecerunt. In qua erant equi nigri,
egrediebantur, inquit, in terram Aquilonis. Quam
pulchre quadriga prima in qua erant equi rufi praetermittitur,
quid et secunda et tertia fecerint quartaque
describitur. Jam enim eo tempore, quo haec propheta
referebat, regnum praeterierat Babylonium, et
omnem Asiam Medorum potentia possidebat: sub
quorum rege Dario, anno ejus secundo, mense undecimo
<note>( <hi>Al.</hi> decimo)</note>, qui appellatur SABAT ( ),
<pb n="1453B"/>
vicesima quarta die mensis, omnia quae supra exposuimus,
contemplatur. In qua erant igitur equi nigri,
egrediebantur in terram Aquilonis: ut Chaldaeorum
regnum Medica virtus everteret. Et hoc notandum,
quod <foreign xml:lang="greek">κλίματα,</foreign> id est, plagae orbis et mundi,
juxta situm Jerusalem, et templi in Scripturis sanctis
appellentur. Albi quoque egressi <emph>823</emph> sunt post
eos, secuti Medorum Persarumque vestigia, reges
Macedonum, ut Chaldaeos ac Babylonem suo imperio
subjugarent. Quarti vero, id est, sturnini et varii,
pro quo in Hebraeo legitur BORODIM ( ), et qui
alio nomine appellantur AMASIM, id est, <hi>fortes,</hi> atque <hi>robusti,</hi> 
 egressi sunt ad australem plagam, et totam
terram impetu celeri lustraverunt. Clamatque angelus
qui loquebatur in propheta, ad imperium Romanorum:
<pb n="1453C"/> <hi>Ite, perambulate terram,</hi> 
 et orbem circuite
terrarum, vestrisque pedibus cuncta regna substernite.
Conversusque ad prophetam clara voce testatur: <hi>Ecce qui egrediuntur in terram Aquilonis, requiescere
fecerunt spiritum meum in terra,</hi> 
 ad quam profecti
sunt. Traditum mihi est ab Hebraeis in loco vel
difficillimo, quod Alexander et omnes Macedones, id
est, equi albi qui egressi sunt post Medos et Persas,
<pb n="1454A"/>
qui et ipsi perrexerant in terram Aquilonis, requiescere
fecerint spiritum prophetalem in terra Aquilonis,
eo quod contra Medos Dei impleverint voluntatem,
et in brevi imperium Medorum atque Persarum
a Macedonibus sit deletum. Grandis enim eorum est
consolatio qui premuntur, si sciant hostes suos cito
esse perituros. Haec ut potuimus, immo ut accepimus,
nostrae linguae studiosis tradimus [ <hi>Al.</hi> tradidimus]
sequentes historiae veritatem: nec quadrigas
Pharaonis, et currus Babylonios instar explanationis
Aegyptiae tenaci memoria conquirentes; <emph>824</emph> non
enim quid ubi scriptum, sed qua ratione sit scriptum,
considerandum est. Juxta allegoriam quaecumque
in quatuor cornibus et quatuor fabris diximus,
etiam in praesenti loco accipiamus. Legi in cujusdam
<pb n="1454B"/>
volumine, quatuor quadrigas, in quibus sunt equi
rufi et nigri, et albi, et varii, ac fortes, quatuor Evangelia
intelligenda et equos Apostolos, per diversitatem
colorum diversas gratias possidentes: quorum
alii rufi sint in martyrio, alii obscuri, et nigri, et
Christi mysteria cognoscentes, de quibus dicatur in
Psalmis: <hi>Caligo sub pedibus ejus <note>(Psal. XVII, 10)</note>
            </hi>. Et: <hi>Posuit tenebras latibulum suum 
 <note>(Ibid., XII)</note>
            </hi> Alii albi.
gratia virginali; alii varii et fortes, habentes gratiam
curationum diversarumque virtutum. Hae quadrigae
quatuor, sive currus, missi sunt in quatuor ventos
coeli, id est, ad cardines mundi, et universum orbem
terrarum, ut explerent Domini voluntatem: quibus
postea infertur ab Angelo: <hi>Ite, et perambulate terram,</hi> 
et in cunctis terrarum finibus Evangelium seminate.
<pb n="1454C"/>
Hoc quoque quod sequitur: <hi>Ecce qui egrediuntur
in terram Aquilonis requiescere fecerunt spiritum
meum in terra Aquilonis,</hi> sic explanavit, ut diceret
requievisse spiritum Domini, sive angeli, quando
in terra Aquilonis, diaboli regna durissima apostolica
praedicatione subversa sunt, et haec esse regna,
quae Domino Salvatori in monte excelso diabolus
ostendens, sibi tradita gloriatus sit <note>(Matth. IV)</note>.
</p>
          </div3>
        </div2>
      </div1>

<div1>
        <head> <hi>LIBER SECUNDUS.</hi> </head>

<pb n="1453"/>
<p divs_removed="true">
          <pb n="1453D"/> <emph>825-826</emph> Ab obscuris ad obscuriora [ <hi>Al.</hi> obscura]
transimus, et cum Moyse ingredimur in nubem
et caliginem <note>(Exod. XXXIV)</note>. Abyssus abyssum invocat,
in voce cataractarum Dei <note>(Ps. XLI, 8)</note>; et gyrans
gyrando vadit spiritus, et in circulos suos revertitur <note>(Eccl. I, 6)</note>:
Labyrinthios patimur errores,
et Christi caeca regimus filo vestigia. Ad hanc difficultatem
urget petasatus libri portitor <note>(Horat. I,
epist. 2)</note>:
<l>
<pb n="1454D"/>Dimidium facti, qui coepit, habet. . . .</l> 
quanto magis nos qui tertiam partem jam confecimus
viae, eodem debemus in reliquis labore sudare,
ne perdamus praeterita, et imperfectum opus augeat
lectoris desiderium! Itaque, mi Exuperi Papa venerabilis,
adesto praesens orationibus, qui corpore absens
es, et impetra a Domino, ut auferatur a facie
mea velamen Zachariae, quod ante oculos obtendebatur
[ <hi>Al.</hi> appendebatur] Moysi <hi>(Exod. XXXI;
<pb n="1455A"/>
II Cor. III)</hi>, quia fulgorem vultus ejus, vulgus ignobile
ferre non poterat: ut ego quoque cum David
queam dicere: <hi>Dominus dabit verbum evangelizantibus
virtute multa <note>(Ps. LXVII, 12)</note>
          </hi>. Secundi libri Explanationum
in Zachariam istud exordium est, quem tanta
celeritate dictamus, ut pene non sit emendandi spatium:
dum frater Sisinnius Aegyptum ire festinat,
ut odorem bonae fragrantiae, qui a te missus est fratribus,
illuc quoque perferat; et nequaquam Aethiopiae
flumine, sed Galliarum largissimis aquis rigentur
arva sitientia.

        </p>
        <div3 moved_from_p="true">
            <head>
              <note>(Vers. 9. seq.)</note> </head>
          <p>
 <hi>Et factum est verbum Domini ad me,
dicens: Sume a transmigratione ab Holdai et a Tobia,
et ab Idaja, et venies tu in die illa, et intrabis domum
Josiae filii Sophoniae qui venerunt de Babylone. Et sumes
<pb n="1455B"/>
argentum et aurum, et facies coronas, et pones in capite
Jesu filii Josedec sacerdotis magni, et loqueris ad eum dicens:
Haec ait Dominus exercituum, dicens: Ecce vir,
Oriens nomen ejus, et subter eum orietur, et aedificabit
templum Domini. Et ipse exstruet templum Domino, et
ipse portabit gloriam, et sedebit et dominabitur super solio
suo, et erit sacerdos super solio: et consilium pacis erit
inter illos duos. Et coronae erunt Helem et Tobiae et Idajae
et Hen filio Sophoniae, memoriale in templo Domini.
Et qui procul sunt, venient et aedificabunt in templo
Domini, et scietis quia Dominus exercituum misit me ad
vos. Erit autem hoc, si auditu audieritis vocem Domini
Dei vestri.</hi> LXX: <hi>Et factus est sermo Domini ad me
dicens: Accipe quae de captivitate sunt a principibus,
et ab utilibus ejus, et qui cognoverunt eam: et ingredieris
<pb n="1455C"/>
tu in die illa in domum Josiae filii Sophoniae,
qui venit de Babylone, et accipies argentum et aurum,
et facies coronas, et impones super caput Jesu filii
Josedec sacerdotis magni, et dices ad eum: Haec dicit
Dominus omnipotens: Ecce vir, Oriens nomen ejus, et
subter eum orietur, et aedificabit domum Domini, et
ipse accipiet virtutem, et sedebit, et imperabit super
throno suo. Et erit sacerdos a dextris ejus, et consilium
pacis erit inter duos: corona autem exspectantibus
et utilibus ejus, et qui cognoverunt eam, et in gratiam
filii Sophoniae, et in psalmum in domo Domini, et qui
longe sunt ab eis, venient et aedificabunt in domo Domini.
Et scietis quia Dominus omnipotens misit me ad
vos, et</hi> <emph>827</emph> <hi>erit, si auditu audieritis vocem Domini
Dei vestri.</hi> Semel proposui arcana eruditionis Hebraicae,
<pb n="1455D"/>
et magistrorum synagogae reconditam disciplinam,
eam dumtaxat, quae Scripturis sanctis
convenit. Latinis auribus prodere. Quamobrem necesse
mihi est in locis obscurissimis historiae lineas
ducere, et sic quae ab ecclesiasticis viris accepi,
proferre in medium, lectoris arbitrio quid magis
sequi debeat, relinquens. Et primum lectionis ordo
reddendus est, ut quod dicitur, juxta litteram perspicuum
fiat. Accipe, inquit, ab Holdai, et a Tobia,
et ab Idaja, qui de Babylonica captivitate venerunt,
<pb n="1456A"/>
et sumes ab eis quae offeruntur munera, argentum,
et aurum, et intrabis domum Josiae, filii Sophoniae;
et ibi facies coronas, auri atque argenti varietate
distinctas, non unam coronam; sed vel duas vel
plures: ATAROTH ( ) quippe, id est, <foreign xml:lang="greek">στέμματα,</foreign>
non unum, sed vel dualem, vel pluralem numerum
significant. Cumque coronas feceris, impones unam
ex eis in capite Jesu filii Josedec sacerdotis magni,
et loqueris ad eum: <hi>Haec dicit Dominus omnipotens:
Ecce vir cujus nomen est, Oriens,</hi> quod Hebraice dicitur
SEMA ( ), non per SIN, sed per SADE litteram
scriptum. Qui idcirco <hi>Oriens,</hi> id est, <foreign xml:lang="greek">ἀνατολὴ,</foreign>
vel <foreign xml:lang="greek">ἀναφύη,</foreign> sive <foreign xml:lang="greek">βλάστημα,</foreign> nuncupatur, id est, <hi>germen,</hi> 
 quia ex se repente succrescet, et ex radice
sua in similitudinem germinis pullulabit, qui vir
<pb n="1456B"/>
aedificabit templum Domini. Cumque illud exstruxerit,
ipse quoque portabit gloriam, id est, coronam
alteram, quae Hebraice HOD ( ), et ab alio <foreign xml:lang="greek">ἐπιδοξότης</foreign>:
ab alio <foreign xml:lang="greek">εὐπρέπεια</foreign>: ab alio <foreign xml:lang="greek">ἀρετὴ</foreign>: ab alio <foreign xml:lang="greek">δόξα</foreign>
scribitur, quae vel <hi>inclytum,</hi> vel <hi>decorem,</hi> vel <hi>virtutem,</hi> 
vel <hi>gloriam</hi> sonant. Significari autem putant
Zorobabel, qui ex humili atque captivo in ducem
populi Judaici repente consurgens, aedificavit templum
Domini, et sedit super solio suo, et principis
potestate dominatus est: sed et pontifex, inquit,
Jesus filius Josedec sedebit in sacerdotali throno, et
junctis animis atque consiliis, Dei populum gubernabunt.
Et erit pax inter duos illos, hoc est, inter eum
qui de tribu regia est, et eum qui de Levitica stirpe
descendit, ut sacerdotium pariter et regnum Dei <emph>828</emph> 
<pb n="1456C"/>
populum regant, ipsasque coronas quas de auro feceris
et argento, postquam impositae fuerint capiti
Jesu filii Josedec et capiti Zorobabel filii Salathiel, nominibus
eorum a quibus oblatae sunt, consecrabis in
templo, id est, Helem, et Tobiae, et Idajae, et Hen.
Nomen secundum et tertium idem est quod supra.
Primum mutatum est, et pro <hi>Holdai</hi> nunc <hi>Helem</hi> 
posuit. Quartum quod supra non dixerat additum,
hoc est <hi>Hen,</hi> de quibus loquemur in consequentibus.
Repositis autem, ait, coronis in templo Domini, et
in sempiternam memoriam consecratis, de toto orbe
terrarum, et procul positae gentes venient, et aedificabunt
in templo meo unusquisque pro viribus suis.
Et tunc exitu rerum et prosperitate omnium cognoscetis,
quod Dominus miserit me, et ipso cuncta jubente,
<pb n="1456D"/>
praedixerim. Haec autem omnia erunt, si
obedieritis praeceptis Domini, et mandata illius feceritis. <hi>Holdai</hi> 
 interpretatur <hi>deprecatio Domini,</hi> quod
Graece significantius dicitur <foreign xml:lang="greek">λιτάνευσις Κυρίου</foreign> <hi>Tobia,
bonus, Domini. Idaja, notus Domini.</hi> Pro HOLDAI
( ), nunc in primo loco posuit HELEM ( ), quod
interpretatur <hi>somnium;</hi> et in quarto loco addidit
HEN ( ), id est, <hi>gratia.</hi> Horum quatuor hominum
coronae erunt apud filium Sophoniae, quem supra
Josiam legimus, qui custos et aedituus est templi Domini,
<pb n="1457A"/>
et ibi aeterna statione requiescent. Hebraei Ananiam,
Azariam et Misael de captivitate venientes
aurum et argentum in munera templi, et coronas
pontificis, ac ducis attulisse commemorant, et quem
supra non dixerat, <hi>Hen,</hi> id est, <hi>gratiam,</hi> Danielem
venisse cum munere, et idcirco <hi>Helem</hi> positum pro <hi>Holdai,</hi> 
 ut ex interpretatione nominis quod dicitur <hi>somnium,</hi> 
 ostendatur in captivitate positum Danielem,
et tres pueros regalis somnii mysteria cognovisse.
Assumptis enim tribus pueris, Daniel oravit
Dominum, et interpretationem somnii consecutus
est <note>(Daniel. II)</note>. Haec juxta historiam Circumcisio
conatur exponere. Nobis autem incumbit necessitas
juxta LXX interpretes dicere quae nostri
dixere majores. Accipe a captivitate, et a principibus,
<pb n="1457B"/>
et ab utilibus ejus, et ab his qui cognoverunt <emph>829</emph> 
 eam, aurum, et argentum, et ingressus
in domum Josiae filii Sophoniae, qui et ipse venit
de Babylone, fac in ea coronas aureas et argenteas,
quas impones super caput Jesu filii Josedec sacerdotis
magni. Captivitas Judaeorum, id est, populi
Dominum confitentis, vitia sunt atque peccata: quae,
qui coeperit agere poenitentiam, et desiderare pristinam
Jerusalem, id est, Ecclesiam Christi, in Babylone
deserit ac dimittit, et offertur a principibus
captivorum, et ab utilibus ejus, id est, captivitatis
(qui et ipsi pro utilitate sua traditi sunt angelo Satanae
in interitum carnis, ut spiritus salvus fieret <note>(I Cor. V)</note>,
et ab his qui cognoscunt eam, videlicet
captivitatem, in bonam partem post supplicia esse
<pb n="1457C"/>
vertendam. Offertur autem aurum et argentum ab
his, qui et sensu, et sermone Dominum confitentur,
et fiunt ex eo, id est, auro et argento coronae in
domo Josiae, qui interpretatur <hi>salvatus,</hi> et est filius <hi>visitationis Domini,</hi> 
 id est, <foreign xml:lang="greek">ἐπισκοπῆς Κυρίου.</foreign> Visitatur
enim a Domino qui prius male aegrotaverat. Et recte
dicitur Josias, <hi>salvatus,</hi> quia et ipse reversus est de
Babylone. Imponuntur autem coronae, vel corona,
Jesu filio Josedec sacerdoti magno, quia nobis proficientibus
et reversis ad meliora, per singulas virtutes
nostras Dominus coronatur: immo nobis virtute
poenitentiae coronatis, salvator in singulis coronam
accipit, juxta illud quod et Paulus loquitur: <hi>De caetero
reposita est mihi corona justitiae, quam reddet
mihi Dominus justus judex: non solum autem mihi,
<pb n="1457D"/>
sed et omnibus qui diligunt adventum Domini Salvatoris
nostri Jesu Christi <note>(I Tim. IV, 8)</note>
            </hi>. Unde a corona
justitiae et Pater Domini Salvatoris nomen accepit. <hi>Josedec</hi> 
 enim interpretatur <hi>Dominus justitiae,</hi> eo quod
reddat unicuique secundum opera sua. De hac corona
et Jacobus in Epistola sua loquitur: <hi>Beatus vir qui
sustinet tentationem, quia cum probatus fuerit, accipiet
coronam vitae, quam repromisit Deus diligentibus se <note>(Jacob. II)</note>
            </hi>.
Jubetur autem prophetae ut postquam coronam
imposuerit, vel coronas, super caput Jesu filii
Josedec sacerdotis magni, loquatur ad eum, et dicat: <hi>Haec dicit Dominus: Ecce vir, Oriens nomen ejus: et
<pb n="1458A"/>
subter eum orietur,</hi> 
 et reliqua. Non Jesum dividimus,
nec duas personas in unam <emph>830</emph> possumus facere
personam; sed ipse qui Jesus appellatur, eo quod
salvaverit mundum, et Oriens dicitur, quia in diebus
ejus orta est justitia. Et canitur in Psalmo: <hi>Veritas
de terra orta est <note>(Ps. LXXXIV, 12)</note>
            </hi>, eo quod de utero
virginali in saeculorum consummatione generatus
dixerit: <hi>Ego sum veritas <note>(Joan. XIV, 6)</note>
            </hi>, et extrema
hora venerit, juxta Joannis Epistolam dicentis <note>(I Joan.
II, 18)</note>: <hi>Filioli, nunc extrema hora est,</hi> in qua stantem,
et nihil agentem gentium populum conduxit ex
denario, et misit ad vineam <note>(Matth. XX)</note>. Alioquin
si secundum diversitatem nominum diversus efficitur,
alius erit pastor, alius aries, alius agnus, alius
janua, alius lapis offensionis, et petra scandali. Iste
<pb n="1458B"/>
igitur qui nostris virtutibus coronatus est, orietur et
appellabitur <hi>Oriens.</hi> Ad quem locutus est Pater: <hi>Filius meus es tu: ego hodie genui te 
 <note>(Ps. II, 7)</note>
            </hi>: Et
subter eum orietur multitudo credentium, et aedificabit
domum Domini, Ecclesiam, et ipse accipiet virtutem
et decorem ac profectum, et gloriam singulorum,
et sedebit et dominabitur in throno suo, in
throno David, de quo et in Evangelio scriptum est: <hi>Et erit sacerdos a dextris ejus 
 <note>(Luc. I)</note>
            </hi>, sive juxta
Hebraicum, <hi>super thronum suum;</hi> quia ipse et rex et
Pontifex est: et sedebit tam in regali, quam in sacerdotali
throno, et consilium pacificum erit inter
utrumque, ut nec regale fastigium sacerdotalem deprimat
dignitatem, nec sacerdotii dignitas regale fastigium,
sed in unius gloria Domini Jesu utrumque
<pb n="1458C"/>
consentiat. Legi in cujusdam libro hoc quod dicitur <note>(Zach. VI, 13)</note>:
 <hi>Et consilium pacificum erit inter duos,</hi> 
ad Patrem referri et ad Filium: quia non suam, sed
Patris venerit facere voluntatem, et Pater in Filio sit,
et Filius in Patre <note>(Ibid., XIV)</note>. Corona autem, id est,
insigne victoriae, cum Christus fuerit coronatus, his
quoque repromittitur, qui exspectant eum, et intelligunt
utilitatem quondam captivitatis suae, et noverunt
Dei universa mysteria, ut sint in gratiam filii
Sophoniae, hoc est visitationis Domini. Et qui in Babylone
dicebant <note>(Ps. CXXXVI, 1, 2)</note>: <hi>Super flumina
Babylonis ibi sedimus et flevimus, cum recordaremur
Sion: in salicibus in medio ejus suspendimus organa
nostra,</hi> postquam reversi fuerint in Jerusalem, accipiant
Psalmum et tympanum, et canant in Ecclesia
<pb n="1458D"/>
Domini, et qui per majora <emph>831</emph> peccata longe fuerant
ab Judaea, et confessione verissima, veniant,
et per singulos profectus suos aedificent domum
Domini, et tunc universi pari mente cognoscant,
quod Dominus omnipotens prophetam miserit ad
eos. Fient autem omnia quae promissa sunt, si Dominum
audire voluerint, et acta poenitentia, in bonis
operibus manserint.</p>
        </div3>
<div2 id="VII">
          <head>
            <note>(CAP. VII)</note>
          </head>
<div3>
            <head>
              <note>(Cap. VII.--Vers. 1 seqq.)</note> </head>
            <p>
 <hi>Et factum est in anno
quarto Darii regis: factum est verbum Domini ad Zachariam,
in quarta mensis noni, qui est Casleu. Et
miserunt ad domum Dei Sarasar et Rogommelech, et
<pb n="1459A"/>
viri qui erant cum eo, ad deprecandam faciem Domini:
ut dicerent sacerdotibus domus Domini exercituum et
prophetis loquentes: Numquid flendum est mihi in
quinto mense: vel sanctificare me debeo, sicut feci jam
multis annis? Et factum est verbum Domini exercituum
ad me, dicens: Loquere ad omnem populum terrae, et
ad sacerdotes, dicens: Cum jejunaretis et plangeretis
in quinto et septimo per hos septuaginta annos, numquid
jejunium jejunastis mihi? et cum comedistis et
cum bibistis, numquid non vobis comedistis et vobismetipsis
bibistis? Numquid non sunt verba quae locutus
est Dominus in manu prophetarum priorum, cum
adhuc Jerusalem habitaretur, et esset opulenta, et ipsa
et urbes illius</hi> [Vulg. tacet <hi>illius] in circuitu ejus, et ad
austrum et in campestribus habitaretur?</hi> LXX: <hi>Et factum
<pb n="1459B"/>
est in quarto anno sub Dario rege: factus est
sermo Domini ad Zachariam, quarta die mensis noni
qui est Casleu, et misit in</hi> [Al. <hi>de] Bethel Sarasar et
Arabessser rex, et viri ejus ut deprecarentur Dominum,
dicens ad Sacerdotes domus Domini omnipotentis, et
ad prophetas, dicens: Ingressa est huc in mense quinto
sanctificatio, juxta quod fecerunt jam annis pluribus:
et factus est sermo Domini virtutum ad me, dicens:
Dic ad omnem populum terrae, et ad sacerdotes, dicens:
Si jejunatis, et plangitis in quintis et septimis, et ecce
septuaginta anni, numquid jejunium jejunastis mihi? et
si comeditis aut bibitis, nonne vos comeditis, et vos bibitis?
Numquid non ista sunt verba mea, quae locutus
est Dominus in manibus prophetarum, qui fuerunt prius
quando Jerusalem habitabatur, et erat abundans, et civitates
<pb n="1459C"/>
ejus per circuitum,</hi> <emph>832</emph> <hi>et montana et campestria
habitabantur?</hi> In quarto anno Darii regis, in mense
nono, qui appellatur CASLEU, ( ), et in quarta
mensis ejusdem die miserunt ad domum Dei, id est,
ad templum quod jam a Zorobabel et a Jesu fuerat
instauratum, Sarasar et Rogommelech et caeteri qui
cum eis erant, quos Persas fuisse duces regis Darii
timentes Deum, Hebraei autumant: ut quia jam audierant
templum esse constructum, quaererent a sacerdotibus
domus Domini et prophetis, utrum secundum
consuetudinem pristinam flere et jejunare deberent,
an luctum mutare laetitia. Et est sensus
sciscitantium: Quinto mense qui appellatur apud
Romanos <hi>Julius,</hi> a Nabuchodonosor subversa est Jerusalem,
quam ob causam propter solitudinem templi
<pb n="1459D"/>
huc usque jejunavimus et planximus, et moerorem
nostrum fletu et jejuniis consolati sumus. Nunc
quia dicitur, templum esse constructum, et videmus
nequaquam causam permanere tristitiae, respondere
quaesumus, utrum hoc facere debeamus, an moerorem
gaudio commutare? Et simul considerandum
quod fletus atque jejunium sanctificatio dicitur. Unde
et in Joel praeceptum est sacerdotibus, ut sanctificent
jejunium et praedicent curationem <note>(Joel. V)</note>.
Curat enim vulnera delinquentis, abstinentia et jejunium,
<pb n="1460A"/>
et curatos quosque sanctificat. Postquam interrogaverant
Persarum duces per eos quos miserant,
et ad sacerdotes atque prophetas sciscitantium fuerat
expleta legatio, fit sermo Domini ad prophetam,
imperans ut loquatur ad vulgum et ad sacerdotes,
quid legatis debeant respondere. Quando jejunabatis
et plangebatis in quinto mense captivitatis Jerusalem,
et in septimo mense, quando Godolias interfectus
est ab Ismael, per annos septuaginta desolationis
templi et subversionis Jerusalem, numquid
mihi proderat quod jejunabatis <note>(IV Reg. XXV; Jer.
XLI)</note>? Et econtrario, si quando manducatis et bibitis,
numquid non vobis et comeditis et potatis? Neque
enim his rebus placatur Deus, sed bonis operibus,
et si illius praecepta faciamus, quia esca nos non
<pb n="1460B"/>
commendat Deo. Neque si non manducaverimus,
deficiemus: neque si manducaverimus, abundabimus.
Numquid non haec sunt verba mea, adhuc <emph>833</emph> 
 stante Jerusalem et urbibus Juda, quae loquebar
ad vos in manibus prophetarum meorum, cum
adhuc staret Jerusalem, et urbes Juda rebus omnibus
abundarent, et tam montana regio, quam campestris
frugibus redundaret, et fidissima pace frueretur?
Haec autem erant verba Domini, quae sequens
Scriptura testatur, velle se verum judicium et misericordiam
in proximos, et viduam, et pupillum, et
advenam, et pauperem non calumniari, et malum
non cogitare in corde suo. Haec, inquit, noluerunt
facere, et surdis auribus mea imperia contempserunt:
quam ob rem venit indignatio magna super Jerusalem;
<pb n="1460C"/>
et quomodo illi me audire noluerunt, sic et ego
non exaudivi eos: et nunc tanta scrupulositate quaerunt,
quando debeant jejunare et plangere, cum ante
dixerim per Isaiam: <hi>Non tale jejunium elegi, dicit
Dominus, neque ut humiliet homo animam suam; sed
solve omne vinculum iniquitatis: dissolve obligationes
violentarum cautionum: esurienti da panem tuum ex
animo. Si videris nudum, operi eum; et pauperem et
absque tecto indue in tabernaculum tuum. Tunc erumpet
temporanea lux tua, et sanitates tuae cito orientur <note>(Isai. LVIII, 5, seqq.)</note>
            </hi>.
Hoc quod scriptum est in Septuaginta: <hi>Misit de Bethel Sarasar et Arabesser</hi> 
 [Al. <hi>Arbath Sager] rex,</hi> 
 nullus nostrorum potuit exponere:
neque enim quod male versum est ex Hebraeo, ulla
rationeexplanari potest. Quis est enim iste <hi>Sarasar,</hi> 
<pb n="1460D"/>
vel <hi>Arabesser rex?</hi> aut cujus rex provinciae, aut in
quam vel de qua misit Bethel? aut cujus Bethel rex esse
poterat Arabesser, quae olim cum Judaea fuerat destituta,
et eo tempore nequaquam vocabatur <hi>Bethel,</hi> 
id est, <hi>domus Dei;</hi> sed <hi>Bethaven,</hi> id est, <hi>domus idoli?</hi> 
Hoc quoque quod sequitur: <hi>Ingressa est huc in mense
quinto sanctificatio, sicut fecerant jam per multos annos,</hi> 
sic conantur exponere: sanctificationem ingressam,
vasa templi quae a Nabuchodonosor sublata
fuerant, illo tempore restituta. De quinti autem et
<pb n="1461A"/>
septimi jejunio, tentaverunt referre ad dies hebdomadis.
Sed quia sequitur, decimi jejunium, compulsi
sunt ad menses referre, et quod sit ipsum quinti,
septimi decimique mensis jejunium, omnino siluerunt.
Unde priore simus explanatione contenti, et
non inclinemur [ <hi>Al.</hi> indignemur] ad falsos commentantium <emph>834</emph> 
 conatus qui de interpretationis errore
venerunt.
</p>
          </div3>
<div3>
            <head>
              <note>(Vers. 8 seqq.)</note> </head>
            <p>
 <hi>Et factum est verbum Domini ad
Zachariam, dicens: Haec ait Dominus exercituum dicens:
Judicium verum judicate, et misericordiam, et
miserationes facite unusquisque cum fratre suo. Et viduam,
et pupillum, et advenam, et pauperem nolite
calumniari: et malum vir fratri suo non cogitet in
corde suo. Et noluerunt attendere, et verterunt scapulam
<pb n="1461B"/>
recedentem: et aures suas aggravaverunt, ne audirent:
et cor suum posuerunt adamantem</hi> [Vulg. <hi>ut adamantem]
ne audirent legem, et verba quae misit Dominus
exercituum in spiritu suo per manum prophetarum
priorum, et facta est indignatio magna a Domino exercituum.
Et factum est sicut locutus est, et non audierunt:
sic clamabunt et non exaudiam, dicit Dominus exercituum.
Et dispersi eos per omnia regna, quae nesciunt;
et terra desolata est ab eis, eo quod non esset transiens
et revertens; et posuerunt terram desiderabilem in desertum.</hi> 
LXX: <hi>Et factus est sermo Domini ad Zachariam
dicens: Haec dicit Dominus omnipotens, dicens:
Judicium justum judicate, et misericordiam et miserationem
faciat unusquisque ad fratrem suum: et viduam,
et pupillum, et pauperem non opprimatis: et malitiae
<pb n="1461C"/>
unusquisque fratris sui nolite meminisse in cordibus
vestris. Et noluerunt attendere, et dederunt dorsum
contemnens: et aures suas aggravaverunt, ut non audirent:
et cor suum posuerunt inobediens, ut non audirent
legem meam, et verba mea quae misit Dominus
omnipotens in spiritu suo, in manibus prophetarum
priorum. Et facta est ira magna a Domino omnipotente,
et erit sicut dixi, et non audierunt eum. Sic clamabunt,
et non exaudiam eos, dicit Dominus omnipotens:
et ejiciam eos in omnes gentes quas ignoraverunt:
et terra desolata est post eos a perambulante et revertente,
et posuerunt terram electam in solitudinem.</hi> Haec
magis volui, ista quaesivi, quae non facientes, captivitati
estis traditi; et non desolationis ac mortis
quinti mensis septimique jejunium. Justum judicium
<pb n="1461D"/>
judicate, ne audiatis in Psalmis: <hi>Usquequo judicatis
iniquitatem, et personas peccatorum sumitis? Judicate
pupillo et viduae: humilem et pauperem justificate <note>(Ps.
LXXXI, 2, 3)</note>
            </hi>, ne vobis quoque loquatur Isaias: <hi>Qui
justificant impium propter munera: et quod justum est
<pb n="1462A"/>
justo auferunt <note>(Isai. V, 23)</note>
            </hi>: et propter vos <emph>835</emph> 
Abacuc ex persona eorum qui opprimuntur, Deo faciat
invidiam: <hi>Contra me factum est judicium, et judex
accipit: ideo dissipata est lex, et non pervenit usque
ad finem judicium, quia impius opprimit justum <note>(Abac.
I, 3, 4)</note>
            </hi>. Nec novum putemus Dei esse praeceptum,
olim per Moysen ista mandaverat: <hi>Sic magnum judicabis
ut parvum: personam non accipies, et pauperis
non misereberis in judicio: quoniam Dei judicium est <note>(Deut. I, 17)</note>
            </hi>.
Misericordiam quoque et miserationes
faciet unusquisque cum fratre suo. Post judicii severitatem
sequatur in cunctos clementia, et maxime
in fratres, quos vel ejusdem sanguinis, vel unius
nobiscum fidei esse perspicimus. Viduam quoque et
pupillum, de quibus nobis praeceptum est: <hi>Esto pupillis
<pb n="1462B"/>
pater, et pro viro matri eorum; judicans pupillum,
et justificans viduam <note>(Eccl. IV, 10)</note>
            </hi>. Et advenam
et pauperem nolite calumniari, quia alterum peregrinatio,
alterum egestas humilem facit. Et malum
vir fratri suo non cogitet in corde suo, sive ut a
Septuaginta dicitur: <hi>Et malitiae unusquisque fratris sui 
 non meminerit in cordibus suis <note>(Luc. X)</note>
            </hi>. Fratrem
autem et proximum, vel omne hominum genus debemus
accipere; quia ex uno sumus parente generati,
vel eos qui domestici fidei sunt, juxta parabolam
Evangelii, quae proximum non consanguineum,
sed omnes homines vult intelligi. Quod autem ante
debeat ira finiri, quam sol occumbat, et omnium
malorum quae ab aliis passi sumus, deleri memoria,
et in multis locis legimus, et maxime in Jeremia,
<pb n="1462C"/>
qui ex persona Dei loquitur: <hi>Et malitiae proximi sui
unusquisque in cordibus vestris ne memineritis.</hi> Cum
ego ista praeceperim, illi attendere noluerunt, et
verterunt scapulam recedentem, sive dorsum contemnens,
ex habitu corporis mea imperia respuentes.
Solemus enim quando rugata fronte, et nare contracta
contemnimus admonentes, dorsum vertere,
juxta illud quod scriptum est: <hi>Verterunt ad me dorsa,
et non facies suas <note>(Jerem. II, 27)</note>
            </hi>. Et aures, inquit,
suas aggravaverunt ne audirent, sicut aspidis [ <hi>Al.</hi> 
aspides] surdae obturantis [ <hi>Al.</hi> obturantes] aures suas,
quae non audiet [ <hi>Al.</hi> exaudient] vocem incantantium, et
venefici incantantis sapienter. Ingravaverunt enim
aures suas <emph>836</emph> ut non audirent, et cor suum posuerunt,
ut non acquiescerent legi Dei. Unde Isaias
<pb n="1462D"/>
ad eos comminans loquitur: <hi>Incrassatum est cor
populi hujus, et auribus suis graviter audierunt, et
oculos suos clauserunt, ne forte viderent oculis suis, et
audirent auribus, et corde intelligerent, et converterentur,
et ego sanarem eos <note>(Isai. VI, et Act. XVIII, 27)</note>
            </hi>.
<pb n="1463A"/>
Porro quod dicitur juxta Hebraicum: <hi>Et cor suum
posuerunt adamantem</hi> <note>(Al. <hi>ut adamantem</hi> )</note>, duritiam
cordis ostendit, et cor lapideum, quod noluerint
verba Dei suscipere. Adamas enim lapis fortissimus,
qui Hebraice dicitur SAMIR ( ), intantum durus
est, ut omnia metalla confringat, et ipse non confringatur
ab ullo. Unde a Graecis <hi>indomabilis</hi> dicitur.
Ab hoc adamante induratum est cor Pharaonis, ne
dimitteret populum Dei <note>(Exod. VII et seqq.)</note>. Et quia
habuerunt, immo posuerunt cor suum adamantem,
propria voluntate cordis duritiam suscipientes, ne
audirent verba Domini, quae misit in spiritu suo,
id est, in Spiritu sancto per manum prophetarum
priorum, Isaiae, Osee, et caeterorum, qui mundas
habuerunt manus, quos ante captivitatem fuisse manifestum
<pb n="1463B"/>
est: idcirco ad magna peccata, magna
facta est indignatio, et Domini verba completa sunt,
par pari referentis, ut sicut illi ambulaverunt ad
eum perversi, et ipse adversum eos perversus incederet,
et non audiret verba inclamantium, quia et
illi verba Domini surda aure contempserint. Quamobrem
et dispersit eos per omnia regna quae nesciunt,
Assyriorum, et Chaldaeorum, Medorum, atque
Persarum, et gentium caeterarum, quae his
imperiis subjacebant, et in quarum terris disseminati
sunt. Et omnis Judaea deserta est, eo quod nullum
habuerit habitatorem, et non esset in ea transiens
et revertens. Et terram quae favus erat prae omnibus
terris et propter abundantiae multitudinem lacte et
melle manabat, verterunt in solitudinem. Possumus
<pb n="1463C"/>
haec et ad eos referre, qui in Ecclesia delinquentes,
projecti sunt de terra confessionis; quia noluerunt
audire Dominum, et verterunt ad eum scapulam recedentem,
et aures suas aggravaverunt, et cor posuerunt
ut adamantem. Et facta est super eos indignatio <emph>837</emph> 
 Domini, et dispersi sunt per omnia
regna vitiorum, et desolata est terra eorum, vel anima
vel corpus, non habens habitatorem Dominum,
nec in se spiritum revertentem. Et terra quondam
desiderabilis, quae erat hospitium Trinitatis, versa
est in desertum, habitationemque draconum. Quae
plana sunt, velociter transeamus, ut in obscuris
spatium disserendi sit: non enim longos florentesque
tractatus in quibus plausibilis ludit oratio, sed commentarios
scribimus, quorum officium est, praeterire
<pb n="1463D"/>
manifesta, obscura disserere.</p>
          </div3>
        </div2>
<div2 id="VIII">
          <head>
            <note>(CAP. VIII)</note>
          </head>
<div3>
            <head>
              <note>(Cap. VIII.--Vers. 1 seqq.)</note> </head>
            <p>
 <hi>Et factum est verbum
Domini exercituum, dicens: Haec dicit Dominus exercituum:
Zelatus sum Sion zelo magno, et indignatione
magna zelatus sum eam. Haec dicit Dominus exercituum:
Reversus sum ad Sion, et habitabo in medio
Jerusalem: et vocabitur Jerusalem, civitas veritatis;
et mons Domini exercituum, mons sanctificatus.</hi> LXX: <hi>Et factus est sermo Domini omnipotentis, dicens:
Haec dicit Dominus omnipotens: Zelatus sum Jerusalem
et Sion zelo magno, et furore 
 maximo zelatus
<pb n="1464A"/>
sum eam. Haec dicit Dominus omnipotens: Revertar
ad Sion, et habitabo in medio Jerusalem: et vocabitur
Jerusalem civitas vera, et mons Domini omnipotentis,
mons sanctus.</hi> Quod Dominus Jerusalem, id
est, Israeliticum populum in solitudine instar uxoris
acceperit, et jacentem in idololatriae sanguine, operuerit
pallio suo, et amore coluerit maritali, in Ezechiele <note>(Cap. XVI)</note> 
 plenius discimus, quae postea similam
comedens, et mel, et oleum, et vestibus ornata
pulcherrimis, et habens ex largitate viri omnia
ornamenta gemmarum, fornicata est cum Assyriis
atque Chaldaeis, et audivit a Domino: <hi>Sicut despicit
uxor virum suum, sic despexit me domus Israel <note>(Jerem. III)</note>
            </hi>.
Captivitati autem tradita et illusa ab
amatoribus suis, et pristino decore nudata, postquam
<pb n="1464B"/>
divaricavit pedes suos omni transeunti, et
polluta est usque ad verticem, memor pristinae felicitatis
 ingemit: <hi>Revertar ad virum meum priorem:
quia melius mihi erat tunc quam nunc <note>(Osee II, 7)</note>
            </hi>.
Quam ille suscipiens et rursum habens in conjugio,
cui prius dixerat: <hi>Non irascar tibi, et zelus meus</hi> <emph>838</emph> 
 <hi>recessit a te <note>(Ezech. XVI)</note>
            </hi>, nunc loquitur: <hi>Zelatus
sum Sion zelo magno, et indignatione magna zelatus
sum eam.</hi> Quantum prius indignatus sum, quod a
multis amatoribus deturpata est, et maculavit torum
meum: unde, et tradidi eam amatoribus suis,
nequaquam ut sub marito adulteram, sed ut scortum
et vile mancipium, et in lupanaribus prostitutam:
tanto nunc amplius ad eam reversus sum;
quia egit poenitentiam, et aedificavit templum meum
<pb n="1464C"/>
in quo habitabo in medio illius. Et vocabitur civitas
veritatis, quae antea dicebatur urbs mendacii, de qua
et in Isaia scriptum est: <hi>Veritas dormivit</hi> [Al. <hi>dormitavit]
in ea: nunc autem homicidae <note>(Isai. II, 21)</note>
            </hi>.
Vocabitur autem et mons Domini omnipotentis,
mons sanctificatus, in quo templo instaurato, immolantur
victimae, caeremoniarum ordo servatur. Haec
juxta historiam. Caeterum nulli dubium est, Sion et
Jerusalem, speculam et visionem pacis, posse accipi
animas fidelium, quibus cum peccaverint, iratus
Dominus tradit eas captivitati, ut quae Deum per
bona prosperaque non senserant, per mala sentiant
et adversa. Cumque egerint poenitentiam, revertetur
Dominus ad Sion, et habitabit in medio Jerusalem,
quam unam atque eamdem intelligimus civitatem, et
<pb n="1464D"/>
in quibus ante regnabant vitiorum peccatorumque
mendacia, postea Christus veritas commorabitur.
Et mons Domini exercituum vocabitur mons sanctus,
de quo dicitur: <hi>Qui confidunt in Domino sicut
mons Sion <note>(Ps. CXLII, 1)</note>
            </hi>. Et: <hi>Magnus Dominus et
laudabilis nimis, in civitate Dei nostri in monte sancto
suo <note>(Ps. XLVII, 1)</note>
            </hi>. De quo Isaias Michaeasque clamitant: <hi>In novissimo dierum erit mons 
 Domini praeparatus
in vertice montium, et sublimis super colles,
et fluent ad eum omnes populi, et properabunt gentes
multae, et dicent: Venite, ascendamus in montem Domini,
<pb n="1465A"/>
et ad domum Dei Jacob <note>(Isai. II, 2, 3; Mich.
IV, 1, 2)</note>
            </hi>. De hoc monte, et de hac civitate, et apostolus
Paulus (si tamen in suscipienda Epistola, Graecorum
auctoritatem Latina lingua non respuit) sacrata
oratione disputans ait: <hi>Accessistis ad montem
Sion et civitatem Dei viventis, Jerusalem coelestem, et
multorum angelorum millia, et Ecclesiam primitivorum,
qui scripti sunt in coelis <note>(Heb. XII, 22)</note>
            </hi>.
</p>
          </div3>
<div3>
            <head>
              <note>(Vers. 4, 5.)</note> </head>
            <p>
 <hi>Haec dicit Dominus exercituum. Adhuc</hi> <emph>839</emph> 
 <hi>habitabunt senes et anus in plateis Jerusalem,
et viri baculus in manu ejus prae multitudine
dierum. Et plateae civitatis complebuntur infantibus,
et puellis, ludentibus in plateis ejus.</hi> LXX: <hi>Haec dicit
Dominus omnipotens: Adhuc sedebunt senes et anus in
plateis Jerusalem, unusquisque in manu virgam suam
<pb n="1465B"/>
retinens, prae multitudine dierum: et plateae civitatis
replebuntur pueris et puellis, ludentibus in plateis ejus.</hi> 
Tanta, inquit, erit, reverso me in Sion, et habitante
in medio Jerusalem, rerum omnium prosperitas,
et bellorum quies atque tranquillitas, ut nullo hoste
remanente, usque ad ultimam aetatem in utroque
sexu senilis aetas perveniat, et trementes artus baculo
regente sustentent. Plateae quoque civitatis impleantur
pueris puellisque ludentibus. Hoc autem
fieri solet, quando securitas et profunda pax urbium
est, ut gaudium civitatum, lusibus et choreis
[ <hi>Al.</hi> choris] aetas lasciva concelebret. Quod si referimus
ad Ecclesiam, de qua dicitur: <hi>Gloriosa dicta
sunt de te, civitas Dei <note>(Ps. LXXXIX, 2)</note>
            </hi>: Et: <hi>Fluminis
impetus laetificat civitatem Dei: sanctificavit tabernaculum
<pb n="1465C"/>
suum altissimus: Deus in medio ejus non
commovebitur <note>(Ps. XLV, 45)</note>
            </hi>, quis poterit ambigere
plateas Ecclesiae, esse virtutes, in quibus sapientia
agit fiducialiter et in murorum summitatibus praedicatur?
Unde et ad Dominum Psalmista conclamat: <hi>Latum mandatum tuum vehementer 
 <note>(Ps. CXVIII, 96)</note>
            </hi>.
In his plateis Dominum Salvatorem sponsa perquirens,
loquitur in Cantico canticorum: <hi>Consurgam et
circuibo civitatem in foro, et in plateis ejus, donec inveniam
eum quem dilexit anima mea <note>(Cant. III, 2)</note>
            </hi>.
Habitabunt igitur, vel sedebunt, senes et anus, de
quibus scriptum est (si cui tamen placet librum recipere): <hi>Senectus honorabilis, non multi temporis, nec
numero annorum aestimabilis 
 <note>(Sap. IV, 8)</note>
            </hi>. Cani autem
sunt hominum prudentia, et senectus vita immaculata:
<pb n="1465D"/>
de quibus et Dominus loquitur ad Moysen: <hi>Constitue tecum septuaginta senes, quos ipse nosti quoniam
senes sunt 
 <note>(Num. XI, 16)</note>
            </hi>; quamobrem et ante
Abraham nullus appellatus est senex, de quo scriptum
legimus: <hi>Deficiens Abraham mortuus est: nutritus
in senectute bona, senex et plenus dierum (Gen.
XXV, 8</hi>. Gloria enim senum cani sunt, de quibus
dicitur: <hi>Cani hominis</hi> <emph>840</emph> <hi>sapientia ejus (Sap. IV,
<pb n="1466A"/>
8)</hi>. Hi tenebunt prae dierum multitudine virgas et
baculos in manibus suis, et dicent ad discipulos: <hi>Quid vultis? in virga veniam ad vos, an in spiritu lenitatis
et mansuetudinis 
 <note>(I Cor. IV, 21)</note>
            </hi>? Qui enim de
labiis suis profert sapientiam, virga percutit virum
 excordem. Et e contrario: <hi>Qui parcit baculo suo,
odit filium suum: qui autem diligenter corripit, diligit <note>(Prov. XIII, 24)</note>
            </hi>.
Et non solum senes, sed anus quoque
sedebunt in plateis Jerusalem: quas Paulus
apostolico ore describens: <hi>Honora,</hi> inquit. <hi>viduas
quae vere viduae sunt.</hi> Et in alio [ <hi>Al.</hi> eodem] loco: <hi>Vidua eligatur non minus annorum sexaginta, quae
fuit unius viri uxor, in bonis operibus habens testimonium:
si educavit liberos, si recepit hospitio, si sanctorum
pedes lavit, si in tribulationibus positis ministravit,
<pb n="1466B"/>
si omne opus bonum persecuta est 
 <note>(I Tim. V, 3,
9, 10)</note>
            </hi>. Istiusmodi senes et anus sedebunt in plateis
Jerusalem, et tenebunt baculos in manibus suis, et
plateae civitatis complebuntur pueris et puellis ludentibus.
Isti sunt pueri et puellae, senes, et juvenes,
quos Psalmista ad cantandum Domino cohortatur
dicens: <hi>Juvenes et virgines, senes cum junioribus
laudent nomen Domini <note>(Ps. CXLVII, 12)</note>
            </hi>. Et Joannes
evangelista atque apostolus: <hi>Scribo,</hi> inquit, <hi>vobis, pueri, quoniam dimittuntur vobis peccata propter
nomen Salvatoris: Scribo vobis, patres, quia cognovistis
eum qui a principio est 
 <note>(I Joan. II, 12, 13)</note>
            </hi>.
Et de his Salomon in Proverbiis loquitur: <hi>Et det
innocentibus versutiam: puero autem juniori sensum,
et intelligentiam.</hi> Et rursum: <hi>Audite, pueri, disciplinam
<pb n="1466C"/>
patris, et attendite ut cognoscatis intelligentiam <note>(Prov. I, 4, 8)</note>
            </hi>.
De his pueris, virgunculis ac puellis,
et quadragesimus quartus psalmus, <hi>Adducentur,</hi> inquit, <hi>regi virgines post eam.</hi> 
 Juxta quod scriptum est: <hi>Exsultaverunt et laetatae sunt filiae Judae in omnibus judiciis
tuis. Domine 
 <note>(Ps. XCVI, 8)</note>
            </hi>. Quae cum audierint
ab Apostolo: <hi>Gaudete, iterum dico gaudete <note>(Philip.
IV, 4)</note>
            </hi>, mentis laetitiam gestu corporis indicabunt, et
tripudiante saltatu, dicent cum David: <hi>Saltabo et
ludam in conspectu Domini <note>(II Reg. VI, 22)</note>
            </hi>.
</p>
          </div3>
<div3>
            <head>
              <note>(Vers. 6.)</note> </head>
            <p>
 <hi>Haec dicit Dominus exercituum: Si difficile
videbitur in oculis reliquiarum populi hujus in
diebus illis, numquid in oculis meis difficile erit? dicit
Dominus exercituum?</hi> LXX: <hi>Haec dicit Dominus omnipotens:
Si impossibile erit coram reliquiis populi hujus</hi> 
<pb n="1466D"/> <emph>841</emph> 
 <hi>in diebus illis: numquid et coram me impossibile
erit? dicit Dominus omnipotens.</hi> Per singula verba
atque sententias quibus Israeli prospera et pro
rerum magnitudine pene incredibilia promittuntur,
propheta proponit: <hi>Haec dicit Dominus omnipotens,</hi> 
alio sermone hoc loquens: Ne putetis mea esse quae
spondeo, et quasi homini non credatis: Dei sunt
promissa quae replico. Supra dixerat, anus et senes
<pb n="1467A"/>
in plateis esse sessuros, et pro temporis longitudine
baculos manibus retenturos, arctandas plateas hominum
multitudine, pueros ac puellas quasi in festis
diebus choros ducere, et exstruendam Jerusalem,
atque in statum felicitatis pristinae restituendam.
Hoc reliquiis populi, quae de captivitate venerant,
videbatur incredibile, cernentibus urbem penitus
destitutam, murorum ruinas, combustos parietes,
manus Babylonias ostentare; idcirco consociat: Si
vobis qui estis reliquiae captivi populi, vel difficile
vel impossibile videtur esse quod spondeo, ut in
diebus illis quibus aedificanda est Jerusalem, tanta
felicitas sit: numquid in conspectu Domini aut difficile
erit, aut impossibile, qui haec futura meo ore
promittit? <hi>Quae enim apud homines impossibilia sunt,
<pb n="1467B"/>
apud Deum possibilia sunt <note>(Matth. XIX, 26)</note>
            </hi>. Haec
persecutionis tempore in Ecclesiis Christi expleta
conspeximus, quando in tantam rabiem persecutorum
feritas excitata est, ut etiam conciliabula nostra
destruerent, divinos libros ignibus traderent,
omnes insulae, metalla, carceres, confessorum et
martyrum catenatis gregibus implerentur. Quis eo
tempore crederet rursum Ecclesias construendas ab
his ipsis qui ante destruxerant? non quod iidem homines
fuerint, sed quod eadem regalis potestas quae
prius sedebat in insidiis cum divitibus <note>(Psal. X)</note>, et
quasi ex senatus-consulto Christi nomen conabatur
exstinguere, nunc expensis reipublicae Ecclesiarum
basilicas exstruat, et exaltet summa fastigia, ut non
solum laquearia et tecta fulgentia auro decoret;
<pb n="1467C"/>
sed parietes diversi marmoris vestiat crustis, et divinos
libros quos prius tradebat incendio, nunc deauratos
et purpuratos, et gemmarum varietate distinctos,
in custodiam Romani veneretur status.
</p>
          </div3>
<div3>
            <head>
              <note>(Vers. 7, 8.)</note> </head>
            <p>
 <hi>Haec dicit Dominus exercituum: Ecce
ego salvabo populum meum de terra Orientis,</hi> <emph>842</emph> <hi>et de terra occasus solis. Et adducam eos, et habitabunt
in medio Jerusalem: et erunt mihi in populum,
et ego ero eis in Deum, in veritate et in justitia.</hi> 
 LXX
similiter. Haec Judaeorum alii dicunt, post Zorobabel
et Nehemiam, aedificato templo, et muris civitatis
exstructis, et statu Judaico restituto, a Machabaeis
et diversis principibus, qui usque ad Herodem
rexere Judaeam, esse completa. Alii in consummatione
mundi sub Christo, quem frustra praestolantur,
<pb n="1467D"/>
explenda commemorant. Nos autem et illo
tempore, id est, post Zorobabel et Nehemiam, dicimus
ex parte completa, et quasi in typis et imaginibus
praecessisse, quando populus reductus est de
captivitate, et habitavit in Jerusalem, et Dei populus
appellatus est, et rursum Dominus vocatus est
Deus eorum: nequaquam in mendacio et iniquitate,
sed in veritate et justitia. Et nunc plenissime sub
Domino Salvatore in Ecclesia, id est, in vera Jerusalem
promissionem rebus expleri, maxime quia dicitur: <hi>Ecce ego salvabo populum meum de terra
Orientis, et de terra Occidentis,</hi> 
 de quibus et Dominus
<pb n="1468A"/>
in Evangello loquebatur: <hi>Multi de Oriente et
Occidente venient, et accubabunt in regno coelorum
cum Abraham, Isaac, et Jacob <note>(Matt. VIII, 11)</note>
            </hi>. Et
multo ante Psalmista promiserat, dicens: <hi>Deus deorum
Dominus locutus est, et vocavit terram. Ab ortu
solis usque ad occasum, de Sion decor pulchritudinis
ejus <note>(Psal. XLIX, 1, 2)</note>
            </hi>. Veniet enim ex Sion qui
eripiat, et avertat iniquitates a Jacob quando ab
Oriente, et Occidente incensum offertur nomini
Domini in omni loco, et sacrificium mundum, nequaquam
in victimis veteris Testamenti, sed in
sanctitate evangelicae puritatis, de quo incenso et
alibi legimus: <hi>Dirigatur oratio mea, sicut incensum
in conspectu tuo <note>(Ps. CXL, 2, 3)</note>
            </hi>. Et quod sit hoc incensum,
sequens sermo demonstrat: <hi>Elevatio manuum
<pb n="1468B"/>
mearum sacrificium vespertinum.</hi> Postquam
enim de virga Jesse pullulavit, qui dominaretur
gentibus, et in ipso gentes sperarunt <note>(Rom. XV)</note>, et
de Oriente, et de Occidente, tam primus populus
quam novissimus in Dominum crediderunt, et factus
est grex unus: tunc ad laetitiam omnes provocatae
sunt nationes, et concitatae ad gaudium, propheta
dicente: <hi>Laetamini, gentes, cum populo ejus <note>(Ps. XXI,
28)</note>
            </hi>. Juxta <emph>843</emph> illud quod alibi scriptum est: <hi>Recordabuntur
et convertentur ad Dominum omnes fines
terrae, et adorabunt coram eo universae familiae gentium.</hi> 
Quodque sequitur: <hi>In veritate et justitia,</hi> hoc
significat, quod veteris Legis umbra discedat, et
Evangelii veritas veniat, nequaquam in justitia Judaeorum,
sed in justitia Christiana: ipse enim Dominus
<pb n="1468C"/>
veritas est atque justitia, de quo legimus: <hi>Veritas de terra orta est, et justitia de coelo prospexit <note>(Psal. LXXXIV, 12)</note>
            </hi>.
Unde et in quarto decimo psalmo,
justitia simul et veritas nominantur: <hi>Qui ambulat
sine macula et operatur justitiam, et loquitur
veritatem in corde suo.</hi> 
</p>
          </div3>
<div3>
            <head>
              <note>(Vers. 9.)</note> </head>
            <p>
 <hi>Haec dicit Dominus exercituum: Confortentur
manus vestrae, qui auditis in diebus his sermones
illos per os prophetarum in die quo fundata est
domus Domini exercituum, ut templum aedificaretur.</hi> 
Septuaginta pro Domino exercituum, <hi>Dominum omnipotentem,</hi> 
caetera similiter transtulerunt. Aedificato
templo sub Zorobabel et Jesu (in quarto enim
anno Darii regis, quarta die mensis noni, qui appellatur
CASLEU, haec universa dicuntur, quando jam
<pb n="1468D"/>
templum fuerat exstructum) iidem prophetae Aggaeus
et Zacharias, qui ut aedificaretur, et duces et
populum fuerant cohortati, nunc cohortantur eos,
ut ex priorum veritate his quae in futurum promittuntur,
accommodent fidem, et confortent manus
suas, nequaquam Medorum impetum et impedire
cupientium per circuitum nationum insidias formidantes:
et confortentur per os prophetarum ex die
quo templi fundamenta sunt jacta, usque ad diem
quo superaedificatum est templum, et audiant quae
sequuntur. Breviter explanamus historiam quidquid
de Jerusalem, et de templo dicitur, spiritualiter ad
<pb n="1469A"/>
Ecclesiam referentes, in qua confortantur manus
per bona opera, et fundantur domus, quando fidei
fundamenta jaciuntur, templumque exstruitur,
quando multitudo credentium roboratur, et ita vivit,
ut templum Dei esse mereatur.
</p>
          </div3>
<div3>
            <head>
              <note>(Vers. 10.)</note> </head>
            <p>
 <hi>Siquidem ante dies illos merces hominum
non erat, nec merces jumentorum erat, neque introeunti
et exeunti erat pax prae tribulatione: et dimisi
omnes homines unumquemque contra proximum
suum.</hi> <emph>844</emph> LXX: <hi>Quia ante dies illos merces hominum
non erit in lucrum, et merces jumentorum
non subsistet, et egredienti, et ingredienti non erit
pax prae tribulatione: et emittam omnes homines
unumquemque ad proximum suum.</hi> Septuaginta ad
futurum tempus omnia retulerunt, sed melius ad
praeteritum, ut in Hebraico habetur, et expositionis
<pb n="1469B"/>
veritas approbabit. Antequam fundaretur domus
Domini, et aedificaretur templum Domini, omnis
labor vester irritus fuit. Et tam homines quam
jumenta in agricultura, in mercimoniis, operibusque
diversis, cassis conatibus frustrabantur: foris
adversarii, domi seditio turbabant pacem, et erat
ubique justitium ob bellorum frequentiam, et insidias
domesticas, dum nec frater fratri exhibet fidem,
et omnis est inimica propinquitas. Hunc sensum
aliis verbis Aggaeus propheta comprehendens
ait: <hi>Et nunc ponite corda vestra a die hac et supra:
antequam poneretur lapis super lapidem in templo Domini.
Cum accederetis ad acervum viginti modiorum,
et fierent decem: et intraretis ad torcular, ut exprimeretis
<pb n="1469C"/>
quinquaginta lagenas, et fiebant viginti. Percussi
vos vento urente et aurigine, et grandine omnia opera
manuum vestrarum, et non erat in vobis qui reverteretur
ad me, dicit Dominus <note>(Agg. II, 16 seqq.)</note>
            </hi>: quod
et in Ecclesia et in unoquoque credentium accipere
possumus. Siquidem antequam domus Dei in nobis
fundamenta jaciantur, et aedificemur templum Deo,
et audiamus de Apostolo; <hi>Vos estis templum Dei:
et Spiritus sanctus habitat in vobis <note>(II Cor. VI, 16)</note>
            </hi>,
quidquid boni operis habere videbamur [ <hi>Al.</hi> videamur],
sive rationales, qui appellantur homines, sive
simplices, qui jumenta dicuntur ( <hi>homines enim
et jumenta,</hi> inquit, <hi>salvos facies, Domine <note>(Ps. XXXV,
7)</note>
            </hi>, mercedem non habet apud Deum, et sunt in nobis
bella atque discordiae, et ubique tribulatio et
<pb n="1469D"/>
sine pace Christi, quam ad Patrem vadens, apostolis
dereliquit <note>(Joan. XIV)</note>, impleturque in nobis
Domini sententia: <hi>Inimici hominis, domestici ejus <note>(Mich. VII, 6)</note>
            </hi>.
 <hi>Omnis enim frater supplantatione supplantat;
et omnis amicus fraudulenter incedit, et vir
fratrem suum deridet, et veritatem non loquitur, didicit
lingua eorum loqui mendacium <note>(Jerem. IX, 4)</note>
            </hi>.
Quod si convertamur ad Christum, et templum ejus <emph>845</emph> 
 efficiamur, statim audiemus Apostolum
<pb n="1470A"/>
proclamantem: <hi>Unusquisque accipiet propriam mercedem
juxta opus suum <note>(I Cor. III, 8)</note>
            </hi>.
</p>
          </div3>
<div3>
            <head>
              <note>(Vers. 11, 12.)</note> </head>
            <p>
 <hi>Nunc autem non juxta dies priores
ego faciam reliquiis populi hujus, dicit Dominus exercituum;
sed semen pacis erit. Vinea dabit fructum
suum: et terra dabit germen suum: et coeli dabunt rorem
suum: et possidere faciam reliquias populi hujus,
universa haec.</hi> LXX: <hi>Et nunc non juxta dies priores
ego faciam reliquiis populi hujus, dicit Dominus omnipotens;
sed pacem monstrabo. Vinea dabit fructum
suum: et terra dabit germina sua: et coelum dabit rorem
suum: et possidere faciam reliquias populi mei haec
omnia.</hi> Priusquam domus Dei fundamenta jacerentur,
et aedificaretur templum, merces hominum non erat,
nec merces jumentorum, nec prae tribulatione et angustia
<pb n="1470B"/>
pax introeuntibus, et exeuntibus, et omnes homines
inter se hostili odio dissidebant. Nunc autem quia
jam domus Domini fundamenta jacta sunt, et templum
aedificatum est, nequaquam faciam ut prius feceram
his qui de captivitate Babylonia sunt reversi; sed
erit ubique pax et gaudium, et ariditatem ac famem
pristini temporis futura abundantia compensabit.
Vinea enim dabit fructum suum, et torcularia
omnia complebuntur, terra laetis segetibus vestietur,
et irrigantibus pluviis ac rore nocturno, omnia pullulabunt:
universa quae dixi, faciam reliquiis
populi mei possidere: quia fundamenta domus Domini
jacta sunt, et templum exstructum est. Haec
eadem et Aggaeus propheta eodem tempore loquitur,
qui supra dixerat: <hi>Percussi vos vento urente et aurigine
<pb n="1470C"/>
et grandine omnia opera manuum vestrarum,</hi> 
postquam templi fundamenta sunt jacta: <hi>Ponite,</hi> 
inquit, <hi>in corda vestra ex die ista et in futurum, a die
vicesimo quarto noni mensis: a die quo fundamenta jacta
sunt templi, ponite super cor vestrum. Numquid
jam semen in germine est: et adhuc vinea et ficus et
malogranatum et lignum olivae non floruit? Ex die ista
benedicam, et rursum movebo coelum pariter et terram <note>(Agg. II, 18 seqq.)</note>
            </hi>.
Dicamus et aliter, coeptam
super Ecclesia explanationem sequentes. Priusquam
fidem Christi quis recipiat, et in eo Spiritus sancti <emph>846</emph> 
 fundamenta jaciantur, nullus audire poterit,
est merces operi tuo. Sive ille Judaeus sit, sive haereticus,
sive gentilis: quidquid boni operis fecerit,
nisi in nomine Christi fecerit, mercedem sui boni
<pb n="1470D"/>
operis non habebit. Videmus haereticorum virgines,
philosophorum rigorem, Judaeorum in escarum varietate
observantiam: et tamen dicimus [ <hi>Al.</hi> dicitur],
juxta Aggaeum, quod comedant, et non satientur:
bibant, et non inebrientur: operiantur, et
non calefiant: et qui mercedes congregat, mittat
eas in pertusum sacculum <note>(Agg. I)</note>. Postquam vero
fidem Christi receperint, et illi et hi qui in Ecclesia
fuerant peccatores, et pro magnitudine delictorum
<pb n="1471A"/>
captivitati hujus mundi traditi, et Babylonio igne
combusti, et audierint Dominum praedicantem: <hi>Spiritus Domini super me, propter quod unxit me:
evangelizare pauperibus misit me: praedicare captivis
remissionem, et caecis ut videant: sanare eos qui contrito
sunt corde 
 <note>(Isai. LXI, 2)</note>
            </hi>, et completum fuerit
in eis illud quod per Amos dicitur: <hi>Convertam populi
mei Israel captivitatem, et aedificabunt civitates
dissipatas, et plantabo eos <note>(Amos IX, 14)</note>
            </hi>, tunc in
diebus illis orietur justitia et multitudo pacis <note>(Psal.
LXXI)</note>. Vinea dabit fructum suum, quae dicit in
Evangelio: <hi>Ego sum vitis, vos rami. Omnem ramum
qui manet in me, mundat Pater, ut majores fructus
afferat <note>(Joan. XV, 8)</note>
            </hi>. Cumque mundati fuerint rami
ejus, id est, flagella et propagines, et gemmantibus
<pb n="1471B"/>
oculis spem futurorum coeperint fructuum polliceri,
ut impleatur illud quod scriptum est: <hi>Vineae florentes
dederunt odorem <note>(Cant. II, 13)</note>
            </hi>: tunc pendentes
botros colorabit sol justitiae, ut missi in torcularia
octavi et octogesimi tertii psalmi, qui pro torcularibus
inscribuntur, Domini calcentur pede, qui ascendit
de Bosor, ut fundat vinum quod laetificat
cor hominis. Terra quoque dabit germen suum, non
arida et petrosa et plena sentium; sed terra bona
quae dat centesimum et sexagesimum et tricesimum
fructum <note>(Matth. XIII)</note>: ut qui seminaverint in lacrymis,
in gaudio metant <note>(Psal. CXXV)</note>. Sed et coeli
dabunt rorem suum, de quibus de decimo octavo
Psalmo <note>(Vers. 1)</note> scriptum est: <hi>Coeli enarrant gloriam
Dei, et opera manuum ejus annuntiat firmamentum.</hi> 
<pb n="1471C"/>
De his coelis in Deuteronomii <emph>847</emph> cantico dicitur: <hi>Laetamini, coeli cum eo 
 <note>(Deut. XXXII, 43)</note>
            </hi>, id
est, cum Domino Salvatore, quos praescivit et praedestinavit
conformes fieri imaginis Filii sui <note>(Rom.
VIII)</note>, qui loquitur cum Moyse: <hi>Exspectetur ut pluvia
eloquium meum, et descendant ut ros verba mea <note>(Deut. XXXII, 2)</note>
            </hi>.
Resurgent enim qui erant peccatis
mortui, et suscitabuntur qui jacebant in sepulcris
dealbatis, quae plena sunt ossibus mortuorum, et
laetabuntur qui morantur in terra. Et quae sit causa
laetitiae, sequens sermo demonstrat: <hi>Ros enim qui a
te est, sanitas eorum est.</hi> Et haec omnia, pacem videlicet
et vinearum fructum, et terrarum abundantiam,
quae coelorum rore succrevit, possidebunt reliquiae
populi mei, de quibus Isaias loquitur: <hi>Nisi
<pb n="1471D"/>
Dominus sabaoth reliquisset nobis semen, sicut Sodoma
essemus, et sicut Gomorrha similes fuissemus <note>(Isai. I, 9)</note>
            </hi>.
Reliquiae enim secundum electionem
gratiae, salvae factae sunt: non ex operibus; alioquin
non esset gratia.
</p>
          </div3>
<div3>
            <head>
              <note>(Vers. 13 seqq.)</note> </head>
            <p>
 <hi>Et erit, sicut eratis maledictio in
gentibus, domus Juda, et domus Israel: sic salvabo
vos et eritis benedictio: nolite timere, confortentur
manus vestrae. Quia haec dicit Dominus exercituum:
<pb n="1472A"/>
Sicut cogitavi ut affligerem vos, cum ad iracundiam
provocassent me patres vestri, dicit Dominus, et non
sum misertus: sic conversus cogitavi in diebus istis, ut
benefaciam Jerusalem et domui Juda: nolite timere.</hi> 
LXX: <hi>Et erit, sicut eratis in maledictione inter gentes,
domus Juda et domus Israel: sic salvabo vos, et
eritis in benedictione: confidite et confortamini in 
 cordibus vestris, quia haec dicit Dominus omnipotens:
Sicut cogitavi ut affligerem vos in eo quod me ad iracundiam
provocassent patres vestri, dicit Dominus
omnipotens, et non me poenituit: sic paratus sum et
cogitavi in diebus istis, ut benefaciam Jerusalem et
domui Juda: confidite.</hi> Haec post aedificationem templi
futura promittit, ut sicut erant in cunctis gentibus
in maledictionem et in sibilum, et in exemplum,
<pb n="1472B"/>
domus Juda, et domus Israel (duae videlicet,
et decem tribus), sic cum salvatae fuerint, et reversae
in Judaeam, sint omnium benedictio. Nolite, inquit,
timere adversarios rebellantes: confidite vera esse
quae per me Dominus pollicetur: <emph>848</emph> confortentur
manus vestrae: implete opera quae coepistis. Causa
confortationis, Domini promissio est: <hi>Haec enim dicit
Dominus omnipotens,</hi> cui nihil impossibile est,
qui potest quae promittit, implere: sicut excogitavi
ut affligerem vos, et captivitati traderem, quia me
patres vestri ad iracundiam provocarunt, <hi>et non sum
misertus:</hi> quod LXX transtulerunt <foreign xml:lang="greek">οὐ μετενόησα,</foreign> hoc
est, <hi>non me poenituit,</hi> quod Hebraice scribitur ULO;
NAAMATHI ( ), non sum autem misertus, ut
vos captivitate corrigerem, et per omnia tormenta
<pb n="1472C"/>
et flagella erudirem: sic nunc in praesenti tempore
cogitavi, ut benefaciam Jerusalem et domui Juda.
Et notandum quod quando irascitur, maledictio
sit in gentibus domus Juda, et domus Israel, id est,
omnes duodecim tribus quae captivitati traditae sunt.
Postquam autem cogitavit ut benefaciat, non facit
Judae et Israel, id est, duabus et decem tribubus,
Jerusalem videlicet et Samariae, Oollae et Oolibae;
sed relicto Israel in captivitate, benefacit Jerusalem
et domui Juda: et jungit in fine: <hi>Nolite timere,</hi> 
sive, <hi>confidite,</hi> eo sensu quem supra exposuimus.
Super Ecclesia autem et super unoquoque credentium
sic intelligi potest, quod persecutionis tempore
cunctis in circuitu gentibus in maledictum, et in
exemplum fuerint Christiani, quia offenderint Dominum
<pb n="1472D"/>
suum: et postea sint in benedictione,
quando pax reddita fuerit, et hoc omne eveniat,
quia Dominus qui prius fuerat iratus, postea sit
misertus Jerusalem, visioni pacis, et Judae, quae
fidem Domini confitetur. Singuli quoque credentium,
qui propter vitia ejiciuntur de Ecclesia, et
traduntur Satanae in interitum carnis <note>(I Cor. V)</note>, ut
discant non blasphemare <note>(I Tim. I)</note>, cum egerint
poenitentiam, revertentur in pristinum statum, et
<pb n="1473A"/>
videbunt pacem Dei, et confessionis suae gloriam
possidebunt. Hoc quod scriptum est: <hi>Non sum misertus,</hi> 
vel <hi>non me poenituit,</hi> calumniantur haeretici,
quasi aut crudelis, aut mutabilis sit Deus, si eum
aut non poeniteat, aut poeniteat. Si enim poenituerit,
dicunt eum esse mutabilem; si non poenituerit, asserunt
esse crudelem. Poenituit autem <emph>849</emph> Deum
quod Saul unxit in regem <note>(I Reg. XV)</note>. Et apud Ninivitas,
quibus per prophetam nuntiaverat: <hi>Adhuc
triduum, et Ninive subvertetur <note>(Jonae III, 4)</note>
            </hi>, qui egerunt
poenitentiam, dicitur et ipse mutasse sententiam
suam, non vitio mentis improvidae, sed ex
eorum quae male aut bene faciunt, varietate. Si
enim male fecerint, comminatur: si pristina peccata
defleverint, miseretur: non mutatur Deus qui unus
<pb n="1473B"/>
atque idem est, et mutari non potest; sed illis ex
malis ad bona opera commutatis, mutat et suum
ipse decretum. Qui et in Genesi loquitur: <hi>Clamor
Sodomorum et Gomorrhae multiplicatus est; et peccata
eorum magna sunt nimis: descendens ergo videbo si
juxta clamorem eorum qui venit ad me, compleant:
sin autem non, ut sciam <note>(Gen. XVIII, 20, 21)</note>
            </hi>. Quod
dixit, hoc est: Si permanserint in furore, non deerit
poena peccantibus: si desierint ab insania, mea
fient cognitione dignissimi. <hi>Cognoscit autem Dominus
eos qui sui sunt <note>(II Tim. II, 19)</note>
            </hi>. Et Apostolus scribit
ad Galatas: <hi>Sed tunc nescientes Deum <note>(Galat. IV, 8)</note>
            </hi>.
Cumque noverit omnes Deus, et nihil eum nec praeteritorum,
nec praesentium lateat, nec futurorum,
impios in Evangelio nescire se dicit: <hi>Recedite a me,
<pb n="1473C"/>
operarii iniquitatis, nescio vos <note>(Luc. XIII, 27)</note>
            </hi>. Ergo
et notitiam, et poenitentiam, et iram, et indignationem
et omnes affectus Dei, non humani sermonis
vitio, sed divinae majestatis sensu accipiamus.
</p>
          </div3>
<div3>
            <head>
              <note>(Vers. 16, 17.)</note> </head>
            <p>
 <hi>Haec sunt ergo verba quae facietis:
Loquimini veritatem unusquisque cum proximo suo,
veritatem et judicium pacis judicate in portis vestris, et
unusquisque malum contra amicum suum non cogitetis
in cordibus vestris, et juramentum mendax ne diligatis:
omnia enim haec sunt quae odi, dicit Dominus.</hi> 
LXX: <hi>Isti sermones sunt quos facietis: Loquimini
veritatem unusquisque cum proximo suo: veritatem
et judicium pacificum, et justum judicate in portis vestris,
et unusquisque malum proximo suo non cogitet
in cordibus vestris, et juramentum mendax ne diligatis,
<pb n="1473D"/>
quia haec omnia odi, dicit Dominus omnipotens.</hi> 
Promisi, me non juxta dies priores facere reliquiis
populi captivorum. Et sicut cogitavi ut affligerem
eos, cum me ad iracundiam provocassent patres
eorum, et non sum misertus: sic nunc cogitavi
conversus <emph>850</emph> in diebus istis, ut benefaciam Jerusalem
et domui Juda. Ut igitur permaneat sententia
mea, et non fiat irrita pollicitatio, haec facite
quae praecipio: <hi>Loquimini veritatem cum proximis
vestris.</hi> Proximum, omne hominum genus accipiamus,
quia ex uno sumus parente generati. Alioquin
<pb n="1474A"/>
si proximus propinquus accipitur, peregrinis et
alienis mentiendum est. Hoc idem Apostolus loquitur: <hi>Deponentes mendacium, loquimini veritatem
unusquisque cum proximo suo 
 <note>(Ephes. IV, 25)</note>
            </hi>. Veritatem,
inquit, et judicium pacis judicate in portis
vestris. In judicio prima sit veritas atque justitia;
deinde sequitur misericordia. Hoc est enim judicium
pacis, ut propositum judex habeat pacificare discordes,
juxta illud Evangelii: <hi>Beati pacifici, quoniam
filii Dei vocabuntur <note>(Matth. V, 9)</note>
            </hi>. Quodque
sequitur: <hi>In portis vestris,</hi> illi prophetico congruit: <hi>Oderunt in portis corripientem, et verbum sanctum
abominati sunt 
 <note>(Amos V, 10)</note>
            </hi>. Et in alio loco: <hi>Non
confundentur cum loquentur inimicis suis in porta <note>(Ps. CXXIX, 6)</note>
            </hi>.
David quoque judicabat in portis,
<pb n="1474B"/>
quando Absalon veritatem judicii repromittens, patri
tendebat insidias <note>(II Reg. XIX)</note>. Et quaeritur
quare apud Judaeos in portis locus fuerit judicandi.
Ne cogerentur agricolae intrare urbes, et aliquod
subire dispendium, judices in portis residebant, ut
tam urbanos quam rusticos in exitu et introitu urbis
audirent, et finito negotio, unusquisque confestim
ad sedes proprias reverteretur. <hi>Et malum,</hi> inquit, <hi>contra amicos vestros ne cogitetis in cordibus
vestris:</hi> 
 RAAH ( ), quod omnes voce consona <foreign xml:lang="greek">κακίαν,</foreign>
 id est, <hi>malitiam</hi> interpretati sunt, dupliciter
accipere possumus, et pro afflictione, et pro malo.
Pro afflictione: <hi>Si est malitia in civitate quam Dominus
non fecerit <note>(Amos III, 6)</note>
            </hi>. Et: <hi>Sufficit diei malitia
sua <note>(Mat. VI, 34)</note>
            </hi>. Pro malo in Jona propheta
<pb n="1474C"/>
loquitur Deus: <hi>Ascendit clamor malitiae eorum ad
me <note>(Jonae I, 2)</note>
            </hi>. Et in Apostolo legimus: <hi>Repleti
omni iniquitate et malitia <note>(Rom. I, 29)</note>
            </hi>. Utroque
igitur modo nec affligit amicum suum, nec malum
adversum eum cogitat in corde, qui sanctus est. <hi>Et juramentum,</hi> 
 ait, <hi>mendax ne diligatis:</hi> praecipiente
Domino in Evangelio: <hi>Ego autem dico vobis, ut
non juretis penitus, sed sit vester sermo, est est, non
non <note>(Mat. V, 34)</note>
            </hi>; qui enim non juraverit, numquam
poterit pejerare. <emph>851</emph> Qui jurat, audiat illud quod
scriptum est: <hi>Non assumes nomen Domini Dei tui
super re vana <note>(Exod. XX, 7)</note>
            </hi>. Omnia haec sunt quae
odi, dicit Dominus: juxta Malachiae verba dicentis: <hi>Et omnia quae oderam, faciebatis 
 <note>(Mala. II, 13; sec.
LXX)</note>
            </hi>. In praeceptis quae ad vitam pertinent, et sunt
<pb n="1474D"/>
perspicua, non debemus quaerere allegoriam, ne
juxta Comicum, nodum quaeramus in scirpo <note>(Plautus,
Men. II, 1)</note>.
</p>
          </div3>
<div3>
            <head>
              <note>(Vers. 18, 19,.)</note> </head>
            <p>
 <hi>Et factum est verbum Domini exercituum
ad me dicens: Haec dicit Dominus exercituum:
Jejunium quarti, et jejunium quinti, et jejunium septimi,
et jejunium decimi erit domui Juda in gaudium
et in laetitiam, et in solemnitates praeclaras: veritatem
tantum, et pacem diligite.</hi> LXX: <hi>Et factus est sermo
Domini omnipotentis ad me, dicens: Haec dicit Dominus
omnipotens. Jejunium quartum, et jejunium quintum,
<pb n="1475A"/>
et jejunium septimum, et jejunium decimum
erunt domui Juda in gaudium et in laetitiam, et in festivitates</hi> 
[Al. <hi>solemnitates] bonas</hi> (hoc enim Hebraice
dicitur TOBIM ( ), id est, <foreign xml:lang="greek">ἀγαθὰς</foreign>), <hi>et laetamini,
et veritatem et pacem diligite.</hi> Ad id quod supra Sarasar,
et Rogommelech per legatos quaesierant,
utrum in mense quinto, et in mense septimo, sicut
habetur in LXX, jejunare deberent et plangere, an
post aedificationem templi finire jejunium, luctumque
deponere, multis in medio positis quae facerent,
et quae sperarent, ex persona Domini propheta respondit: <hi>jejunium quarti, et jejunium quinti, et jejunium
septimi, et jejunium decimi</hi> 
 ( <foreign xml:lang="greek">ἀπὸ κοινοῦ</foreign> enim
subauditur <hi>mensis) domui Juda et Jerusalem in dies
festos vertetur et gaudium.</hi> Veritatem tantum Deus
<pb n="1475B"/>
quaerit, et pacem. In hoc loco nostrorum multi multa
dixerunt, et inter se dissonantia. Quidam obscuritatem
silentio professi, quasi profundissimam foveam
in commentariis transierunt: rectius arbitrantes,
nihil omnino quam parum dicere. Cogimur
igitur ad Hebraeos recurrere, et scientiae veritatem
de fonte magis quam de rivulis quaerere: praesertim
cum non <emph>852</emph> prophetia aliqua de Christo, ubi tergiversari
solent, et veritatem celare mendacio; sed
historiae ex praecedentibus et consequentibus ordo
texatur. Jejunium quarti mensis, qui apud Latinos
vocatur <hi>Julius,</hi> die septima et decima ejusdem
mensis, illud arbitrantur, quando descendens Moyses
de monte Sina tabulas Legis abjecerit atque confregerit <note>(Exod. XXXII)</note>,
et juxta Jeremiam muri primum
<pb n="1475C"/>
rupti sunt civitatis <note>(Jer. LII)</note>. In quinto mense,
qui apud Latinos appellatur <hi>Augustus,</hi> cum
propter exploratores terrae sanctae seditio orta esset
in populo, jussi sunt montem non ascendere; sed
per quadraginta annos longis ad terram sanctam
circuire dispendiis, ut exceptis duobus, Caleb et Josue,
omnes in solitudine caderent <note>(Num. XIV)</note>. In
hoc mense, et a Nabuchodonosor <note>(Jer. LII)</note>, et multa
post saecula a Tito et Vespasiano, templum Jerosolymis
incensum est, atque destructum, capta
urbs Bether, ad quam multa millia confugerant
Judaeorum, aratum templum in ignominiam gentis
oppressae, a Turannio Rufo. In septimo vero, qui
apud nos appellatur <hi>October,</hi> sicut supra diximus,
occisus est Godolias, et Judae tribus ac Jerusalem
<pb n="1475D"/>
reliquiae dissipatae <note>(IV Reg. 25)</note>. Legamus Jeremiam <note>(Cap. XXXIX et XLI)</note>.
Mense decimo, qui apud nos
<pb n="1476A"/> <hi>Januarius</hi> 
 dicitur, eo quod janua anni sit atque principium,
Ezechiel in captivitate positus audivit, et
cunctus populus captivorum quinto mense templum
esse subversum, quod plenissime in eodem propheta
cognoscimus. Hoc est igitur omne quod dicitur:
Dies planctus et jejuniorum quos hactenus habuistis
in luctum, sciatis vobis, quia cogitavi ut benefaciam
Jerusalem, et domui Juda, in laetitiam et
gaudium, et solemnitates, esse vertendos: ita dumtaxat
si veritatem diligatis et pacem. Juxta <foreign xml:lang="greek">ἀναγωγὴν,</foreign>
quia tunc jejunamus, quando sponsus aufertur a
nobis <note>(Luc. V)</note>, et non meremur ejus habere praesentiam,
cum reversus fuerit Dominus ad nos, <emph>853</emph> et cogitaverit
ut benefaciat nobis, omnis tristitia vertetur
in gaudium; et fames pristina sermonis Dei, praesentia
<pb n="1476B"/>
doctrinarum ejus, et coelestis panis saturitate,
pensabitur.
</p>
          </div3>
<div3>
            <head>
              <note>(Vers. 21, 22.)</note> </head>
            <p>
 <hi>Haec dicit Dominus exercituum:
Usquequo veniant populi, et habitent in civitatibus multis,
et vadant habitatores unus ad alterum, dicentes:
Eamus et deprecemur faciem Domini, et quaeramus Dominum
exercituum. Vadam etiam ego, et venient populi
multi, et gentes robustae ad quaerendum Dominum
exercituum in Jerusalem, et deprecandum faciem Domini.</hi> 
LXX: <hi>Haec dicit Dominus omnipotens: Adhuc
venient populi multi, et habitatores urbium multarum;
et congregabuntur qui habitant civitates in una civitate,
dicentes: Eamus ut deprecemur faciem Domini, et
quaeramus vultum Domini omnipotentis. Vadam etiam
ego, et venient populi multi et gentes plurimae, ut quaerant
<pb n="1476C"/>
faciem Domini omnipotentis in Jerusalem, et ut
deprecentur faciem Domini.</hi> Jejunium quarti, et
quinti, et septimi, et decimi mensis in solemnitates
optimas commutabitur, intantum ut civitates Judaeae
quae prius desertae erant, frequenti habitatore celebrentur:
et una civitas pergat ad alteram, et se
mutuo cohortentur, et dicant: quia per hos septuaginta
annos viae Sion luxerant, eo quod non esset
qui iret ad solemnitatem, omnes portae ejus desertae,
et sacerdotes illius gementes: nunc pace reddita,
pergamus Jerusalem, in qua lege praeceptum est, ut
victimas immolemus, et ter in anno omne masculinum
nostrum appareat in conspectu Domini <note>(Exod.
XXIII)</note>, et dicente altera ad alteram: Eamus et deprecemur
faciem Domini, et quaeramus Dominum
<pb n="1476D"/>
omnipotentem, respondebit altera civitas: <hi>Vadam
etiam ego:</hi> quo tempore venient populi multi et
<pb n="1477A"/>
gentes innumerabiles et robustae, ut sacrificia in Jerusalem
offerant Domino exercituum, et deprecentur
faciem ejus. Appropinquat enim Dominus his qui
non tentant eum, et ostendit faciem suam his qui non
sunt increduli <note>(Sap. I)</note>. Qui viderit Filium, videt et
Patrem <note>(Joan. XIV)</note>; et imago est Dominus atque Salvator
Dei invisibilis: non quod Filius visibilis sit, et
invisibilis Pater; sed quod Filio nominato, sentiatur
Pater. Nequaquam enim Pater, si non habet Filium.
Unde et ipse loquitur in Evangelio: <emph>854</emph> <hi>Pater,
manifestavi nomen tuum hominibus <note>(Joan. XVII, 6)</note>
            </hi>.
Quod de Jerusalem et Zorobabel, sive post Zorobabel,
diximus, rectius et plenius refertur ad Christum,
et Jerusalem, quae intelligitur Ecclesia: et tunc
de terrarum toto orbe, et populos, et gentes ad offerenda
<pb n="1477B"/>
in templo Domini sacrificia concursuras.
Persecutionis quoque tempore, ut ante perstrinximus,
magistri et sacerdotes Ecclesiae audacter captivis et
credentibus repromittant, quod rursum aedificandae
sint <foreign xml:lang="greek">παροικίαι</foreign> et pacis reddenda tranquillitas, et in
Ecclesiis facies Domini deprecanda. Manifesta transcurrimus,
ut in obscurioribus immoremur.
</p>
          </div3>
<div3>
            <head>
              <note>(Vers. 23.)</note> </head>
            <p>
 <hi>Haec dicit Dominus exercituum: In
diebus illis, in quibus apprehendent decem homines ex
omnibus linguis gentium, et apprehendent fimbriam
viri Judae, dicentes: Ibimus vobiscum: audivimus
enim quoniam Deus vobiscum est.</hi> LXX: <hi>Haec dicit
Dominus omnipotens: In diebus illis si apprehenderint
decem viri de omnibus linguis gentium, et tenuerint</hi> 
[Al. <hi>tetigerint] fimbriam viri Judaei, dicentes: Ibimus
<pb n="1477C"/>
tecum, quia audivimus quod Deus vobiscum est.</hi> 
Quidam ex Judaeis haec sub Zorobabel, et post Zorobabel
dicunt esse completa. Alii in futurum tempus,
differunt, quando Christum sperant esse venturum.
Nos autem in adventu Domini Salvatoris, quando de
Maria natus est Virgine, et rectius et verius intelligimus.
Denique scriptum est: <hi>Usquequo veniant populi <note>(Zach. VIII, 20)</note>
            </hi>?
Quando dicitur, <hi>usquequo,</hi> non de
praesenti tempore significat, in quo erant Zorobabel
et Jesus; sed de futuro, quando venient populi
multi et gentes robustae, ut quaerant Dominum exercituum
in Jerusalem, et deprecentur faciem Domini.
In illo igitur tempore, et in illis diebus apprehendent
decem homines ex omnibus linguis gentium,
fimbriam viri Judaei, dicentes: <hi>Ibimus vobiscum:
<pb n="1477D"/>
audivimus enim quoniam Deus vobiscum est.</hi> Et in
Isaia legimus: <hi>Apprehendent septem mulieres virum
<pb n="1478A"/>
unum, dicentes: Panem nostrum comedemus, et vestimentis
nostris operiemur: tantum vocetur</hi> [Al. <hi>invocetur]
nomen tuum super nos: aufer opprobrium nostrum <note>(Isai. IV, 1)</note>
            </hi>.
Quae igitur ibi septem mulieres appellantur,
id est, Ecclesiae, quarum numerus et in Paulo
apostolo continetur: ad septem enim scribit Ecclesias,
ad Romanos, ad Corinthios, ad Galatas, ad
Ephesios, ad Philippenses, ad Colossenses, <emph>855</emph> ad
Thessalonicenses. Et in Joannis Apocalypsi in medio
septem candelabrorum <note>(Apoc. I)</note>, id est, Ecclesiarum,
Ephesiorum, Smyrnensium, Pergamenorum,
Thyatirenorum, Sardensium, Philadelphiensium,
Laodicenorum varietate ( <hi>Al.</hi> veritate], et auro purissimo
Dominus accinctus ingreditur: nunc in propheta
Zacharia decem nominantur, quas requisivit
<pb n="1478B"/>
et Dominus, ut si invenisset in Sodomis et Gomorrhis,
Adama et Seboim, eas de interitu liberaret.
Iota enim littera, ex qua sumit nomen Salvatoris
exordium, non solum apud Graecos, sed et apud Hebraeos,
denarium numerum significat. Et hoc mystico
sermone monstratur, quod omnes qui censentur
vocabulo Christiano, quos et Dominus septem millia
tempore persecutionis Jezabel et fugae Eliae reliquisse
se dicit, qui non curvaverunt genua ante
Baal <note>(III Reg. XIX)</note>, et in mensuram viri perfecti
venerint ex omnibus linguis et nationibus, apprehendent
fimbriam viri Judaei, id est, Domini Salvatoris,
de quo et in Psalmis dicitur: <hi>Juda rex meus <note>(Ps. LIX, 9)</note>
            </hi>.
Et: <hi>Judas, te laudabunt fratres tui.</hi> Et
rursum; <hi>Non deficiet princeps ex Juda, et dux de femoribus
<pb n="1478C"/>
ejus, donec veniat cui repositum est: et ipse
erit exspectatio gentium <note>(Gen. XLIX, 8, 10)</note>
            </hi>: <hi>Erit enim radix
Jesse: et qui exsurrexerit ut dominetur gentibus, in ipso
gentes sperabunt <note>(Isai. XI, 10)</note>
            </hi>. Cumque apprehenderint
eum, cupient ejus haerere vestigiis; quoniam
Deus cum eo sit. Vel certe ex omnibus linguis et
nationibus quicumque crediderint, apprehendent virum
Judaeum, apostolos qui ex Judaeis sunt et dicent: <hi>Eamus vobiscum:</hi> 
 audivimus enim per prophetas, et
omnium Scripturarum voce cognovimus, quod Dei
Filius Christus Deus et Dominus sit vobiscum. Ubi
manifestissima prophetia est, et de Christi atque
apostolorum ejus praedicatur adventu, et fide universarum
gentium, nihil amplius requiramus. Quod
autem numerum septem millium ad Christianorum
<pb n="1478D"/>
nomen diximus pertinere, supputa Graece <emph>856</emph> 
 <foreign xml:lang="greek">ἑπτάκεις χιλίους</foreign> et <foreign xml:lang="greek">χριστειανοὺς,</foreign> et eumdem
<pb n="1479A"/>
numerum summamque reperies, id est, mille nongentos
quadraginta et unum. Sed et parabolam decem
virginum in Evangelio <note>(Matt. XXV)</note>, quas in sensibus
carnis et spiritus interpretamur, si oleum bonorum
operum suis lampadibus praepararint, et quinarium
numerum duplicaverint, ut sint sanctae (juxta
Apostolum) corpore et spiritu, ad hujus numeri referunt
sacramentum. Decem quoque civitates, quas
qui corporis sensus optime gubernarit, numero duplicato,
accipiet in futurum <note>(Luc. XVI)</note>.</p>
          </div3>
        </div2>
<div2 id="IX">
          <head>
            <note>(CAP. IX)</note>
          </head>
<div3>
            <head>
              <note>(Cap. IX.--Vers. 1.)</note> </head>
            <p>
 <hi>Onus verbi Domini in terra
Adrach, et Damasci requiei ejus: quia Domini est
oculus hominis, et omnium tribuum Israel.</hi> LXX: <hi>Assumptio
verbi Domini in terra Adrach</hi> [Al. <hi>Sedrach]
et Damasci sacrificii ejus, quia Dominus respicit homines,
<pb n="1479B"/>
et omnes tribus Israel.</hi> Omnis haec Visio sive <hi>pondus</hi> 
 et <hi>onus</hi> verbi Domini, ut interpretatus est
Aquila, ad vocationem gentium, et exstructionem
Ecclesiae pertinet. Et est ordo verborum: Assumptio
verbi Domini, acuti in peccatores, mollis in justos:
ADRACH ( ) quippe hoc resonat ex duobus integris
nomen compositum: AD, <hi>acutum,</hi> RACH, <hi>molle, tenerumque</hi> 
significans: et non ut male a quibusdam legitur, <hi>Sedrach.</hi> 
 Quidam Adrach referunt ad populum
Judaeorum, Damascum ad vocationem gentium.
Unde populus, sive assumptio verbi Domini fit in
terra <hi>Adrach</hi> super quam et austeritatem suam Dominus
exercuit et clementiam <note>(Isai. XI, 10, sec. LXX)</note>.
Austeritatem in eos, qui credere noluerunt: clementiam
in illos, qui cum Apostolis sunt reversi.
<pb n="1479C"/>
Damascus autem propter requies Domini est, juxta
illud quod scriptum est in Isaia: <hi>Et erit requeis ejus
honor. Siquidem antequam sciret puer eligere bonum
aut malum, et vocare patrem et matrem, accepit virtutem
Damasci et spolia Samariae <note>(Isai. VIII, 4)</note>
            </hi>. Unde
et <hi>Damascus</hi> in linguam nostram vertitur, <hi>sanguinem
bibens</hi> aut <hi>sanguis cilicii,</hi> ut prior interpretatio cruentum
populum significet; secunda, crudelitati ejus <emph>857</emph> 
 poenitentiam copulatam. Quodque sequitur: <hi>Quia Domini est oculus hominis et omnium tribuum
Israel,</hi> 
 sic edisserunt: Idcirco templum Dei de utroque
populo construendum est, id est, et de terra
Adrach, et de Damasco requie ejus: quia Domin
est, quicumque et de gentibus respicit Deum, et sperat
in eum, et de cunctis tribubus Israel: sive, juxta
<pb n="1479D"/>
LXX, quia Dominus aequaliter cunctos homines respicit,
et universas tribus Israel. Dicamus et aliter:
in terra Adrach onus verbi Domini est, et pondus
gravissimum. In Damasco autem victimae ejus et sacrificium,
quia Dominus et gentium fidem et Circumcisionis
perfidiam absque acceptione ulla respicit
personarum, et est aequaliter omnium Deus: aliis
<pb n="1480A"/>
sententiae suae grave pondus imponens, et in aliorum
sede requiescens. Judaei haec omnia in adventu
Christi, quem sibi ultimo tempore repromittunt,
dicunt esse complenda, et terra Adrach, et Damascus,
et Emath, et Tyrus, et Sidon, et Ascalon, et
Gaza, Accaron quoque et Azotus et Philisthiim,
potentissimo regi colla submittant, et ei serviant
habitanti in Jerusalem: nullusque audeat elevare
contra Israel manum, pacatis omnibus per circuitum.
Quae nos universa spiritualiter in adventu Domini
et in Ecclesia ejus transacta convincimus.
</p>
          </div3>
<div3>
            <head>
              <note>(Vers. 2 seqq.)</note> </head>
            <p>
 <hi>Emath quoque in terminis ejus, et
Tyrus et Sidon: assumpserunt quippe sibi sapientiam
valde. Et aedificavit Tyrus munitionem suam, et coacervavit
argentum quasi humum, et aurum ut lutum
<pb n="1480B"/>
platearum. Ecce Dominus possidebit eam, et percutiet
in mari fortitudinem ejus, et haec igne devorabitur.</hi> 
LXX: <hi>Emath in finibus ejus Tyrus et Sidon: quoniam
sapientes fuerunt nimis, et aedificavit Tyrus munitionem
suam, et congregavit argentum ut humum, et
aurum ut lutum viarum. Propterea Dominus possidebit
eam, et percutiet in mari fortitudinem ejus, et ipsa
in igne concremabitur.</hi> Emath, quae interpretatur <foreign xml:lang="greek">χόλος,</foreign>
 id est, <hi>indignatio,</hi> ipsa est quae ab Antiocho <foreign xml:lang="greek">Ἑπιφανεῖ,</foreign>
 Epiphaniae nomen accepit, et nunc Syriae
Coeles est civitas. Et haec igitur, et Tyrus et Sidon
erunt in terminis <emph>858</emph> Damasci, sive in terminis
terrae Adrach, ut credant in Dominum Salvatorem,
cui a Patre dictum est: <hi>Postula a me, et dabo tibi
gentes haereditatem tuam, et possessionem tuam terminos
<pb n="1480C"/>
terrae <note>(Ps. II, 8)</note>
            </hi>. Hujus Tyri filiae, id est, animae
Christo credentium, deferent regi munera, ut impleatur
quod scriptum est: <hi>Adorabunt eum filiae
Tyri in muneribus <note>(Ps. XLIV, 13)</note>
            </hi>. Cumque urbs Dei
Ecclesia fuerit exstructa, de qua Psalmista decantat: <hi>Gloriosa dicta sunt de te, civitas Dei 
 <note>(Ps. LXXXVI, 2)</note>
            </hi>,
statim sequentur et caetera: <hi>Ecce alienigenae et Tyrus
et populus Aethiopum, isti nati sunt ibi <note>(Ibid., LVI,
4)</note>
            </hi>. De alienigenis in duobus psalmis dicitur: <hi>Mihi
alienigenae serviunt,</hi> sive <hi>subjecti sunt.</hi> De Aethiopibus
in propheta legimus Sophonia: <hi>Trans flumina
Aethiopiae inde ferent dona mihi <note>(Soph. III, 10)</note>
            </hi>. Et in
Psalmo: <hi>Aethiopia praeveniet manus ejus Deo <note>(Ps.
LXVII, 32)</note>
            </hi>. De Tyro autem Evangelium loquitur: <hi>Vae tibi, Chorozaim; vae tibi, Bethsaida; quoniam si in
<pb n="1480D"/>
Tyro et Sidone factae essent virtutes quae factae fuerunt
in vobis, olim forsitan in sacco et cinere poenitentiam
egissent 
 <note>(Mat. XI, 21)</note>
            </hi>. De Tyri et Sidonis finibus
illa mulier Chananaea Syrophoenissa, cujus filia
male se habebat a daemonio, occurrit Domino Salvatori <note>(Marc. VII)</note>;
et Tyriorum ac Sidoniorum fidei
primitias dedicavit, ut quae tempore Christi non
<pb n="1481A"/>
crediderant, quia necdum viderant signa atque virtutes,
postea viderent per apostolos et crederent,
essentque beatitudinis illius compotes, quam Dominus
repromittit, dicens: <hi>Beatiores qui non viderunt
et crediderunt <note>(Joan. XX, 29)</note>
            </hi>. Tyrus autem et Sidon
(quarum altera <foreign xml:lang="greek">συνοχὴ,</foreign> id est, <hi>angustia:</hi> altera <foreign xml:lang="greek">θήρευμα,</foreign>
 id est, <hi>venatio,</hi> interpretatur) intantum sibi
sumpsere sapientiam, ut sophismatibus suis et
 dialecticorum retibus et sophistarum texturis,
quas munitiones, Scriptura commemorat, proponeret
 Tyrus aenigmata Salomoni, id est, regi pacifico,
et argentum suum, nitorem videlicet eloquentiae,
et aurum, sensuum calliditatem, instar pulveris
et luti quod in plateis ac viis est, congregaret,
ut regnum idololatriae quod munierat, possideret.
Sed adversus has munitiones Apostolus loquitur:
<pb n="1481B"/> <hi>Nam arma militiae nostrae non sunt carnalia, sed potentia
Deo, ad destructionem munitionum:</hi> 
 <emph>859</emph> <hi>cogitationes
destruentia, et omnem altitudinem extollentem
se adversum scientiam Dei <note>(II Cor. X, 4, 5)</note>
            </hi>. Et
sub persona Ninive quae interpretatur <hi>ornata,</hi> vel <hi>pulchra</hi> 
 (nihil enim mundo ornatius est), Dei per prophetam
contra mundi homines sermo dirigitur: <hi>Et
tu inebriaris, erisque despecta, et quaeres auxilium ab
inimico: omnes munitiones tuae sicut ficus cum grossis
suis: si concussae fuerint, cadent in os comedentis.</hi> 
Et Tyrum igitur et Sidonem Dominus possidebit,
cum ante percusserit fortitudinem earum in salsissimo
et amarissimo mari hujus saeculi, et ne quid
in eis pristinae remaneat sapientiae, id est, tumentis
<pb n="1481C"/>
stultitiae, per quam sibi imbecillas munitiones, et argentum
et aurum luto similia compararunt, igne eas
excoquet et mundabit ad purum, de quo Salvator
loquitur in Evangelio: <hi>Ignem veni mittere super terram,
et quam volo, ut ardeat <note>(Luc. XII, 49)</note>
            </hi>, juxta illud
quod in Marco scriptum est: <hi>Omnis igne salietur <note>(Marc. IX, 48)</note>
            </hi>.
</p>
          </div3>
<div3>
            <head>
              <note>(Vers. 5 seqq.)</note> </head>
            <p>
 <hi>Videbit Ascalon, et timebit, et Gaza,
et dolebit nimis: et Accaron, quoniam confusa est
spes ejus, et peribit rex de Gaza, et Ascalon non habitabitur.
Et sedebit separator in Azoto, et disperdam
superbiam Philistinorum. Et auferam sanguinem ejus
de ore ejus, et abominationes ejus de medio dentium
ejus, et relinquetur etiam ipse Deo nostro, et erit quasi
dux in Juda, et Accaron quasi Jebusaeus. Et circumdabo
<pb n="1481D"/>
domum meam ex his qui mihi militant, euntes,
et revertentes, et non transibit super eos ultra exactor:
quia nunc vidi in oculis meis.</hi> LXX: <hi>Videbit
Ascalon, et timebit: et Gaza, et dolebit nimis: et Accaron,
quoniam confusa est de spe sua, et peribit rex
de Gaza, et Ascalon non habitabitur. Et habitabunt
alienigenae in Azoto: et destruam injuciam alienigenarum,
et auferam sanguinem eorum de ore illorum, et
abominationes eorum de medio dentium illorum, et
remanebunt et isti Deo nostro, et erunt ut</hi> <foreign xml:lang="greek">χιλίαρχος,</foreign>
id est, <hi>tribunus in Juda: et Accaron sicut Jebusaeus,
<pb n="1482A"/>
et ponamin domo mea elevationem, ut nemo pertranseat,
sive revertatur, et nequaquam superveniat eis ultra
abactor et eminans: quia nunc vidi in oculis meis.</hi> 
Ascalon interpretatur <hi>ignis ignobilis,</hi> sive <hi>ponderata</hi> 
[Al. <hi>pondera</hi> ]: Gaza, <hi>fortis,</hi> aut <hi>imperium:</hi> Accaron, <hi>sterilis,</hi> 
 sive <hi>eradicata:</hi> Azotus, quae Hebraice
dicitur ESDOD ( ), <hi>ignis generans,</hi> aut <hi>ignis
patrui,</hi> vel <hi>ignis mamillae;</hi> Jebusaeus, <hi>conculcatam</hi> <emph>860</emph> 
 sonat. Nominum expressimus etymologias,
ut sensum breviter percurramus. Videns Ascalon
et Gaza et Accaron, quod Emath esset in finibus
Damasci, et Tyrum et Sidonem, postquam
percussae sunt in circuitu, et omne earum fenum,
ligna, et stipula incendio conflagravit, possessas
esse a Domino, et ipsae timore ac dolore et confusione
<pb n="1482B"/>
perterritae, coeperunt sperare meliora. Denique
Ascalon, in qua erat prius diabolus, <hi>ignis ignobilis,</hi> 
et usque ad mensuram ac pondus venerat
peccatorum, pavore contremuit, eo quod habitatores
habere desiverit. Et Gaza doluit nimis, agens poenitudinem
scelerum pristinorum, quae quondam fortis
ac dura fuerat indomabilis, et sibi regnum omnium
promittebat, eo quod rex ejus et princeps,
sermo contrarius et potestas inimici, suum perdidisset
imperium. Accaron quoque sterilis, quia absque
Lege et notitia Dei filios non habebat, eradicata
est, ut audiret illud propheticum: <hi>Laetare, sterilis;
quae non paris, erumpe et clama, quae non parturis:
quoniam plures filii desertae magis, quam ejus quae habet
virum <note>(Isai. LIV, I)</note>
            </hi>. Cumque Ascalon et Gaza et
<pb n="1482C"/>
Accaron fuerint perterritae, et doluerint, eo quod
vel habitatores non habuerint, vel regem perdiderint,
vel spes eas [ <hi>Al.</hi> earum] frustrata sit pristina,
alienigenae sedebunt in Azoto, ubi ignis generat,
quem Dominus misit super terram, et ardere desiderat <note>(Luc. XII)</note>.
Ipse enim baptizat in Spiritu sancto
et igne <note>(Matth. III)</note>, ubi fratruelis et patruus est <foreign xml:lang="greek">ἀδελφιδοῦς</foreign>
 [Al. <foreign xml:lang="greek">ἀδελφίδος] καὶ πατράδελφος,</foreign> quem in
Cantico canticorum sponsa desiderat: ubi ignis mamillae
est et largissimi uberis, de quo in eodem
Cantico legimus: <hi>In medio uberum meorum commorabitur <note>(Cant. I, 12)</note>
            </hi>.
Et in Apostolo: <hi>Lac vobis potum
dedi non escam <note>(I Cor. III, 3)</note>
            </hi>. Pro eo quod juxta
LXX diximus: <hi>et habitabunt alienigenae in Azoto,</hi> in
Hebraeo legitur, <hi>habitabit,</hi> vel <hi>sedebit</hi> MAMZER ( )
<pb n="1482D"/> <hi>in Azoto,</hi> 
 pro quo nos posuimus, <hi>et sedebit separator
in Azoto.</hi> Separatorem Dominum intellige, qui frumentum
a paleis separet <note>(Matth. III et XIII)</note>, et pisces
bonos a piscibus malis, et argentum et aurum
a sordibus scoriaque discernat. Cumque hoc fecerit,
promittit et caetera: <hi>Disperdam injuriam,</hi> vel <hi>superbiam
Philisthinorum.</hi> Pro quibus LXX <hi>alienigenas</hi> 
transtulerunt. <hi>Philisthiim</hi> interpretantur in lingua
nostra, <hi>cadentes poculo:</hi> <emph>861</emph> quod de calice biberint
Babylonis, et inebriati corruerint. Hi itaque
tempore vocationis gentium et adventus Christi non
<pb n="1483A"/>
habebunt superbiam, sed humilem et mansuetum
sequentur Jesum. Et auferet de ore eorum sanguinem,
verba blasphemiae et abominationes, idolorum
cultum, et esum eorum quae immolata sunt idolis,
de medio dentium eorum: ut postquam haec ablata
fuerint, ipsi Philistiim, hoc est, alienigenae relinquantur
Domino, et sit dux in Juda, id est, in populo
Dominum confitente, ut prior populus qui erat
in capite, vertatur in caudam, et novissimus qui
erat in cauda, in caput transeat; et Accaron sterilis
quondam, et idcirco, eradicata, sit quasi Jebus, id
est, quasi Jerusalem. Haec enim civitas tribus nominibus
appellatur, <hi>Jebus, Salem</hi> et <hi>Jerusalem.</hi> Et
circumdabo, inquit, domum meam, hoc est, Ecclesiam,
ex his qui militant mihi, id est, ex his qui
<pb n="1483B"/>
mihi serviunt in variis ministeriis, et ad meum imperium
huc illucque discurrunt, euntes et revertentes.
Sive: Circumdabo domum meam angelorum
praesidio, de quibus et in alio loco scriptum est: <hi>Immittet angelus Domini in circuitu timentium eum, et
eripiet eos 
 <note>(Ps. XXXIII, 8)</note>
            </hi>: ut non sit qui vadai et
revertatur, hoc est, qui insidias meo populo moliatur.
Nec transibit super eum ultra exactor, de quo
dicit Isaias: <hi>Cessavit exactor <note>(Is. XIV, 5)</note>
            </hi>: vel certe, <foreign xml:lang="greek">ἐξελαύνων,</foreign>
 id est, foras educens, et vinctos in captivitatem
trahens: quia oculis suis, quos prophetas
et omnes sanctos intelligere possumus, vidit Dominus
vocationem gentium et Ecclesiae securitatem.
</p>
            <p> <hi>Exsulta satis, filia Sion; jubila, filia Jerusalem:
Ecce rex tuus veniet tibi, justus et salvator: ipse pauper
<pb n="1483C"/>
et ascendens super asinam, et super pullum filium
asinae. Et disperdam quadrigam ex Ephraim, et equum
de Jerusalem, et dissipabitur arcus belli, et loquetur
pacem gentibus, et potestas ejus a mari usque ad mare,
et a fluminibus usque ad fines terrae.</hi> LXX: <hi>Gaude vehementer,
filia Sion; praedica, filia Jerusalem: Ecce
rex tuus veniet tibi justus, et salvans, ipse mansuetus
et ascendens super subjugalem et pullum novum, et disperdet
quadrigas ex Ephraim, et equum</hi> <emph>862</emph> <hi>de Jerusalem,
et disperdet arcus pugnantium et multitudinem,
et pacem ex gentibus, et dominabitur ab aquis
usque ad mare, et a fluminibus usque ad exitus terrae.</hi> 
Hanc prophetiam Evangelistae scribunt esse completam,
quando Dominus ingressus est Jerusalem, sedens
super asinam et pullum asinae, et puerorum
<pb n="1483D"/>
cum palmarum ramis occurrit turba, clamantium: <hi>Benedictus qui venit in nomine Domini: hosanna in excelsis <note>(Mat. XXI)</note>
              </hi>;
et increpantibus Pharisaeis, cur
non corriperet clamantes pueros, respondit: <hi>Non
legistis: Ex ore infantium et lactentium parfecisti laudem <note>(Ps. VIII, 3)</note>
              </hi>?
Exsultat ergo Sion et jubilat Jerusalem,
una atque eadem civitas (Sion enim arx est
Jerusalem) quia venit ei rex suus, qui omnium prophetarum
vaticiniis repromissus est: Justus et ipse, <hi>Salvator,</hi> 
 id est, <hi>Jesus,</hi> sicut angelus interpretatus
est, loquens ad Virginem: <hi>Et vocabitur Jesus, quia
<pb n="1484A"/>
ipse salvum faciet populum suum a peccatis suis</hi> [Al. <hi>eorum</hi> 
] <note>(Mat. I, 21)</note>. <hi>Pauper</hi> quoque, sive, ut LXX
transtulerunt, <hi>mansuetus,</hi> qui cum dives esset, pro
nobis pauper factus est, et dicit in Evangelio: <hi>Discite
a me, quoniam mansuetus sum, et humilis corde <note>(Mat.
XI, 29)</note>
              </hi>. Et, ascendens super asinam subjugalem, sive
super pullum novum, utrumque videlicet populum,
Circumcisionis et Praeputii, quorum prior gravissimum
Legis portaverat jugum, sicut in Actis apostolorum
scriptum est: Nec nos, nec patres nostri potuerunt
portare grave Legis jugum <note>(Act. XV)</note>. Unde
et Paulus scribit ad Galatas qui circumcidi volebant: <hi>State, et nolite iterum jugo servitutis contineri 
 <note>(Galat.
V, 1)</note>
              </hi>. Pullus autem novus, gentilium multitudo, frena
non habens Legis, nec rectus ab aliquo, sed semper
<pb n="1484B"/>
in praecipitiis et in voraginibus idololatriae elisus atque
confractus, Domini sessione didicit ambulare et rectam
viam ingredi. <hi>Et disperdam,</hi> inquit, <hi>quadrigam
ex Ephraim.</hi> Adhuc ex Dei Patris persona dicitur,
quod quadriga, sive currus, ex Ephraim pereat, et
equus de Jerusalem. Et interim secundum litteram
haec loquitur: Non erunt praelia, omnibus Christi adventu
et nativitate pacatis. Porro secundum altiorem
intelligentiam, Ephraim refertur ad haeresum multitudinem,
quae interpretatur <foreign xml:lang="greek">καρποφορία,</foreign> <emph>863</emph> id est, <hi>ubertas</hi> 
 et frugum <hi>abundantia,</hi> de quibus scriptum est
in septuagesimo septimo psalmo: <hi>Filii Ephraim intendentes
et mittentes arcum, conversi sunt in die belli.</hi> 
De his quadrigis et curribus [Al. aurigis] legimus: <hi>Hi in curribus et hi in equis, nos autem in nomine Domini
<pb n="1484C"/>
Dei nostri invocabimus: ipsi obligati sunt et ceciderunt,
nos autem surreximus et erecti sumus 
 <note>(Ps. XIX,
8, 9)</note>
              </hi>. Equus qui disperditur de Jerusalem, ille est
de quo legimus: <hi>Fallax equus in salutem <note>(Ps. XXXII,
17)</note>
              </hi>, Et in Jeremia, qui luxuriae vacabant et libidini,
audiunt: <hi>Equi insanientes in feminas facti sunt mihi:
unusquisque ad uxorem proximi sui hinniebat <note>(Jer.
V, 8)</note>
              </hi>. Unde revocantur ad poenitudinem, dicente
Psalmographo: <hi>Nolite fieri sicut equus et mulus, in
quibus non est intellectus <note>(Ps. XXXI, 9)</note>
              </hi>. Cumque disperdiderit
Deus currus Ephraim et equum de Jerusalem,
qui de istiusmodi equis et curribus fuerint
liberati; transferentur in Domini servitutem, et efficientur
Cherubim, et de ipsis dicetur: <hi>Currus Dei
decem millium multiplex, millia loetantium (Ps. LXVII,
<pb n="1484D"/>
18)</hi>. Et: <hi>Equitatui meo in curribus Pharaonis assimilavi
te, proxima mea <note>(Cant. I, 8)</note>
              </hi>. Et: <hi>Ascende equos,
et equitatio tua salus <note>(Abac. III, 8)</note>
              </hi>. Dissipabitur arcus
belli, ut non mittantur ignita jacula, quae voluptuosorum
possint corda percutere. Et loquetur pacem
gentibus, de quibus scriptum est: <hi>Ipse erit exspectatio
gentium <note>(Gen. XLIX, 10)</note>
              </hi>. Et rursum: <hi>Super ipsum
gentes sperabunt <note>(Isai. XI)</note>
              </hi>. Et: <hi>Potestas ejus a mari
usque ad mare, et a fluminibus usque ad fines terrae <note>(Ps. LXXI, 8)</note>
              </hi>.
Hoc non est extenuandum per allegoriam;
sed credendum vere esse completum, secundum
<pb n="1485A"/>
illud quod legimus: <hi>Postula a me, et dabo tibi
gentes haereditatem tuam, et possessionem tuam terminos
terrae <note>(Ps. II, 8)</note>
              </hi>. In septuagesimo quoque primo
psalmo sub persona Salomonis et veri pacifici dicitur: <hi>Et dominabitur a mari usque ad mare, et a flumine
usque ad terrae terminos 
 <note>(Vers. 8)</note>
              </hi>.
</p>
          </div3>
<div3>
            <head>
              <note>(Vers. 11, 12.)</note> </head>
            <p>
 <hi>Tu quoque in sanguine testamenti
tui emisisti vinctos tuos de lacu in quo non est aqua:
convertimini ad munitionem, vincti spei: hodie quoque
annuntians duplicia reddam tibi.</hi> LXX: <hi>Et tu in sanguine
testamenti emisisti vinctos tuos de lacu qui non
habet aquam: sedebitis in munitione vincti congregationis,
et pro una die peregrinationis</hi> <emph>864</emph> <hi>tuae duplicia
reddam tibi.</hi> Postquam sermo prophetae, immo
ipse Deus Pater omnipotens, nuntiavit Sion et Jerusalem
quod veniret ad eas rex suus, mitis, et ascendens
<pb n="1485B"/>
super asinam subjugalem, et pullum asinae, et
potestas ejus esset futura a mari usque ad mare, et
a fluminibus usque ad terminos terrae, facit apostropham
ad ipsum Christum, de quo vaticinium est, et
loquitur: <hi>Tu quoque in sanguine testamenti,</hi> sive <hi>pacti
tui, emisisti vinctos tuos de lacu, in quo non est aqua.</hi> 
Quod ita intelligitur: In sanguine passionis tuae eos
qui vincti in carcere tenebantur inferni, in quo non
est ulla misericordia, tua clementia liberasti. Denique
postquam Dominus resurrexit, hi qui peccatis
Adam, sive, ut quidam volunt, erroris inoliti, ac
mortis vinculis tenebantur, resurrexerunt cum eo,
et apparuerunt in sancta civitate. De hoc sanguine
testamenti, et ipse futuram indicans passionem, ad
<pb n="1485C"/>
discipulos loquebatur: <hi>Accipite, et bibite ex hoc omnes:
hic est enim catix novi testamenti in sanguine meo <note>(Matth. XXVI, 27, 28)</note>
            </hi>.
In hujus praefigurationem lacus
qui non habet aquas, et Joseph a fratribus missus
est in lacum <note>(Gen. XXXVII)</note>: et Daniel <note>(Dan. VI)</note> et
Jeremias a Chaldaeis et populo Judaeorum: Banaias
quoque tempore nivis et frigoris descendit in lacum,
ut ibi leonem interficeret <note>(II Reg. XXIII, 20)</note>. Jeremias
autem non in aquam laci; sed in lutum coenumque
laci demergitur, quod posset suffocare magis
quam refrigerare sitientem <note>(Jerem. XXXVII et XXXVIII)</note>.
Unde in psalmo scribitur: <hi>Infixus sum in limum
profundi, et non est substantia <note>(Ps. LXVIII)</note>
            </hi>. In hoc
lacu inferni morabatur dives ille quondam purpuratus,
cujus lingua magniloqua poenarum exurebatur
<pb n="1485D"/>
incendiis, et intantum non habebat ulla aquarum
refrigeria, ut extremi digiti pauperis tincti in aqua
refrigerium postularet <note>(Luc. XVI)</note>. Rursumque ad ipsos
qui vincti erant, et Christi misericordia liberandi
sermo dirigitur: <hi>Convertimini ad munitionem, vincti
spei.</hi> Et est sensus: Qui nunc vincti estis et immiti
atque terribili inferno tenemini, qui solutionem vinculorum
in Christi speratis adventu, convertimini
ad munitionem, sive sedebitis in munitione, de qua
scriptum est: <hi>Munimentum sancti timor Domini;</hi> <emph>865</emph> 
 ut possitis discere: <hi>Esto mihi in Deum protectorem
et in locum munitum, ut salvum me facias <note>(Ps.
LXX, 3)</note>
            </hi>, et de vobis quoque propheta commemoret:
<pb n="1486A"/> <hi>Ecce civitas firma, salutare nostrum ponet murum et
antemurale 
 <note>(Isai. XXVI, 1)</note>
            </hi>. Hanc autem munitionem
ad quam Deus cohortatur vinctos spei, sive vinctos
sperantes Ecclesiae, non aliam debemus accipere
nisi habitationem paradisi, in quam primus cum Domino
latro ingressus est <note>(Luc. XXIII)</note>: et idcirco per
Zachariam provocantur ad munitionem, quia jam tunc
et ex illo tempore Dominus promittebat, ut pro brevi
tribulatione, aeterna reciperent praemia. Sive, ut in
LXX legitur: <hi>pro una die peregrinationis tuae, duplicia
reddam tibi.</hi> Ad comparationem enim aeternitatis,
omne quod patimur in mundo una dies appellanda est,
non habitationis, sed peregrinationis: quia advenae
sumus et peregrini sicut omnes patres nostri. Nam in
praesenti momentaneum et leve tribulationis nostrae,
<pb n="1486B"/>
supra modum in sublimitate aeternae gloriae pondus
operatur in nobis, non contemplantibus quae videntur,
sed quae non videntur <note>(II Cor. 4)</note>. Quae enim videntur,
temporalia sunt; quae autem non videntur, aeterna.
</p>
          </div3>
<div3>
            <head>
              <note>(Vers. 13.)</note> </head>
            <p>
 <hi>Quoniam extendi mihi Judam, quasi
arcum implevi Ephraim, et suscitabo filios tuos, Sion,
super filios tuos, Graecia, et ponam te quasi gladium
fortium.</hi> LXX: <hi>Quoniam tetendi te, Juda, mihi quasi
arcum: implevi Ephraim, et suscitabo filios tuos, Sion.
super filios Graecorum, et attrectabo te quasi gladium
pugnatoris.</hi> Hoc Judaei ad Machabaeorum tempora referunt.
qui vicere Macedonas, et sordidatum templum
idololatria post trium et semis annorum spatium
mundaverunt. Quodque sequitur: <hi>Quasi arcum implevi
Ephraim,</hi> eos significari aestimant, qui de decem
<pb n="1486C"/>
tribubus quae appellantur Israel, venerant sub Ezechia,
quibus etiam Josias regnasse memoratur: ita
dumtaxat ut prius testimonium aliter quam nos explanavimus,
interpretentur, et dicant: O Christe,
quem speramus [Al. sperabamus] esse venturum, et
qui regnaturus es in universis terminis terrae: in
sanguine testamenti tui quo conspersam Jerusalem,
juxta Ezechielem <note>(Cap. XVI)</note>, in suo sanguine reperisti,
et inisti pactum cum Abraham in divisionibus
vituli et arietis et hirci; dimisisti populum tuum Israel
de captivitate et camino Chaldaeorum, in quibus <emph>866</emph> 
 nulla erat misericordia <note>(Gen. XV)</note>. Propterea
et vos, o Israelitae, qui vincti eratis, et sperabatis in
Domino, revertimini ad minitissimam Jerusalem:
quoniam hodie vobis habetis Dominum pollicentem,
quod pro brevi captivitatis injuria, duplicata omnia
<pb n="1486D"/>
recipiatis, sicut recepisse legimus et Job <note>(Cap. XLII)</note>.
Juxta tropologiam hic locus explanari sic potest: Extenditur
Judas in arcu, cum Dominus atque Salvator
a Patre in hunc mundum mittitur, qui ipse est et
arcus, et sagittarius et sagitta. Arcus, ut in praesenti
loco. Sagittarius, ut in quadragesimo quarto
psalmo: <hi>Sagittae tuae acutae potentissimae <note>(Psal.
XLIV, 6)</note>
            </hi>, quibus [ <hi>Al.</hi> qui] cum fuerit vulneratus,
dicit: <hi>Vulneratus charitate ego sum <note>(Cant. II, 5)</note>
            </hi>.
Sagitta vero, ipse est qui loquitur per Isaiam: <hi>Posuit me sicut sagittam electam, et in pharetra sua
abscondit me 
 <note>(Isai. XLIX, 2)</note>
            </hi>. Sagitta electa, verbum
Dei est; pharetra in qua sagitta absconditur, dispensatio
<pb n="1487A"/>
carnis assumptae. Hac impletur Ephraim, ut
cum armatus fuerit et paratus ad bellum, et ipse cum
gentibus sagitis Domini vulneretur, ex cujus tribu
primus populum scidit Jeroboam <note>(III Reg. 12)</note>, quem
in haereticorum persona accipi, Osce propheta plenius
demonstrat <note>(Ose. V et VI)</note>, et quod supra diximus: <hi>Filii Ephraim, intendentes et mittentes arcum, conversi
sunt in die belli 
 <note>(Ps. LXXVII, 9)</note>
            </hi>. Suscitante enim Domino
filios Sion, hoc est, filios Ecclesiae, et contrariorum
dogmatum magistri, et philosophorum
omnis assertio, atque argumenta gentilium destruentur,
quia ipse Dominus gladius fortium est, de quo
dicitur: <hi>Accingere gladio tuo super femur tuum, potentissime.
Specie tua et pulchritudine tua, intende,
prospere procede et regna; propter veritatem et mansuetudinem
<pb n="1487B"/>
et justitiam, et deducet te mirabiliter dextera
tua <note>(Ibid. XLIV, 4 et seqq.)</note>
            </hi>. Hoc gladio Aethiopes
vulnerantur, de quibus scriptum est: <hi>Et vos, Aethiopes,
vulnerati meo gladio eritis <note>(Soph. II, 12)</note>
            </hi>, qui
postquam Christi gladio fuerint vulnerati, deponent
tetrum colorem, et exsultantes loquentur: <hi>Erit splendor
Domini Dei nostri super nos <note>(Ps. LXXXIX, 17)</note>
            </hi>:
quod et David sibi post poenitentiam repromittit: <hi>Lavabis me, et super nivem dealbabor 
 <note>(Ibid., L, 9)</note>
            </hi>. Iste
est gladius de quo scribit Apostolus: <hi>Vivens sermo
Dei et efficax, et penetrabilior omni gladio ancipiti,
et pertingens usque ad divisionem animae ac spiritus.</hi> 
</p>
          </div3>
<div3>
            <head>
              <note>(Vers. 14.)</note> </head>
            <p>
 <hi>Et Dominus Deus super eos videbitur,</hi> <emph>867</emph> 
 <hi>et exibit ut fulgur jaculum ejus, et Dominus Deus
in tuba canet, et vadet in turbine Austri. Dominus exercituum
<pb n="1487C"/>
proteget eos.</hi> LXX: <hi>Et Dominus Deus super
ipsos apparebit; et egredietur sicut fulgur sagitta ejus:
et Dominus Deus omnipotens sonabit in tuba, et ibit
in commotione terroris sui. Dominus omnipotens proteget
eos.</hi> Et hunc locum ad Machabaeorum referunt
tempora quod illis contra Antiochum dimicantibus
atque vincentibus, Domini fuerit pugna atque victoria,
qui egressus sit fortis ad praelium, et instar fulguris
illius potentia apparuerit victisque adversariis,
et turbinis morte dispersis, protexerit populum Judaeorum.
Nos autem referemus cuncta ad intelligentiam
Salvatoris, de quo supra dictum est: <hi>Extendi
mihi Judam quasi arcum.</hi> Quo extenso, et haereticis
atque gentilibus a Sion filiis interfectis, apparebit
gloria Domini, et egredietur ut fulgur jaculum ejus,
<pb n="1487D"/>
de quo fulgure et in Abacuc legimus: <hi>In luce sagittarum
tuarum ibunt in splendore fulgurantis hastae tuae <note>(Abac. III, 11)</note>
            </hi>.
Quod fulgur et splendor alio vocabulo
tuba appellatur et clangor, ut cum sanctus clamor
[ <hi>Al.</hi> clangor] insonuerit, dicat qui prius surdis auribus
fuerat: <hi>Disciplina Domini aperuit mihi aures, et
dedit mihi aurem ad audiendum.</hi> Quodque sequitur: <hi>Et
vadet in turbine Austri,</hi> sive <hi>vadet in motu comminationis
suae.</hi> Ideo comminatur, et dicit, se illaturum
esse supplicia, ut poenitentium misereatur. Denique
jungit et dicit: <hi>Dominus omnipotens proteget eos,</hi> quos
prius sua comminatione terruerat. Legamus historiam
Ninivitarum.
<pb n="1488A"/>
</p>
          </div3>
<div3>
            <head>
              <note>(Vers. 15, 16.)</note>
            </head>
            <p>
 <hi>Et devorabunt et subjicient lapidibus
fundae: et bibentes inebriabuntur quasi vino</hi> [Vulg. <hi>a vino], et replebuntur ut phialae, et quasi cornua altaris,
et salvabit eos Dominus Deus eorum in die illa ut
gregem populi sui, quia lapides sancti elevabuntur super
terram ejus.</hi> 
 LXX: <hi>Et consument eos, et obruent in
lapidibus fundae, et bibent sanguinem eorum sicut vinum,
et implebunt sicut phialas altare, et salvabit eos
Dominus in die illa sicut oves populum suum, quia lapides
sancti volventur super terram ejus.</hi> Pro eo quod nos
diximus, <hi>elevabuntur,</hi> et in Hebraico scriptum est
METHNOSASOTH ( ), potest interpretari <emph>868</emph> <hi>vagantes,</hi> 
 sive <hi>fugientes.</hi> Protectis filiis Sion, et Domino
canente, et vadente in turbine contra adversarios
eorum, tanta erit ruina Graecorum, ut non dicam
<pb n="1488B"/>
gladiis, sed jactu lapidum et fundarum rotatibus opprimantur,
ita ut praedae sint et devorationi inimicis
suis. Tunc bibentes inebriabuntur quasi vino. Non hi
qui caesi sunt, ebrii erunt sanguine suo; sed hi qui
vicerint quasi ebrii cum desperatione pugnabunt, et
placebunt Domino quasi altaris cornua, ejusque libatio.
Hoc enim intelligitur in phialis, quibus super altare
liba funduntur. Salvabit quoque Dominus eos sicut
oves et gregem populi sui: non enim ut armatus
exercitus et instructus arte bellandi adversum Macedones
dimicabit; sed veniet quasi grex paratus ad
mortem, et Domino auxiliante, superabit. Et lapides
sancti qui oppressi fuerint (lapides autem vocat,
propter duritiam tribulationum et animi fortitudinem)
elevabuntur de humilitate sua, et erunt in
<pb n="1488C"/>
terra illius gloriosi. Aliter: Lapides sancti ejus de
genere sacerdotali per diversa fugientes, illo tribuente
victoriam consequentur, dicamus et juxta anagogen,
immo explanemus prophetiam multis obscuritatibus
involutam. Filii Sion protecti a Domino suo, devorabunt
adversarios suos, quos intelligimus filios Graeciae.
Et subjicient lapidibus fundae, comminationibus
Scripturarum, de adversariis suis subjectos humilesque
facientes: nihil enim ita percutit, ut exemplum
de Scripturis sanctis, et testimonium rotatu oris emissum.
Quod autem in LXX dicitur: <hi>Et bibent sanguinem
eorum quasi vinum,</hi> in Hebraeo non ita legimus;
sed <hi>bibentes inebriabuntur quasi vino,</hi> ut audiant illud
de Cantico canticorum: <hi>Bibite, amici, et inebriamini <note>(Cant. V, 1)</note>
            </hi>.
Et ita placebit eorum ebrietas, quasi
<pb n="1488D"/>
altaris sacrificium; et quasi cornua, sive anguli altaris.
Salvabit quoque eos Dominus, quasi gregem populi
sui, quia lapides sancti volventur super terram
ejus, qui tantum erunt leves et in sublime nitentes,
ut non praestolentur aedificantium manus, sed ipsi
festinent imponi super fundamentum Christi, et contineri
angulari lapide, de quibus et Petrus apostolus <emph>869</emph> 
 loquitur: <hi>Sicut lapides vivi superaedificamini in
domum spiritualem, et sacerdotium sanctum, offerentes
spirituales victimas, placentes Deo <note>(I Petr. I, 5)</note>
            </hi>. Isti
sunt lapides qui clamabunt, si tacuerit populus Judaeorum <note>(Luc. XIX)</note>,
et volventur quamdiu in corpore
fuerint super terram, quia aggravat terrena habitatio
<pb n="1489A"/>
sensum multa curantem <note>(Sapien. IX)</note>, et in carne positus
Sanctus loquitur: <hi>Quis dabit mihi pennas sicut
columbae <note>(Ps. LIV, 7)</note>
            </hi>? qui quantum in se est, conatur
et volvitur; et erigitur ad summa, sed carnis fragilitate
retinetur. Terra autem illa est super quam volvuntur
lapides, de qua legimus: <hi>Cantate Domino,
omnis terra <note>(Ps. XCV, 1)</note>
            </hi>. Et: <hi>Omnis terra adoret te,
et psallat tibi <note>(Ps. LXV, 4)</note>
            </hi>.
</p>
          </div3>
<div3>
            <head>
              <note>(Vers. 17.)</note> </head>
            <p>
 <hi>Quid enim bonum ejus est, et quid pulchrum
ejus, nisi frumentum electorum, et vinum germinans
virgines?</hi> LXX: <hi>Quia si quid optimum illius,
et si quid bonum ab eo, frumentum juvenibus et vinum
boni odoris ad virgines.</hi> Ideo, inquiunt, Machabaei huc
illucque fugientes, Domino auxiliante, superabunt,
ut, ejectis Macedonibus de terra Israel, mundetur
<pb n="1489B"/>
templum, Legis praecepta serventur, et eruditio
Scripturarum rursum germinet virgines, id est, populos
credentium in unum Deum, qui prius idololatriae
fuerant cultibus constuprati. In frumento
electorum, id est, BAURIM ( ), non <hi>juvenes,</hi> ut
Septuaginta transtulerunt; sed <hi>electos</hi> et eruditos
viros intelligi volunt, qui frumentum, id est. Legem
Dei comedere mereantur. Pro vino, quod Hebraice
dicitur THIROS ( ), Aquila <foreign xml:lang="greek">οἰνίαν</foreign> interpretatus
est: quod et ipsum ad ubertatem vindemiae referri
potest. Haec Judaei aestimant. Caeterum nos frumentum
electorum, sive juvenum, et vinum germinans
virgines, sive vinum boni odoris ad virgines, intelligimus
Dominum Salvatorem, qui loquitur in Evangelio: <hi>Nisi granum tritici cadens in terram, mortuum
<pb n="1489C"/>
fuerit, ipsum solum permanet: sin autem moriatur, majores
fructus affert 
 <note>(Joan. XII, 24)</note>
            </hi>. De hoc tritico efficitur
ille panis, qui de coelo descendit, et qui confirmat
cor hominis <note>(Ps. CIII)</note>. Hunc panem comedunt,
qui in Christo robusti sunt, et ad quos Joannes Evangelista
loquitur: <hi>Scribo vobis, juvenes, quia sermo
Dei in vobis</hi> [Al. <hi>nobis] manet, et fortes estis, et vicistis
malignum <note>(I Joan. II, 14)</note>
            </hi>. Qui frumentum est
electorum, sive juvenum, ipse est et vinum quod
laetificat <emph>870</emph> cor hominis, et bibitur ab his virginibus,
quae sunt sanctae et corpore et spiritu, ut
inebriatae atque gaudentes, sequantur Ecclesiam, et
dicatur de eis: <hi>Adducentur regi virgines post eam,
proximae ejus afferentur tibi: afferentur in laetitia et
exsultatione <note>(Ps. XLIV, 15, 16)</note>
            </hi>. Quomodo enim laetitiam
<pb n="1489D"/>
non habebunt, quae inebriatae poculo Salvatoris
generantur in virgines, et audent dicere: <hi>Introducite
me in cellulam vini, confortate me in unguentis <note>(Cant. II, 4)</note>
            </hi>?
Vinum hoc boni odoris est, unde in
eodem carmine dicitur: <hi>Potabis me de vino unguentarii,
de rivis malogranatorum</hi> [Al. <hi>gnatorum] tuorum (Ibidem)</hi>.
Hoc vino inebriati sunt qui sequuntur
Agnum Dei quocumque vadit, vestiti candidis vestibus;
quia se cum mulieribus non coinquinaverunt:
virgines enim permanserunt <note>(Apoc. XIV)</note>.</p>
          </div3>
        </div2>
<div2 id="X">
          <head>
            <note>(CAP. X)</note>
          </head>
<div3>
            <head>
              <note>(Cap. X.--Vers. 1 seqq.)</note> </head>
            <p>
 <hi>Petite a Domino pluviam
in tempore serotino, et Dominus faciet nives, et
pluviam imbris dabit eis, singulis herbam in agro.
Quia simulacra locuta sunt inutile, et divini viderunt
<pb n="1490A"/>
mendacium, et somniatores locuti sunt frustra, vane
consolabuntur: idcirco abducti sunt</hi> [Al. <hi>adducti] quasi
grex: affligentur, quia non est eis pastor.</hi> LXX: <hi>Petite
pluviam a Domino opportunam, temporaneam et
serotinam: Dominus fecit phantasias, et pluviam hiemalem
dabit eis, unicuique herbam in agro: quoniam
hi qui loquebantur, locuti sunt labores: et divini visiones
falsas, et somnia falsa locuti sunt, vane consolabantur:
ideo arefacti sunt sicut oves, et afflicti sunt,
quia non erat qui sanaret.</hi> Ita felicitas quae in Machabaeorum
tempore promissa est, quando sancti lapides
elevati sunt super terram, et res Israelitica crevit in
majus, intantum ut rursum frumento Legis populi
vescerentur, et vino sancti Spiritus inebriarentur
virgines vestrae, ex parte promittitur. Caeterum quia
<pb n="1490B"/>
jam extremum tempus est prophetarum, et mundus
declinat ad finem, et omnia quae praedicta sunt, sui
terminum praestolantur: Petite a Domino ut det vobis
pluviam serotinam: ut Christus qui promissus est,
veniat et tribuat vobis rores et nives, pro quibus
scriptum est in Hebraeo AZIZIM ( ). Et nescio
quid volentes LXX <hi>phantasias</hi> interpretati sunt, nisi
forte magnitudinem gratiae admirationemque donorum,
nomine phantasiae voluere describere. Dominus
ergo qui facturus <emph>871</emph> est nives et siccitatem omnis
terrae, evangelicae praedicationis irrigaturus est pluviis:
ipse dabit imbres credentibus, et ubertate omnia
complebuntur, ut postquam in Christo crediderint
nationes, intelligant vana esse quae ante coluerunt.
Sive ipse Israel intelligat, qui quondam deceptus
<pb n="1490C"/>
idololatriae erroribus tenebatur, frustra se coluisse
simulacra, et divinorum audisse mendacia, et acquievisse
somniis, quibus Scriptura praecipit non credendum <note>(Deut. XIII)</note>.
Et ob hanc causam ducti sunt
quasi grex in captivitatem, et afflicti absque pastore
Deo, quia Legis notitiam non habebant. Omnis hic
locus obscurus et dubius est, et debet nobis lector
ignoscere, si in his quae ambigua sunt, et nos pendulo
incedimus gradu. Possumus autem juxta spiritualem
intelligentiam dicere, quod credentes in
Christo Dominus adhortetur ut petant serotinam
pluviam in consummatione mundi, quando plenitudo
donanda est gratiae, et singulis in agro suo herba
succrescet, ita ut possint dicere: <hi>Dominus regit me,
et nihil mihi deerit: in loco pascuae ibi me collocavit:
<pb n="1490D"/>
super aquas refectionis educavit me <note>(Ps. XXII, 1, 2)</note>
            </hi>.
Omnia enim simulacra, et divini et somniatores frustra
locuti sunt, et vane consolabantur. Quae de haereticis
loquitur, qui sub nomine Christiano non intelligunt,
nec de quibus dicant, nec de quibus
affirment, et attendunt spiritibus erroneis, et magistris
daemoniorum in hypocrisi mendacia loquentium,
et cauteriatam habentes conscientiam <note>(I Tim. IV)</note>:
ut nequaquam credentes eorum consolationibus abducantur
qui vana promittunt, et propterea traditi
sunt Satanae in interitum carnis <note>(I Cor. V)</note>, et abducti
in captivitatem regis Babylonii, et affligentur, quia
Christum pastorem non habent, quem sibi falso nomine
repromittunt.
<pb n="1491A"/>
</p>
          </div3>
<div3>
            <head>
              <note>(Vers. 3 seqq.)</note>
            </head>
            <p>
 <hi>Super pastores iratus est furor
meus, et super hircos visitabo, quia visitavit Dominus
exercituum gregem suum domum Juda: et posuit eos
quasi equum gloriae suae in bello. Ex ipso angulus, ex
ipso paxillus, ex ipso arcus praelii, ex ipso egredietur
omnis exactor simul, et erunt quasi fortes conculcantes
lutum viarum in praelio, et bellabunt, quia Dominus
cum eis.</hi> LXX: <hi>Super pastores concitatus est furor
meus,</hi> <emph>872</emph> <hi>et super agnos visitabo: et visitabit Dominus
Deus omnipotens gregem suum domum Juda, et
ponet eos sicut equum decorem suum in praelio, et ex
ipso respexit, et ex ipso posuit, et ex ipso arcus in furore, 
 egredietur omnis qui educit simul, et erunt
quasi bellatores conculcantes lutum viarum in praelio,
et praeparabuntur, quia Dominus cum eis est.</hi> Et in
<pb n="1491B"/>
hoc loco duplex Judaeorum expositio est. Alii enim
arbitrantur in adventu Christi universa complenda:
alii sub Machabaeis jam esse completa. Est autem
eorum quae Dominus pollicetur, ista explanatio:
Super pastores et principes ac sacerdotes iratus est
Dominus, et super hircos, et populum visitavit,
juxta illud quod scriptum est: <hi>Grex perditus factus
est populus meus, pastores ejecerunt eos <note>(Jer. L, 6)</note>
            </hi>, ut
vitio magistrorum discipuli punirentur: non injustitia
judicis, qui peccata patrum reddit in filios; sed
quia, illis peccantibus, populus applausit simul: et
tunc quidem visitavit Dominus hircos suos, vel agnos
pinguissimos, et fecit, juxta Septuaginta, <hi>ariditate
siccari.</hi> Postea vero visitavit Dominus omnipotens
gregem suum domum Juda: suscitavit enim Judam
<pb n="1491C"/>
Machabaeum, et caeteros ex eo, contra duces Antiochi,
et posuit illos quasi equum gloriae suae in
praelio, hoc est, qui de illius stirpe generati sunt:
multo enim tempore Macedonas oppresserunt. Quodque
sequitur: <hi>Ex ipso angulus, ex ipso paxillus, ex
ipso arcus praelii, ex ipso egredietur omnis exactor
simul,</hi> sic <foreign xml:lang="greek">μεταφορικῶς</foreign> intelligunt, ut angulum interpretentur
regiam potestatem, quod parietes ipsa
contineat [ <hi>Al.</hi> continebat]. Et ex ipso, inquit, paxillus,
id est, sacerdotium. Lege Isaiam, in quo
Eliachim in templo Dei quasi paxillus figitur <note>(Isai.
XXII)</note>. Ex ipso arcus praelii, fortes ab bellandum: ex
ipso etiam omnis <hi>exactor</hi> simul, quod in Hebraico
scriptum est, NOGES ( ), et Aquila interpretatus
est <foreign xml:lang="greek">εἰσπράσσων</foreign>: ut non solum fortes et boni, sed alii
<pb n="1491D"/>
ex eis fuerint indigni genere suo. Judas enim Machabaeus
et omnes qui de genere ipsius principes fuere
in populo, et angulus erant; quia regia potestate
populum continebant, et paxillus, ipsi enim erant
sacerdotes, et arcus praelii, quia viri exstitere fortissimi,
ut non solum <emph>873</emph> exercitum aciemque
disponerent; sed primi ad praelium prosilirent. Possumus
de hoc quod sequitur: <hi>Ex ipso egredietur
omnis exactor simul,</hi> pro quo LXX transtulerunt: <hi>Ex
ipso egredietur omnis qui educit simul,</hi> et hoc dicere:
Nulla erit dignitas in exercitu, quae non illius arbitrio
disponatur. Et erunt viri fortissimi, conculcantes
<pb n="1492A"/>
Macedonas quasi lutum viarum in praelio:
erunt autem fortissimi, atque bellabunt, quia Dominus
cum eis est. Nostri haec ad persecutionis tempora
referunt, quod pro vitio sacerdotum frequenter
etiam populus tradatur adversariis: et tamen Dominus
omnipotens visitet postea gregem suum domum
Juda, qui Deum et sermone et animo confitetur: et
ponat eos quasi equum gloriae suae in bello, de quo
sancti dicunt: <hi>Ascende super equos tuos, et equitatio
tua salus <note>(Abac. III, 8)</note>
            </hi>. Ipse erit et arcus furoris Domini,
de quo ait: <hi>Inebriabo sagittas meas sanguine <note>(Deut. XXXII, 42)</note>
            </hi>.
Et rursum: <hi>Sagittae meae consument
eos.</hi> De hoc arcu, et de his sagittis in septimo
Psalmo <note>(Vers. 13, 14)</note> legimus: <hi>Arcum suum tetendit,
et paravit illum; et in ipso paravit vasa mortis,
<pb n="1492B"/>
sagittas suas ardentibus effecit.</hi> Et conculcabunt, ait,
adversarios suos in martyrio coronati, et dicent: <hi>Dominus illuminatio mea, et salus mea, quem timebo?
Dominus protector vitae meae, a quo trepidabo? Dum
appropinquarent super me nocentes, ut ederent carnes
meas. Qui tribulant me inimici mei, ipsi infirmati sunt,
et ceciderunt. Si consistant adversum me castra, non
timebit cor meum: Si exsurgat adversum me praelium,
in hoc ego sperabo 
 <note>(Psal. XXVI, 1 seqq.)</note>
            </hi> Quando implebitur
illud eloquium: <hi>Unus ex vobis persequetur
mille, et duo convertent in fugam multa millia <note>(Deut. XXXII)</note>
            </hi>.
</p>
          </div3>
<div3>
            <head>
              <note>(Vers. 6, 7.)</note> </head>
            <p>
 <hi>Et confundentur ascensores equorum,
et confortabo domum Juda, et domum Joseph
salvabo: et convertam eos, quia miserebor eorum: et
<pb n="1492C"/>
erunt sicut fuerant, quando non projeceram eos: ego
enim Dominus Deus eorum, et exaudiam eos. Et erunt
quasi fortes Ephraim: et laetabitur cor eorum quasi a
vino, et filii eorum videbunt, et laetabuntur: et exsultabit
cor eorum in Domino.</hi> LXX: <hi>Et confundentur
ascensores equorum: et confortabo domum Juda et
domum Joseph salvabo, et habitare eos faciam, quia
dilexi eos. Et erunt sicut</hi> <emph>874</emph> <hi>quando non eos abjeceram,
quia ego Dominus Deus eorum, et exaudiam
eos: et erunt quasi bellatores Ephraim, et laetabitur
cor eorum quasi in vino, et filii eorum videbunt et
laetabuntur, et gaudebit cor eorum in Domino.</hi> Et
haec juxta superiorem sensum dupliciter edisserunt,
ut aut sub Machabaeis transacta jam dicant, aut sub
Christo in ultimo saeculo transigenda commemorent:
<pb n="1492D"/>
Et est sensus: Cum positus fuerit Judas quasi equus
decorus in praelio, et conculcaverit quasi lutum
adversarios, et Domino secum bellante, superarit:
tunc omnis equitatus Graeciae corruet, et domus
Juda et domus Israel (eam enim vocat domum Joseph,
id est, decem tribuum) pariter salvabuntur,
et convertam eos de captivitate in qua fuerant, et
erunt sicut eo tempore, quando non projeceram
eos: ego enim sum Dominus Deus eorum, qui illos
exaudiam deprecantes. Et Ephraim qui nunc captivi
detinentur, postea laxabuntur, et in tantum
venient gaudii, ut eos vino madidos arbitreris. Filii
<pb n="1493A"/>
quoque eorum cernent patrum triumphos, et in
Domino laetabuntur, quo praebente, victoriam consecuti
sunt. Quaeramus historiam quando Judas et
Israel adversum Graecos pariter dimicarint, vel quo
tempore Ephraim de captivitate Assyria sit reversus,
quando, juxta Ezechielem <note>(Cap. XXXVII)</note> duae
virgae, id est, Judas et Ephraim, sibi junctae sint, et
in unum baculum copulatae. Quod juxta tropologiam
sic explanari potest. Quando visitaverit Dominus
omnipotens gregem suum domum Juda, tunc confundentur
ascensores equorum, de quibus scriptum
est: <hi>Cantemus Domino, gloriose enim magnificatus
est, equum et ascensorem projecit in mare <note>(Exod.
XV, 1)</note>
            </hi>. De quibus etiam Psalmistae voce cantatur: <hi>Ab increpatione tua, Deus Jacob, dormitaverunt qui
<pb n="1493B"/>
ascenderunt equos 
 <note>(Ps. LXXV, 7)</note>
            </hi>. Et sanctorum congeminat
chorus: <hi>Hi in curribus, et hi in equis: nos
autem in nomine</hi> [Al. <hi>nomen] Dei nostri invocabimus;
ipsi obligati sunt, et ceciderunt: nos vero surreximus,
et erecti sumus <note>(Ps. XIX, 8, 9)</note>
            </hi>. In hoc equitatu confidebat
rex Aegyptius; et praecipitatus in mare, quasi
plumbum submersus est in profundum <note>(Exod. XV)</note>,
et suo exemplo didicit verum esse, quod scriptum
est: <hi>Fallax</hi> <emph>875</emph> <hi>equus ad salutem <note>(Ps. XXXII, 17)</note>
            </hi>.
Hos currus et quadrigas, supra in quatuor perturbationibus
interpretati sumus, qui nisi frenis boni
regantur aurigae, ad praecipitia deferuntur. Alius
est autem auriga, de quo loquitur Elisaeus: <hi>Pater,
pater, currus Israel, et auriga ejus <note>(IV Reg. II, 12)</note>
            </hi>.
Tunc Deus domum Juda et domum Joseph confortare
<pb n="1493C"/>
se dicit <note>(III Reg. XII, 16)</note>, ut qui, Jeroboam
regnante, divisi sunt, Christo imperante, socientur,
et sit unus pastor et unus grex. Et Judas enim et
Joseph diversis nominibus, ad unam Salvatoris
conferuntur intelligentiam, quia et Joseph esurientibus
in Aegypto populis frumenta largitus est <note>(Genes.
XLII seqq.)</note>: et Dominus famem mundi sua saturavit
praesentia. Et convertet eos, et miserebitur eorum:
et sic erunt unum sicut fuerunt antequam projiceret
eos. Haec universa in persecutionibus accipe, quando,
desperatis omnibus, exaudivit servos suos Dominus.
Et erunt quasi fortes Ephraim, qui primum debiles
et infirmi, postea fortes erant, et suo nomine digni: <hi>Ephraim</hi> 
 enim interpretatur <hi>ubertas.</hi> Et laetabitur
cor eorum, cum biberint vinum, quod expressum
<pb n="1493D"/>
est de vinea Sorec. Filii quoque eorum quibus Paulus
apostolus loquitur: <hi>Filioli mei, quos rursum
parturio donec Christus formetur in vobis <note>(Galat. IV,
19)</note>
            </hi>. Et Petrus princeps apostolorum: <hi>Sicut filii,</hi> ait, <hi>obedientiae, non conformati juxta priorem conversationem <note>(I Pet. I, 14)</note>
            </hi>.
Et in Psalmo legimus: <hi>Venite,
filii, audite me, timorem Domini docebo vos <note>(Ps. XXXIII,
12)</note>
            </hi>. Isti igitur filii exsultabunt et laetabuntur, et
cor eorum gaudebit in Domino.
</p>
          </div3>
<div3>
            <head>
              <note>(Vers. 8 seqq.)</note> </head>
            <p>
 <hi>Sibilabo eis, et congregabo illos
quia redemi eos, et multiplicabo eos sicut ante fuerant
multiplicati. Et seminabo eos in populis, et de longe
<pb n="1494A"/>
recordabuntur mei, et vivent cum filiis suis, et revertentur.
Et reducam eos de terra Aegypti, de Assyriis
congregabo eos, et ad terram Galaad et Libani adducam
eos, et non invenietur eis locus.</hi> LXX: <hi>Significabo
eis, et suscipiam illos, quia redimam eos, et
multiplicabuntur sicut erant plurimi, et seminabo eos
in populis, et qui erant de longe, recordabuntur mei.
Nutrient filios suos et convertentur, et convertam eos
de terra Aegypti, et de Assyriis suscipiam illos, et in
Galaaditin et in Libanum introducam</hi> <emph>876</emph> <hi>eos, et
nullus ex eis deerit.</hi> Signum congregationis suae, vel
sub Macedonibus, vel in consummatione mundi, ut
prius diximus, meum, inquit, habebunt sibilum, ut
ex sibilo meo illos congregem, et me doceam esse
pastorem. Ego enim redemi eos, et liberavi eos de
<pb n="1494B"/>
captivitate, extenso brachio: et ego eos multiplicabo,
qui ante multiplicaveram, ut dispersio in
populis non videatur esse divisio, sed sementis operatio,
et liberorum ac nepotum segete multiplicata,
vivant cum filiis suis: et revertantur non solum de
terra Aegypti, sed et de Assyriis, et ex utraque
orbis parte redeant ad Judaeam, et ad terram Galaad
et Libani, quam prius decem possidebant tribus,
quae appellantur domus Joseph et Ephraim: et
tantus erit numerus reductorum, ut multitudinem
terra non capiat. Secundum <foreign xml:lang="greek">ἀναγωγὴν</foreign> significat
Dominus et sibilat his qui peccatis fuerant ante
captivi, et loquitur ad eos: <hi>Venite ad me omnes, qui
laboratis, et onerati estis, et invenietis requiem animabus
vestris. Tollite jugum meum super vos, et discite
<pb n="1494C"/>
a me quia mansuetus sum et humilis corde:
Jugum enim meum suave, et onus meum leve est <note>(Matth. XI, 29, 30)</note>
            </hi>.
Quid hac significatione sibiloque
clementius, quo dispersus populus congregatur?
Congregantur autem, quia Dominus redemit eos:
non corruptibilibus argento et auro, ex vana sua
conversatione; sed pretioso sanguine, quasi agni
immaculati Domini Jesu <note>(I Pet. I)</note>. Unde loquitur
in Psalmo: <hi>Exsultatio mea, erue me a circumdantibus
me <note>(Psal. XXXI, 7)</note>
            </hi>. Et iterum: <hi>Redemisti me, Domine,
Deus veritatis <note>(Psal. XXX, 6)</note>
            </hi>. Et multiplicabit [ <hi>Al.</hi> 
multiplicabo] eos sicut fuerant antea multiplicati,
ut impleretur illud quod promissum est Abrahae: <hi>Multiplicabo eum, et benedicam illi, et benedictus erit,
ut fiat pater multarum gentium 
 <note>(Gen. XVII, 9)</note>
            </hi>. Filios
<pb n="1494D"/>
autem Abraham non eos debemus accipere, quibus
Dominus loquitur: <hi>Si filii essetis Abraham, opera
patris vestri faceretis <note>(Joan. VIII, 39)</note>
            </hi>, sed illos de
quibus Apostolus ait: <hi>Quotquot ex fide sunt, filii
sunt Abraham <note>(Rom. VIII)</note>
            </hi>. De hac multiplicatione
Isaias mystico sermone testatur, dicens: <hi>Qui
modicus est, erit in millibus; et qui parvus, erit in
gentem magnam <note>(Isai. LX, 22)</note>
            </hi>. Multiplicationem
autem et benedictionem liberorum non accipiamus <emph>877</emph> 
 carnaliter: alioquin Elias et Elisaeus et Jeremias
et Baptista Joannes (quo major inter natos
mulierum non fuit) <note>(Matth. XI)</note> hac benedictione caruerunt,
<pb n="1495A"/>
sed illam qua vocantur ad fidem multitudines
nationum. Denique sequitur: <hi>Seminabo eos in
populis, et de longe recordabuntur mei.</hi> Seminati
sunt in populis, qui Domini audiere sermonem: <hi>Euntes, docete omnes gentes 
 <note>(Matt. XXVIII, 19)</note>
            </hi>. Et in
alio loco: <hi>Non vos me elegistis, sed ego elegi vos, et
posui vos ut eatis, et fructum afferatis, et fructus vester
maneat in aeternum <note>(Joan. XV, 16)</note>
            </hi>. Cumque apostoli
fuerint in populis seminati, gentes et populi
longe positi recordabuntur mei, illo prophetico huic
sententiae congruente: <hi>Reminiscentur et convertentur
ad Dominum universi fines terrae. Et adorabunt in
conspectu ejus universae familiae gentium. Quoniam
Domini est regnum, et ipse dominabitur gentium <note>(Ps.
XXI, 28, 29)</note>
            </hi>. Quodque dicitur: <hi>De longe recordabuntur
<pb n="1495B"/>
mei,</hi> illi simile est: <hi>Qui longe estis, recordamini
Domini, et Jerusalem ascendat super cor vestrum <note>(Jer.
XXXI)</note>
            </hi>. Longe fuit omnis gentium multitudo; sed recordata
est Dei, quia ex uno omnes parente generamur.
Cumque apostolis in cunctis gentibus seminatis,
gentes longe positae Dei fuerint recordatae, vivent
cum filiis suis, ut qui prius infidelitate mortui erant,
fide vivere incipiant. Isti sunt filii, quos Paulus nutrivit
in Evangelio, scribens ad Corinthios: <hi>Lac vobis
potum dedi <note>(I Cor. III, 2)</note>
            </hi>. Et Petrus in dispersione
scribit fidelibus, qui renati erant: Non ex semine
corruptibili, sed incorruptibili, per sermonem viventis
Dei, et permanentis, sicut modo generati parvuli,
ut rationabile lac concupiscerent et in ipso
crescerent in salutem <note>(I Pet. I)</note>. Ad hos filios scribebat
<pb n="1495C"/>
et evangelista Joannes: <hi>Filioli, custodite vos
ab idolis <note>(I Joan. V, 21)</note>
            </hi>. Et reducam, inquit, eos de
terra Aegypti, et de Assyriis congregabo eos. De
terra Aegypti, in qua imperabat rex Pharao, qui
quondam gloriabundus aiebat: <hi>Mea sunt flumina, et
ego feci ea <note>(Ezech. XXIX, 3)</note>
            </hi>. Et de terra Assur, quam
tenebat rex Assyrius, sensus magnus, qui et ipse
dicebat: <hi>Super sidera coeli ponam thronum meum, et
ero similis Altissimo <note>(Isai. XIV, 13)</note>
            </hi>. Cum autem de
tenebris Aegypti et de tribulatione mundi, et de
potestate Assyrii, qui interpretatur <hi>arguens</hi> atque <hi>convincens</hi> 
 (ipse est enim inimicus et ultor), <emph>878</emph> 
nationes Dominus congregarit, inducet eos in terram
Galaad, et Libani. <hi>Galaad</hi> in linguam nostram vertitur, <hi>testimonium transmigrationis,</hi> 
 quando de carnalibus
<pb n="1495D"/>
transimus ad spiritualia, de parte venimus
ad totum: terrena relinquimus, et ad coelestia
transmigramus: <hi>Libanus</hi> autem interpretatur <foreign xml:lang="greek">λευκασμὸς,</foreign>
 id est, <hi>dealbatio.</hi> Adducimur itaque
de tenebris Aegypti, ut postquam transierimus et
migraverimus a mundo, dealbemur in Domino, et
dicatur de nobis: <hi>Quae est ista quae ascendit dealbata <note>(Cant. VIII, 6)</note>
            </hi>?
Alii juxta Graeci sermonis ambiguitatem,
qua et mons Phoenicis et thus Libanus dicitur,
nunc Libanum <hi>thus</hi> interpretantur, et ex thure
significari putant Deum, ut postquam de terra transierimus
ad coelum, impleatur in nobis oratio Salvatoris:
<pb n="1496A"/> <hi>Pater, da eis ut sint in nobis unum, sicut ego
et tu unum sumus 
 <note>(Joan. XVII, 22)</note>
            </hi>. Unde et sponsa
in Cantico dicit ad sponsum: <hi>Odor vestimentorum
tuorum, sicut odor Libani <note>(Cant. IV, 11)</note>
            </hi>. Cumque
induxerit nos in terram Galaad et Libani, non invenietur
nobis locus, ut nequaquam terrae stringamur
angustiis; sed coelorum latitudine [ <hi>Al.</hi> altitudine]
perfruamur.
</p>
          </div3>
<div3>
            <head>
              <note>(Vers. 11, 12.)</note> </head>
            <p>
 <hi>Et transibit in maris freto, et percutiet
in mari fluctus: et confundentur omnia profunda
fluminis: et humiliabitur superbia Assur, et sceptrum
Aegypti recedet. Confortabo eos in Domino: Et
in nomine ejus ambulabunt, dicit Dominus.</hi> LXX: <hi>Et
pertransibunt in mari angusto: et percutient in mari
fluctus, et siccabuntur omnia profunda fluviorum:
<pb n="1496B"/>
et auferetur universa injuria Assyriorum, et sceptrum
Aegypti tolletur. Et confortabo eos in Domino Deo suo,
et in nomine ejus gloriabuntur, dicit Dominus.</hi> Narrant
Hebraei captivum populum Judaeorum, non solum
in Medos et Persas, sed in Bosphorum quoque et
septentrionalem plagam ab Assyriis atque Chaldaeis
esse translatum, et postea eos ex parte revocatos,
Dei eos ad se convertente clementia; et hoc esse
quod nunc dicitur: <hi>Transibunt in mari angusto.</hi> Propontidis
angustias, quae Chalcedonem, et quondam
Bizantium brevi freto dividunt. Et percutiet, inquit,
Dominus (vadens ante populum suum) maris fluctus,
et confundentur omnia profunda fluviorum, ut olim
factum est, Jordane siccato <note>(Josue III)</note>, et mare Rubrum
transgressus est populus in deserto <hi>(Exod.
<pb n="1496C"/>
XXIV)</hi>. Cumque fuerit de captivitatis profundo et <emph>879</emph> 
 malorum amaritudine liberatus, humiliabitur
Assur, et Aegypti imperium recedet ab eis. Et
confortabuntur in Domino, et in nomine illius
ambulabunt in terra Israel, dicit Dominus. Haec
ut ab Hebraeis nobis tradita sunt, nostrae linguae
hominibus expressimus, fidem dictorum ad eos
a quibus sunt dicta referentes. Caeterum nos qui
Christi censemur nomine, occidentem relinquimus
litteram, et sequimur spiritum vivificantem, immo
spiritualia spiritualibus comparantes, non Bosphorum
et siccitatem rursum maris et arentia fluenta Jordanis,
quae fabularum similia sunt, sed dignam in
servos suos Dei clementiam quaerimus, quo praeeunte,
et nobis aperiente viam, transimus maris fretum,
<pb n="1496D"/>
sive angustum mare, quod peccatoribus latissimum
est: <hi>Lata enim et spatiosa via quae ducit ad mortem:
arcta et angusta quae ducit ad vitam <note>(Matth. VII, 13)</note>
            </hi>.
De hoc mari et in Psalmis legimus: <hi>Qui descendunt
in mare navibus, facientes operationem in aquis multis,
ipsi viderunt opera Domini, et mirabilia ejus in profundo <note>(Ps. CVI, 22)</note>
            </hi>.
In hoc mare saeculi, in quo sanctorum
numerus coarctatur, et in tribulatione positus est,
descenderunt apostoli, et primus Dominus, ut nos
de amaris fluctibus liberaret <note>(Marc. IV)</note>. In hoc
mare sagena Evangelii mittitur <note>(Matth. XIII)</note>, quae
testimoniis texta est Scripturarum, ut pisces multos
<pb n="1497A"/>
et obrutos mundi hujus gurgitibus, in auram extrahat
liberam, ut possint laudes Deo canere. Hi sunt
qui descenderunt in mare, et in Ecclesiarum navibus
faciunt opera multa, et Dei cernunt mirabilia in
profundo divitiarum sapientiae et scientiae ejus <note>(I Cor.
II)</note>; et in Spiritu sancto qui scrutatur etiam alta
Dei, quibus Dominus loquitur: <hi>Venite post me, et
faciam vos piscatores hominum <note>(Matth. IV, 19)</note>
            </hi>. De his
piscatoribus qui descendunt in mare, et sunt in navibus,
Isaias quoque vaticinatur: <hi>Volabunt in navibus
alienigenarum, et mare pariter depraedabuntur <note>(Isai.
XI, 14)</note>
            </hi>.
In Ecclesiis enim de numero gentium congregatis,
toto apostoli orbe volitarunt, ut depraedarentur
mare, et draconis <emph>880</emph> spolia tollerent, qui
regnabat in mari, et de quo scriptum est: <hi>Hoc mare
<pb n="1497B"/>
magnum et spatiosum manibus: illic reptilia, quorum
non est numerus: animalia pusilla cum magnis, illic
naves pertransibunt: Draco iste quem formasti ad illudendum
ei <note>(Psal. CIII, 25, 26)</note>
            </hi>. Latum et spatiosum
mare est parvis et magnis animantibus, quae cum
dracone versantur, et quorum non est numerus. Qui
autem super mare sunt, et ipso mari volitant in
navibus, audient cum Salvatore: <hi>Tu dominaris potestati
maris: motum fluctuum ejus tu mitigas <note>(Ps.
LXXXVIII, 10)</note>
            </hi>. Cumque transierint in maris freto, et
fluctus ejus suo conculcaverint pede, confundentur
omnia profunda fluminis, de quo scriptum est: <hi>Qui
<pb n="1498A"/>
convertit mare in aridam, in flumine pertransibunt pede <note>(Psal. LXV, 6)</note>
            </hi>,
ut humilietur injuria, sive superbia
Assur, et Aegypti a sanctis atque credentibus recedat
imperium, et qui liberati sunt, confortentur in
Domino, et dicant: <hi>Fortitudo mea, et laudatio mea,
Dominus <note>(Ps. CXVII, 14)</note>
            </hi>. Et iterum: <hi>Diligam te,
Domine, fortitudo mea <note>(Psal. XVII, 1)</note>
            </hi>. Et cum Jeremia: <hi>Fortitudo mea, et auxilium meum, et refugium
meum, Domine Deus meus 
 <note>(Jerem. XVI, 19)</note>
            </hi>.
Unde et Apostolus, in quo Christus loquebatur,
aiebat: <hi>Omnia possum in eo qui me confortat <note>(Phil.
IV, 13)</note>
            </hi>. Et non solum confortabuntur in Domino,
sed et gloriabuntur in eo et dicent: <hi>Mihi autem
absit gloriari, nisi in cruce Domini nostri Jesu Christi,
per quem mihi mundus crucifixus est, et ego mundo</hi> 
<pb n="1498B"/> <note>(Galat. VI, 14)</note>.
Et: <hi>Qui gloriatur, in Domino glorietur <note>(I Cor. I, 31)</note>
            </hi>.
Et in alio loco: <hi>Non glorietur
sapiens in sapientia sua, neque fortis in fortitudine sua,
neque dives in divitiis suis; sed in hoc glorietur qui
gloriatur: intelligere et scire Dominum, et facere misericordiam
et judicium in medio terrae <note>(Jerem. IX, 23,
24)</note>
            </hi>. Verum quia in Hebraico scriptum est: <hi>Et in
nomine ejus ambulabunt,</hi> sic intelligendum est: quod
in nomine Christi ambulent Christiani, et scribatur
in calculis eorum nomen novum, et sub tanti nominis
dignitate ambulent cum Domino, sicut ambulavit
Enoch, et placuit Deo, et translatus est <note>(Genes. V)</note>.
</p>
          </div3>
        </div2>
      </div1>

<div1>
        <head> <hi>LIBER TERTIUS.</hi> </head>

<pb n="1497C"/>
<div3>
          <head>( <emph>881-882.</emph> )</head>
          <p>
 Urget me frater Sisinius incompta
et impolita transmittere ut non dicam emendandi,
sed ne relegendi quidem habeam facultatem. Ille
festinat in opus suum, nos in nostro opere minus
facimus, dum eruditio incassum vertitur; et quidquid
sensu concipimus, composito non licet ornare
sermone. Rudes igitur, non mea culpa, sed studio
portitoris suscipe libros: dum ipse tua festinat sanctis
aera dividere, et nos non patitur nostra tibi aera
numerare. Quamvis enim elegans sit exercitatumque
ingenium, et longo usu trita currat oratio: tamen
nisi Auctoris manu curata fuerit et polita, redolet
sordes negligentiae, et vel nimio verborum flore luxuriat,
vel hiulca vocalibus fit, vel aspera consonantibus.
Unde et de Virgilio traditum est, quod
<pb n="1497D"/>
libros suos quasi ursorum fetus lingua composuerit,
et lambendo fecerit esse meliores, qui durarent in
memoriam sempiternam, et necessitatem metri libera
oratione complerent. Transimus ad Libanum, et ad
duas virgas, tresque pastores, qui in uno mense succisi
sunt, et ad triginta argenteos, de quibus emptus
est ager figuli in sepulturam peregrinorum <note>(Matth.
XXVII)</note>, et ad stulti vasa pastoris, et caetera usque ad
finem voluminis: quae tantis sunt contexta mysteriis,
ut misericordia Dei et tuis indigeamus orationibus,
ne cursus noster aliquo praepediatur errore, et malevolis
justa sit occasio detrahendi, qui ad hoc solum
<pb n="1498C"/>
linguas habere se putant, ut proximos lacerent,
et duritiam frontis attritae verborum rabie consolentur.</p>
        </div3>
<div2 id="XI">
          <head>
            <note>(CAP. XI)</note>
          </head>
<div3>
            <head>
              <note>(Cap. XI.--Vers. 1.)</note> </head>
            <p>
 <hi>Aperi, Libane, portas tuas, et
comedat</hi> [Al. <hi>comedet] ignis cedros tuas. Ulula, abies,
quia cecidit cedrus: quoniam magnifici vastati sunt.
Ululate, quercus Basan, quoniam succisus est saltus
munitus.</hi> LXX: <hi>Aperi, Libane, portas tuas, et comedat
ignis cedros tuas. Ululet pinus, quia cecidit cedrus,
quia optimates contriti sunt. Ululate, quercus
Basanitidis, quoniam depositus est saltus nemorosus.</hi> 
Perspicue Libanus, ad quem prophetalis sermo convertitur,
dicens: <hi>Aperi, Libane, portas tuas,</hi> templum
intelligitur Judaeorum, quod instauratum, immo
<pb n="1498D"/>
aedificatum a Zorobabel, rursum a Vespasiano, et
Tito canitur subvertendum. Et quia Libanum, templum
appellaverat <foreign xml:lang="greek">μεταφορικῶς,</foreign> et in reliquis servat
translationem, ut per cedros et abietes et quercus
Basan saltumque nemorosum, principes ac sacerdotes
et populum significet Judaeorum. Aperit autem
Libanus portas suas, ut Romanus intret exercitus,
et comedat ignis cedros ejus, ut vel incendio cuncta
vastentur, vel hostili impetu duces ac principes consumantur.
Ululant abietes, quia cecidit cedrus, mutuo
sacerdotes et principes sua populatione lugentes.
Quodque prius dixit obscure, nunc ponit manifestius,
<pb n="1499A"/> <hi>quoniam magnifici vastati sunt.</hi> 
 Cupio scire
quae sint cedri Libani, quae combustae sunt: quae
abietes, quibus ululatus indicitur: quae pinus, quae
corruit: <hi>magnifici,</hi> inquit, <hi>vastati sunt.</hi> Ululate, quercus
Bazan, id est, confusionis et ignominiae, quia
saltus <hi>munitissimus,</hi> qui Hebraice dicitur BESOR, <emph>883</emph> 
 et a LXX translatus est, <hi>nemorosus,</hi> excisus
est; quia templum, quod inexpugnabili creverat firmitate,
et a diversis regibus et principibus, ac postea
ab Herode constructum est, Romano oppugnante,
deletum est. Hunc locum quidam non intelligentes,
Libanum et abietes et pinos et quercus Basan, et
saltum nemorosum sive munitum, ad contrarias referunt
fortitudines, de quibus et in Ezechiele sub
nomine Assur, et Pharaonis dictum sit: <hi>Ecce Assur
<pb n="1499B"/>
cypressus in Libano, et bonus ramis, et condensus umbraculo,
et excelsus magnitudine, et in medio nubium
factum est cacumen ejus: aqua nutrivit eum: abyssus
exaltavit illum <note>(Ezech. XXXI, 3, 4)</note>
            </hi>, et caetera, quae
tam de Assur, quam de Pharaone dicuntur, vel ad
contrarias fortitudines, vel ad superbos quosque et
principes dici arbitrantur, de quibus et in Psalmo
legimus: <hi>Vox Domini confringentis cedros, et confringet
Dominus cedros Libani <note>(Psal. XXVIII, 5)</note>
            </hi>. Et
in alio loco: <hi>Dies, Domini sabaoth super omnem contumeliosum
et superbum, et super omnem excelsum
atque sublimem <note>(Isai. XXII, 12, 13)</note>
            </hi>. Et post paululum: <hi>Et super omnem cedrum Libani excelsam</hi> 
 (Al. <hi>excelsorum], et super omnem arborem quercus Basan.</hi> 
Et de hoc Libano asserunt prophetari: Libanus cum
<pb n="1499C"/>
excelsis cadet. Nos autem priorem interpretationem
sequamur, praesertim cum et ea quae sequuntur,
huic sensui congruant.
</p>
          </div3>
<div3>
            <head>
              <note>(Vers. 3.)</note> </head>
            <p>
 <hi>Vox ululatus pastorum, quia vastata est
magnificentia eorum: vox rugitus leonum, quia vastata
est superbia Jordanis.</hi> LXX: <hi>Vox lugentium pastorum,
quoniam misera facta est magnificentia eorum. Vox
rugientium leonum, quia afflictus est fremitus Jordadanis.</hi> 
Pars superioris capituli, et in his versiculis
continetur. Quos vocaverat cedros, abietes, pinos et
quercus Basan, et exponens quae essent istae arbores
intulerat, dicens: <hi>Quoniam magnifici vastati sunt,</hi> 
nunc per aliam <foreign xml:lang="greek">μεταφορὰν</foreign> dicit esse pastores, id est,
principes atque doctores, et qui primi erant in populo,
quod flere debeant et lugere, quia magnificentia
<pb n="1499D"/>
eorum et pulchritudo et decus vastata sint, atque
consumpta: templum videlicet, in quo sibi gloriabantur.
Et <hi>vox,</hi> inquit, <hi>rugitus leonum,</hi> quos excelsas
arbores, et rursum pastores, eosdem nunc
leones appellat. Et quia leones dixerat, servat translationem,
ut inferat: <hi>Quoniam vastata est</hi> <emph>884</emph> <hi>superbia
Jordanis,</hi> sive fremitus et sonitus aquae decurrentis,
qui Hebraice dicitur GAON ( ). Et quomodo
templi altitudinem juxta situm terrae Judaeae
altitudini Libani comparavit (nihil enim Libano in
terra repromissionis excelsius est, nec nemorosius
<pb n="1500A"/>
atque condensius) sic Jordani fluvio, qui maximus in
Judaea est, juxta quem morantur leones, fremitum
junxit leonum propter ardorem sitis, et ob deserti
viciniam et latitudinem vastae solitudinis, et arundineta,
et carecta. Unde et per prophetam dicitur: <hi>Ascendit leo de Jordane 
 <note>(Jer. IV, 7)</note>
            </hi>, volens ostendere
Nabuchodonosor se sedibus suis, quasi leonem de
cubili exisse contra Jerusalem. Aliter: Vox rugitus
leonum, quoniam vastata est superbia Jordanis. Vox,
inquit, optimatum, quia templum destructum est,
unde sperabant semper auxilium, et quod justos et
bellatores ac potentes quondam nutriebat leones.
</p>
          </div3>
<div3>
            <head>
              <note>(Vers. 4, 5.)</note> </head>
            <p>
 <hi>Haec dicit Dominus Deus meus: Pasce
pecora occisionis, quae qui possederant, occidebant,
et non dolebant, et vendebant ea dicentes: Benedictus
<pb n="1500B"/>
Dominus, divites facti sumus, et pastores eorum non
parcebant eis.</hi> LXX: <hi>Haec dicit Dominus omnipotens:
Pasce oves occisionis: quas qui possederunt,
interficiebant, et non agebant poenitentiam, et qui vendebant
eas, dicebant: Benedictus Dominus, et divites
facti sumus, et pastores earum nihil patiebantur super
eis.</hi> Ubi manifestissima prophetia est, et per translationem
historiae verus ordo narratur, superflua est
tropologiae interpretatio, ut alios bonos, alios malos
dicamus esse pastores, et hoc tam ad veterem populum
referri, quam ad novum, id est, tam ad Judaeorum
sacerdotes et principes, quam ad episcopos et
presbyteros Christianorum, et quicumque pastores
fuerint negligentes, et unum de minimis scandalizaverint,
ipsos esse qui nutriant pecora occisionis,
<pb n="1500C"/>
et non patiantur super eis quidquam nec doleant,
nec possint dicere cum Apostolo: <hi>Quis scandalizatur,
et ego non uror <note>(I Cor. XI)</note>
            </hi>? et vendant populos
sibi creditos, de quibus scriptum est: <hi>Qui devorant
populum meum sicut cibum panis <note>(Ps. LII, 5)</note>
            </hi>, et ex
aliorum mortibus divitias consequantur, laudantes
eos, qui praedas agunt de miseris, et iniquis benedicentes.
Haec alii interpretentur ut volunt: nos
teneamus explanationis ordinem quem semel arripuimus. <emph>885</emph> 
 Quoniam apertus est Libanus, et
cedri ejus atque abietes flamma urente combustae
sunt, ululatusque pastorum auditus est, et rugitus
leonum, quia omnis pulchritudo et superbia Jordanis
vastata est atque consumpta: idcirco haec mihi dixit
Dominus Deus meus: O propheta Zacharia, ad te
<pb n="1500D"/>
iste sermo confertur: Pasce gregem occisionis, hoc
est, nunc interim nutriatur, et crescat, qui postea
ab hostibus occidendus est, quas oves et pecora,
principes Romanorum, qui possidebant ea, et obtinebant
jure victoriae, interficiebant, et non miserebantur,
sive immolabant, et non sentiebant dolorem,
id est, nihil mali pro tanta crudelitate patiebantur,
et vendebant ea quae non propter clementiam, sed
propter pretium reservabant. Legamus veteres historias,
et traditiones plangentium Judaeorum, quod
in tabernaculo Abrahae (ubi nunc per annos singulos
<pb n="1501A"/>
mercatus celeberrimus exercetur) post ultimam
eversionem, quam sustinuerunt ab Adriano, multa
hominum millia venundata sint, et quae vendi non
potuerint, translata in Aegyptum, et tam naufragio
et fame, quam gentium caede truncata. Isti ergo victores,
et Domini ultores qui occidebant, et non dolebant,
et vendebant pecora atque dicebant: <hi>Benedictus
Dominus, divites facti sumus,</hi> hanc habebant
sententiam. Propter peccata sua offendere Judaei:
ideo eos oppressimus, et ex pretio eorum divites
facti sumus. Nec mirum, inquit, si hostes jure victorum
occidebant pecora, et non dolebant, vendebant,
et in suo scelere gloriabantur; cum ipsi pastores
eorum, atque doctores non pepercerint eis, et culpa
eorum, grex lupis traditus sit.
<pb n="1501B"/>
</p>
          </div3>
<div3>
            <head>
              <note>(Vers. 6, 7)</note>
            </head>
            <p>
 <hi>Et ego non parcam ultra super habitantes
terram, dicit Dominus: Ecce ego tradam homines
unumquemque in manu proximi sui, et in manu
regis sui, et concident terram, et non eruam de manu
eorum, et pascam pecus occisionis, propter hoc, o pauperes
gregis.</hi> LXX: <hi>Ideo non parcam ultra super habitatores
terrae, dicit Dominus. Et ecce ego tradam homines
unumquemque in manus proximi sui, et in manu
regum ejus, et concident terram, et non eruam de manu
eorum, et pascam oves occisionis in Chananitide.</hi> Hoc
quod LXX in extremo capitulo transtulerunt: <hi>Et pascam
oves occisionis in terra</hi> <emph>886</emph> <hi>Chanaan,</hi> non est
in Hebraeo, et a nullo alio transfertur interpretum.
Quia ergo pastores eorum non parcebant eis, et ipsi
primum meum populum devoraverunt: idcirco, et
<pb n="1501C"/>
ego non parcam ultra super habitatores terrae Judaeae,
dicit Dominus. De hac enim terra loquitur, de qua
ei sermo erat, et non de orbe terrarum, sicut Judaei
male interpretantes a se volunt in aliam partem Dei
depravare sententiam. Post eversionem quippe templi
(quae propterea eis accidit, quia per quadraginta
et duos annos, postquam passus est Dominus, accepto
spatio, poenitentiam agere noluerunt) dimittam,
inquit, unumquemque contra proximum suum, et
mutua se caede truncabunt, sive in ipsa obsidione
templi, quando Jerusalem Romanus cinget exercitus:
tanta enim inter ipsos Judaeos erunt bella atque
discordiae, ut in tres partes populus dividatur. Legamus
Josephum et septem Judaicae captivitatis libros,
et hanc prophetiam esse completam, historiae
<pb n="1501D"/>
veritate cernemus. <hi>Et concident,</hi> ait, <hi>terram,</hi> haud
dubium quin Romani omnem terram et universas urbes
destruxerint Judaeorum. <hi>Et non eruam eos de
manu eorum.</hi> Audi, Judaee, qui tibi spes vanissimas
repromittis, et non audis dicentem Dominum atque
firmantem: <hi>Non eruam de manibus eorum,</hi> quod
aeterna sit apud Romanos tua futura captivitas. <hi>Et
pascam pecus occisionis,</hi> ut semper Judaei nutriantur
ad mortem; propterea quia Dei est ista sententia: O
vos qui estis pauperes gregis, hoc est, justi de Israel,
<pb n="1502A"/>
qui credidistis in Dominum Jesum, et Dei filium suscepistis,
audite quae dicantur, et sequentis capituli
sacramenta cognoscite. Quod autem secundum Septuaginta
legimus: <hi>Et pascam oves occisionis in
terra Chanaan,</hi> sic possumus intelligere; quod populum
Judaeorum, qui destinatus est morti, in toto
orbe dispersum (hoc est, in terra Chanaan atque
gentilium) pascat Dominus, et nutriat ad immolandum.
</p>
          </div3>
<div3>
            <head>
              <note>(Vers. 8, 9.)</note> </head>
            <p>
 <hi>Et assumpsi mihi duas virgas: unam
vocavi decorem, et alteram vocavi funiculos</hi> [Vulg. <hi>funiculum];
et pavi gregem. Et succidi tres pastores in
mense uno, et contracta est anima mea in eis; siquidem
et anima eorum variavit in me. Et dixi: Non pascam
vos; quod moritur, moriatur, et quod succiditur</hi> <emph>887</emph> 
<pb n="1502B"/> <hi>succidatur, et reliqui devorent unusquisque carnem
proximi sui.</hi> 
 LXX: <hi>Et assumam mihi duas virgas: unam
vocari decorem, et alteram vocavi funiculum, et pascam
oves. Et auferam tres pastores in mense uno, et ingravescet
anima mea super eos: siquidem et animae eorum 
 rugiebant super me. Et dixi: Non pascam eos; quod
moritur, moriatur, et quod deficit, deficiat, et reliqui
devorent unusquisque carnes proximi sui.</hi> Supra dixerat:
Propter hoc, o pauperes gregis, et facta <foreign xml:lang="greek">ἀποσιωπήσει,</foreign>
subaudiebatur, <hi>attendite,</hi> quia Libani portae
apertae sunt, et quercus Basan, abietes cedrique
succisae, et intulerat comminans: <hi>Non parcam ultra
super habitatores terrae, dicit Dominus.</hi> Et hoc de uno
Judaico populo dicere videbatur, quod interfectis
prophetis, etiam in Filium Dei misissent manus, et
<pb n="1502C"/>
voce temeraria conclamassent: <hi>Sanguis ejus super
nos, et super filios nostros <note>(Matth. XXVII, 25)</note>
            </hi>! Nunc
Creator universitatis et Dominus mysteria sui orbis
exponit, et dicit duas habuisse se virgas, quarum
alteram decorem vocaverit, alteram funiculos, et
in duabus virgis vinctum paverit gregem: tres quoque
pastores in uno mense succiderit, et contracta
sit, sive indignata, aut (ut Septuaginta transtulerunt) <hi>ingravescet anima mea super eos;</hi> 
 haud dubium quin
pastores significet, quos succidit in mense uno. Redditque
causam cur pastoribus indignatus sit intantum,
ut eos in uno mense succiderit: <hi>Siquidem et
anima,</hi> inquit, <hi>eorum variavit in me.</hi> Et est sensus:
Non me pleno animo dilexerunt: nec pastores mercenarii
verum amavere pastorem: <hi>Quia pastor bonus
<pb n="1502D"/>
ponit animam suam pro ovibus suis <note>(Joan. X, 11)</note>
            </hi>.
Quamobrem et ego indignatus sententiam protuli,
et ad ipsos pastores, quos mea indignatione succideram,
sive succisis pastoribus ad relictum [ <hi>Al.</hi> reliquum]
gregem locutus sum: <hi>Non pascam vos;</hi> sed
quod mortem elegit, sua voluntate moriatur, et se
alterutrum devorent, mutuaque caede dilanient. Haec <foreign xml:lang="greek">παραφραστικῶς</foreign>
 diximus, ut futurae explanationis semitam
sterneremus. Creator et pastor cujus oves cognoscunt
vocem, et sequuntur eum, duas sibi assumpsit
<pb n="1503A"/>
virgas, sive duas <foreign xml:lang="greek">σκυτάλας,</foreign> id est, <hi>baculos,</hi> 
qui Hebraice dicuntur MACALOTH ( ), <emph>888</emph> ut
pastoris habitum demonstraret. Unam virgam vocavit
decorem, hoc est, sub Noe omne hominum genus
sua benedictione protexit: quando instaurato
mundo, necdum peccata sorduerant. Et idcirco vocatio
cunctarum gentium appellatur decora et pulchra,
quia nihil justius est, quam universitatis parentem
vocare omnes aequaliter, quos aequali conditione
generavit. Et alteram vocavit funiculos; quando
enim dividebat Altissimus gentes, et disseminabat
filios Adam, statuit terminos gentium, juxta numerum
angelorum Dei <note>(Deut. XXXII)</note>. Et facta est pars
Domini populus ejus Jacob; funiculus haereditatis
ejus Israel. Et pavi, inquit, gregem: sive ipsum
<pb n="1503B"/>
Israelem, sive cum Israele omne hominum genus.
Et succidi, inquit, tres pastores in uno mense. Legi
in cujusdam Commentariis: Pastores Domini indignatione
succisos, in sacerdotibus et falsis prophetis
et regibus intelligi Judaeorum; quod post passionem
Christi, uno omnia succisa sint tempore, de
quibus loquitur Jeremias: <hi>Sacerdotes non dixerunt:
Ubi est Dominus. Tenentes legem meam, nescierunt
me. Et pastores praevaricati sunt in me, et prophetae
prophetabant in Baal, et idola secuti sunt <note>(Jer. II, 8)</note>
            </hi>.
Nec hac explanatione contentus, tres pastores in
uno mense succisos, eos vult accipi, qui in Patrem
et Filium et Spiritum sanctum peccaverunt; omnes
enim haereticos, aut in unam, aut in duas, aut in
tres simul peccare personas. Dixerit ille quod voluit,
<pb n="1503C"/>
neque enim alterius sensui detrahendum est.
Nobis tres pastores qui in uno mense succisi sunt,
Moyses videtur, et Aaron, et Maria <note>(Num. 20)</note>;
quorum Maria in mense primo, qui vocatur NISAN
( ), mortua est in deserto Sin, et in eodem loco
propter aquam contradictionis, eodemque mense,
Moyses et Aaron condemnati sunt, ne terram repromissionis
intrarent. Atque ita factum est, ut e tribus
pastoribus, alia praesenti morte succideretur, alii
sententia mortis futurae. Et contracta est, inquit,
anima mea super eos: videlicet super tres pastores
quos praeposueram gregi meo. Quia et illorum anima
variavit in me, non enim glorificaverunt <emph>889</emph> me ad
aquam contradictionis. Si autem ad populum referimus,
quod anima populi variaverit in Deum, sic
<pb n="1503D"/>
exponendum est: Idcirco eis indignatus sum, quia
et ipsi inter me et idola fluctuantes, variis contra
me pugnaverunt modis. Quamobrem indignatus dixi
ad Moysen: <hi>Non pascam vos: dimitte me, et disperdam
eos <note>(Exod. XXXII, 10)</note>
            </hi>. Quando autem dicit,
cum irascitur, <hi>Dimitte me,</hi> provocat ad rogandum, et
ostendit se ab eo posse retineri. Quod moritur, inquit,
moriatur, et quod succiditur succidatur; omnium
corpora ruant in solitudine, et versi in seditionem,
instar bestiarum mutuis lacerentur morsibus,
<pb n="1504A"/>
nullusque terram repromissionis introeat. Quidam
duas vocationes Judaeorum et gentium, in primo
Israel, et novissimo intellexere nomine Christianos.
Sed quomodo vocatio Christiana ante projecta sit,
et Judaei remanserint et pasti sint a Deo, non satis
attenderunt.
</p>
          </div3>
<div3>
            <head>
              <note>(Vers. 10, 11.)</note> </head>
            <p>
 <hi>Et tuli virgam meam quae vocabatur
decus, et abscidi eam ut irritum facerem foedus
meum quod percussi cum omnibus populis. Et in irritum
deductum est in die illa, et cognoverunt sic pauperes
gregis, qui custodiunt mihi, quia verbum Domini
est.</hi> LXX: <hi>Et assumam virgam meam pulchram, et
projiciam eam, ut dissipem testamentum meum quod
disposui ad omnes populos, et dissipabitur in die illa,
et cognoscent Chananaei oves, quae custodiuntur
<pb n="1504B"/>
quia verbum Domini est.</hi> Post vocationem Israelis, et
assumptionem virgae secundae, quae vocabatur funiculus,
tulit Dominus virgam primam, totius orbis
nationes, quae vocabatur decora, et abscidit eas a
cultu suo, quia veneratae sunt idola, et omnes declinaverunt,
simul inutiles facti sunt <note>(Ps. XIII)</note>. Manifestiusque
exponens quae esset haec virga, intulit: <hi>Ut irritum facerem foedus meum quod percussi cum
omnibus populis:</hi> 
 Statim enim ut Israel assumptus
est, gentium turba projecta est: et ut nata est filia
Archisynagogi, quae postea in Evangelio, cum duodecim
esset annorum, aegrotare et mortua esse narratur, <foreign xml:lang="greek">αἰμοῤῥοοῦσα</foreign>
 coepit sanguinem fluere, et perpetua
infirmitate cruciari <note>(Marc. V; Matth. IX)</note>. Et in irritum,
ait, deductum est foedus meum quod cum omnibus
<pb n="1504C"/> <emph>890</emph> 
 inieram nationibus. Et intellexerunt
pauperes gregis, id est, populus Israel qui mea
mandata custodit, quia verbum Domini est, id est,
voluntatis est Domini abjicere gentes negantes, et
in Abraham Israel assumere confitentem. Pro eo
quod nos interpretati sumus, <hi>et cognoverunt sic pauperes
gregis,</hi> Septuaginta transtulerunt, <hi>et cognoscent
Chananaei oves, quae custodiuntur mihi,</hi> quod ita
nonnulli edisserunt: Cognoscet populus Judaeorum,
ad quem dictum est: <hi>Semen Chanaam, et non Juda <note>(Dan. XIII, 56)</note>
            </hi>;
qui nunc meis caeremoniis custoditur:
sive quia Chananaei interpretantur, <hi>parati ad
humilitatem,</hi> cognoscent qui olim parati sunt ut humilientur
a Domino, et relinquantur. Cur autem pro
eo quod nos interpretati sumus, <hi>sic pauperes,</hi> illi
<pb n="1504D"/>
dixerunt, <hi>Chananaeos,</hi> causa manifesta est: apud
Hebraeos enim, <hi>sic,</hi> CHEN ( ) dicitur: ANIE ( ), <hi>pauperes;</hi> 
 illi duo verba in unum copulantes, pro eo
quod est, <hi>sic pauperes,</hi> hoc est, CHEN ANIE ( ,
nomen <hi>Chananaeae</hi> gentis interpretati sunt.
</p>
          </div3>
<div3>
            <head>
              <note>(Vers. 12, 13.)</note> </head>
            <p>
 <hi>Et dixi ad eos: Si bonum est in
oculis vestris, afferte mercedem meam, et si non, quiescite;
et appenderunt mercedem meam, triginta argenteos.
Et dixit Dominus ad me, Projice illos</hi> [Vulg. <hi>illud]
ad statuarium, decorum pretium quod appretiatus sum
<pb n="1505A"/>
ab eis: et tuli triginta argenteos, et projeci illos in domum
Domini ad statuariunt.</hi> LXX: <hi>Et dicam ad eos:
Sibonum est in conspectu vestro, date statuentes mercedem
meam, aut renuite. Et statuerunt mercedem
meam triginta argenteos. Et dixit Dominus ad me:
Depone eos in conflatorium, et recogita si probatum est,
sicut probatus sum pro eis. Et tuli triginta argenteos,
et misi eos in domum Domini in conflatorium.</hi> Cognoscentibus
Israelitici gregis pauperibus, qui mea mandata
custodiunt, verbum esse Domini quod locutus
sum, et vera quae dixi, ait ad eos, id est, ad pauperes
gregis, si vobis placet (homines enim estis et
semel libero arbitrio vos creavi, quibus et in eremo
locutus sum: <hi>Si audieritis me, quae bona sunt terrae,
comedetis <note>(Isai. I)</note>
            </hi> ) pro hac assumptione, qua abjeci
<pb n="1505B"/>
universum hominum genus, et vos mihi in peculiarem
elegi gregem, et Creator omnium <emph>891</emph> volui
parvum habere funiculum, reddite mihi mercedem
meam, id est, mea praecepta servate. Sin autem non
vultis mercedem reddere, nec placet in oculis vestris
meo censeri nomine, aperte renuite, et facite quod
vultis. Qui tunc quidem responderunt Moysi: <hi>Omnia
qaaecumque dicit Dominus, faciemus <note>(Exod. XXIV, 3)</note>
            </hi>.
In fine autem temporum pro eo quod eos elegi de
medio nationum, et liberavi de Aegypti fornace ferrea,
appenderunt mercedem meam triginta argenteos,
pro meo sanguine dantes Judae proditori <note>(Matt.
XXVI)</note>. Et dixit, inquit propheta, Dominus ad me,
sive ipse Salvator, cujus priora sunt verba, patrem
ad se locutum esse contestans: <hi>Projice illud ad statuarium:</hi> 
<pb n="1505C"/>
pro quo in Hebraeo legitur JOSER ( ), id
est, <foreign xml:lang="greek">τὸν πλαστὴν,</foreign> quem nos, <hi>fictorem et figulum</hi> possumus
dicere. Et est sensus: Projice pretium meum
ad figulum, qui Creator et fictor est omnium. Nec
dixit, <hi>depone;</hi> sed, <hi>projice,</hi> ut fictoris plastaeque judicio
merces Domini penderetur. Et <foreign xml:lang="greek">εἰρωνικῶς</foreign> pretium
suum, id est, divinae majestatis, in triginta cernens
argenteis, et tam vili mercede se proditum: <hi>Decorum,</hi> 
inquit, <hi>pretium quo appretiatus sum ab eis;</hi> hoc
autem pressius est legendum cum irrisione et subsannatione
dicentis: Tanto me populus meus et
pauperes quondam gregis, et a me electi in filios,
emendum atque vendendum pretio judicarunt. Et
tuli, ait Dominus per prophetam, sicut mihi a Deo
fuerat imperatum, triginta argenteos, et non eos
<pb n="1505D"/>
deposui, sed projeci in domum Domini ad fictorem:
in domo Domini feci eos a proditore reddi sacerdotibus
et pharisaeis, ipso confitente, qui vendidit: <hi>Peccavi, tradens sanguinem justum 
 <note>(Matth. XXVII, 4)</note>
            </hi>.
<pb n="1506A"/>
At illi quoniam pretium sanguinis erat, noluerunt
illud reponere in corbonam, id est, in gazophylacio;
sed emerunt ex eo agrum figuli in sepulturam peregrinorum.
Nos enim omnes qui peregrini et advenae
Legis fuimus, redempti pretiosissimo ejus sanguine,
in domo figuli <emph>892</emph> Creatorisque omnium sepelimur
et requiescimus. Pro <foreign xml:lang="greek">πλάστῃ</foreign> atque fictore, <hi>statuarium</hi> 
 olim interpretatus sum, verbi ambiguitate
compulsus, quod statuarium fictoremque uno sermone
significat. Judaei istum locum malitiose interpretantes,
triginta argenteos, triginta Legis mandata
commemorant, quae facere jubeantur in Lege, et
rursum triginta sex alia quae prohibeantur in Lege,
et dici eis, ut argentum mandatorum Domini plastae
suo atque fictori reddant Deo: quod quia facere noluerunt,
<pb n="1506B"/>
esse projectos. Breviter indicare volui quid
sentiant, alioquin explanationem eorum laciniosissimam
taedet revolvere, ut ad reliqua transeamus.
</p>
          </div3>
<div3>
            <head>
              <note>(Vers. 14.)</note> </head>
            <p>
 <hi>Et praecidi virgam meam secundam,
quae appellabatur funiculus, ut dissolverem germanitatem
inter Judam et</hi> [Vulg. addit <hi>inter] Israel.</hi> LXX: <hi>Et abjeci virgam 
 secundam, quae appellabatur funiculus,
ut dissiparem testamentum quod erat inter Judam
et Israel.</hi> Et in hoc loco longam cujusdam explanationem,
immo tricas inextricabiles legisse me
novi, duarum virgarum in unam societatem ex Ezechielis
volumine proferentis, et omnia quae de concordia
Judae et Ephraim spiritualiter sentienda sunt,
huic capitulo coaptantis. Nos autem coeptum sequamur
ordinem. Postquam a Judaeis crucifixus est Dominus
<pb n="1506C"/>
et triginta appretiatus argenteis, et pretium
sanguinis ejus in sepulturam projecit gentium, quae
peregrinae erant a Lege et mandatis Dei: statim
Dominus sententiam suam ultra non differens, <hi>Praecidi,</hi> 
ait, <hi>virgam meam secundam,</hi> quae proprie mea
erat, quae sic mihi haerebat, ut in Jeremia perizoma
et cinctorium atque lumbare, sive, ut consueto verbo
utar, coxale sit appellata: quae secunda virga
quondam appellata funiculus et pars mea, a me ideo
projecta est, ut dissolverem foedus et germanitatem
atque concordiam, quae inter Judam fuerat et Israel,
et fratres a se invicem separarem. Ut in apostolorum
et eorum qui egerunt poenitentiam <emph>893</emph> numero,
rursum Judas appellaretur et confitens Deum
suum: Israel autem et Ephraim et Joseph vocarentur,
<pb n="1506D"/>
qui in cordis duritia permanentes dixerunt: <hi>Non habemus regem, nisi Caesarem 
 <note>(Joan. XIX, 15)</note>
            </hi>.
Unde non intulit: <hi>ut irritum facerem pactum,</hi> sive <hi>testamentum,</hi> 
 quod habui cum Juda et Israel (usque
<pb n="1507A"/>
hodie enim poenitentibus porrigit manum) sed ut de
uno populo credentes alios, et alios non credentes
inter se divideret, dicens: <hi>Nolite arbitrari quia veni
mittere pacem in terram: non veni mittere pacem,
sed gladium. Veni enim separare hominem adversum
patrem suum, et filiam adversus matrem suam, et nurum
adversus socrum suam, et inimici hominis domestici
ejus <note>(Matth. X, 34, et 35)</note>
            </hi>.
</p>
          </div3>
<div3>
            <head>
              <note>(Vers. 15 seqq.)</note> </head>
            <p>
 <hi>Et dixit Dominus ad me: Adhuc
sume tibi vasa pastoris stulti: Quia ecce ego suscitabo
pastorem in terra, qui derelicta non visitabit, dispersum
non quaeret, et contritum non sanabit: et id quod
stat non enutriet, et carnes pinguium comedet, et ungulas
eorum dissolvet. O pastor, et idolum derelinquens
gregem: gladius super brachium ejus et super
<pb n="1507B"/>
oculum dextrum ejus, brachium ejus ariditate siccabitur,
et oculus dexter ejus tenebrescens obscurabitur.</hi> 
LXX: <hi>Et dixit Dominus ad me: Adhuc sume tibi vasa
pastoralia pastoris imperiti: Quia ecce ego suscitabo
pastorem super terra, qui derelictum non visitet et
dispersum non requirat, et fractum non sanet, et integrum
non dirigat, et carnes electorum devoret, et talos
eorum pervertat. O qui pascitis vana, et qui dereliquistis
oves, gladius super brachium ejus, et super
oculum ejus dextrum, brachium ejus ariditate siccabitur,
et oculus dexter ejus caecitate obscurabitur.</hi> 
Quando dicit, <hi>Adhuc sume tibi vasa pastoris stulti,</hi> 
illud significat quod supra assumpserit sibi virgas
duas, unam decorem, et alteram funiculum. Et quia
illas suo vitio peccatoque projecit, et soluta germanitate
<pb n="1507C"/>
inter Judam et Israel, nos inserti sumus in
radicem bonae olivae, et caecitas ex parte facta est
domui Israel, donec intraret plenitudo gentium <note>(Rom.
XI)</note>, nunc prophetae dicitur, ut gravissimum pastoris
stulti, sive imperiti, assumat vaticinium. Pastor
stultus, et imperitus, haud dubium <emph>894</emph> quin Antichristus
sit; qui in consummatione mundi dicitur
esse venturus, et qualis venturus sit, indicatur. Vasa
autem pastoris, insignia illius et habitum debemus
accipere, peram, baculum, fistulam, et sibilum.
Et quomodo Isaias, ut captivitatem populi demonstraret,
nudus ingreditur <note>(Isai. L)</note>: et Jeremias vadit
ad domum figuli, ut ex dissipatione vasis quod
currebat in rota, et manu fingebatur artificis, et interitum
Israel, et Dei potentiam ostenderet <hi>(Jerem.
<pb n="1507D"/>
XVIII)</hi>: et Ezechiel, ut subversionem Jerusalem et
fugam Sedeciae, et onera captivorum, non solum voce,
sed et habitu demonstraret, perfodit parietem,
et in suis humeris excipitur <note>(Ezech. XII)</note>: sic Zacharias
habitum stulti et imperiti pastoris assumit, ut
eum nuntiet qui venturus est <note>(Zach. XI)</note>. Iste pastor
ideo consurget in Israel, quia verus pastor dixerat: <hi>Jam non pascam vos.</hi> 
 Qui alio nomine et in Daniele
propheta <note>(Cap. IX)</note>, et in Evangelio <note>(Marc. XIII)</note>, et
in epistola Pauli ad Thessalonicenses <note>(II Thess. II)</note>,
<pb n="1508A"/> <hi>abominatio desolationis,</hi> 
 sessurus in templo Domini
prophetatur, et se facturus ut Deum, qui et per
Isaiam magnus sensus dicitur <note>(Isai. XXXII)</note>. Et ad
hoc venit, non ut sanet, sed ut perdat gregem Israel.
Pastor enim bonus aegrotantia pecora visitat, dispersa
inquirit, relicta affert, lassa sustentat. Econtrario
pastor malus omnia adversa agit, et carnes
pinguium devorat, ungulas arietum et ovium dissolvit
atque pervertit, ne recto ingrediantur pede.
Hunc pastorem suscepere Judaei, quem Dominus
Jesus interficiet spiritu oris sui, et evacuabit illuminatione
adventus sui, ut qui non crediderunt veritati,
ne salvi fierent, credant mendacio, et judicentur,
quia consenserunt iniquitati. Descripto autem pastore
pessimo, stulto et imperito, ad ipsum pastorem
<pb n="1508B"/>
prophetalis sermo convertitur: O pastor, et idolum.
 Tam sceleratus est pastor, ut non idolorum
cultor, sed ipse idolum nominetur, dum se appellat
Deum, et vult ab omnibus adorari. Qui dereliquit
gregem a bestiis devorandum, quem Dominus tanto
tempore custodierat. Gladius super brachium ejus,
et robur, et super <emph>895</emph> oculum dextrum ejus, quo
se acute Dei jactabat cernere sacramenta, et plus
videre quam omnes retro prophetae viderant, intantum
ut Dei Filium se vocaret. Gladius autem ille
est, de quo et supra diximus, et nunc dicemus ex
parte, de quo et Isaias loquitur: <hi>Inebriatus est gladius
meus in coelo <note>(Isai. XXXIV, 5)</note>
            </hi>. Propterea autem
gladius Domini super brachium ejus, et super oculum
dextrum illius erit: ut robur ejus et omnis jactantia
<pb n="1508C"/>
fortitudinis ejus ariditate siccetur, et scientia,
quam sibi falso nomine promittebat, aeternis tenebris
obscuretur.</p>
          </div3>
        </div2>
<div2 id="XII">
          <head>
            <note>(CAP. XII)</note>
          </head>
<div3>
            <head>
              <note>(Cap. XII.--Vers. 1.)</note> </head>
            <p>
 <hi>Onus verbi Domini super
Israel: Dixit Dominus extendens coelum, et fundans
terram, et fingens spiritum hominis in eo: Ecce ego
ponam Jerusalem superliminare crapulae omnibus populis
in circuitu; sed et Juda erit in obsidione contra
Jerusalem. Et erit in die illa, ponam Jerusalem lapidem
oneris cunctis populis, omnes qui levaverunt</hi> 
[Vulg. <hi>levabunt] eam, concisione lacerabuntur, et colligentur
adversus eam omnes gentes</hi> [Vulg. <hi>omnia regna]
terrae.</hi> LXX: <hi>Assumptio verbi Domini super Israel,
dicit Dominus extendens coelum et fundans terram,
et fingens spiritum hominis in eo: Ecce ego
<pb n="1508D"/>
vonam Jerusalem ut superliminaria quae moventur omnibus</hi> 
[Al. <hi>in omnibus] populis in circuitu, et in Judaea.
Et erit obsidio circa Jerusalem, et erit in die illo, vonam
Jerusalem lapidem qui conculcatur a cunctis gentibus:
omnis qai conculcaverit eam illudens illudet, et
congregabo super eam omnes gentes terrae.</hi> Triplex interpretatio
est ab eo loco, in quo legimus: <hi>Ecce ego
ponam Jerusalem superliminare crapulae omnibus populis
in circuitu,</hi> usque ad eum locum ubi scriptum est <note>(Cap. XIII, v. 7)</note>:
 <hi>Framea suscitare super pastorem
<pb n="1509A"/>
meum; et super virum cohaerentem mihi, dicit Dominus
exercituum: Percute pastorem, et dispergentur
oves.</hi> Alii enim Judaeorum putant jam haec ex parte
completa a Zorobabel, usque ad C. Pompeium, qui
primus Romanorum Judaeam cepit et templum, quam
historiam scribit Josephus. Alii vero quando Jerusalem
fuerit instaurata, in fine mundi esse complenda:
quod sibi cum <foreign xml:lang="greek">ἠλειμμένῳ</foreign> suo, quem supra stultum
pastorem legimus, miserabilis gens Judaea promittit.
Alii autem, hoc est, <emph>896</emph> nos qui Christi
censemur nomine, in Ecclesia usque ad finem mundi
quotidie expleri et explenda, memoramus. Et ne
per singula extendamus modum voluminis, proponentes:
Haec dicunt illi: sic alii suspicantur: nos
ita sentimus, tres posuimus sententias, ut ex interpretationis
<pb n="1509B"/>
varietate, quid cui coaptandum sit, prudens
lector intelligat. Dominus igitur qui coelum
extendit ut pellem, et terram alta mole solidavit, et
spiritum hominis finxit in eo, idem animarum Creator
est omnium, ut ex duabus substantiis animae et
corporis, unum animal compingeret. Spiritus enim
pro anima frequenter accipitur, ut ibi: <hi>Pater, in
manus tuas commendo spiritum meum <note>(Luc. XXV,
46)</note>
            </hi>. Et: <hi>Auferes spiritum eorum, et deficient, et in
pulverem suum revertentur <note>(Ps. CIII, 29)</note>
            </hi>. Iste igitur
Creator universitatis et Dominus, se Jerusalem superliminare
 crapulae omnibus populis in circuitu
positurum esse, testatur, ut qui limen ejus attigerit,
inebrietur et corruat, sive ipsum superliminare in
eum corruat a quo contingitur. Sed et Judas, obsessa
<pb n="1509C"/>
Jerusalem, est captus a gentibus, et in illarum
transiens societatem, cogetur obsidere metropolim
suam. Non solum autem Dominus Jerusalem ponet
cunctis populis quasi superliminare crapulae; sed
ponet illam quasi lapidem oneris cunctis populis,
quem qui levare voluerit, concisione lacerabitur.
Congregabuntur enim adversus Jerusalem omnia
regna terrarum. Mos est in urbibus Palaestinae, et
usque hodie per omnem Judaeam vetus consuetudo
servatur, ut in viculis, oppidis, et castellis rotundi
ponantur lapides gravissimi ponderis, ad quos juvenes
exercere se soleant, et eos pro varietate virium
sublevare, alii usque ad genua, alii usque ad umbilicum,
alii ad humeros et caput, nonnulli super verticem,
rectis junctisque manibus, magnitudinem virium
<pb n="1509D"/>
demonstrantes, pondus extollant. In arce Atheniensium,
juxta simulacrum Minervae, vidi sphaeram
aeneam gravissimi ponderis, quam ego pro imbecillitate
corpusculi movere vix potui. Cum autem quaererem,
quidnam sibi vellet, responsum est ab urbis
ejus cultoribus, athletarum in illa massa <emph>897</emph> 
 fortitudinem comprobari, nec prius ad agonem
quemquam descendere, quam ex levatione
ponderis sciatur quis cui debeat comparari. Sensus
ergo iste est: Ponam Jerusalem cunctis gentibus,
<pb n="1510A"/>
quasi gravissimum lapidem sublevandum. Levabunt
quidem eam, et pro virium varietate vastabunt; sed
necesse est ut dum levatur, in ipso nixu et elevatione
ponderis, gravissimus lapis scissuram aliquam
vel rasuram in levantium corporibus derelinquat.
Super Ecclesia sic interpretari potest, quod
cuncti persecutores qui contra domum Domini dimicarunt
inebrientur eo calice quo universis gentibus
propinat Jeremias, ut bibant, et inebrientur, et cadant,
et vomant, et insaniant <note>(Jer. XXV)</note>. Scio persecutionis
tempore multos e nostris contra Ecclesiam
pugnare compulsos; sed quicumque hoc pondus voluerit
sublevare, levabit quidem, et pro ira Domini
qua corripit peccatores, suis manibus sustentabit:
verum ipse non erit impunitus, Dei contra se gladio
<pb n="1510B"/>
dimicante. Pro lapide oneris, quem nos, ut potuimus,
interpretati sumus, Septuaginta verterunt, <hi>lapidem
conculcatum a cunctis gentibus. Omnis qui conculcaverit
eum</hi> (sive <hi>eam,</hi> id est, Jerusalem) <hi>illudens
illudet.</hi> Qui manifestus est sensus, quod utroque
modo Jerusalem et ab inimicis gentibus, et a persecutoribus
conculcanda sit et illudendum ei pro voluntate
illudentium. Sed melior et verior est sensus
superior. Breviter singula exponimus, ut tandem
veniamus ad calcem, ne si prolixius scripserimus,
et rerum obscuritate, et sermonis longitudine, Lectoris
animus confundatur.
</p>
          </div3>
<div3>
            <head>
              <note>(Vers. 4.)</note> </head>
            <p>
 <hi>In die illa dicit Dominus, percutiam omnem
equum in stuporem, et ascensorem ejus in amentiam:
et super domum Juda aperiam oculos meos, et
<pb n="1510C"/>
omnem equum populorum percutiam in</hi> [Vulg. tacet <hi>in]
caecitate.</hi> LXX: <hi>In die illa, dicit Dominus omnipotens:
Percutiam omnem equum in stupore, et ascensorem
ejus in amentia: super domum autem Juda aperiam
oculos meos, et omnes equos populorum percutiam
in caecitate.</hi> In illo tempore (hoc enim significat <hi>dies</hi> )
quando obsessa fuerit Jerusalem, ita ut Judas quoque
eam obsidere cogatur, et carnaliter et spiritualiter
percutiet Dominus omnes adversariorum <emph>898</emph> 
equos in stuporem, ita ut omnes stupeant qui eos
viderint esse percussos, et ascensores eorum, malorum
premente magnitudine, vertentur in amentiam,
et super domum Juda, qui contra metropolim
suam facere aliquid cogebantur, aperiet Dominus
oculos suos, ut eorum misereatur, et eos dignos
<pb n="1510D"/>
suo faciat aspectu, oculorumque suorum illustret lumine:
omnes autem equos populorum aeterna percutiet
caecitate. Qui spiritualiter equi intelligendi
sint, supra diximus: <hi>Fallax equus in salutem <note>(Ps.
XXXII, 17)</note>
            </hi>. Et: <hi>Hi in curribus, et hi in equis <note>(Ps. XXIX,
8)</note>
            </hi>, et caetera his similia. Ascensores quoque eorum,
vel daemones, vel falsos magistros diximus, qui omnes
in stuporem vertentur et amentiam, ut nihil sapere
convincantur: sed palpabiles eos opprimant
tenebrae, quales fuerunt quando Aegyptiorum primitiva
<pb n="1511A"/>
percussa sunt <note>(Exod. XI)</note>. Super domum autem
Juda, id est, populum qui confitetur Deum, et fractus
persecutionis angustiis ac timore perterritus, videtur
esse in numero persequentium: aperiet Dominus
oculos suos, ut plerosque respiciat dicentes
ad se: <hi>Respice in me, et miserere mei <note>(Ps. LXXXV, 16)</note>
            </hi>,
et mereantur audire: <hi>Erit tibi Dominus lumen aeternum <note>(Isai. LX)</note>
            </hi>.
Haec est gravissimi lapidis laceratio,
quam in adversarios suos, qui Jerusalem levare et
vexare conati sunt, Dominus comminatur.
</p>
          </div3>
<div3>
            <head>
              <note>(Vers. 5.)</note> </head>
            <p>
 <hi>Et dicent duces Juda in corde suo: Confortentur
mihi habitatores Jerusalem in Domino exercituum
Deo eorum</hi> [Al. <hi>suo</hi> ]. LXX: <hi>Et dicent tribuni,</hi> 
id est, <foreign xml:lang="greek">οἱ χιλίαρχοι,</foreign> <hi>Juda in cordibus suis: Inveniemus
nobis, qui habitant Jerusalem, in Domino omnipotente
<pb n="1511B"/>
Deo eorum.</hi> Cum aperuerit Dominus oculos
suos super Judam, et percusserit omnes equos gentium
caecitate, duces Juda, de quo supra dictum est: <hi>Sed et Judas erit in obsidione contra Jerusalem,</hi> 
 vota
facient in cordibus suis, quia loqui libere non audebunt,
ut vincat Jerusalem, et victus Judas cum hostibus
vincat cum civibus suis. Pro eo quod nos diximus: <hi>confortentur mihi,</hi> 
 et LXX transtulerunt <foreign xml:lang="greek">εὐρήσομεν
ἑαυτοῖς,</foreign> <hi>inveniemus nobis;</hi> in Hebraico scriptum EMSA
LI ( ), quod Aquila transtulit, <foreign xml:lang="greek">καρτέρησον μοι,</foreign> id
est, <hi>conforta mihi,</hi> ut sit sensus: Optabunt chiliarchi,
et tribuni, ac duces Juda, <emph>899</emph> ac vota facient
in abscondito mentis arcano, ut Deus confortet habitatores
Jerusalem in Domino Deo suo, et vincant
adversarios suos. Juxta tropologiam, duces ac tribuni
<pb n="1511C"/>
apostoli sunt, et omnes apostolici viri atque doctores,
qui Christi exercitui praefuerunt, qui nollent
sibi alios invenire nisi eos qui habitent in Jerusalem,
visione pacis, et qui habitent in Domino omnipotente
Deo suo. De his ducibus Paulus apostolus
fuit, qui invenit Titum, et Timotheum, Lucam atque
Sylvanum: Petrus quoque qui Marcum scriptorem
erudivit Evangelii [Al. <hi>in Evangelio</hi> ], et caeteri apostoli
qui omnem mundum sua doctrina et eruditione
compleverunt, ut haberent discipulos habitatores Jerusalem.
</p>
          </div3>
<div3>
            <head>
              <note>(Vers. 6, 7.)</note> </head>
            <p>
 <hi>In die illa ponam duces Juda sicut
caminum ignis in lignis, et sicut facem ignis in feno:
et devorabunt ad dextram, et ad sinistram, omnes populos
in circuitu: et habitabitur Jerusalem rursus in
<pb n="1511D"/>
loco suo, in Jerusalem. Et salvabit Dominus tabernacula
Juda, sicut in principio: ut non magnifice glorietur
domus David, et gloria habitantium Jerusalem contra
Judam:</hi> LXX: <hi>In die illa, ponam tribunos Juda
sicut torrem ignis in lignis, et sicut fenum ignis in
stipula, et devorabunt a dextris et sinistris omnes populos
Domini per circuitum, et habitabitur Jerusalem
adhuc in semetipsa, et salva faciet Dominus tabernacula
Juda, sicut a principio: ut non magnificetur gloria
domus David, et elatio habitatorum Jerusalem super
Judam.</hi> Quando duces Juda dixerint in cordibus
suis: Conforta mihi, Domine, obsessos Jerusalem,
ut qui sua imbecillitate victi sunt, tuo superent auxilio:
tunc ego Dominus omnipotens Deus eorum, ponam
<pb n="1512A"/>
principes Juda sicut fornacem ignis in lignis,
et sicut facem in stipula, ut devorent adversarios,
quibus simulata amicitia jungebantur. Devorent autem
a dextris et sinistris, et omnes populos occidant
in circuitu, ut rursum Jerusalem habitetur in loco
suo, et nequaquam hostiles impetus timeat. Urbes
quoque et oppida, ac villas, et viculos tribus Judae,
qui direpti fuerant atque vastati, instaurent sicut
fuerant antequam vastarentur, et nequaquam domus
regia, et inclyti ac magnifici tribus Juda, et habitatores
Jerusalem glorientur adversus tribum <emph>900</emph> 
Juda, quod suo regatur imperio, suo consilio gubernetur;
sed sciant quod Domini sit in utrisque victoria.
Haec juxta historiam seu facta sint, seu futura,
fidem rerum Domini judicio relinquentes, et sanctis
<pb n="1512B"/>
ejus, qui ab eo sapientiae ac veritatis spiritum receperunt.
Nos dicamus, quod tempore persecutionis
Ecclesiae, duces et tribuni nominis Christiani, de
quibus supra diximus: cum Dominus pacem reddiderit
Jerusalem, et interfecerit adversarium spiritu
oris sui, futuri sint quasi caminus ignis in lignis, ut
devorent infructuosas arbores, et sicut faces in stipula,
ut quodcumque frumentum non habet, et circumfertur
omni vento doctrinae, tradatur incendio.
Et devorabunt (inquit) duces Juda, et tribuni ad
dexteram, et ad sinistram, eos qui in medio itinere
incedere noluerunt, nec scierunt [ <hi>Al.</hi> nesciunt]. <foreign xml:lang="greek">ὑπερβολὰς</foreign>
esse <foreign xml:lang="greek">κακίας,</foreign> unde Dei populus pollicetur, nec
ad dexteram, nec ad sinistram declinabimus, via
recta gradiemur <hi>(Num XX)</hi>. Via dextera, parcitas
<pb n="1512C"/>
est, quam Graeci <foreign xml:lang="greek">φειδολίαν</foreign> vocant: sinistra, luxuries:
media rectaque frugalitas. Omnes igitur qui sunt in
via dextra, quibus dicitur: <hi>Ne sis justus nimis <note>(Eccl.
VII, 17)</note>
            </hi>: Et in sinistra, qui audiunt: <hi>Viae quae ad
sinistram sunt, perversae sunt <note>(Prov. IV, 27)</note>
            </hi>, devorans
flamma consumet, et desertis adversariis atque sublatis,
rursum Jerusalem, id est Ecclesia, pristinam
gloriam recipiet, et erit in suo statu, et Judae tabernacula
salvabuntur, toto orbe dispersa Christianorum
conciliabula, de quibus quasi tentoriis et tabernaculis
ire cupimus ad domum, quae non est manufacta,
et ad coelestem Jerusalem. Propterea autem
tabernacula plebis et omnium qui censentur nomine
Christiano, et reputantur in vulgus, antiquam
pacem recipient obsessis Ecclesiarum principibus,
<pb n="1512D"/>
et in fugam versis, ut nequaquam putant magistri
atque doctores sua doctrina et sapientia: sed Domini
auxilio pacem Ecclesiis redditam.
</p>
          </div3>
<div3>
            <head>
              <note>(Vers. 8.)</note> </head>
            <p>
 <hi>In die illa proteget Dominus habitatores
Jerusalem, et erit qui offenderit ex eis in die illa;
quasi David: Et domus David, quasi Dei, sicut Angelus
Damini in conspectu eorum.</hi> LXX: <hi>Et erit in die
illa, proteget Dominus habitatores Jerusalem; et qui
infirmus in eis fuerit in die illa, erit quasi domus David;
et domus</hi> <emph>901</emph> <hi>David, quasi domus Dei, et angelus
Domini in conspectu eorum.</hi> Juda obtinente victoriam,
et Domino restituente tabernacula ejus sicut
fuerant a principio, ut nequaquam domus regia
contra populum glorietur, in illa die et in illo tempore,
<pb n="1513A"/>
Dominus (cujus auxilio Judas a dextris et a
sinistris adversarios devorabit) proteget etiam obsessos
Jerusalem: et in tantam felicitatem ac beatitudinem
omnia mutabuntur, ut qui vilissimus putabatur,
sit quasi domus regia; et qui de domo regia
erat, sit quasi de domo Dei, id est, quasi nuntius
Domini et angelicae dignitatis in conspectu eorum,
qui eo tempore fuerint resalvati. Juxta anagogen: Proteget
Dominus habitatores Ecclesiae, pace Ecclesiarum
post persecutionem gravissimam reddita, quando et
sui nominis interpretatione decorabitur: <hi>Jerusalem</hi> 
enim <hi>visio pacis</hi> exprimitur. Et tam beati erunt qui
pro Ecclesia militarunt, et in persecutione Dominum
sunt confessi: ut qui minimus fuerit, et quasi
 homo in aliquo peccato dictoque offenderit, ponatur
<pb n="1513B"/>
in ordine magistrorum: et magistri, qui suum servaverint
gradum, sint quasi domus Dei, et quasi
angelus Domini; quia hoc omni studio laboramus,
positi in terra, et vario labore sudantes, ut transformemur
in angelicam gloriam.
</p>
          </div3>
<div3>
            <head>
              <note>(Vers. 9.)</note> </head>
            <p>
 <hi>Et erit in die illa: quaeram conterere
omnes gentes quae veniunt contra Jerusalem. Et effundam
super domum David et super habitatores Jerusalem
spiritum gratiae et precum.</hi> LXX: <hi>et erit in die illa:
quaeram auferre omnes gentes quae veniunt contra Jerusalem,
et effundam super domum David: et super
habitatores Jerusalem spiritum gratiae et misericordiae.</hi> 
In die illo quando proteget Dominus habitatores Jerusalem,
quaeret Dominus conterere omnes gentes,
quae veniunt contra Jerusalem. Conteret autem non
<pb n="1513C"/>
in perditionem, sed in emendationem, ut adversum
Jerusalem militare desistant, et esse incipiant de Jerusalem.
Si enim de nihilo creavit omnia, non idcirco
fecit ut perderet quae creavit; sed ut illius misericordia
quae creata sunt salvarentur. Unde et in
Sapientia, quae Salomonis <emph>902</emph> inscribitur (si cui
tamen placet librum recipere), scriptum reperimus: <hi>Creavit ut essent omnia, et salutares generationes mundi:
et non erit eis venenum mortiferum 
 <note>(Sapient. I)</note>
            </hi>.
Sicut enim venit Dominus ut quaereret quod perierat,
et salvavit humanum genus: sic et gentes in eo
perdidit, quod gentes erant adversariae. Denique sequitur: <hi>Effundam super domum David et super habitatores
Jerusalem spiritum gratiae et misericordiae.</hi> 
 De
hac gratia scribit et Paulus: <hi>Charitas Dei diffusa est
<pb n="1513D"/>
in cordibus nostris</hi> [Al. <hi>vestris] per Spiritum sanctum,
qui datus est nobis <note>(Rom. V, 5)</note>
            </hi>. Et in supradicto volumine
continetur: <hi>Quae in coelo sunt, quis investigabit</hi>?
 <hi>nisi quod tu dedisti sapientiam, et Spiritum sanctum
tuum misisti de excelsis: et sic correctae sunt semitae
eorum qui versantur in terra: et quae tibi placent,
eruditi sunt homines <note>(Sap. IX, 16)</note>
            </hi>. Et in Isaia loquitur
Deus: <hi>Dedi spiritum meum super te <note>(Isai. XLII,
1)</note>
            </hi>. Et rursum de eodem Scriptura commemorat: <hi>Dedi spiritum meum super eum 
 (Ibidem)</hi>. Verbum
<pb n="1514A"/>
autem effusionis, sensum largitatis ostendit: sicut
manifestum est in eo quod diximus: <hi>Charitas Dei
diffusa est in cordibus vestris.</hi> Et in alio loco ex persona
Dei: <hi>Effundam de spiritu meo super omnem carnem <note>(Joel. II, 29)</note>
            </hi>.
Qui sit autem spiritus gratiae,
idem Apostolus loquitur ad Hebraeos: <hi>Quanto magis
putatis deteriora mereri supplicia eum qui Filium Dei
conculcaverit, et sanguinem testamenti pollutum duxerit,
in quo sanctificatus est, et spiritui gratiae contumeliam
fecerit <note>(Heb. X, 29)</note>
            </hi>! Unde et Spiritus sancti
diversae gratiae esse dicuntur. Et salutatio Apostoli: <hi>Gratia</hi> 
 (inquit) <hi>vobis et pax multiplicetur <note>(I Tim. I,
1)</note>
            </hi>: ut postquam nobis peccata donaverit, tunc pax
per misericordiam consequatur. Haec Judaei ex parte
jam facta, et plenius in consummatione mundi futura
<pb n="1514B"/>
commemorant. Nos autem post adventum
Christi quotidie impleri intelligimus et probamus.
</p>
          </div3>
<div3>
            <head>
              <note>(Vers. 10.)</note> </head>
            <p>
 <hi>Et aspicient ad me quem confixerunt:
et plangent eum planctu quasi super unigenitum: et
dolebunt super eum, ut doleri solet in morte primogeniti.</hi> 
LXX: <hi>Et aspicient ad me, pro eo quod insultaverunt:
et plangent super eum planctum, quasi super charissimum:
Et dolebunt dolore, quasi super primogenito.</hi> 
Hebraicae <emph>903</emph> litterae DALETH et RES, hoc est D et
R, similes sunt, et parvo tantum apice distinguuntur.
Ex quo evenit ut idem verbum diverse legentes,
aliter atque aliter transferant. Intelligentiae gratia
unum demus exemplum: <hi>Et vestitus,</hi> inquit, <hi>erat Samuel</hi> 
EPHOD BAD <note>(I Reg. II, 18)</note>, id est, <hi>indumento lineo,</hi> 
BAD enim <hi>linum</hi> appellatur: unde et BADDIM
<pb n="1514C"/> <hi>lina</hi> 
 dicuntur. Pro quo Hebraico Latinoque sermone,
male quidam legunt EPHOD BAR: siquidem BAR, aut <hi>filius</hi> 
 appellatur, aut frumenti <hi>manipulus,</hi> aut <hi>electus,</hi> 
aut <foreign xml:lang="greek">οὖλος,</foreign> id est, <hi>crispus.</hi> Quod ibi errore interpretationis
accidit, etiam hic factum deprehendimus.
Si enim legatur DACARU ( ), <foreign xml:lang="greek">ἐξεκέντησαν,</foreign> id
est, <hi>compunxerunt</hi> sive <hi>confixerunt</hi> accipitur: sin
autem contrario ordine, litteris commutatis, RACADU
( ), <foreign xml:lang="greek">ὠρχήσαντο,</foreign> id est, <hi>saltaverunt</hi> intelligitur.
et ob similitudinem litterarum error est natus. Joannes
autem evangelista, qui de pectore Domini hausit
sapientiam, Hebraeus ex Hebraeis quem Salvator
amabat plurimum <note>(Joan. XIX)</note>, non magnopere curavit
quid Graecae litterae continerent; sed verbum
interpretatus e verbo est, ut in Hebraeo legerat, et
<pb n="1514D"/>
tempore Dominicae passionis dixit esse completum.
Quod si quis non recipit, det testimonium, de quo
sanctarum Scripturarum loco Joannes ista protulerit:
et cum non repererit, cogetur ingratis suscipere
veritatem. Plangent autem Judaei quasi super
unigenito et primogenito, idipsum significante in
Domino Salvatore, et unigenito et primogenito.
Unigenitus dicitur, propter naturae proprietatem:
 Primogenitus juxta Apostolum, ex mortuis
resurgentium <note>(Coloss. I)</note>. Pro unigenito, <hi>charissimum</hi> 
<pb n="1515A"/>
Septuaginta transtulerunt, de quo in
Evangelio legimus: <hi>Hic est Filius meus charissimus,
in quo mihi complacui <note>(Matth. III, 17)</note>
            </hi>. Tunc
dolebunt a se crucifixum, cum viderint in claritate
regnantem. Verbum <foreign xml:lang="greek">κατωρχήσαντο,</foreign> apud Graecos,
non ab <hi>illusione,</hi> sed a <hi>saltatu</hi> compositum est,
quod scilicet contra Dominum quasi ludendo saltaverint,
quando dicebant illudentes atque ridentes: <hi>Vah! qui destruis templum, et in tribus diebus aedificas
illud: salvum fac temetipsum, descendens de cruce <note>(Matth. XV, 29, 30)</note>
            </hi>.
Haec et alia <emph>904</emph> illudentes,
et quodam amentiae tripudio saltantes loquebantur.
</p>
          </div3>
<div3>
            <head>
              <note>(Vers. 11, 12.)</note> </head>
            <p>
 <hi>In die illa magnus erit planctus in
Jerusalem, sicut planctus Adadremmon in campo Mageddon.
Et planget terra, familiae et familiae seorsum:
familiae domus David seorsum, et mulieres</hi> (sive <hi>uxores)
<pb n="1515B"/>
eorum seorsum</hi> (verbum enim Hebraicum NESE,
id est <foreign xml:lang="greek">γυναῖκες,</foreign> utrumque significat). <hi>Familiae domus
Nathan seorsum, et mulieres eorum seorsum: familiae
domus Levi seorsum: et mulieres eorum seorsum:
familiae Semei seorsum, et mulieres eorum seorsum.
Omnes familiae reliquae, familiae et familiae seorsum,
et mulieres eorum seorsum.</hi> LXX: <hi>In die illa
magnus erit planctus in Jerusalem, sicut planctus malogranati
quod in campo succiditur, et planget terra
per tribus ac tribus: tribus David seorsum, et mulieres
eorum seorsum: tribus domus Judae seorsum, et
mulieres eorum seorsum: tribus domus Nathan seorsum,
et mulieres eorum seorsum: tribus domus Levi seorsum,
et mulieres eorum seorsum: tribus Simeon seorsum, et
mulieres eorum seorsum: omnes reliquae tribus seorsum,
<pb n="1515C"/>
et mulieres eorum seorsum.</hi> ADADREMMON ( ),
pro quo LXX transtulerunt <foreign xml:lang="greek">ῥοῶνος,</foreign> urbs est juxta
Jezraelem, quae hoc olim vocabulo nuncupata est,
et hodie vocatur Maximianopolis in campo Mageddon,
in quo Josias, rex justus, a Pharaone cognomento
Nechao vulneratus est <note>(IV Reg. III)</note>: super
quo Lamentationes scripsit Jeremias, quae leguntur
in Ecclesia, et scripsisse eum, Paralipomenon testatur
liber <note>(II Paral. XXXV)</note>. Sicut igitur eo tempore
post reges peccatores spes omnis populi erat in Josia,
et occiso illo, magnus planctus in urbe commotus
est, sicut legimus in Hebraico: <hi>Spiritus oris nostri
Christus Dominus captus est in peccatis nostris, cui
diximus: In umbra tua vivemus in gentibus <note>(Thren.
IV, 10)</note>
            </hi> (licet alii juxta intelligentiam spiritualem hoc
<pb n="1515D"/>
referant ad Dominum Jesum), ita crucifixo Salvatore
renovabitur planctus in Jerusalem, sicut quondam
fuit in urbe Adadremmon, in campo Mageddon.
Quodque sequitur: <hi>Plangent familiae et
familiae,</hi> sive <hi>tribus et tribus seorsum: familiae
domus David seorsum, et uxores,</hi> sive <hi>mulieres
eorum seorsum,</hi> hoc significat, quod tempore tribulationis
et luctus non debeamus servire conjugiis
<pb n="1516A"/> <emph>905</emph> 
 et operi nuptiarum. Unde et in Joel, captivitate
propinqua, dicitur ad Judaeos: <hi>Egrediatur
sponsus de cubiculo</hi> [Al. <hi>cubili] suo, et sponsa de thalamo
suo <note>(Joel. II, 16)</note>
            </hi>. Et impendente diluvio, imperatur
Noe: <hi>Ingredere in arcam tu, et filii tui, et uxor
tua, et uxores filiorum tuorum <note>(Gen. VII, 1)</note>
            </hi>. Et
postea finito diluvio, dicit [ <hi>Al.</hi> dicitur] ad eum: <hi>Egredere
tu, et uxor tua, et filii tui, et uxores eorum <note>(Gen.
VIII, 16)</note>
            </hi>, ut qui in arca, impendente discrimine,
fuerant separati, redditi mundo, generationi et liberis
deservirent. Hoc autem non solum in tempore
fit angustiae, sed et in tempore orationis: quando
volumus Dominum deprecari, dicente Apostolo ad
Corinthios: <hi>Nolite fraudare invicem, nisi forte ex
consensu ad tempus, ut vacetis orationi <note>(I Cor. VII, 5)</note>
            </hi>.
<pb n="1516B"/>
Igitur et nunc tribus domus David, et tribus domus
Nathan, et tribus domus Levi, et tribus domus Semei,
a suis uxoribus separantur: ut plangant unigenitum
et primogenitum Dominum Jesum, de quo
dixerat: <hi>Sanguis ejus super nos, et super filios nostros <note>(Mat. XXVII, 25)</note>
            </hi>.
In David regia tribus accipitur,
hoc est, Juda. In Nathan prophetalis ordo describitur.
Levi refertur ad sacerdotes, ex quo ortum
est sacerdotium. In Semei doctores accipiuntur: ex
hac enim tribu magistrorum agmina pullularunt.
Reliquas tribus tacuit, quae non habent aliquod privilegium
dignitatis. In eo autem quod ait: Omnes
tribus reliquae, tribus et tribus seorsum, et uxores
eorum seorsum, universas absque nomine comprehendit.
Dicamus, et juxta LXX <foreign xml:lang="greek">ῥοῶν</foreign> appellatur, non
<pb n="1516C"/>
una arbor malorum granatorum, id est, mali punici,
sed locus his arboribus consitus, de quo juxta intelligentiam
spiritualem sponsus dicit in Cantico
canticorum: <hi>Descendi, ut viderem in genimine torrentis
si floruisset vinea, si floruissent mala punica <note>(Cant. VI, 10)</note>
            </hi>.
Descendit enim Salvator ad torrentem
hujus saeculi et turbidas aquas, de quibus et in
typo ejus Elias bibisse describitur <note>(III Reg. XVII)</note>:
ut post flores vineae et mali punici fructum utrumque
susciperet, et inebrians Ecclesiam suam, audiret
ab ea: <hi>Potabis me de vino unguentarii, de vino
malorum granatorum meorum <note>(Cant. VIII, 2)</note>
            </hi>. Hujuscemodi
potio non solum aestus stomachi <emph>906</emph> 
fugat, sed et corruptum ventrem sanare dicitur, et
reliquis prodesse visceribus. Nihil hoc pomo pulchrius;
<pb n="1516D"/>
in rubore, Ecclesiae significat verecundiam:
in granorum ordine, gradus et membra totius corporis
per singula officia distributa. Cum in hujuscemodi
vinea et malis fructum Salvator non invenerit,
dicet: <hi>Omnem palmitem non ferentem fructum,
tollet Pater; et omnem qui fert fructum, purgabit eum
ut fructum plus afferat <note>(Joan. XV, 2)</note>
            </hi>. Et in alio loco
Joannes Baptista conclamat: <hi>Jam securis ad radices
arborum posita est <note>(Mat. III, 10)</note>
            </hi>. <hi>Omnis arbor quae
<pb n="1517A"/>
non facit fructum bonum, excidetur, et in ignem mitetur <note>(Luc. III, 9)</note>
            </hi>.
In succisione vitium [ <hi>Al.</hi> vitiorum]
vel malorum, quando in die judicii omnia
deponentur nomina dignitatum, et impletum fuerit
illud quod scriptum est: <hi>Ecce homo et opera ejus <note>(Matth. III, Luc. III)</note>
            </hi>;
et paleae a tritico separatae,
erit planctus magnus non in alio loco, sed in Jerusalem.
Etenim plaga atque judicium a sanctis incipiet,
et reges et sacerdotes et prophetae et doctores
tundent manibus pectora: cum mala pulcherrima
viderint esse succisa, et eum quem confixerant, in
Patris ac sua majestate regnare <note>(I Petr. IV)</note>.</p>
          </div3>
        </div2>
<div2 id="XIII">
          <head>
            <note>(CAP. XIII)</note>
          </head>
<div3>
            <head>
              <note>(Cap. XIII.--Vers. 1.)</note> </head>
            <p>
 <hi>In die illa erit fons patens
domui David, et habitantibus Jerusalem, in ablutionem
peccatoris et menstruatae.</hi> LXX: <hi>In die illa erit
<pb n="1517B"/>
omnis locus apertus in domo David, et habitantibus
Jerusalem: et in transmutationem et in aspersionem.</hi> 
De hoc fonte, qui egreditur de domo David, et in
Ezechiele propheta scribitur <note>(Ezech. XLVII)</note>, quod
erumpat fons in domo Domini, et crescat in fluvium,
qui appellatur aqua remissionis et indulgentiae;
et pergat ad solitudinem et ad mare, quod nunc
vocatur Mortuum, piscesque omnes vivificet, et ex
utraque ripa Huminis varii generis consurgant arbores,
per singulos menses semper novis fructibus
abundantes. Et ut sciamus domum, hoc est, templum
Dei, ipsam esse domum David, quae in Ezechiele
domus Dei, in Zacharia domus David appellatur:
hic fons de domo Dei egrediens, refertur
ad Ecclesiam et ad scientiam Scripturarum, ut omnes
<pb n="1517C"/>
renascamur in Christo, et in aqua baptismatis
nostra nobis peccata <emph>907</emph> donentur. Nihil immundius
menstruata, quae quidquid attigerit, immundum
facit: et hujus tamen sordes Christi abluentur baptismate.
Pro ablutione peccatorum et menstruatae,
LXX transtulerunt, <hi>transmutationem</hi> et <hi>aspersionem:</hi> 
quod de Lege transeamus ad Evangelium, de littera
ad spiritum, de umbra ad veritatem, pro brevibus
et praesentibus futura et aeterna succedant. Aspersio
autem sanguinem Domini significat, de quo et
Petrus apostolus loquitur: <hi>Gratia vobis, et pax multiplicetur,
in obedientiam et aspersionem sanguinis
Jesu Christi <note>(I Pet. I, 2)</note>
            </hi>. Et rursum: <hi>Scientes quod
non corruptibilibus argente et auro redempti estis, sed
sanguine pretioso, ut agni immaculati et purissimi</hi> 
<pb n="1517D"/> <note>(Ibid., 18)</note>,
quo qui aspersus fuerit et redemptus,
dicere poterit cum propheta: <hi>Asperges me, Domine,
hyssopo et mundabor: lavabis me et super nivem dealbabor <note>(Psal. L, 9)</note>
            </hi>.
</p>
          </div3>
<div3>
            <head>
              <note>(Vers. 2.)</note> </head>
            <p>
 <hi>Et erit in die illa, dicit Dominus exercituum,
disperdam nomina idolorum de terra, et non
memorabuntur ultra, et prophetas</hi> [Vulg. <hi>pseudoprophetas],
et spiritum immundum auferam de terra.</hi> 
LXX: <hi>Et erit in die illa, dicit Dominus Sabaoth, disperdam
nomina idolorum de terra, et non erit ultra
eorum memoria, et pseudoprophetas, et spiritum immundum
auferam de terra.</hi> In die illa quam crebro
<pb n="1518A"/>
commemorat, omnia idola auferentur de terra, sive
illa idola de quibus Psalmista dicit: <hi>Simulacra gentium
argentum et aurum, opera manuum hominum <note>(Ps.
CXIII, 12)</note>
            </hi>, ut nulla sit alia religio, nisi tantum nominis
Christiani, et de quibus in propheta scriptum est: <hi>Utulate, sculptilia in Jerusalem et in Samaria. Sicut
enim feci Samariae et sculptilibus illius: sic faciam
Jerusalem et idolis ejus 
 <note>(Jer. XXX)</note>
            </hi>. Sive haec idola,
de quibus Apostolus loquitur: <hi>Spiritus autem manifeste
dicit: quia in novissimis temporibus recedent
quidam a fide, attendentes spiritibus seductoribus, et
doctrinis daemoniorum in hypocrisi falsiloquorum,
cauteriatam habentium conscientiam suam <note>(I Tim.
IV, 1, 2)</note>
            </hi>. Sicut enim idola fiunt manu artificis: ita
haereticorum perversa doctrina, quodcumque simulaverit,
<pb n="1518B"/>
vertit in idolum, et facit pro Christo adorari
Antichristum. Pro pseudoprophetis, in Hebraico
absolute leguntur <hi>prophetae,</hi> id est, NEBIM ,
qui et ipsi pseudoprophetas significant;
sed tamen et ab <emph>908</emph> ethnicis sacerdotes idolorum
vocantur prophetae.
</p>
          </div3>
<div3>
            <head>
              <note>(Vers. 3.)</note> </head>
            <p>
 <hi>Et erit, cum prophetaverit quispiam ultra,
dicent ei pater ejus et mater ejus, qui genuerunt eum:
Non vives, quia mendacium locutus es in nomine Domini: 
 et configent eum pater ejus et mater ejus, qui
genuerunt eum</hi> [Vulg. <hi>genitores ejus], cum prophetaverit.</hi> 
LXX: <hi>Er erit, si prophetaverit homo ultra,
dicet ad eum pater suus et mater sua, qui genuerunt
eum: Non vives, quoniam mendacium locutus es in nomine
Domini: et compedient eum pater ejus et mater
<pb n="1518C"/>
ejus, qui genuerunt eum, cum prophetaverit.</hi> Nominibus
idolorum de terra sublatis, et pseudoprophetis,
atque immundo spiritu qui loquebatur in eis, si quis
ultra tentare voluerit, et quippiam ex persona Domini
prophetare, statim pater ejus et mater obliviscentur
parentum, ut Dei retineant servitutem, et
proferent contra filium mortis sententiam: et tam
piae erunt omnium in Deum mentes, ut non exspectetur
publicum judicium; sed pereant qui tales
sunt, sententia propinquorum. Pro eo quod nos diximus, <hi>configent eum,</hi> 
 idem verbum est in Hebraeo
quod supra, DACARU ( ). Qua ergo ratione LXX
interpretes ibi <foreign xml:lang="greek">κατωρχήσαντο,</foreign> id est, <hi>insultaverunt,</hi> 
sive <hi>illuserunt,</hi> et ut verbum de verbo exprimam, <hi>contra eum saltaverunt;</hi> 
 et hic <foreign xml:lang="greek">συμποδιοῦσιν</foreign> transferre
<pb n="1518D"/>
voluerunt, id est, <hi>compedient:</hi> cum et Aquila, et
Symmachus, et Theodotio, et ibi et hic similiter
verterint, <hi>confixerunt.</hi> Recte autem qui falsa prophetaverit, <hi>homo</hi> 
 appellatus est, dicente Apostolo: <hi>Cum enim sint inter vos aemulationes et contentiones,
nonne carnales estis, et secundum hominem ambulatis <note>(I Cor. III, 3)</note>
            </hi>?
Et in Psalmis: <hi>Vos autem sicut
homines moriemini, et sicut unus de principibus cadetis <note>(Psal. LXXXI, 7)</note>
            </hi>.
Et indigni spiritu Dei merentur
audire: <hi>Non permanebit spiritus meus in hominibus
istis: quia carnales sunt <note>(Gen. VI, 3)</note>
            </hi>.
</p>
          </div3>
<div3>
            <head>
              <note>(Vers. 3 seqq.)</note> </head>
            <p>
 <hi>Et erit in die illa, confundentur
<pb n="1519A"/>
prophetae unusquisque ex visione sua, cum prophetaverit,
nec operientur pallio saccino ut mentiantur: sed
dicet, Non sum propheta: homo agricola ego sum:
quoniam Adam exemplum meum ab adolescentia mea.
Et dicetur ei: Quid sunt plagae istae in medio manuum
tuarum? Et dicet: His plagatus sum in domo eorum qui
diligebant</hi> <emph>909</emph> <hi>me.</hi> LXX: <hi>Et erit in die illa, confundentur
prophetae unusquisque ex visione sua cum prophetaverit:
et induentur pelle cilicina, qua mentiti sunt,
et dicet: Non sum prophetes ego, quia homo genuit
me a juventute mea, et dicam ad eum: Quid sunt
plagae istae in medio manuum tuarum? Et dicet: Quibus
percussus sum in domo diligentis me.</hi> Qui prophetare
tentaverit, et parentum judicio fuerit condemnatus,
et vaticinii illius falsitatem rerum contrarius
<pb n="1519B"/>
exitus approbaverit, confundetur ex visione
sua, nec ultra operietur cilicio ut mentiatur. Hic
enim erat habitus prophetarum, ut quando populum
ad poenitentiam provocabant, induerentur cilicio.
Unde et Isaiae praecipitur, ut auferat saccum de lumbis
suis, et nudus incedat <note>(Isai. XX)</note>: nequaquam enim
tempus esse poenitentiae, sed imminentis captivitatis.
Ergo et iste pseudopropheta nequaquam habitum
accipiet prophetalem, ne sub alieno vestitu et operimento
simplices quosque decipiat; sed magis terram
findet vomere, et agriculturae deditus hominem
se probabit, Deique subjacere sententiae, qui locutus
est ad Adam: <hi>Maledicta terra in opere tuo: in
laboribus comedes ex ea cunctis diebus vitae tuae: spinas
et tribulos germinabit tibi: et comedes herbas terrae:
<pb n="1519C"/>
et in sudore vultus tui vesceris pane <note>(Gen. III, 17 et 18)</note>
            </hi>.
Cumque se ostenderit ad hoc natum, ut in sudore
faciei suae comedat panem suum, interrogabit eum
alter, et dicet: Quid sibi volunt istae plagae, et haec
vulnera quae in medio manuum tuarum sunt? Et est
sensus: Quare adhaeres patibulo? cur manus tuae
transfixae sunt clavis? quid commisisti, ut huic poenae
et cruciatui subjaceres? Et ille respondebit, et dicet:
Haec vulnera et has accepi plagas, parentum meorum
judicio condemnatus, et eorum qui me non oderant,
sed amabant. Et intantum, fugato mendacio, veritas
obtinebit, ut etiam ipse qui suo punitus est vitio,
recte perpessum se esse fateatur. Hebraei hoc quod
scriptum est: <hi>Nec operientur pallio saccino, ut mentiantur,</hi> 
sic edisserunt, et non replebuntur spiritu
<pb n="1519D"/>
daemoniaco, quos <foreign xml:lang="greek">τριχιῶντας,</foreign> id est, <hi>pilosos,</hi> in Isaia
legimus, ne per hanc occasionem ementiti habitus,
Dei <emph>910</emph> in se eloquia mentiantur, sive Dominum
negent: CHAESU   enim, et <hi>mentiantur</hi> et <hi>negent,</hi> 
interpretari protest.
</p>
          </div3>
<div3>
            <head>
              <note>(Vers. 7 seqq.)</note> </head>
            <p>
 <hi>Framea, suscitare super pastorem
meum, et super virum cohaerentem mihi, dicit Dominus
exercituum. Percute pastorem, et dispergentur oves,
et convertam manum meam ad parvulos. Et erunt in
omni terra, dicit Dominus: partes duae in ea dispergentur, et deficient; et tertia pars relinquetur in
ea. Et ducam tertiam partem per ignem, et uram eos
<pb n="1520A"/>
sicut uritur argentum: et probabo eos sicut probatur
aurum. Ipse vocabit nomen meum, et ego exaudiam
eum: dicam, Populus meus es: et ipse dicet, Dominus
Deus meus.</hi> LXX: <hi>Framea, consurge super pastorem
meum, et super virum civem ejus, dicit Dominus omnipotens.
Percute pastorem, et dispergentur oves: et
inducam manum meam super pastores. Et erit in die
illa, dicit Dominus, duae partes peribunt et deficient,
et tertia pars relinquetur in ea: et transducam tertiam
partem per ignem, et uram eos sicut uritur argentum,
et probabo eos sicut probatur aurum. Ipse invocabit
nomen meum, et ego exaudiam eum, et dicam, Populus
meus iste est, et ipse dicet, Dominus Deus meus es tu.</hi> 
Pro framea quam LXX <foreign xml:lang="greek">ῥομφαίαν</foreign> transtulerunt in
Hebraico AREB  , apud Aquilam et Symmachum,
<pb n="1520B"/> <foreign xml:lang="greek">μάχαιραν,</foreign>
 id est, <hi>gladium</hi> sive <hi>mucronem</hi> reperimus.
Et pro eo quod nos vertimus <hi>super virum cohaerentem
mihi,</hi> id est, <foreign xml:lang="greek">προσκεκολλημένον μοι,</foreign> Aquila interpretatus
est <hi>super virum contribulem meum,</hi> id est, <foreign xml:lang="greek">σύμφυλό μου</foreign>
 [ <hi>Al.</hi> <foreign xml:lang="greek">μοι</foreign>]: Symmachus, <hi>super virum
populi mei,</hi> quod Hebraice dicitur AMITHI  ):
LXX: <hi>super virum civem ejus:</hi> Theodotio, <hi>super virum
proximum ejus:</hi> VAU in fine sermonis pro JOD
legentes, quae litterae sola inter se distant magnitudine;
et si JOD legatur, <hi>meum</hi> significat: si VAU, <hi>ejus.</hi> 
Miror autem quosdam hanc prophetiam (quam evangelista
Matthaeus retulit ad Dominum Salvatorem
postquam in passione ejus fugere discipuli, et tunc
eam dicit esse completam) allegoricis interpretationibus
velle tenuare, et dum plus cupiunt videri nosse
<pb n="1520C"/>
quam caeteri, veritatis regulam non tenere. Refert
enim evangelista Matthaeus: <hi>Tunc dicit illis Jesus:
omnes vos scandalum patiemini in me in</hi> <emph>911</emph> <hi>ista nocte.
Scriptum est enim: Percutiam pastorem, et dispergentur
oves gregis.</hi> Et iterum: <hi>Hoc autem totum factum
est, ut implerentur Scripturae Prophetarum. Tunc discipuli
omnes, relicto eo, fugerunt <note>(Matt. XXVI, 31 seqq.)</note>
            </hi>.
Nec putandum est de altero loco assumptum testimonium,
quia in Evangelio Deus a se dicit pastorem
esse percussum, et in praesenti loco, gladio atque
mucroni legimus imperatum: <hi>Percute pastorem, et
dispergentur oves.</hi> Hic gladius et haec romphaea est
et framea, de qua et in vicesimo primo psalmo Dominus
loquitur ad Patrem: <hi>Erue a framea animam
meam, et de manu canis unicam meam <note>(Psal. XXI, 12)</note>
            </hi>.
<pb n="1520D"/>
De hac romphaea et in Amos propheta scriptum est: <hi>In gladio morientur omnes peccatores terrae 
 <note>(Amos IX,
10)</note>
            </hi>. Quod juxta litteram penitus stare non potest:
multi enim peccatores naufragio pereunt: alii veneno:
hi aquis suffocantur, illos consumit incendium. Hoc
autem gladio et hac romphaea omnes intereunt [ <hi>Al.</hi> 
puniuntur] peccatores, et tetri coloris Aethiopes, de
quibus Sophonias sacro ore testatur, dicens: <hi>Sed et
vos, Aethiopes, interfecti gladio meo eritis <note>(Sophon.
I, 12)</note>
            </hi>. Postquam pastor bonus qui animam suam
posuit pro ovibus suis <note>(Joan. X, 15)</note>, qui locutus ad
Patrem est: <hi>Quem tu percussisti, ipsi persecuti sunt,
<pb n="1521A"/>
et super dolorem vulnerum meorum adjiciebant <note>(Ps.
LXVIII, 27)</note>
            </hi>, Patris voluntate percussus est, et vir cohaerens
Deo qui ait: <hi>Ego in Patre, et Pater in me <note>(Joan. XIII, 10)</note>
            </hi>,
pependit in patibulo, et dixit: <hi>Pater,
in manus tuas commendo spiritum meum <note>(Luc. XXIII, 46)</note>
            </hi>:
statim dispersae sunt oves, omnis in Christo multitudo
credentium. Convertitque Dominus manum
suam, ut in LXX legimus, ad pastores, quos multi
male Judaeorum principes interpretantur. Ut autem
in Hebraeo scriptum est, <hi>ad parvulos,</hi> quibus Dominus
dixerat in Evangelio: <hi>Ne timeas, grex parvule <note>(Ibid., XII)</note>
            </hi>.
Et in Isaia: <hi>Ecce ego et pueri,</hi> sive <hi>parvuli,
quos mihi dedit Deus <note>(Isai. VIII, 18)</note>
            </hi>. Et duae
partes factae sunt in omni terra Judaeorum atque
gentilium, qui pariter perierunt et defecerunt: in
<pb n="1521B"/>
passione enim ejus, vox Psalmistae completa est dicentis: <hi>Salvum me fac, Domine, quoniam defecit sanctus <note>(Psal. XI, 1)</note>
            </hi>.
Et: <hi>Omnes declinaverunt, simul inutiles
facti sunt; non est qui faciat bonum, non est usque
ad unum <note>(Ps. XIII, 3)</note>
            </hi>. Pereuntibus <emph>912</emph> gentilibus
et Judaeis, tertia in orbe pars, hoc est, tertius Christianorum
populus, repente succrevit. Et pulchre
ait: <hi>Tertia pars relinquetur in ea,</hi> hoc est, in terra:
quia de Judaeis atque gentilibus hi qui Dominum
confessi sunt, soli vitae et habitationi terrae reservati
sunt. Ipsa quoque tertia pars ne delicata esset, et
secura confessione, quasi argentum et aurum per
ignem ducitur et probatur, quem et Dominus in credentibus
ardere cupit <note>(Luc. XII)</note>, et Paulus fervere
desiderat <note>(Rom. XII)</note>. Unde et apostoli in spiritu et
<pb n="1521C"/>
igne Domini baptizati <note>(Act. II)</note> loquuntur in psalmo: <hi>Quoniam probasti nos, Deus, igne nos examinasti sicut
examinatur argentum 
 <note>(Psal. LXV, 10, 11)</note>
            </hi>. Et post
paululum: <hi>Transivimus per ignem et aquam, et eduxisti
nos in refrigerium:</hi> Et in alio loco dicitur ad credentem: <hi>Si transieris per ignem, flamma non comburet
te: quia tecum sum 
 <note>(Isai. XLIII, 2)</note>
            </hi>. Idcirco autem non
consumit incendium, et flamma non devorat, <hi>quia
vox Domini intercidentis flammam ignis <note>(Ps. XXVIII, 7)</note>
            </hi>.
Cum sic probati fuerint parvuli, super quos Dominus
convertit manum suam, et per vocationem eorum
omnis nationum turba crediderit, tunc credentium
populus vocabit Christum nomine suo, et illo dicente: <hi>Tu es populus meus,</hi> 
 populus respondebit: <hi>Dominus
Deus meus es tu.</hi> Judaei haec ad Christum referunt:
<pb n="1521D"/>
et in ultimo tempore futura contendunt; sed hoc
inter nos et illos est, quod nos expleta jam dicimus,
illi explenda commemorant.</p>
          </div3>
        </div2>
<div2 id="XIV">
          <head>
            <note>(CAP. XIV)</note>
          </head>
<div3>
            <head>
              <note>(Cap. XIV.--Vers. 1, 2.)</note> </head>
            <p>
 <hi>Ecce dies veniunt</hi> [Vulg. <hi>venient] Domini, et dividentur spolia tua in medio tui.
Et congregabo omnes gentes ad Jerusalem in praelium,
et capietur civitas, et vastabuntur domus, et mulieres
violabuntur, et egredietur media pars civitatis in captivitatem,
et reliquum populi non auferetur ex urbe.</hi> 
LXX: <hi>Ecce dies Domini veniunt, et dividentur spolia
tua in te, et congregabo omnes gentes super Jerusalem,
<pb n="1522A"/>
ad bellandum, et capietur civitas, et diripientur domus,
et mulieres polluentur, et egredietur media pars civitatis
in captivitatem: reliqui autem populi mei non
peribunt de civitate.</hi> Dies quos venturos Dominus
comminatur, ut dividantur spolia Jerusalem in medio
ejus, et caetera quae prophetalis sermo comprehendit, <emph>913</emph> 
 hi sunt de quibus et in Isaia legimus: <hi>Dies Domini insanabilis veniet furoris et irae, ponere
totum orbem in solitudinem, et peccatores auferre de
eo 
 <note>(Isai. XIII, 9)</note>
            </hi>. Quanta autem necessitas erit,
ut spolia ejus dividantur in medio illius? Solet hoc
frequenter accidere, ut quae subito impetu in civitate
direpta sunt, foris in agro aut in solitudine dividantur,
ne forte hostes superveniant. Hic autem tantum
malorum pondus incumbet, ut quae direpta sunt, in
<pb n="1522B"/>
civitatis medio dividantur pro securitate victoriae.
Et non solum capietur Jerusalem, cunctis gentibus
adversum eam in praelio concitatis; sed et vastabuntur
domus habitantium Jerusalem, et mulieres
violabuntur in dolorem dominorum et maritorum,
qui nec populationem domorum, nec uxorum stuprum
ab hostibus prohibere poterunt, juxta illud
quod alibi legimus: <hi>Qui congregati sunt in medio tui,
gladio cadent et filios vestros in conspectu vestro allident,
et domus vestras depraedabuntur, et uxores vestras
habebunt <note>(Isai. XIII)</note>
            </hi>, quo nihil crudelius nihilque
miserius inveniri potest, ut timore mortis propriae,
nec salutem filiorum, nec uxorum pudicitiam
defendere audeant. Hoc ipsum et Amos propheta ad
Amasiam impium sacerdotem comminans loquitur:
<pb n="1522C"/> <hi>Uxor tua in civitate fornicabitur, et filii tui et filiae in
gladio cadent, et humus tua funiculo metietur 
 <note>(Amos VII,
17)</note>
            </hi>. Et haec populo Judaeorum universa contingent: <hi>Quia fremuerunt gentes, et populi meditati sunt inania.
Astiterunt reges terrae, et principes convenerunt in unum
adversum Dominum et adversum Christum ejus 
 <note>(Psal. II,
1, 2)</note>
            </hi>. Qui irrisit et subsannavit eos, et in furore suo
conturbavit illos, intantum ut Apostolus quoque cernens
eos annos qui ad poenitentiam dati fuerant, jam
esse completos, et nihilominus illos in negatione
persistere qui occiderunt Dominum, et prophetas et
apostolos persecuti sunt, dixerit: <hi>Pervenit super eos</hi> 
[Al. <hi>nos] ira in finem <note>(I Thess. II, 16)</note>
            </hi>. Haec omnia
plenissime Josephus, qui Judaicam scripsit historiam,
et multo majora quam legimus in prophetis,
<pb n="1522D"/>
eos sustinuisse commemorat. Cornelius quoque Tacitus,
qui post Augustum usque ad mortem Domitiani
Vitas Caesarum <emph>914</emph> triginta voluminibus exaravit.
Quomodo autem media pars capta sit civitatis, et reliquus
populus in urbe permanserit, et illo tempore
et aliis approbatur, septentrionalem urbis et inferiorem
partem esse captam, montem autem templi, et
Sion, in quo arx erat, integra remansisse. Judaei
haec sub Gog dicunt esse complenda: alii temporibus
Macedonum et Aegyptiorum, diversarumque gentium
ex parte transacta. Nos temporis veritatem
<pb n="1523A"/>
Domini sententiae relinquentes, quae scripta sunt,
explicemus.
</p>
          </div3>
<div3>
            <head>
              <note>(Vers. 3, 4.)</note> </head>
            <p>
 <hi>Et egredietur Dominus, et praeliabitur
contra gentes illas, sicut praeliatus est in die certaminis.
Et stabunt pedes ejus in die illa super montem Olivarum,
qui est contra Jerusalem ad Orientem, et scindetur
mons Olivarum ex media parte sui ad Orientem
et ad Occidentem, praerupto grandi valde.</hi> LXX: <hi>Et
egredietur Dominus, et praeliabitur contra gentes illas,
sicut in die commissionis, et in die praelii: et stabunt
pedes ejus in die illa super montem Olivarum, qui est
contra Jerusalem ad Orientalem plagam. Et scindetur
mons Olivarum, media pars ejus ad Orientem, et media
pars illius ad mare, voragine magna nimis.</hi> Egredi
Deum, et pugnare contra gentes, et stare pedes ejus
<pb n="1523B"/>
super montem Oliveti, et caetera quae in Scripturis
sanctis <foreign xml:lang="greek">ἀνθρωποπάθως</foreign> dicta, et carnaliter continentur,
digne Deo debemus accipere. Alioquin, cum loquatur
Apostolus: <hi>Qui est imago Dei invisibilis <note>(Coloss.
I, 15)</note>
            </hi>. Et rursum: <hi>Regi autem saeculorum incorruptibili,
invisibili Deo <note>(I Tim. I, 17)</note>
            </hi>. Et in Evangelio
scriptum sit: <hi>Deum nemo vidit umquam: unigenitus
Filius qui est in sinu Patris, ipse narravit <note>(Joan. I,
18)</note>
            </hi>. Et iterum: <hi>Non quia Deum vidit quisquam, praeter
eum qui est de Patre (Ibidem, VI)</hi>: sicut iram
ejus et poenitentiam, et animam, et manus, et pedes,
et ventrem, et oculos, et caetera corporis
membra, pro varietate causarum et sensuum interpretationis
accipimus: sic et hoc quod scriptum
est, <hi>Egredietur Dominus, et praeliabitur,</hi> juxta illud
<pb n="1523C"/>
accipiendum quod in Abacuc legimus: <hi>Egressus es
in salutem populi tui, in salutem cum Christo tuo <note>(Abac. III, 13)</note>
            </hi>.
Et in Michaea: <hi>Quia ecce Dominus
egredietur de loco suo, et descendit et calcabit super
excelsa terrae, et consumentu</hi> <emph>915</emph> <hi>montes subtus
eum, vallesque scindentur <note>(Mich. I, 3, 4)</note>
            </hi>. In Isaia
quoque: <hi>Dominus virtutum egredietur, et conteret
bellum, et suscitabit zelum, et clamabit super hostes
suos cum fortitudine <note>(Isai. XLII, 13)</note>
            </hi>. Egredietur ergo
Deus de loco suo, quando quietem et mansuetudinem
et clementiam suam pro emendatione peccantium
rumpere cogitur: qui cum per naturam dulcis
sit, vitio nostro <foreign xml:lang="greek">παραπικραίνεται,</foreign> id est, <hi>amarus efficitur:</hi> 
non sibi, sed patientibus, quibus amara tormenta
sunt. Iste qui alibi loquitur per prophetam:
<pb n="1523D"/> <hi>Ego sum Deus, et non commutor 
 <note>(Malach. III, 6)</note>
            </hi>. Et
ad ipsum dicitur: <hi>Tu autem idem es, et permanes <note>(Ps. CI, 28)</note>
            </hi>.
Et in epistola Jacobi: <hi>Apud quem non
est commutatio <note>(Jacob. I, 17)</note>
            </hi>: nunc egreditur et
praeliatur sicut in die certaminis, quando Pharaonem
in mari submersit Rubro, et pro Israelitico
populo dimicavit <note>(Exod. XIV)</note>. Et stabunt pedes ejus
his quorum misertus fuerit, et nequaquam movebuntur,
<pb n="1524A"/>
ut rursum de eo dici possit: <hi>Et Dominus
tuba canet; et ambulabit in comminatione irae suae <note>(Zach. IX)</note>
            </hi>.
Nec ambulabit, declinante jam sole, et
vicinis tenebris post meridiem, quod super Adam
eum fecisse legimus <note>(Gen. III)</note>. Cumque steterit, non
stabit in valle et in locis humilibus, sed in monte,
qui non infructuosas arbores habeat, et silvam sterilem;
sed ubi oliveta nascuntur, quibus alitur lumen
aeternum, et solvuntur infirmitates, et requies
lassis tribuitur. Et ipse Olivarum in quo stant
pedes Domini, contra Jerusalem est et ad Orientem,
unde oritur sol justitiae, illisque olivis consitus est,
de quibus dicitur: <hi>Filii tui sicut novellae olivarum, in
circuitu mensae tuae <note>(Ps. CXXVII, 3)</note>
            </hi>. Cujus media pars
scindetur ad orientem, in qua sunt arbores plantatae
<pb n="1524B"/>
de gentibus, de quibus una loquitur: <hi>Ego autem
sicut oliva fructifera in domo Dei <note>(Ps. LI, 10)</note>
            </hi>. Et altera
media pars scindetur ad Occidentem et mare,
praerupto grandi valde, qui circumcisionis est populus,
ad quem Deus loquitur per prophetam: <hi>Quid
dilecta mea in domo mea fecit abominationem? Numquid
vota et carnes sanctae auferent a te malitias <note>(Jer.
XI, 15)</note>
            </hi>; aut in his effugies? Haec dilecta in domo
Dei fecit abominationem, <emph>916</emph> ut Dei Filium crucifigeret,
et audiret: <hi>Olivam umbrosam, et nemorosam 
 pulchritudinem vocavit Dominus nomen tuum;</hi> 
et inutiles facti sunt rami tui, qui fracti sunt de bona
radice, ut nos in locum eorum insereremur. Et animadverte
mysteria Scripturarum, quando [ <hi>Al.</hi> quomodo]
media pars quae vergit ad Occidentem, et
<pb n="1524C"/>
salsis atque amaris fluctibus tunditur, non simpliciter
in mari esse dicatur, sed in praerupta maris voragine
et magna nimis, de qua et Michaeas loquitur: <hi>Detraham in vallem lapides ejus</hi> 
 (haud dubium quin
Jerusalem), <hi>et fundamenta ejus revelabo <note>(Mich. I, 6)</note>
            </hi>.
Haec ut in locis difficillimis et valde obscuris, pro
tenuitate virium nostrarum diximus. Caeterum Judaei
occidentem sequentes litteram, conantur ostendere,
stantem Dominum super montem Oliveti, et
ipsum montem in duas partes esse divisum, ut
contra orientem unius partis habeat scissura principium,
et altera pars finem tendat ad Occidentem:
et in medio valde [ <hi>Al.</hi> valle] praecipiti, alia pars ad
Aquilonem, ad Austrum alia dividatur.
</p>
          </div3>
<div3>
            <head>
              <note>(Vers. 5)</note> </head>
            <p>
 <hi>Et separabitur medium montis ad Aquilonem,
<pb n="1524D"/>
et medium ejus ad Meridiem. Et fugietis ad
vallem montium meorum: quoniam conjungetur vallis
montium usque ad proximum, et fugietis sicut fugistis
a facie terraemotus in diebus Osiae regis Juda, et
veniet Dominus Deus meus: omnesque sancti cum eo.</hi> 
LXX: <hi>Et inclinabit media pars montis ad Aquilonem,
et media pars ejus ad Austrum. Et obturabitur vallis
montium meorum, et adjungetur vallis montium
<pb n="1525A"/>
usque ad Asael: et replebitur sicut repleta est a facie
terraemotus in diebus Osiae regis Juda, et aderit Dominus
Deus meus, et omnes sancti cum eo.</hi> Pro eo
quod nos diximus, <hi>fugietis,</hi> LXX et reliqui interpretes
 <foreign xml:lang="greek">ἐμφραχθήσεται,</foreign> id est, <hi>obturabitur,</hi> sive <hi>replebitur,</hi> 
transtulerunt. Et pro eo quod nos posuimus, <hi>quoniam conjungetur vallis montium usque ad proximum;</hi> 
pro proximo, LXX <hi>Asael</hi> transtulerunt: Aquila
ipsum verbum Hebraicum posuit ASEL ( ) per <hi>e</hi> bre
vem litteram ( <foreign xml:lang="greek">ἀζέλ</foreign>), Theodotio per extensam ( <foreign xml:lang="greek">ἀζὴλ</foreign>);
solus <emph>917</emph> Symmachus <hi>proximum</hi> interpretatus est,
quem et nos secuti sumus. Dicamus <foreign xml:lang="greek">παραφραστικῶς</foreign> ut
possint patere quae scripta sunt: Cum mons Oliveti
grandi voragine praeruptus fuerit, ita ut una pars
voraginis ad Orientem, altera ad Occidentem respiciat,
<pb n="1525B"/>
repente et in ipsa voragine excelsa ex utraque
parte praerupto, alia vorago rumpetur ad Aquilonem,
alia ad Austrum, et praeruptum quadrangulum fiet,
ut quadrifariam in quatuor plagas Orientis et Occidentis,
Aquilonis et Austri vorago tendatur. Et fugietis,
inquit, ad vallem quae est inter templum et
Sion. Hi enim templi et Sion duo montes, Dei montes
appellantur; quia vallis illa montis Oliveti, quae
praeruptis hinc atque inde montibus cingitur, usque
ad templi montem qui sanctus est, suam voraginem
trahet. Terraemotus autem in diebus Osia regis Juda,
illius temporis traditur, quando Osias, qui altero nomine
Azarias dicitur, illicitum sibi sacerdotium vendicare
conatus, lepra percussus in fronte est <note>(II
Par. XXVI)</note>, de quo terraemotu et in Amos principio
<pb n="1525C"/> <note>(Amos I)</note> 
 legimus: <hi>Verba Amos qui fuit in pastoralibus
de Thecue, quae vidit super Israel in diebus Osiae
regis Juda, et in diebus Jeroboam filii Joas regis Israel,
ante duos annos terraemotus <note>(Isai. I)</note>
            </hi>. Denique
postquam hic mortuus est rex scelestus, ad cujus
impietatem omnis terra commota est, vidit Isaias
visionem magnam, quam suo volumini intexuit.
Transeamus ad intelligentiam spiritualem. Postquam
mons Olivarum ad Orientem et Occidentem vocatione
Gentium et abjectione Judaeorum fuerit separatus,
rursum alia scissura fiet Aquilonis et Austri. Aquilo
jungetur Occidenti, Auster Orientali plagae; ad sinistram
stabit Circumcisio, ad dextram populus Christianus.
De his duobus ventis Ecclesia loquitur: <hi>Surge, Aquilo, et veni, Auster 
 <note>(Cant. IV, 16)</note>
            </hi>, ut
<pb n="1525D"/>
Aquilone vento frigidissimo recedente, qui interpretatur
diabolus, Auster calidus ventus adveniat, quem
sponsa perquirens, ait: <hi>Ubi pascis, ubi cubas, in meridie <note>(Ibid. I, 16)</note>
            </hi>?
De quo et Abacuc mystice loquitur: <hi>Deus de Themam veniet 
 <note>(Abac. III, 3)</note>
            </hi>, pro quo
in Hebraico scriptum est: <hi>Deus ab Austro,</hi> id est, <hi>a
luce plenissima.</hi> De qua alibi Psalmista conclamat: <hi>Illuminans tu mirabiliter a montibus aeternis 
 <note>(Psal.
LXXVI)</note>
            </hi>. Cum autem tanta fuerit duorum populorum
in toto orbe divisio, ut alii <emph>918</emph> ad Orientem et
Austrum, id est, ad dextram: alii ad Aquilonem, et
<pb n="1526A"/>
Occidentem, ad sinistram videlicet separentur, tunc
quicumque sanctus est, fugiet ad vallem montium
Dei, de quibus supra diximus, templi et Sion, duo
videlicet Testamenta: quoniam vorago illa quae
prius fuerat utriusque montis, tendetur usque ad
Asael, hoc est, usque ad domum Dei, quae vicina est
paradiso, et coelesti Jerusalem, et monti sancto, in
quo templum situm est. Et sicut eo tempore quo sub
Osia rege leproso vehementissimus terraemotus mortalium
corda perterruit, et territos huc illucque dispersit:
ita duorum populorum separatio, et rursum
credentium in una fide societas, inter duos montes
placabili sede requiescet: quoniam et vetus et novum
Instrumentum sibi utrumque jungetur. Quod autem
dicitur, <hi>usque ad Asael,</hi> id est, <hi>usque ad proximum,</hi> 
<pb n="1526B"/>
hoc significat, juncta quidem sibi esse duo
Instrumenta Legis et Evangelii; sed ita juncta ut
magis vicina sint quam unita: multa enim veteris
Legis amisimus, et novae gratiae suscepimus. Cum
autem hoc fuerit ratione perfectum: tunc veniet,
inquit, Dominus Deus meus, omnesque sancti cum
eo. Sin autem voluerimus pro eo quod nos diximus, <hi>fugietis,</hi> 
 sequi illud quod alii Interpretes transtulerunt, <hi>obturabitur,</hi> 
 sive <hi>replebitur</hi> vallis montium eorum:
hoc dicemus, quod adventus Domini Salvatoris,
duobus inter se populis separatis, obturet et re
pleat eam voraginem quae duos populos dividebat,
ut plana via ad se mutuo gradiantur.
</p>
          </div3>
<div3>
            <head>
              <note>(Vers. 6, 7.)</note> </head>
            <p>
 <hi>Et erit in die illa, non erit lux, sed
frigus et gelu. Et erit dies una, quae nota est Domino,
<pb n="1526C"/>
non dies neque nox, et in tempore vesperi erit lux.
LXX: In die illa non erit lux, sed frigus et gelu erit
una die, et dies illa nota erit Domino: et non dies neque
nox, et ad vesperam erit lux.</hi> Manifeste de secundo
Salvatoris praedicatur adventu, de quo et Joannes
in Apocalypsi sua [ <hi>Al.</hi> sic] loquitur: <hi>Ecce veniet
cum nubibus, et videbit eum omnis oculus et qui eum
compunxerunt <note>(Apoc. I, 7)</note>
            </hi>. Et Dominus in Evangelio
pronuntiat venturum Filium hominis in nubibus
coeli cum fortitudine et gloria multa <note>(Matth. XXIV)</note>.
 Veniet cum nubibus, id est, angelis, qui sunt ministri
spiritus, et ad diversa mittuntur officia, et cum
prophetis atque apostolis, <emph>919</emph> de quibus scriptum
est: <hi>Veritas tua usque ad nubes <note>(Psal. XXXV, 6)</note>
            </hi>.
Cumque dies adventus ejus fuerit impletus, non erit
<pb n="1526D"/>
lux, sed frigus et gelu, refrigerata omnium charitate,
et prae multitudine malorum quae superventura
sunt, frigescentibus cunctis, et calorem pristinae fidei
perdentibus. Postquam autem omnes peccatores
frigus suum geluque contraxerit, una dies erit atque
perpetua: nequaquam sibi luce et tenebris, die et
nocte succedentibus; sed ipse Dominus erit lux omnium:
de quo Isaias plenius: <hi>Non erit,</hi> inquit, <hi>tibi
sol in lucem diei, neque ortus lunae illuminabit te per
noctem; sed erit tibi Dominus lux aeterna, et Deus tuus
gloria tua <note>(Isai. LX, 19)</note>
            </hi>. Qui et in alio loco clamat
<pb n="1527A"/>
ad Jerusalem: <hi>Illuminare, illuminare, Jerusalem: venit
enim lux tua super te, et gloria Dei tui super te
orta est. Ecce enim tenebrae et caligo operient terram
super gentes: super te autem apparebit Dominus, et
gloria ejus in te videbitur. Et ibunt reges in lumine
tuo, et gentes in splendore tuo <note>(Vers. 1 et seqq.)</note>
            </hi>. Si
caligo et tenebrae operient terram super gentes, quomodo
rursum gentes ambulabunt in splendore Domini?
Sed illae gentes erunt in tenebris quas frigus
geluque contraxerit: et illae ambulabunt lumine Domini,
quae secutae fuerint reges, apostolos et prophetas,
de quibus scriptum est: <hi>Cor regis in manu
Domini <note>(Prov. XXI, 1)</note>
            </hi>. Denique in tempore vesperi,
hoc est, tenebrarum et tristitiae omnium peccatorum,
sanctis lux erit, et una et aeterna dies, quae si nota
<pb n="1527B"/>
erit Domino (neque enim ignorare poterit quam
creavit), considerandum est quomodo dicat in Evangelio,
quod diem illam nec angeli, nec Filius noverit,
nisi solus Pater <note>(Matth. XXIV)</note>.
</p>
          </div3>
<div3>
            <head>
              <note>(Vers. 8.)</note> </head>
            <p>
 <hi>Et erit in die illa, exibunt aquae vivae de
Jerusalem, medium earum ad mare Orientale, et medium
earum ad mare Novissimum: in aestate et in hieme
erunt. Et erit Dominus rex super omnem terram.</hi> 
LXX: <hi>In die illa egredietur aqua viva de Jerusalem,
media ejus pars ad mare primum, et media pars ad
mare novissimum: in aestate et in vere erit sic: et erit
Dominus in regem super omnem terram.</hi> In illo tempore
(hoc enim significat dies quae soli nota est Domino,
in qua sibi non succedent lux et tenebrae; sed
erit <emph>920</emph> lumen perpetuum, juxta illud quod in Apocalypsi
<pb n="1527C"/>
legimus: <hi>Et civitas non habebit necessariam
lucem solis, quoniam Dominus Deus omnipotens lumen
ejus erit [Apoc. XXI, 13])</hi>, egredientur aquae viventes
de Jerusalem, de quibus supra <note>(Cap. XIII)</note> ponentes
Ezechielis testimonium, disputavimus, quarum media
pars ibit ad mare Orientale; quod Graecorum libri <foreign xml:lang="greek">λίμνην Ἀσφαλτῖτιν</foreign>
 [ <hi>Mss.</hi> <foreign xml:lang="greek">Ἀσφαλτίτην</foreign>] vocant, et
vulgo <hi>mare</hi> appellatur <hi>Mortuum,</hi> ex eo quod nihil in
aquis ejus possit vivere. Et media pars ad mare novissimum,
quod ducit ad Aegyptum, et facit littora
Palaestinae. In aestate, inquit, et in hieme ita erit,
ut aquae istae quae exibunt de Jeruslaem, nec gelu
constringantur hiemis, nec aestatis nimio fervore
siccentur: quamquam pro hieme <hi>vernum tempus</hi> 
Septuaginta transtulerint, quod ad distinctionem
<pb n="1527D"/>
aestatis non convenit. Cumque vitales aquae utrumque
mare fuerint ingressae, et amaras aquas dulci
flumine mitigarint: tunc erit Dominus rex super omnem
terram. Aqua quae egreditur de Jerusalem, hoc
est, de Ecclesia, doctrinam indicat Salvatoris: <hi>De
Sion enim egreditur lex, et verbum Domini de Jerusalem <note>(Isai. II, 3)</note>
            </hi>;
juxta illud quod alibi scriptum
est: <hi>Repleta sunt omnia scientia Domini, sicut aqua
multa operiens mare <note>(Ibid., XI, 9)</note>
            </hi>. Harum aquarum
media pars ibit ad mare Orientale, populum Circumcisionis,
qui in apostolis et per apostolos est electus;
et medium earum ad mare Novissimum, ut de Oriente
<pb n="1528A"/>
et Occidente veniant qui accumbent cum Abraham;
Isaac et Jacob. Vel certe Orientale mare et mare
Novissimum, intelligamus vetus Instrumentum et novum,
quod nisi flumine Salvatoris et spirituali ejus
intelligentia fuerit dulcoratum, amarissimum est;
occidente littera, et spiritu vivificante <note>(Matth. VIII)</note>.
Quodque sequitur: <hi>In aestate et in hieme erunt,</hi> subauditur
aquae vivae quae egrediuntur de Jerusalem,
ut et in pace et in persecutionibus istae viventes
aquae manare non cessent. Sive quia LXX transtulerunt, <hi>In aestate et in vere ita erit,</hi> 
 hoc dicamus, quod
illo tempore non sit hiems, sed ver, aestasque
perpetua, quando vox turturis audietur in terra
nostra, et ficus afferent grossos suos, et vineae <emph>921</emph> 
 florebunt, et hiems pertransibit, et pluvia
<pb n="1528B"/>
recedet, et abibit sibi <note>(Cant. II)</note>. In quo [ <hi>Al.</hi> illo]
tempore ideo ver necessarium erit, quia flores apparebunt
in terra nostra ut celebremus Pascha et
Pentecosten, in quibus de terrenis transeamus ad
coelestia, et omnes fructus nostros offeramus Deo.
In Phase enim hiemis finis, veris exordium est;
in Pentecoste aestatis principium, quando labores
manum nostrarum et fructuum offerimus Deo. De
hac aestate et vere perpetuo justus loquitur ad Dominum: <hi>Tu fabricatus es auroram et solem, aestatem et
ver tu plasmasti 
 <note>(Ps. LXXIII, 16, 17)</note>
            </hi>. Tunc erit Dominus
rex super omnem terram, quando dicemus: <hi>Dominus regnavit, exsultet terra 
 <note>(Ps. XCVI, 1)</note>
            </hi>. Et
iterum: <hi>Dicite in gentibus, quia Dominus regnavit.
Etenim correxit orbem terrae, qui non commovebitur</hi> 
<pb n="1528C"/> <note>(Ps. XCV, 10)</note>.
Aquam autem vivam recte a nobis
doctrinam Salvatoris expositam, sciet ille qui biberit,
et qui Salvatorem audierit praedicantem: <hi>Si quis biberit ex aqua quam ego dabo ei, fiet in eo
fons aquae viventis, et salientis in vitam aeternam <note>(Joan. IV, 14)</note>
            </hi>.
Et rursum: <hi>Qui credit in me (sicut
dixit Scriptura) de ventre ejus egredientur flumina
aquae viventis <note>(Joan. VII, 38)</note>
            </hi>. Sicut enim qui biberit
de doctrina ejus, habebit in se fontem viventem:
sic qui crediderit in eo, juxta id quod Scripturarum
vocibus continetur, flumina aquae viventis egredientur
de ventre illius. Aquas viventes multi ad
baptismum referunt, quae in vere et in aestate, hoc
est, in Pascha et Pentecoste, sitientibus largiendae
sunt, quando implebitur quod scriptum est: <hi>Lavamini,
<pb n="1528D"/>
mundi estote <note>(Isai. I, 16)</note>
            </hi>.
</p>
            <p>
              <note>(Vers. 9 seqq.)</note>. <hi>In die illa erit Dominus unus, et
erit nomen ejus unum: et revertetur omnis terra usque
ad desertum de colle Remmon ad Austrum Jerusalem:
et exaltabitur, et habitabitur in loco suo, a porta Benjamin
usque ad locum portae prioris, usque ad portam
angulorum: et a turre Ananeel usque ad torcularia
regis, et habitabunt in ea, et anathema non erit amplius,
sed sedebit Jerusalem secura.</hi> LXX: <hi>In die illa
erit Dominus unus, et nomen ejus unum: circuiens
omnem terram, et desertum a Gabaa usque Remmon
ad Austrum Jerusalem: Rhama vero in loco permanebit,
<pb n="1529A"/>
a porta Benjamin, usque ad portam</hi> <emph>922</emph> <hi>primam,
usque ad portam angulorum, et usque ad turrem 
 Anamael, usque ad torcularia regis habitabunt in ea,
et anathema ultra non erit, et habitabit Jerusalem confidens.</hi> 
Exstructionem urbis Jerusalem, et aquarum
egressum de medio ejus, quae ad utrumque defluant
mare, Judaei et Christiani judaizantes, ultimo sibi
tempore repromittunt, quando rursum exercenda
circumcisio sit, et immolandae victimae, et omnia
Legis praecepta servanda, ut non Judaei Christiani,
sed Christiani Judaei fiant. In die, inquiunt, illa,
quando Christus in Jerusalem aurea atque gemmata
sederit regnaturus, non erunt idola nec divinitatis
cultura diversa, sed erit Dominus unus, et revertetur
omnis terra usque ad solitudinem, id est, in
<pb n="1529B"/>
antiquum statum. Ponitque locorum vocabula a quo
loco usque ad quem locum aedificanda sit Jerusalem:
de colle Remmon (hoc enim Gabaa sonat, ubi
arbor maligranati est) usque ad australem plagam
Jerusalem. Quodque sequitur: <hi>Rhama autem in loco
suo permanebit,</hi> melius interpretatus est Aquila et
caeteri, qui posuerunt, <hi>exaltabitur:</hi> Rhama quippe <hi>exaltatio</hi> 
 dicitur, juxta illud prophetale et Evangelicum: <hi>Vox in Rhama audita est,</hi> 
 hoc est, <hi>in excelsis
sonuit <note>(Matth. II, 18)</note>
              </hi>. Exaltabitur itaque Jerusalem,
et aedificabitur in loco pristino, a porta Benjamin,
usque ad portam quae dicitur angulorum, et a turre
Ananeel (non ut Graeci et Latini male legunt Anamael)
usque ad torcularia regis: quod Hebraice
scriptum est AMMELECH ( ) [ <hi>Al.</hi> Amalech]. Et habitabunt,
<pb n="1529C"/>
inquit, in ea, hoc est, in Jerusalem: et
anathema amplius non erit: nullus videlicet metus
hostilis impetus, nulla formido; sed sedebit vel habitabitur
Jerusalem aeterna pace requiescens. Haec
Judaei juxta litteram somniant, et nostri <foreign xml:lang="greek">χιλιασταὶ,</foreign>
qui rursum audire desiderant: <hi>Crescite et multiplicamini,
et replete terram <note>(Gen. I, 28)</note>
              </hi>, et pro hujus
vitae continentia brevique jejunio, bulbos sibi, et
vulvas, et aves Phasidis, et attagenem, nequaquam
 lonicum, sed Judaicum repromittunt, de quibus
vere potest Dominus dicere: <hi>Non permanebit spiritus
meus in hominibus istis, quia carnes sunt <note>(Gen. VI, 3)</note>
              </hi>.
 <hi>Caro enim pugnat contra spiritum,</hi> <emph>923</emph> <hi>et spiritus contra carnem 
 <note>(Galat. V, 17)</note>
              </hi>. Nec opponant
nobis Joannis Apocalypsim <note>(Cap. XX)</note>, quia et
<pb n="1529D"/>
ipsa spiritualiter disserenda est. Nos autem coelestem
Jerusalem interpretemur Ecclesiam, quae, in carne
ambulans, non vivit secundum carnem, cujus municipatus
in coelo est <note>(Philipp. III)</note>. Postquam enim
<pb n="1530A"/>
Dominus Jesus rex fuerit super omnem terram, de
quo ad Patrem Spiritus sanctus loquitur per Prophetam: <hi>Deus, judicium tuum regi da, et justitiam
tuam filio regis 
 <note>(Psal. LXXI, 1)</note>
              </hi>: tunc unus Dominus
erit, de quo scriptum est: <hi>Scitote quoniam Dominus
ipse est Deus <note>(Deut. IV, 35)</note>
              </hi>: Et unum nomen ejus,
omni prava religione calcata, juxta illud quod Propheta
decantat: <hi>Domine, Dominus noster, quam admirabile
est nomen tuum in universa terra <note>(Ps. VIII, 1)</note>
              </hi>!
Et rursum: <hi>Magnificasti super omnes nomen sanctum
tuum <note>(Ps. CXXXVII, 3)</note>
              </hi>. Et alibi: <hi>Sicut nomen tuum,
Deus, ita et laus tua in universa terra <note>(Ps. XLVII, 11)</note>
              </hi>:
de quo et Abacuc loquitur: <hi>Laudis ejus plena est
terra <note>(Abac. III, 5)</note>
              </hi>. De cujus gloria nominis ipse
Deus loquitur: <hi>Absque me non scies Deum, et praeter
<pb n="1530B"/>
nomen meum, quod magnificatum est super omnes <note>(Isai. XLIV, 8)</note>
              </hi>.
Tunc revertetur omnis terra, in qua
habitavere Judaei usque ad desertum, id est, usque
ad populum gentium, qui prius desertus erat, et
Legis notitiam non habebat: a Gabaa usque ad Remmon,
hoc est, a colle usque ad excelsum, quia de
terra et de deserto ad colles, et de collibus ad montana
consurgimus. Unde et sponsus in Cantico canticorum
transilit colles qui minores sunt, et salit
super montes excelsos <note>(Cant. I)</note>, de quibus scriptum
est: <hi>Montes excelsi cervis <note>(Ps. CIII)</note>
              </hi>. Sin autem <hi>Remmon,</hi> 
 malogranatum accipere volumus (utrumque
enim apud Hebraeos interpretatur), hoc dicamus,
quod fines Ecclesiae de collibus incipiant, ut omnis
ordo Ecclesiasticus construatur, de quo supra diximus,
<pb n="1530C"/>
quando interpretati sumus planctum unigeniti,
et planctum sicut Adadremmon. Nec hoc est Ecclesia
fine contenta; sed perveniet usque ad Austrum
in luce plenissima, super quo dudum exposuimus.
et nunc idcirco reticemus, ne eadem saepius inculcantes,
lectori simus fastidio. Et exaltabitur Ecclesia
quae coepit a collibus, et pervenit ad meridiem;
et habitabit in loco suo, de quo scriptum est: <hi>In
loco</hi> <emph>924</emph> <hi>pascuae ibi me collocavit <note>(Ps. XXII, 1)</note>
              </hi>. A
porta Benjamin, qui interpretatur <hi>filius dexterae,</hi> et
non <hi>filius dierum,</hi> ut male quidam suspicantur:
aliud est enim si in NUN litteram, aliud si in MEM
finiatur. Et perveniet usque ad locum portae orientalis
et prioris, usque ad portam angulorum. A virtute
incipimus: hoc quippe dextera significat; et
<pb n="1530D"/>
pervenimus usque ad portam priorem, ut per eam
ingrediamur ad caeteras: statimque nobis occurrit
porta angulorum, ubi angularis lapis est, <hi>quem reprobaverunt
aedificantes, et factus est in caput anguli</hi> 
<pb n="1531A"/> <note>(Ps. CXVII, 22)</note>.
Qui angularis lapis parietem utrumque
connectit, et duos populos in unum redigit <note>(Ephes. II)</note>,
de quo et Deus loquitur per Isaiam: <hi>Ecce ponam in Sion lapidem angularem, electum et
pretiosum in fundamentis ejus: et qui crediderit in
eum, non confundetur 
 <note>(Isai. XXVIII, 16)</note>
              </hi>. Hic lapis angularis
et caeteros lapides angulares superaedificari
sibi voluit, ut apostolus Paulus posset libere dicere: <hi>Aedificati super fundamentum apostolorum et prophetarum,
ipso summo angulari lapide Christo Jesu <note>(Ephes. II, 20)</note>
              </hi>.
Hos lapides non imitantur haeretici,
qui omnia gloriae et lucri causa faciunt, et orant in
angulis platearum, rectam semitam relinquentes.
Omnis enim angulus rectam lineam frangit: et idcirco
meretrix in Proverbiis <note>(Cap. VII)</note>, utcumque
<pb n="1531B"/>
eam accipere voluerimus, cujus non quiescunt pedes
domi, sed aut foris vagatur, aut in omnibus insidiatur
angulis platearum, cum viderit juvenem
insipientem (non invitat enim quem senserit esse
prudentem et maturum senectute, de quo scriptum
est <note>(Sap. IV, 8)</note>: <hi>Cani hominis sapientia ejus</hi> ), statim
apprehendit, et osculatur atque blanditur, et ducit
ad lupanar, et invitat ad coitum. Relinquamus igitur
simulatos angulos, et ad firmos atque robustos
Christi angulos transeamus, ad quos cum pervenerimus,
statim nobis occurrit turris <hi>Ananeel,</hi> quod
interpretatur, <hi>gratissimus Dei.</hi> Quid enim turre Salomonis
gratius est? de qua ad sponsam dicitur: <hi>Sicut turris David cervix tua, quae aedificata est in
Thalphioth: mille scuta pendent super illam: omnia
<pb n="1531C"/>
jacula potentium 
 <note>(Cant. IV, 4)</note>
              </hi>. Hanc turrem Dominus
in Evangelio <note>(Cap. XIV)</note> aedificari vult, expensis prius
et sumptibus supputatis: et de qua dicitur ad Jerusalem: <emph>925</emph> 
 <hi>Fiat pax in virtute tua, et abundantia in
turribus tuis <note>(Ps. CXXI, 7)</note>
              </hi>, de qua et sanctus ad Dominum
loquitur: <hi>Deduxisti me, quoniam factus es
spes mea: turris fortitudinis a facie inimici <note>(Ps. LX,
4)</note>
              </hi>. De turre Ananeel pervenimus ad regis torcularia,
pro quibus et tres psalmi titulum habent. Et
Dominus dicit in Isaia: <hi>Torcular calcavi solus <note>(Isai.
LXIII, 3)</note>
              </hi>, ut exuberet in illis nostra vindemia, et
exprimamus botros, et rubentia in Christi sanguine
musta calcemus; ut bibamus vinum quod laetificat
cor hominis <note>(Ps. CIII)</note>; et sponsa desiderat sponsi
sodalibus loquens: <hi>Inducite me in cellam vini, ponite
<pb n="1531D"/>
super me charitatem <note>(Cant. II, 4)</note>
              </hi>. Si nos istiusmodi
inebriarint torcularia, habitabimus in Jerusalem, in
qua anathema ultra non erit, maledictio videlicet et
abominatio. Unde dicit et Apostolus: <hi>Si quis non
amat Dominum, sit anathema <note>(I Cor. XVI, 2)</note>
              </hi>. Et in
alio loco: <hi>Nemo in spiritu Dei loquens, dicit anathema
<pb n="1532A"/>
Jesu <note>(I Cor. XII)</note>
              </hi>. Et pro fratrum salute anathema
esse cupit, imitari volens Dominum suum,
qui et ipse cum non esset maledictio, pro nobis
factus est maledictio <note>(Rom. IX)</note>. Ablato autem omni
anathemate, habitabit Jerusalem secura atque confidens,
et illud in se exprimens: <hi>Qui confidit in Domino,
beatus est.</hi> Et: <hi>Melius est confidere in Domino,
quam confidere in homine <note>(Ps. CXVII, 8)</note>
              </hi>: de qua securitate
et confidentia Jeremias propheta commemorat: <hi>Benedictus erit homo, qui confidit in Domino <note>(Jerem. XVII, 7)</note>
              </hi>.
</p>
          </div3>
<div3>
            <head>
              <note>(Vers. 12.)</note> </head>
            <p>
 <hi>Et haec erit plaga qua percutiet Dominus
omnes gentes, quae pugnaverunt adversum Jerusalem.
Tabescet caro uniuscujusque stantis super pedes suos,
et oculi ejus contabescent in foraminibus suis, et lingua
<pb n="1532B"/>
eorum contabescet in ore suo</hi> [Vulg. <hi>eorum</hi> ]. LXX: <hi>Et haec erit ruina qua percutiet Dominus omnes populos
qui militaverunt contra Jerusalem. Tabescent carnes
eorum stantium super pedes suos, et oculi illorum
defluent de foraminibus eorum, et lingua eorum tabescet
in ore eorum.</hi> 
 Quae passurae sint gentes quae
contra urbem Domini dimicabunt, praesens Scriptura
testatur: Stabunt, inquit, super pedes suos, et
caro eorum tabescet et defluet, et oculi eorum computrescent,
et de suis <emph>926</emph> foraminibus excident;
lingua magniloqua, quae Dei populum blasphemabat,
solvetur in saniem, et intra vallum dentium computrescet.
Haec passos non esse Romanos qui Jerusalem
subverterunt, cunctis perspicuum est: nisi forte
Judaei illas nationes asserunt [ <hi>Al.</hi> asserent] perpessuras,
<pb n="1532C"/>
quae contra auream et gemmatam dimicaturae
sunt Jerusalem. Nos autem dicemus, omnes persecutores,
qui afflixerunt Ecclesiam Domini, ut taceamus
de futuris cruciatibus, etiam in praesenti
saeculo recepisse quae fecerint. Legamus Ecclesiasticas
historias, quid Valerianus, quid Decius,
quid Diocletianus, quid Maximianus, quid saevissimus
omnium Maximinus, et nuper Julianus,
passi sint: et tunc rebus probabimus etiam juxta
litteram, prophetiae veritatem esse completam, quod
computruerint carnes eorum, et oculi contabuerint,
et lingua in pedorem et saniem dissoluta sit. Porro
si ex hoc dicto haereticis crudelitas Dei videtur ostendi,
audiat haec universa fieri, ut deficientibus malis
succrescant bona. Qui enim in Domino et cum Domino
<pb n="1532D"/>
steterit, defluent ejus carnalia, ut oriantur spiritualia,
et oculi qui male videbant, cadent de foraminibus
suis, ut alii reponantur, qui possint Dominum
suscipere cum propheta dicente: <hi>Ad te levavi oculos
meos, qui habitas in coelis <note>(Ps. CXXII, 1)</note>
            </hi>. Et lingua
blasphemans ideo computrescet, ut altera lingua nascatur,
<pb n="1533A"/>
quae glorificet Deum, et possit dicere: <hi>Lingua
mea meditabitur justitiam tuam, tota die laudem
tuam <note>(Ps. LXX, 15)</note>
            </hi>. Unde et Simeon suscipiens in
ulnis Infantem, et futura praenuntians, ait: <hi>Ecce hic
positus est in ruinam et resurrectionem multorum <note>(Luc.
II, 34)</note>
            </hi>, ut mala cadant, et optima suscitentur. Unde
et Dominus: <hi>In judicium,</hi> inquit, <hi>ego veni in hunc
mundum, ut qui non vident, videant; et qui vident,
caeci fiant <note>(Joan. IX, 39)</note>
            </hi>. Non videbat gentilium populus,
et post fidem Christi coepit veritatis lumen
aspicere, quae loquitur per prophetam: <hi>Spiritus Domini
super me, propter quod unxit me, evangelizare
pauperibus misit me, praedicare captivis remissionem,
et caecis ut videant,</hi> <emph>927</emph> <hi>et illuminentur sapientia <note>(Isai. LXI, 1, 2)</note>
            </hi>,
de qua scriptum est: <hi>Sapientia hominis
<pb n="1533B"/>
illuminat faciem ejus <note>(Eccl. VIII, 1)</note>
            </hi>. Et in Psalmis
legimus: <hi>Dominus illuminat caecos,</hi> sive <hi>sapientes
facit <note>(Ps. CXLV)</note>
            </hi>. Hoc enim magis significat <foreign xml:lang="greek">σοφοῖ.</foreign>
Videbant Judaei; et quia lumen recipere noluerunt,
aeterna caecitate cooperti sunt.
</p>
          </div3>
<div3>
            <head>
              <note>(Vers. 13, 14.)</note> </head>
            <p>
 <hi>In die illa erit tumultus Domini
magnus in eis: et apprehendet vir manum proximi sui,
et conferetur manus ejus super manum proximi sui.
Sed et Judas pugnabit adversum Jerusalem, et congregabuntur
divitiae omnium gentium in circuitu: aurum,
et argentum, et vestes multae satis.</hi> LXX: <hi>Et erit in
die illa stupor Domini magnus super eos: et apprehendet
unusquisque manum proximi sui, et adhaerebit manus
ejus in manu proximi sui: et Judas praeparabitur
in Jerusalem, et congregabit robur omnium populorum
<pb n="1533C"/>
per circuitum: aurum, et argentum, et vestes multas
nimis.</hi> Cum haec fuerint expleta miracula, ut caro
hostium defluat, tabescant oculi, et lingua in ore
blasphemantium computrescat: tunc erit magnus
tumultus, sive stupor in eis; hoc enim significat <foreign xml:lang="greek">ἔκστασις</foreign>
 quam LXX transtulerunt: Et apprehendet
unusquisque manum proximi sui, et conferetur manus
 cum alterius manu, prae formidine, et malorum
pondere, quae supervenient. Judas quoque pugnabit
contra metropolim, de quo et supra <note>(Cap. XII)</note> 
diximus, et a Domino concessa victoria: congregabuntur
divitiae omnium gentium quae militaverunt
contra Jerusalem, aurum et argentum, et vestium
multitudo, quae in rebus pretiosissima sunt. Haec
sibi infelix Juda promittit, aurum accipere sperans,
<pb n="1533D"/>
quae triginta argenteis Dominum appretiavit. Nos autem
coeptum sequentes ordinem, omnia ista referamus
ad Ecclesiae beatitudinem, quod cuncti qui
in ea fuerint admirentur subjectionem hostium,
et suam felicitatem, et unusquisque apprehendat
manum proximi sui, ut conserant dexteras, et
mutua fide ac necessitudine copulentur. Quod
autem in Hebraico legimus: <hi>Et Judas pugnabit adversum
Jerusalem;</hi> pro quo LXX transtulerunt: <hi>Et Judas praeparabitur in Jerusalem,</hi> 
 utroque modo
accipiamus, <emph>928</emph> quod Judas qui quondam Domini
<pb n="1534A"/>
confessus est nomen, et in persecutionibus coactus,
Christi populum persecutus est, et ipse vertatur ad
laetitiam. Vel certe Judas, omnis confitens et fidelis,
non adversum Jerusalem pugnet, sed praeparet se in
Jerusalem, ut contra adversarios dimicet. Et congregabit
ipse Judas divitias omnium gentium in circuitu,
aurum, et argentum, et vestes multas nimis,
Aurum et argentum in sensu et sermone intelligi
saepe diximus: unde et vestes aeque debemus accipere,
quibus Christi decoratur Ecclesia, de qua
scriptum est: <hi>Astitit regina a dextris tuis in vestitu
deaurato, circumdata varietate <note>(Ps. XLIV, 10)</note>
            </hi>. Quibus
vestibus indutam se credentium turba laetatur et dicit: <hi>Exsultabo in Domino, quia induit me vestimentis
salutis, et tunica laetitiae 
 <note>(Isa. LXI, juxta LXX)</note>
            </hi>. Dixerat
<pb n="1534B"/>
enim ei Dominus: <hi>Vestivi te</hi> <foreign xml:lang="greek">τριχάπτοις</foreign> <hi>et byssinis <note>(Ezech. XVI)</note>
            </hi>.
In <foreign xml:lang="greek">τριχάπτοις</foreign> vestes tenues accipiamus,
quae tam pulchrae sunt atque subtiles, ut
capillorum similes esse videantur. Has vestes Ecclesia
congregat, ut habeat quibus induat populum
suum, cui a vero concionatore praeceptum est: <hi>In
omni tempore sint vestimenta tua candida <note>(Eccl. IX, 8)</note>
            </hi>.
</p>
          </div3>
<div3>
            <head>
              <note>(Vers. 15.)</note> </head>
            <p>
 <hi>Et sic erit ruina equi, et muli, et cameli,
et asini, et omnium jumentorum quae fuerint in
castris illis, sicut ruina haec.</hi> LXX: <hi>Et haec erit ruina
equorum et mulorum, camelorum et asinorum, et omnium
jumentorum, quae fuerint in castris illis, juxta
ruinam hanc.</hi> Et haec Judaei sub <foreign xml:lang="greek">ἠλειμμένῳ</foreign> suo carnaliter
explenda contendunt. Grandis revera Domini
fortitudo, ut corruant in castris hostium equi, et
<pb n="1534C"/>
muli, cameli, et asini, et omnia jumenta eorum sicut
et homines corruerant [ <hi>Al.</hi> corruent]. Magnus triumphus,
gloriosa victoria, bruta animalia Deo pugnante
superari. Dicamus ergo juxta coeptam tropologiam:
quod idcirco omnia mala corruant, quae prius contra
Ecclesiam dimicaverunt, ut bona repente consurgant.
Denique qui prius equus fuerat hinniens ad
uxorem proximi sui <note>(Jerem. V)</note>, et impatiens ad libidinem
ferebatur, et jacebat in turpitudine voluptatum:
cum sequi coeperit castitatem, dicetur ad
cum: <emph>929</emph> <hi>Surge, eamus hinc <note>(Joan. XIV, 31)</note>
            </hi>. Et: <hi>Surge, veni, proxima mea 
 <note>(Cant. II, 10)</note>
            </hi>. Et in
Apostolo: <hi>Surge qui dormis, et exsurge a mortuis, et
illuminabit te Christus <note>(Ephes. V, 14)</note>
            </hi>. Cumque surrexerint
qui ante ceciderant equi, et mollia terga
<pb n="1534D"/>
Domino praebuerint ad sedendum, dicent ad Deum: <hi>Ascende super equos tuos, et equitatio tua salus <note>(Abac. III, 8)</note>
            </hi>.
Juxta hunc sensum mulos accipiamus,
qui steriles sunt, et non procreant filios; sed voluptate
lasciviunt: de quibus Psalmista commemorat: <hi>Nolite fieri sicut equus et mulus, quibus non est intellectus <note>(Ps. XXXI, 9)</note>
            </hi>.
Sicut ergo qui proni sunt ad
libidinem, equi apellantur: sic mulos juste vocabimus,
qui virgines sunt carne et non spiritu: qui
eunuchizantur non propter regna coelorum, sed
propter hominum voluptatem [ <hi>Al.</hi> voluntatem]. Cum
<pb n="1535A"/>
igitur isti muli, et isti eunuchi, versi fuerint in progeniem,
et spirituales filios procrearint, audient per
Isaiam; <hi>Et ne dicat eunuchus, quoniam sum lignum
aridum. Haec enim dicit Dominus eunuchis, qui custodierint
sabbata mea, et elegerint quae volui, et tenuerint
foedus meum, dabo eis in domo mea et in muro
meo locum nominatum, et nomen melius a filiis et filiabus:
nomen sempiternum dabo eis quod non deficiet <note>(Isa. LVI, 3 seqq.)</note>
            </hi>.
Tales mulos et mulas habebant
reges Israel, et maxime David, qui refertur ad Christum <note>(II Reg. XIII, et III Reg. I)</note>.
Si intelleximus qui sint
equi et muli ruentes et consurgentes, transeamus ad
camelos, animal ruminans, ungulamque non findens <note>(Levit. XI)</note>:
et dicamus, camelum esse omnes peccatores
terrae, qui gravi peccatorum sarcina deprimuntur,
<pb n="1535B"/>
et videntur sibi sanctas Scripturas legere, sed
ungulam non findunt, ruminantes eloquia divina, et
ea quae scripta sunt negligentes. Rectius autem camelus
dici potest populus Judaeorum, qui et ipse Legem
Dei meditatur, et eam ruminat et volvit in pectore,
sed non dividit ungulam, ut credat in Patrem,
et in Filium: et in eo immundus est, quod nequaquam
separat litteram a spiritu, umbram a veritate,
et portat Legis onera, et audit per prophetam: <hi>Vae,
gens peccatrix, populus plenus delictis <note>(Isai. I, 4)</note>
            </hi>. De
istiusmodi camelo qui ruminat, ungulamque non findit,
et in Proverbiis quasi ad filium dicitur: <hi>Qui relinquit
custodire disciplinam patris, meditabitur eloquia
mala <note>(Prov. XXI)</note>
            </hi>. Post camelum transeamus
ad asinum, qui quondam ferebatur infrenis, et <emph>930</emph> 
<pb n="1535C"/>
immundus erat, et multos habebat dominos, et per
praecipitia labebatur, ut corruens repente consurgeret,
et portaret Dominum Salvatorem, et ingrederetur
in sanctam Jerusalem, et eum parvulorum turba
credentium susciperet triumphantem <note>(Matt. XXI et
Joan. XII)</note>. Hunc asinum ad vitem et vineam Salvator
dicitur alligasse <note>(Gen. XLIX, 11)</note>, de qua in Psalmis
scriptum est: <hi>Vineam transtulisti ex Aegypto, et
ejecisti gentes, et plantasti eam <note>(Ps. LXXIX, 9)</note>
            </hi>. Ad
quam ipse vinitor loquitur: <hi>Ego plantavi te vineam
frugiferam totam veram <note>(Jer. II, 21)</note>
            </hi>. Omnia quoque
jumenta et animantia, quae uno nomine propheta
comprehendit, pro singulorum naturis interpretanda
sunt, et hoc magis Dei Filio convenit, quam ea quae
stulta populus Judaeorum vaticinatione praesumit.
<pb n="1535D"/>
</p>
          </div3>
<div3>
            <head>
              <note>(Vers. 16.)</note>
            </head>
            <p>
 <hi>Et omnes qui reliqui fuerint de universis
gentibus, quae venerint contra Jerusalem, ascendent ab
anno in annum, ut adorent regem Dominum exercituum,
et celebrent festivitatem Tabernaculorum.</hi> LXX: <hi>Et erit, quicumque derelicti fuerint de cunctis gentibus,
quae venerint contra Jerusalem, ascendent per annos
singulos, ut adorent regem Dominum omnipotentem,
et celebrent festivitatem Tabernaculorum.</hi> 
 Omnes, inquit,
<pb n="1536A"/>
qui relicti fuerint de gentibus quae venerint
contra Jerusalem, ascendent per singulos annos, ut
adorent regem Dominum exercituum, et celebrent
festivitatem Tabernaculorum. Haec quoque Judaei
cassa spe in mille annorum regno futura promittunt,
cujus solemnitatis istud exordium est: Egressus
populus Israel de Aegypto per vastam et terribilem
ac latam solitudinem, in qua non erat domus, villa,
oppidum, specus, faciebat sibi tabernacula atque
tentoria (quae nunc a similitudine parvulae avis papiliones
vocantur) in quibus cum conjugibus morarentur
ac liberis, et cibum caperent, et per diem solis
ardores, per noctem humorem, et frigus, et roris
injuriam devitarent: jussumque est ut in mense septimo
quinta decima die mensis fieret tabernaculorum
<pb n="1536B"/>
solemnitas: <hi>Et cum te,</hi> inquit, <hi>interrogaverit
filius tuus cras, dicens: Quid sibi volunt haec tabernacula?
respondebis ei: Multo tempore peregrinati sumus
in Aegypto, de qua eduxit nos Dominus in solitudinem,
et idcirco tabernacula suscitamus, ut beneficiorum Dei
omni tempore recordemur, cum coeperimus</hi> <emph>931</emph> <hi>habitare
in urbibus <note>(Deut. VI, 20, 21, et Lev. XXIII, 43)</note>
            </hi>.
Praecepit quoque ut facerent tabernacula de ligno
pulcherrimo, quod Judaei citrum vocant, et de palmarum
ramis ac frondibus ligni densissimi, et salicis,
et populi. Historiae jecimus fundamenta, ut ex
his ad spiritualia transeamus. Quamdiu in profectu
sumus et in cursu atque certamine, habitamus in tabernaculis,
hoc omni mente nitentes, ut de tabernaculis
ad firmam et stabilem sedem transeamus, id est,
<pb n="1536C"/>
domum Dei. Unde et sanctus David dicit in Psalmo: <hi>Heu mihi, quia incolatus meus prolongatus est 
 <note>(Ps.
CXIX, 5)</note>
            </hi>! Et: <hi>Advena ego sum, et peregrinus sicut
omnes patres mei <note>(Ps. XXXVIII, 31)</note>
            </hi>. Hoc loquitur qui
in Aegypto est, et adhuc in saeculo constitutus. Qui
autem egreditur de Aegypto, quae Hebraice dicitur
MESRAIM ( ), et interpretatur <hi>tribulatio;</hi> et ingreditur
vitiorum solitudinem, carpit iter suum, et
dicit in psalmo: <hi>Pertransibo in locum tabernaculi
admirabilis usque ad domum Dei <note>(Ps. XLI, 5)</note>
            </hi>. Admirabile
est enim nolle habitare cum Aegyptiis; sed
submerso Pharaone, terram cupere repromissionis
intrare <note>(Exod. XIV)</note>. Unde et alibi loquitur: <hi>Quam 
 dilecta tabernacula tua, Domine virtutum! concupiscit
et deficit anima mea in atria Domini (Ps. LXXXIII,
<pb n="1536D"/>
1)</hi>. Et post paululum; <hi>Beati omnes qui habitant in
domo tua, in saecula saeculorum laudabunt te <note>(Ibid., 5)</note>
            </hi>. <hi>Vox enim exsultationis et salutis in tabernaculis justorum <note>(Ps. CXVII, 15)</note>
            </hi>.
Et in Proverbiis scriptum reperimus: <hi>Domus justorum permanent, et tabernacula
eorum, qui recte agunt, stabunt 
 <note>(Prov. II, 21)</note>
            </hi>. De domibus,
quod permaneant; de tabernaculis, quod
statura sint, pollicetur. Dicit et in alio loco sanctus
<pb n="1537A"/>
vir: <hi>Unum petivi a Domino, hoc requiram, ut inhabitem
in domo Domini omnibus diebus vitae meae, et videam
delectationem Domini, et visitem templum ejus <note>(Ps. XXVI, 4)</note>
            </hi>.
Qui in istiusmodi habitat tabernaculis,
et de tabernaculis ad atria, et de atriis ad domum,
et de domo ad templum Domini ire festinat, debet
celebrare solemnia tabernaculorum in ligno sapientiae
pulcherrimo, <emph>932</emph> de quo in Proverbiis dicitur: <hi>Lignum vitae est omnibus qui appropinquant ei, et qui
reclinantur super 
 eum, quasi super domum firmitatis <note>(Prov. III, 18)</note>
            </hi>.
Et in ramis palmarum, in quibus signum
victoriae, et virtutis praemium continetur, et in
frondibus densissimae arboris quam myrtum Judaei
intelligunt, propter mortificationem carnis ac libidinum.
Unde et Domino Salvatori a magis myrrha
<pb n="1537B"/>
offertur in munere <note>(Matt. II)</note>. Et in ramis, inquit,
salicis et populi, quam quidam unam arborem vocant;
ipsumque ligni nomen quod Graece dicitur <foreign xml:lang="greek">ἁγνὸς,</foreign>
 indicat castitatem. Aiunt medici, et hi qui de
arborum et herbarum scripsere naturis, quod si quis
florem salicis, sive [ <hi>Al.</hi> et] populi mixtum aqua [ <hi>Al.</hi> 
aquae] biberit, omnis in eo frigescat calor, et libidinis
vena siccetur, ultraque filios generare non possit.
Qui talium arborum ramis protectus fuerit, exerceat
festivitatem tabernaculorum, sextum mensem transiens,
qui refertur ad mundum, et septimo agens sabbatum
spirituale, in quinta decima die mensis ejusdem,
quando noctis luna plenissima est, et omnes
ejus tenebrae claro lumine resolvuntur. Haec breviter
diximus, olim animo contemplantes librorum magnitudinem,
<pb n="1537C"/>
ut ad reliqua transeamus.
</p>
          </div3>
<div3>
            <head>
              <note>(Vers. 17.)</note> </head>
            <p>
 <hi>Et erit, qui non ascenderint de familiis
terrae ad Jerusalem, ut adorent regem Dominum exercituum,
non erit super eos imber.</hi> LXX: <hi>Et erit, qui
non ascenderint de familiis terrae ad Jerusalem, ut
adorent regem Dominum omnipotentem, et isti illis
apponentur.</hi> Pro eo quod Septuaginta transtulerunt, <hi>et isti illis apponentur,</hi> 
 in Hebraico scriptum est, ULO
ALEHEM EJE GESEM, quod Aquila et Symmachus et
Theodotio similiter interpretati sunt, <hi>et non erit super
eos imber.</hi> Ecclesia Domini Jesu appellatur coelestis
Jerusalem, de qua Apostolus scribit: <hi>Quae autem
sursum est Jerusalem, libera est, quae est mater
omnium nostrum <note>(Galat. IV, 26)</note>
            </hi>; et: <hi>Accessistis ad
Sion montem, et</hi> <emph>933</emph> <hi>civitatem Dei viventis, Jerusalem
<pb n="1537D"/>
coelestem <note>(Heb. XII, 22)</note>
            </hi>. Et haec Jerusalem non
est in locis humilibus sita, sed in monte excelso, de
quo [ <hi>Al.</hi> qua] Salvator loquitur: <hi>Non potest civitas
abscondi super montem posita <note>(Mat. V, 14)</note>
            </hi>. Unde qui
adoraturus est Dominum exercituum in Jerusalem,
debet ad montana conscendere. Qui autem de familiis
<pb n="1538A"/>
ac tribubus terrae est, et idcirco Dominum non potest
adorare, non erit super eum imber temporaneus,
et serotinus, nec terra illius pluviis coeli rigabitur.
Sive, ut verterunt Septuaginta, <hi>qui non ascenderint
de familiis terrae ad Jerusalem, ut adorent regem
Dominum omnipotentem,</hi> cum illis reputabuntur,
qui pugnaverunt adversum Jerusalem, et quorum
tabescet caro, et oculi defluent, et lingua putrescet.
</p>
          </div3>
<div3>
            <head>
              <note>(Vers. 18, 19.)</note> </head>
            <p>
 <hi>Quod et si familia Aegypti non
ascenderit, et non venerit: nec super eos erit, sed erit
ruina qua percutiet Dominus omnes gentes, quae non
ascenderint ad celebrandam festivitatem Tabernaculorum.
Hoc erit peccatum Aegypti, et hoc peccatum omnium
gentium, quae non ascenderint ad celebrandam
festivitatem Tabernaculorum.</hi> LXX: <hi>Sin autem Aegypti
<pb n="1538B"/>
tribus non ascenderit, nec venerit illuc: et super
eos erit ruina, qua percutiet Dominus omnes gentes,
quae non ascenderunt ut agerent solemnitatem scenopegiae.
Hoc erit peccatum Aegypti, et peccatum omnium
gentium quae non ascenderint ut celebrent festivitatem
scenopegiae.</hi> Qui Aegyptius est, et gentium caeterarum,
quamdiu Aegyptius et ethnicus permanet, non
ascendet in Jerusalem; et quia ascendere non potest,
nec gradum ad excelsa subrigere, ideo non erit
super eum imber Dominicae benedictionis. Et hoc
peccatum erit maximum Aegyptio, Assyrio, Chaldaeo,
Syro, Moabitae, et Ammonitae, si noluerint
egredi de terris suis, et ascendere Jerusalem, ut per
tabernacula transeant in Jerusalem, et inveniant
aeternam domum, aliarumque gentium homines esse
<pb n="1538C"/>
desistant, et efficiantur Israelitae in quibus dolus
non est <note>(Joan. I)</note>. Haec omnia quae nos celeri sermone
perstringimus, Judaei, et judaizantes nostri,
immo non nostri, quia judaizantes, sperant futura
corporaliter, utique et circumcisionem sibi, et conjugia
in mille annorum <emph>934</emph> imperio promittentes,
ne impleatur in illis maledictio quae scripta est: <hi>Maledicta sterilis quae non facit semen in Israel;</hi> 
 et: <hi>Beatus qui habet semen in Sion et domesticos in Jerusalem <note>(Isai. XXXI, 9, sec. LXX)</note>
            </hi>.
Quod si verum est,
omnes virgines quas mille annorum regnum invenerit,
maledictioni et sterilitati perpetuae subjacebunt:
aut certe nupturae sunt, ut maledictionem effugiant.
</p>
          </div3>
<div3>
            <head>
              <note>(Vers. 20.)</note> </head>
            <p>
 <hi>In die illa erit, quod super frenum equi
est, sanctum Domino: et erunt lebetes in domo Domini
<pb n="1538D"/>
quasi phialae coram altari. Et erit omnis lebes in Jerusalem
et in Juda sanctificatus Domino exercituum,</hi> 
LXX: <hi>In die illa erit, quod super frenum equi est
sanctum Domino omnipotenti: et erunt lebetes qui in
domo Domini sunt sicut phialae ante domum altaris:
et erit omnis lebes in Jerusalem et in Juda sanctus
<pb n="1539A"/>
Domino omnipotenti.</hi> Verbum Hebraicum MESULOTH
( ), Aquila et Theodotio <foreign xml:lang="greek">βυθὸν</foreign> interpretati sunt,
id est, <hi>profundum:</hi> Symmachus <foreign xml:lang="greek">περίπατον σύσκιον,</foreign>
id est, <hi>incessum umbrosum.</hi> Soli Septuaginta <foreign xml:lang="greek">χάλινον,</foreign>
id est, <hi>frenum,</hi> transtulerunt; quos et nos in hoc loco
secuti sumus, ne novum aliquid in quaestione vulgata
videremur afferre. Quod cum ab Hebraeo quaererem
quid significaret, ait mihi, non debere nos legere
MESULOTH, sed MESALOTH, quod significat <hi>phaleras</hi> 
equorum et <hi>ornatum</hi> bellicum, et excepto hoc loco,
in nullo penitus sanctarum Scripturarum volumine
hoc verbum reperiri. Frenum autem lingua Hebraica
RESEN ( ) appellari, et non MESULOTH, quod LXX
transtulerunt. Et esse sensum: Tempore solemnitatis
perpetuae, et regni Jerusalem, pacatis omnibus
<pb n="1539B"/>
et tranquillis, nequaquam opus esse equitatu, quod
genus bellantium fortissimum est; sed omnem ornatum,
et decorem phalerarum ad cultum Domini conferendum.
Hoc illi dixerint. Nos equorum <hi>profundum,</hi> 
 et incessum <foreign xml:lang="greek">σύσκιον,</foreign> <hi>umbrosum,</hi> sive <hi>tenebrosum,</hi> 
referamus ad scientiam mysticam, quam et David
quasi equus optimus se habere jactabat, dicens: <hi>Incerta
et occulta sapientiae tuae manifestasti mihi <note>(Ps. L,
8)</note>
            </hi>. Et Apostolus: <hi>O profundum divitiarum sapientiae
et scientiae Dei! quam inscrutabilia sunt judicia ejus,
et investigabiles viae ejus <note>(Rom. XI, 33)</note>
            </hi>! De hoc profundo
propheta <emph>935</emph> clamavit ad Dominum, et exaudivit
eum. In his profundis et tenebris posuit Deus
latibulum suum <note>(Ps. XVII)</note>: has tenebras et sacramenta
divina ingressus est Moyses in Sina montis
<pb n="1539C"/>
caligine, ut videret Deum <note>(Exod. XIX)</note>: de quibus et
David in Psalmo alio loquebatur: <hi>Judicia Domini
abyssus multa <note>(Ps. XXXV, 9)</note>
            </hi>. Haec arcana et ista mysteria
sancta sunt Domino, quae noverat evangelista
Joannes, qui ausus est dicere, quod angeli forsitan
nesciebant: <hi>In principio erat Verbum, et Verbum
erat apud Deum, et Deus erat Verbum <note>(Joan. I, 1)</note>
            </hi>.
Et idcirco amatur a Domino, quia optimum habebat
profundum; et recubuerat super pectus Jesu, unde
et hauserat sapientiam <note>(Joan. XXI)</note>. Sin autem voluerimus,
ut LXX transtulerunt, <hi>frenum,</hi> accipere
sermonem Dei, intelligamus in freno, eum qui equos
insanientes libidine, et mulos steriles atque lascivos
refrenat a vitiis, et coercet, et non patitur ire per
praeceps, de quibus dicitur: <hi>Nolite fieri sicut equus
<pb n="1539D"/>
et mulus, quibus non est intellectus. In freno et chamo
maxillas eorum constringe, qui non approximant ad te</hi> 
<pb n="1540A"/> <note>(Ps. XXXI, 9, 10)</note>.
De hoc freno et Jacobus loquitur: <hi>In equorum ora mittimus frenos, et omne corpus eorum
circumagimus 
 <note>(Jacob. III, 3)</note>
            </hi>, ut scilicet recto
gradiantur itinere, et mollia ad sedendum Domino
possint terga praebere. Tale frenum et talis sermo
auri et argenti varietate compositus, feros equos
Salvatori praeparat ad sedendum; et sanctos facit,
ac proprie illius cultui consecratos. Audivi a quodam
rem, sensu quidem pio dictam, sed ridiculam.
Clavos Dominicae crucis, e quibus Constantinus Augustus
frenos equo suo fecerat, sanctum Domini appellari.
Hoc utrum ita accipiendum sit, lectoris prudentiae
relinquo. Nos transeamus ad lebetes, qui futuri
sunt in domo Domini, quasi phialae altaris. Erit
enim omnis lebes in Jerusalem, et in Juda sanctificatus
<pb n="1540B"/>
Domino omnipotenti. Ament aeneos lebetes, qui
amaverunt ollas Aegyptias, et carnes, et pepones, et
allia, et caepe [ <hi>Al.</hi> caepas], et <emph>936</emph> cucumeres <note>(Num.
XI)</note>. Nos Judaicos lebetes in quibus coquebantur carnes
victimarum, vertamus in phialas aromatum coram
altari Domini, de quibus sponsa dicit ad sponsum: <hi>Fratruelis meus descendit in hortum meum ad
phialas aromatum, pascere in hortis, et colligere lilia <note>(Cant. VI, 1)</note>
            </hi>.
Hortus et paradisus in quem sponsus
descendit ad sponsam, sanctarum lectio Scripturarum
est: de quibus lilia, et violas et rosas et varia
decerpit aromata, ut impleat phialas animarum credentium,
et Domino ex eis liba diffundat. Istiusmodi
lebetes cum versi fuerint in phialas Domini, et dicere
potuerint: <hi>Christi bonus odor sumus (II Cor.
<pb n="1540C"/>
XV)</hi>, et pro virulentia carnium, varios coeperint flores
gestare virtutum: tunc erunt in Jerusalem, et
in Juda sanctificati Deo omnipotenti, de quibus frequentius
diximus, quod Jerusalem visionem pacis,
et Judas exprimat confitentem.
</p>
          </div3>
<div3>
            <head>
              <note>(Vers. 21.)</note> </head>
            <p>
 <hi>Et venient omnes immolantes, et sument
ex eis, et coquent in eis: et non erit mercator ultra in
domo Domini exercituum in die illo.</hi> LXX: <hi>Et venient
omnes qui immolent et sument ex eis, et coquent in
illis, et non erit Chananaeus ultra in domo Domini 
 omnipotentis in die illo.</hi> Pro Chananaeo, Aquila interpretatus
est <hi>mercatorem,</hi> quem et nos in hoc loco
secuti sumus. Cum lebetes fuerint versi in phialas,
venient omnes in circuitu nationes, sive qui relicti
fuerint de universis gentibus immolantes, et sument
<pb n="1540D"/>
lebetes, et coquent in eis carnes victimarum,
ut non crudas carnes agni comedant, sed omni carnium
<pb n="1541A"/>
humore decocto, remaneat quod igne paratum
fuerit ad vescendum. Quae sint phialae coram altari
Domini, in quas lebetes Israelitici convertantur, et supra
diximus, et nunc ex parte dicemus. Laudat sponsa
in Cantico canticorum sponsum suum: <hi>Maxillae ejus
sicut phialae aromatum <note>(Cant. V)</note>
            </hi>. In maxillis sermo accipitur,
qui prolatus a Domino, varia unguenta depromit,
et tanta erit boni odoris fragrantia ut faciat sibi Dominus <emph>937</emph> 
 flagellum de Scripturarum textum testimoniis,
et ejiciat de templo vendentes et ementes,
et dicat ad eos: <hi>Scriptum est, domus Patris mei, domus
<pb n="1542A"/>
orationis vocabitur cunctis gentibus: vos autem fecistis
eam domum negotiationis <note>(Mat. XXI, 13)</note>
            </hi>. Quidam
illud quod in Daniele scriptum est, licet in Hebraico
non legatur: <hi>Semen</hi> <emph>938</emph> <hi>Chanaan, et non Juda <note>(Dan. XIII, 56)</note>
            </hi>:
et quod ab Osee propheta de
Ephraim dicitur: <hi>Particeps idolorum Ephraim: posuit
sibi scandala, provocavit Chananaeos: fornicantes 
 fornicati sunt <note>(Osee IV, 17, 18)</note>
            </hi>, huic coaptant loco,
et omnem fornicatorem, Chananaeum et alienigenam
appellari volunt, quem de domo Dei asserunt
auferendum.

</p>
          </div3>
        </div2>
      </div1>
</body>
  </text>
</TEI>