<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Dialogus contra Pelagianos</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 23</title>
           <idno>HieStr.DiCoPe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>IN SEQ. DIALOGOS CONTRA PELAGIANOS ADMONITIO.</head>
<div3>
          <head>1.</head>
          <p>
 Vix dum Origeniana perfidia quaqua patuit Christianus orbis damnata, Hieronymo cervices subdiderat, cum
subito Pelagianum bellum exardere, Ecclesias late pervagari, natumque adeo monstris elidendis doctorem
maximum, tametsi jam senio confectum, ut in aciem descenderet, excitare: ut nulla, opinor, laus umquam
esset jugulatae haereseos, qua ille aut solus non donaretur, aut primus. Exsecrabilem doctrinam quam
Romae didicerat a Rufino quodam Syro Pelagius, Palaestinam importavit circa annum Christi 412, et Hierosolymae
docuit, ubi annuente ejus urbis episcopo Joanne, usque adeo profecit, ut essent qui suo de nomine
appellarentur. Summa haereseos per id temporis haec erat, Posse homines sine peccato esse si velint:
Divinae gratiae necessitatem arbitrii libertati officere: et, quod minori studio videtur tunc saltem jactatum,
Non esse traducem peccati. Hieronymus in libris, quos ab eo tempore elaboravit, maxime Commentariis
in Jeremiam detestandam superbiam suggillare arrepta occasione non destitit; sed nominibus continuo
pepercit, quos <hi>eos mallet corripi, quam infamari.</hi> Verum post ferme biennium, et vix primo libro in
laudatum Prophetam expleto, stylum contra haereticum acuit, deditque Ctesiphonti epistolam, quam in
priori tomo excudimus sub numero 133, in qua natam e veterum Stoicorum fontibus <foreign xml:lang="greek">ἀπαθείαν</foreign> ita jugulat, ut
tamen nisi velitatione illa haeretici resipiscerent, conditurum se libros minitetur, quibus impiae factionis
cuniculos omnes subverteret. Re ipsa haud multo post rogatus a fratribus tres hosce libros evulgavit, in
quibus Socratico more ex utraque parte quid pro haeresi vel contra dici posset exponens, Attici et Critobuli
personas induxit secum invicem disceptantes, ut et orthodoxum dogma clarius exponeret, et haereticum impugnaret
fortius. Hoc versibus elegantissimis S. Prosper Carm. de Ingratis praedicat:
</p>
          <l>Tunc etiam Bethlei praeclari nominis hospes,</l>
<l>Hebraeo simul et Graio, Latioque venustus</l>
<l>Eloquio, morum exemplum, mundique magister,</l>
<l>HIERONYMUS, libris valde excellentibus hostem</l>
<l>Dissecuit, noscique dedit, quo turbine veram</l>
<l>Vellent exortae lucem obscurare tenebrae.</l> </div3>
<div3>
          <head>2.</head>
          <p>
 Annum, quo scripti sunt, ex Orosii Hispani presbyteri, qui tunc <hi>ad Hieronymi pedes sedit,</hi> Apologia
licet ediscere; cujus quoque causam brevibus exponam, ut simul intelligas, quae per id temporis esset orthodoxae
sententiae ratio, quis rerum status atque ordo, quantas vires, quosve sibi animos sumpsisset haeresis.
Cum multum in utramque partem agitata quaestio de origine animae viris Ecclesiasticis negotium facesseret,
ne diutius fluctuarent ingenia, S. Augustinus consulendum censuit maximum Ecclesiarum magistrum
Hieronymum; ipsique adeo tunc apud se agenti Orosio auctor fuit, ut ad eum pergeret Hierosolymam,
suasque illi deferendas litteras dedit eo super argumento, quae in I tomo numeris 131 et 132 exhibemus: libros
quoque <hi>de Peccatorum meritis et remissione,</hi> et epistolam ad Hilarium, quibus scriptis quae Pelagiani discipuli
atque in primis Coelestius clanculum effutierant mala dogmata confutabat. His instructus monimentis
Hieronymum adiit Orosius, cui etiam de ore quae contra Coelestium Carthagine peracta fuerant exposuit.
Continuo ad vulgi aures haec devenere, pluribusque Hieronymo, nonnullis etiam Pelagio astipulantibus,
obortum dissidium est, quod Joannes Hierosolymitanus, qui primas haeretico deferebat, volens compescere,
Orosium Hierosolymam accivit, ubi indicta totius cleri synodo, Pelagio ipso abstante, quid ille ex Africa
contra ejus doctrinam advexisset, quibus iste se tueretur argumentis, exponere jussi sunt. Ut rem brevissime
expediam, Pelagius judice usus suorum partium studioso, suaeque factionis interpretibus, qui Orosii
Latine dicta Graece redderent subdola fide, ita synodi judicium evasit, ut periculosam invidiam in accusantem
converterit, qui edita Apologia suspicionem haereseos a se omnem coactus est amovere. In hac vero
Apologia quemadmodum res gesta est, per singulas partes enarrat Hispanus presbyter, atque in primis
tempus designat, quo ipse consessus Hierosolymitanus est habitus: septem nempe et quadraginta dies ante
primam Encaeniorum ejus templi diem. Festum illud teste Nicephoro Histor. lib. VIII in diem incidebat Septembris
decimum quartum, unde subducta ratione compertum est, Synodum habitam exeunte Julio. De
<pb n="0493"/>
anno nihil est dubium, ipsum intelligi quadringentesimum decimum quintum; nam qui hoc anno Bethleem
advenerat Orosius, sub insequentis verni tempus in Africam denuo solvit. Jam vero hoc anno, eo mense,
deque ea synodo loquens, contra Pelagii errorem, quod homo possit mandata Dei sine gratia facile custodire,
si velit, <hi>Hoc,</hi> inquit, <hi>beatus Hieronymus, cujus eloquium universus Occidens, sicut ros in vellus exspectat
(multi enim jam haeretici cum dogmatibus suis ipso oppugnante supplosi sunt), in epistola sua, quam nuper ad
Ctesiphontem edidit, condemnavit; similiter et in libro, quem</hi> NUNC <hi>scribit collata in modum Dialogi altercatione
confutat.</hi> Neque vero dilatum opus in sequentem usque annum par est opinari, quandoquidem discedenti
Orosio, ut diximus verno tempore, litteras dedit Hieronymus in nostra recensione 134, ad Augustinum
perferendas, in quibus ipsum alloquens Hipponensem episcopum num. I, <hi>Certe,</hi> inquit, <hi>et in Dialogo, quem</hi> 
NUPER <hi>edidi, tuae beatitudinis, ut dignum fuerat, sum recordatus.</hi> Hoc autem sub tertii libri finem, atque adeo
opere jam absoluto, scripsit, ut nulli dubium sit exeunti anno quadringentesimo decimo quinto illud esse
ascribendum.</p>
        </div3>
<div3>
          <head>3.</head>
          <p>
 Contra editos a S. Doctore libros primum Anianus Celedensis, ut vulgo scribitur, diaconus, deinde
Pelagius ipse haud multo post, cum Diospolitanam miserabilem synodum fefellisset, denique Theodorus
Mopsuestenus episcopus, traduntur stylum acuisse. Verum Anniani et Pelagii, non duo, ut communis fert
opinio, sed unum atque idem scriptum, quod collata opera elaboraverint, ex veterum, qui ejus meminerunt,
testimoniis colligi posse videatur. Annianum Pelagii armigerum vocat Orosius: <hi>Stat,</hi> inquit, <hi>superbia
immanissimus Goliath</hi> (Pelagius) <hi>habens post se armigerum suum, qui etsi ipse non dimicat, cuncta tamen
aeris et ferri suffragia subministrat:</hi> Hieronymus illum, epist. 143, ad Augustin., dicit <hi>Copiosissime pasci, ut
alienae blasphemiae verba frivola subministret;</hi> Gennadius nec nominat quidem; Pelagii autem <hi>scripta haeresi
suae faventia</hi> non tacet: contra Sigebertus qui alios Anniani libros recenset, quos contra Hieronymum scripserit,
non agnoscit. Sed quoquo se modo res habeat, scripta malis auspiciis nata male perdidit sequior
aetas. Sanctus Pater ipse dum ea confutare diutius differt, tandem contempsit, quasi personam suam dedeceret <hi>naeniis ineptissimis respondere.</hi> 
 Tantum Augustino insinuat, melius fore, si hoc ille faceret, <hi>Ne,</hi> inquit, <hi>compellamur contra haereticum nostra laudare.</hi> 
 Porro Theodorum Mopsuestenum prodit Pelagianae historiae
conditor conterraneus meus Henricus card. Norisius ex his Photii Biblioth. cod. 117: <hi>Lectum est opus
Theodori Antiocheni, qui Mopsuestenus ille episcopus est, ut ex ejus quibusdam epistolis colligimus, hoc titulo,</hi> 
Contra asserentes, peccare homines natura, non voluntate. <hi>Ea disputatio quinque libris absolvitur, quos adversus
Occidentales hac labe infectos scripsit. Inde enim oriundum haeresis hujus auctorem in Orientis modo regionibus
versari, librosque de recens a se excogitata haeresi compositos, ad populares suos in patriam transmittere
narrat, ut jam ibi multos per hanc artem in suam pertraxerit sententiam, integrasque adeo Ecclesias absurdis
illis imbuerit opinionibus.</hi> Aram <hi>vero illorum librorum auctorem, sive nomine, sive cognomine incertum, appellat.
Hunc etiam quintum evangelium confinxisse, illudque se in Eusebii Palaestini bibliothecis reperisse ait: rejecta
praeterea divini ac veteris Testamenti versione, quam Septuaginta interpretes simul convenientes ediderunt, ut et
Symmachi et Aquilae aliorumque interpretatione, propriam quamdam suam novamque conficere ausum, cum neque
Hebraicae linguae, ut illi, a puero assuevisset, neque mentem S. Scripturae didicisset. Hebraeis tantummodo
quibusdam abjectae sortis in disciplinam se tradidisse, atque hinc propriam sibi editionem scribere aggressum.</hi> 
Conviciator haereticus Hieronymum suppresso nomine describere clarius vix potuisset; quod enim Aramum
vocat, non aliunde videtur esse, quam quod homo Pannonius degeret in Orientem. Verum neque hisce
libris S. Doctor respondit, immo ne vidisse quidem illos, aut scivisse contra se scriptos videatur. Rursum
non nisi quaedam ex illis supersunt excerpta, quae Marius Mercator contra Augustinum scripta arbitratus
est, ac Latine a se reddita inseruit Commonitorio.</p>
        </div3>
<div3>
          <head>4.</head>
          <p>
 Porro inter caetera, quae ad Hieronymiani hujus operis augendam pro modulo nostro dignitatem praestitimus,
ipsa illa <foreign xml:lang="greek">ἀποσπασμάτια</foreign> ex Mario Mercatore Baluzianae editionis huc duximus transferenda post
Dialogum, ut videas quid contra Pelagianae sectae debellatorem (cur enim hoc ornare Hieronymum elogio
dubitem?) homo qui sibi solus scire videbatur obstreperet. Totum vero opus exegimus ad veterum librorum
fidem, maxime vero manuscriptorum Vaticani 4985 et antiquissimi Reginae Suecorum 286, quorum ope vitiosae
antea lectiones passim emendantur.
</p>
        </div3>
      </div1>

<div1>
        <head> PROLOGUS.</head>

<pb n="0495"/>
<p>
          <pb n="0495A"/> <emph>693</emph> 1. <hi>Scribit motus fratrum expostulationibus.</hi> --Scripta
jam ad Ctesiphontem epistola <note>(Epist. 233)</note>,
in qua ad interrogata respondi, crebra fratrum expostulatio
fuit, cur promissum opus ultra differrem,
in quo pollicitus sum, me ad cunctas eorum qui <foreign xml:lang="greek">ἀπάθειαν</foreign>
 praedicant, quaestiunculas responsurum.
Nulli enim est dubium, quin Stoicorum et Peripateticorum,
hoc est, veteris Academiae ista contentio
sit, quod alii eorum asserant <foreign xml:lang="greek">πάθη,</foreign> quas nos <hi>perturbationes</hi> 
possumus dicere: aegritudinem, gaudium,
spem, timorem eradicari et exstirpari posse de mentibus
hominum: alii frangi eas, regi atque moderari,
et quasi infrenes equos quibusdam lupatis coerceri.
Quorum sententias et Tullius in Tusculanis disputationibus
explicat, et Origenes Ecclesiasticae veritati
<pb n="0495B"/>
in Stromatibus suis miscere conatur, ut praeteream
<pb n="0496A"/>
Manichaeum, Priscillianum, Evagrium Iberitam [ <hi>Al.</hi> 
Hiboritam <hi>et</hi> Hyperboritam], Jovinianum, et totius
pene Syriae haereticos, quos sermone <emph>694</emph> gentili
 <foreign xml:lang="greek">διεστραμμένως</foreign> <hi>Massalianos,</hi> Graece <foreign xml:lang="greek">εὐχίτας</foreign> vocant;
quorum omnium ista sententia est, posse ad perfectionem,
et non dicam ad similitudinem, sed aequalitatem
Dei humanam virtutem et scientiam pervenire:
ita ut asserant se ne cogitatione quidem et
ignorantia, cum ad consummationis culmen ascenderint,
posse peccare. Et quamquam superiori epistola,
quam ad Ctesiphontem scripsi contra errores
eorum pro angustia temporis pauca perstrinxerim,
hic liber, quem nunc cudere nitimur, Socraticorum
consuetudinem servabit, ut ex utraque parte quid
dici possit exponat, et magis perspicua veritas fiat,
<pb n="0496B"/>
cum posuerit [ <hi>Al.</hi> proposuerit] unusquisque quod
<pb n="0497A"/>
senserit. Illud autem Origenis proprium est, et impossibile
esse humanam a principio usque ad mortem,
non peccare naturam: et rursum, esse possibile,
cum se aliquis ad meliora converterit, ad tantam
fortitudinem pervenire <emph>695</emph> ut ultra non peccet.</p>
<div3>
          <head>2.</head>
          <p>
 <hi>Non invidia motus.</hi> --Adversum eos autem,
qui me dicunt hoc opus inflammatum invidiae facibus
scribere, breviter respondebo, numquam me
haereticis pepercisse, et omni egisse studio, ut hostes
Ecclesiae, mei quoque hostes fierent. Helvidius
scripsit contra sanctae Mariae virginitatem perpetuam.
Numquid ut ei responderem, ductus invidia sum,
quem omnino in carne non vidi? Jovinianus, cujus
nunc haeresis suscitatur, Romanam fidem, me absente
turbavit, tam elinguis et sic sermonis putidi,
<pb n="0497B"/>
ut magis misericordia dignus fuerit, quam invidia.
Illi quoque respondi ut potui. Rufinus non uni urbi,
sed orbi blasphemias Origenis et <foreign xml:lang="greek">περὶ Ἀρχῶν</foreign> libros,
quantum in se fuit, intulit: ita ut Eusebii quoque
primum librum Defensionis Origenis sub nomine
Pamphili martyris ederet, et quasi ille parum dixisset,
novum pro eo volumen evomeret. Num invidemus
ei, quia respondimus, et tanta in eo eloquentiae
fuere flumina, ut me a scribendi atque dictandi
studio deterrerent? Palladius servilis nequitiae,
 eamdem haeresim instaurare conatus est, et novam
translationis Hebraicae mihi calumniam struere. Num
et illius ingenio nobilitatique invidemus [ <hi>Al.</hi> invidimus]?
Nunc quoque mysterium iniquitatis operatur,
et garrit unusquisque quod sentit: ego solus sum,
<pb n="0497C"/>
qui cunctorum gloria mordear; et tam miser, ut his
quoque invideam, qui non merentur invidiam. Unde
ut omnibus probarem me non odisse homines, sed
<pb n="0498A"/>
errores, nec aliquorum infamiam quaerere, magisque
dolere vicem <emph>696</emph> eorum, qui falsi nominis
scientia supplantantur, Attici et Critobuli nomina
posui, per quos et nostra pars et adversariorum quid
sentiret, expromerem [ <hi>Al.</hi> exprimerem]. Quin potius
omnes qui catholicam sectamur fidem, optamus
et cupimus damnari haeresim, homines emendari.
Aut certe si in errore voluerint permanere, non
nostram culpam esse qui scripsimus, sed eorum, qui
mendacium praetulerunt veritati. Breviterque calumniatoribus
respondemus, qui sua in eos maledicta
conferunt, Manichaeorum esse sententiae,
hominum damnare naturam, et liberum auferre arbitrium,
et adjutorium Dei tollere. Rursumque apertissimae
insaniae, hoc hominem dicere, quod Deus
<pb n="0498B"/>
est. Et sic ingrediendum via regia, ut nec ad sinistram
nec ad dextram declinemus; appetitumque
propriae voluntatis, Dei semper credamus auxilio
gubernari. Si quis autem falso se infamari clamitat,
et gloriatur nostra sentire; tunc verae fidei probabit
assensum, cum aperte et absque dolo adversa damnaverit:
ne audiat illud Propheticum, <hi>Et in omnibus
his non est conversa ad me praevaricatrix soror ejus
Juda ex toto corde suo, sed in mendacio <note>(Jerem. V, 7)</note>
          </hi>.
Minorisque peccati est, sequi malum quod bonum
putaveris, quam non audere defendere, quod bonum
pro certo noveris. Qui minas, injuriam, paupertatem
ferre non possumus, quomodo flammas Babylonis
[ <hi>Al.</hi> Babylonias] vincemus? Quod bellum servavit,
pax ficta non auferat. Nolo timore perfidiam
<pb n="0498C"/>
discere, cum veram fidem meae Christus reliquerit
voluntati.
</p>
        </div3>
      </div1>

<div1>
        <head>LIBER PRIMUS.</head>

<pb n="0497"/>
<p>
          <pb n="0497C"/> <emph>697</emph> 1. <hi>Num possit homo sine peccato, si velit,
<pb n="0497D"/>
esse.</hi> -- ATTICUS. Dic mihi, Critobule, verumne est
quod a te scriptum audio: Posse hominem sine
peccato esse si velit: et facilia Dei esse praecepta?
 CRITOBULUS. Verum, Attice, sed non eodem sensu
<pb n="0498C"/>
ab aemulis accipitur, quo a me dictum est. <hi>A.</hi> Quid
<pb n="0498D"/>
enim ambiguitatis in dicto est, ut diversae intelligentiae
tribuatur occasio? Nec quaero ut de utroque
pariter respondeas. Duo enim a te proposita sunt.
Unum, posse hominem sine peccato esse, si velit:
<pb n="0499A"/>
alterum, facilia Dei esse praecepta. Licet ergo simul
dicta sint, tamen per partes singulas disserantur, ut
quorum una videtur fides, nulla sit in sententiarum
diversitate contentio. <hi>C.</hi> Ego, Attice, dixi hominem
absque peccato posse esse, si velit, non ut quidam
maledici calumniantur, absque Dei gratia (quod
etiam cogitare sacrilegium est), sed simpliciter posse,
si velit, ut subaudiatur cum Dei gratia. <hi>A.</hi> Ergo et
malorum in te operum auctor est Deus? <hi>C.</hi> Nequaquam
ita ut autumas. Sed si quid in me boni habeo,
illo suggerente et adjuvante completur. <hi>A.</hi> Non de
natura quaero, sed de actu. Quis enim dubitat Deum
omnium Creatorem? Hoc mihi respondeas velim:
quod agis bonum, tuum est, an Dei? <hi>C.</hi> Meum est,
et Dei; ut ego operer et ille adjuvet. <hi>A.</hi> Et quomodo
<pb n="0499B"/>
haec omnium opinio est, quod Dei auferas gratiam,
et quidquid homines agimus, propriae tantum asseras
voluntatis? <hi>C.</hi> Miror, Attice, cur erroris alieni a me
causam rationemque flagites, et id quaeras quod
scriptum non est, cum perspicuum sit quod scripserim.
Dixi hominem sine peccato esse posse, si velit.
Numquid addidi, absque Dei gratia? <hi>A.</hi> Sed ex eo
quod non addidisti, videris negare. <hi>C.</hi> Immo ex eo
quod non negavi, dixisse existimandus sum. <emph>698</emph> 
Neque enim quidquid non dicimus, negare arbitrandi
sumus. <hi>A.</hi> Confiteris ergo, posse hominem
sine peccato esse, si velit, cum Dei gratia? <hi>C.</hi> Non
solum fateor; sed et libere proclamo. <hi>A.</hi> Errat ergo
qui Dei gratiam tollit? <hi>C.</hi> Errat. Quin potius arbitrandus
est impius, cum Dei nutu omnia gubernentur,
<pb n="0499C"/>
et hoc quod sumus et habemus appetitum propriae
voluntatis, Dei conditoris sit beneficium. Ut
enim liberum possideamus arbitrium, et vel ad
bonam, vel ad malam partem declinemus propria
voluntate; cujus est gratiae, qui nos ad imaginem et
ad similitudinem sui tales condidit.</p>
<div3>
          <head>2.</head>
          <p>
 <hi>Num gratiae Dei tribuendum?  A. </hi> --Nulli, o Critobule,
dubium est, ex ejus cuncta pendere judicio,
qui creator est omnium, et quidquid habemus, illius
beneficio deputandum. Sed quaero, hoc ipsum quod
Dei asseris gratiae, utrum ad conditionis referas beneficium,
an in singulis rebus putes esse quas gerimus,
ut scilicet illius in omnibus utamur auxilio;
an semel ab eo liberi arbitrii conditi, nostra voluntate
vel viribus agamus quod volumus? Novi enim,
<pb n="0499D"/>
plerosque vestrum ita ad Dei cuncta referre gratiam,
ut non in partibus, sed in genere, hoc est, nequaquam
in singulis rebus, sed in conditione arbitrii
intelligant potestatem. <hi>C.</hi> Non est ita ut autumas, sed
a me utrumque dicitur, ut et Dei gratiae sit, quod
tales conditi sumus, et per singula opera illius adminiculo
fulciamur. <hi>A.</hi> Constat ergo inter nos, in
bonis operibus post propriam voluntatem, Dei nos
niti auxilio, in malis diaboli. <hi>C.</hi> Constat, et super
hoc nulla contentio est. <hi>A.</hi> Male ergo sentiunt, qui
<pb n="0500A"/>
per singulas res quas agimus, Dei auferunt adjutorium,
et illud quod Psalmista canit: <hi>Nisi Dominus
aedificaverit domum, in vanum laborant qui aedificant
eam.</hi> <emph>699</emph> <hi>Nisi Dominus custodierit civitatem, frustra
vigilat qui custodit eam <note>(Ps. CXXVI, 1, 2)</note>
          </hi>; et caetera
hujuscemodi, perversis interpretationibus, immo risu
dignis, ad alios sensus detorquere nituntur.</p>
        </div3>
<div3>
          <head>3.</head>
          <p>
 <hi>In singulis rebus Dei opus esse adjutorio.--C.</hi> 
Quid mihi necesse est contra alios dicere, cum meum
responsum habeas? <hi>A.</hi> Tuum responsum cujusmodi?
Eos bene sentire, an male? <hi>C.</hi> Et quae me cogit necessitas,
ut contra alios promam sententiam? <hi>A.</hi> Disputationis
ordo et ratio veritatis. An ignoras omne
quod dicitur, aut esse, aut non esse; et aut inter
bona, aut mala debere numerari? Hoc ergo de quo
<pb n="0500B"/>
interrogo, aut bene dici, aut male, ingratis tibi fatendum
est. <hi>C.</hi> Si in singulis rebus quas gerimus,
Dei utendum est adjutorio, ergo et calamum temperare
ad scribendum, et temperatum pumice terere,
manumque aptare litteris, tacere, loqui, sedere,
stare, ambulare, currere, comedere, jejunare,
flere, ridere, et caetera hujuscemodi, nisi Deus juverit,
non poterimus? <hi>A.</hi> Juxta meum sensum non
posse perspicuum est. <hi>C.</hi> In quo igitur liberum habemus
arbitrium, et Dei in nos gratia custoditur, si
ne hoc quidem absque Deo possumus facere?</p>
        </div3>
<div3>
          <head>4.</head>
          <p>
 <hi>Quomodo datum liberum arbitrium. Libertati non
officit Dei gratia.--A.</hi> Non sic donata est liberi arbitrii
gratia, ut Dei per singula tollatur adminiculum. <hi>C.</hi> 
 Non tollitur Dei adjutorium, cum creaturae ex
<pb n="0500C"/>
semel dati liberi arbitrii gratia conserventur. Si
enim absque Deo, et nisi per singula ille me juverit,
nihil possum agere: nec pro bonis me juste
operibus coronabit, nec affliget pro malis; sed in
utroque suum vel recipiet, vel damnabit auxilium. <hi>A.</hi> 
Dic ergo simpliciter, cur Dei auferas gratiam?
Quidquid enim tollis in partibus, necesse est ut et
in genere neges. <hi>C.</hi> Non nego gratiam, cum ita me
a Deo asseram conditum, ut per Dei gratiam meae
datum sit voluntati, vel facere quid, vel non facere. <hi>A.</hi> 
 Dormitat ergo Deus in operibus nostris, semel
data liberi arbitrii potestate: nec orandus est, ut in
singulis operibus nos juvet, cum voluntatis nostrae
sit et proprii arbitrii, vel facere si volumus, vel non
facere si nolumus.
</p>
          <p>
            <pb n="0500D"/> <emph>700</emph> 5. <hi>C.</hi> Quomodo in caeteris creaturis conditionis
ordo servatur: sic concessa semel liberi arbitrii
potestate, nostrae voluntati omnia derelicta
sunt. <hi>A.</hi> Ergo, ut dixi, non debeo a Deo per singula
auxilium deprecari, quod semel meo datum est judicio? <hi>C.</hi> 
 Si in omnibus ille cooperatur, non est
meum, sed ejus qui adjuvat, immo qui in me cooperatur:
praesertim cum absque eo facere nihil
possim. <hi>A.</hi> Oro te, non legisti: <hi>Non enim volentis
neque currentis, sed miserentis est Dei <note>(Rom. IX, 16)</note>
            </hi>?
<pb n="0501A"/>
Ex quibus intelligimus nostrum quidem esse velle
et currere; sed ut voluntas nostra compleatur et
cursus, ad Dei misericordiam pertinere, atque ita
fieri, ut et in voluntate nostra et in cursu, liberum
servetur arbitrium, et in consummatione voluntatis
et cursus, Dei cuncta potentiae relinquantur. Scilicet
nunc mihi Scripturarum testimonia replicanda
sunt, quomodo per singula Dei a sanctis flagitetur
auxilium et in singulis operibus suis, illo adjutore
et protectore uti desiderent. Lege totum Psalterium,
omnes sanctorum voces, nihil erit, nisi ad Deum
in cunctis operibus deprecatio. Ex quo perspicue
ostenditur, te aut Dei negare gratiam, quam tollis
in partibus; aut si in partibus dederis, quod nequaquam
te velle manifestum est, in nostram sententiam
<pb n="0501B"/>
transire, qui sic liberum homini servamus arbitrium,
ut Dei per singula adjutorium non negemus.</p>
        </div3>
<div3>
          <head>6.</head>
          <p>
 <hi>Strangulat Pelagianorum dogma.--C.</hi> Captiosa
ista est conclusio, et de dialecticorum arte
descendens. Mihi autem nullus auferre poterit liberi
arbitrii potestatem, ne, si in operibus meis Deus
adjutor exstiterit, non mihi debeatur merces, sed
ei qui in me operatus est. <hi>A.</hi> Fruere liberi arbitrii
potestate, ut contra Deum armes linguam tuam, et
in eo te liberum probes, si tibi liceat blasphemare.
Verum super hoc quid sentias, nulli dubium est, et
praestigia confessionis tuae apertissima luce claruerunt.
Nunc revertamur ad id, unde disserere coepimus.
Dic mihi, si tibi videtur, hoc quod cum Dei
<pb n="0501C"/>
adjutorio paulo ante dicebas, posse hominem non
peccare si velit, in perpetuum dicas, an ad tempus
et breve? <emph>701</emph> <hi>C.</hi> Superflua interrogatio est. Si
enim ad tempus et breve dixero: nihilominus referetur
ad perpetuum. Quidquid enim ad breve dederis,
hoc concedes et in perpetuum. <hi>A.</hi> Quid dicas,
non satis intelligo. <hi>C.</hi> Itane durus es, ut manifesta
non sentias?</p>
        </div3>
<div3>
          <head>7.</head>
          <p>
 <hi>Num ad tempus an in perpetuum abstinere homo
a peccato possit.--A.</hi> Non me pudet nescire quod
nescio. Et de quo futura est disputatio, debet inter
utrumque convenire quem sensum habeat. <hi>C.</hi> Ego
hoc assero, qui potest uno die se abstinere a peccato,
posse et altero: qui duobus, posse et tribus;
qui tribus, posse et tringinta; atque hoc ordine
<pb n="0501D"/>
posse et trecentis, et tribus millibus, et quamdiucumque
se voluerit abstinere. <hi>A.</hi> Dic ergo simpliciter
posse hominem in perpetuum esse sine peccato
si velit. Possumusne omne quod volumus? <hi>C.</hi> Nequaquam.
Neque enim possum quidquid voluero;
sed hoc solum dico, hominem sine peccato posse
esse, si velit. <hi>A.</hi> Quaeso ut mihi respondeas. Hominem
me putas, an belluam? <hi>C.</hi> Si de te ambigo,
<pb n="0502A"/>
utrum homo, an bellna sis, ipse me bellnam confitebor. <hi>A.</hi> 
 Si ergo, ut dicis, homo sum, quomodo
cum velim, et satis cupiam non peccare, delinquo? <hi>C.</hi> 
 Quia voluntas imperfecta est. Si enim vere velles,
vere utique non peccares. <hi>A.</hi> Ergo tu qui me arguis
non vere cupere, sine peccato es, quia vere cupis? <hi>C.</hi> 
 Quasi ego de me dicam, quem peccatorem esse
confiteor, et non de paucis et raris, si qui voluerint
non peccare.</p>
        </div3>
<div3>
          <head>8.</head>
          <p>
 <hi>Ejus rei nullum exemplum.--A.</hi> Interim ex
meo tuoque judicio, et ego qui interrogo, et tu qui
respondes, peccatores sumus. <hi>C.</hi> Sed possumus non
esse si velimus. <hi>A.</hi> Dixi me velle non peccare, te
quoque hoc sentire non dubium est. Quomodo ergo
quod uterque volumus, uterque non possumus? <hi>C.</hi> 
<pb n="0502B"/>
Quia plene non volumus. <hi>A.</hi> Da ergo qui majorum
nostrorum plene voluerint et potuerint. <hi>C.</hi> Hoc quidem
non facile est ostendere. Neque enim quando
dico hominem posse esse sine peccato si velit, aliquos
fuisse contendo; sed simpliciter posse esse si
velit. Aliud namque est <hi>esse posse,</hi> quod Graece
dicitur <foreign xml:lang="greek">τῇ δυνάμει</foreign> ( <hi>possibilitate</hi> ); aliud est <hi>esse,</hi> quod
ipsi appellant <foreign xml:lang="greek">τῇ ἐνεργείᾳ</foreign> ( <hi>actu ipso</hi> ). Possum esse
medicus; sed interim non sum. Possum esse faber;
sed necdum didici. Quidquid igitur possum: licet <emph>702</emph> 
 necdum sim, tamen ero si voluero.</p>
        </div3>
<div3>
          <head>9.</head>
          <p>
 <hi>Quod futurum numquam est, an possibile sit.--A.</hi> 
Aliud sunt artes, aliud id quod per artes est.
Medicina et fabrica, et artes caeterae inveniuntur in
plurimis: sine peccato autem esse perpetuo, divinae
<pb n="0502C"/>
solius est potestatis. Itaque aut da exemplum qui
absque peccato fuerint in perpetuum: aut si dare
non potes, confitere imbecillitatem tuam, et noli ponere
in coelum os tuum, ut per esse, et esse posse,
stultorum illudas auribus. Quis enim tibi concedet,
posse hominem facere quod nullus umquam hominum
potuerit? Ne tu dialecticis imbutus quidem es?
Si enim potest homo, non posse tollitur. Si autem
non potest, posse subvertitur. Aut concede mihi
aliquem potuisse, quod fieri posse contendis: aut si
nullus hoc potuit, invitus teneberis, nullum posse,
quod possibile jactitas. Inter Diodorum et Chrysippum
valentissimos dialecticos <foreign xml:lang="greek">περὶ δυνάτου</foreign> ista contentio
est. Diodorus id solum posse fieri dicit, quod
aut sit verum, aut verum futurum sit. Et quidquid
<pb n="0502D"/>
futurum sit, id fieri necesse esse. Quidquid autem
non sit futurum, id fieri non posse. Chrysippus vero
et quae non sunt futura, posse fieri dicit: ut frangi
hoc margaritum, etiam si id numquam futurum sit.
Qui ergo aiunt hominem posse esse absque peccato
si velit, non poterunt hoc verum probare, nisi futurum
docuerint. Cum autem futura incerta sint omnia,
et maxime ea quae numquam facta sunt, perspicuum
<pb n="0503A"/>
est eos id futurum dicere, quod non sit futurum;
Ecclesiaste hanc confirmante sententiam: <hi>Omne
quod futurum est, jam factum est in priori saeculo.</hi> </p>
        </div3>
<div3>
          <head>10.</head>
          <p>
 <hi>Possibilia Dei mandata.--C.</hi> Oro te, ut hoc
mihi respondeas: possibilia Deus mandata dedit, an
impossibilia? <hi>A.</hi> Cerno quo tua tendat assertio. Sed
de hoc in posterioribus disserendum est, ne dum
miscemus quaestionibus quaestiones, obscuram audientibus
intelligentiam relinquamus. Reservato igitur
hoc quod fatemur possibilia Deum dedisse mandata,
ne ipse auctor injustitiae sit, si id exigat fieri,
quod fieri non potest: nunc illud imple quod proposueras,
posse hominem sine peccato esse si velit.
Aut enim dabis eos qui potuerunt; aut si nullus potuit,
liquido confiteberis hominem in perpetuum vitare
<pb n="0503B"/>
peccata non posse. <hi>C.</hi> Quoniam <emph>703</emph> urges
me, ut dem quod dare non debeo, illud, quaeso, considera,
quod Dominus dixerit facilius camelum perforamen
acus intrare posse, quam divitem in regnum
coelorum <note>(Mat. XIX et Marc. X)</note>. Et tamen dixit fieri
posse, quod numquam factum est. Neque enim camelus
umquam per foramen acus ingressus est. <hi>A.</hi> 
Miror hominem prudentem proposuisse testimonium,
quod contra se faciat. In hoc enim non quod fieri
possit, dictum est, sed impossibile impossibili comparatum.
Quomodo enim camelus non potest intrare
per foramen acus, ita et dives non ingredietur in
regna coelorum. Aut si potueris ostendere, quod dives
ingrediatur regna coelorum, sequitur ut et camelus
intret per foramen acus. Nec mihi Abraham et
<pb n="0503C"/>
caeteros, quos in veteri Testamento divites legimus,
exemplo proponas, qui divites ingressi sunt regna
coelorum, cum ipsi [ <hi>Al.</hi> ipsius] divitiis ad bona utentes
opera, divites esse desierint; immo cum non
sibi, sed aliis divites fuerint, et dispensatores magis
Dei, quam divites appellandi sint. Sed nobis Evangelica
perfectio requirenda est, in qua praecipitur: <hi>Si
vis perfectus esse, vade et vende omnia quae habes, et da
pauperibus, et veni, sequere me <note>(Matth. XIX, 21)</note>
          </hi>.</p>
        </div3>
<div3>
          <head>11.</head>
          <p>
 <hi>Respondet objectioni ex Domini sententia. Diluit
exempla de Job, Zacharia et Elisabeth.--C.</hi> Dum
nescis, proprio captus es laqueo. <hi>A.</hi> Quonam modo? <hi>C.</hi> 
 Ex sententia Domini asseris posse hominem esse
perfectum. Quando enim dicit: <hi>Si vis perfectus esse,
vende omnia quae habes, et da pauperibus, et veni, sequere
<pb n="0503D"/>
me,</hi> ostendit hominem, si voluerit, et fecerit
quae praecepta sunt, posse esse perfectum. <hi>A.</hi> Validissimo
quidem pugno me percussisti, ita ut caligo
mihi ante oculos obversari coeperit: sed tamen hoc
ipsum quod dicit: <hi>Si vis perfectus esse,</hi> ei dicitur,
qui non potuit, immo noluit: et idcirco non potuit.
Tu autem ostende mihi, qui et voluerit et potuerit,
quod nunc pollicitus es. <hi>C.</hi> Quae enim me cogit necessitas
ostendere, qui perfecti fuerint, cum perspicuum
sit posse esse perfectos, ex eo quod uni a
<pb n="0504A"/>
Salvatore sit dictum, et per unum omnibus, <hi>si vis
esse perfectus. A. </hi> Tergiversaris: in eodem luto haesitas.
Aut enim quod potest fieri, aliquando factum
est: aut si numquam factum est, fieri non posse concede.</p>
        </div3>
<div3>
          <head>12.</head>
          <p>
 <hi>C.</hi> Quid ultra differo? <emph>704</emph> Scripturarum auctoritate
vincendus es. Ut caetera intermittam, nonne his
duobus testimoniis tibi imponetur silentium, in quibus
Job et Zacharias, Elisabethque laudantur? Nisi
enim fallor in Job ita scriptum est: <hi>Homo quidam
erat in regione Ausitide</hi> [Al. <hi>Hus], nomine Job, et
erat homo ille verax et sine crimine, verus Dei cultor,
abstinens se ab omni re mala <note>(Job. I, 1, sec. LXX)</note>
          </hi>. Et
iterum: <hi>Quis est qui arguit justum sine peccato, et
loquitur verbis suis per ignorantiam?</hi> In Evangelio
<pb n="0504B"/>
quoque secundum Lucam: <hi>Fuit in diebus Herodis
regis Judae sacerdos quidam nomine Zacharias, de vice
Abia, et uxor illi de filiabus Aaron, et nomen illius Elisabeth.
Erant autem ambo justi ante Deum, incedentes
in omnibus mandatis et justificationibus Domini,
sine querela <note>(Luc. I, 5 seqq)</note>
          </hi>. Si verus Dei cultor est,
et immaculatus, ac sine crimine: et qui ambulabant
in cunctis justificationibus Domini, justi sunt in
conspectu ejus, puto quod peccato careant, et nulla
re indigeant, quae ad justitiam pertinet. <hi>A.</hi> Proposuisti
testimonia quae non de alterius Scripturae
loco, sed de propriis libris absoluta sunt. Nam et
Job postquam percussus est plaga multa adversus
Dei sententiam, provocans eum ad judicium, dixisse
convincitur: <hi>Atque utinam sic judicaretur vir cum Deo,
<pb n="0504C"/>
quomodo judicatur filius hominis cum collega suo <note>(Job.
XVI, 22)</note>
          </hi>! Et iterum: <hi>Quis mihi tribuat auditorem, ut
desiderium meum omnipotens audiat, et librum scribat
ipse qui judicat <note>(Job. XXXI, 35)</note>
          </hi>? Et rursum: <hi>Si enim
fuero justus, os meum impia loquetur, et si absque
crimine, pravus inveniar: et si purificatus nive et lotus
manibus, satis me sorde tinxisti. Exsecratum est me
vestimentum meum <note>(Job. IX, 20, 21)</note>
          </hi>. Et de Zacharia
scriptum est quod, Angelo nativitatem filii pollicente,
dixerit: <hi>Unde hoc sciam? Ego enim sum senex,
et uxor mea processit in diebus suis;</hi> ob quae statim
silentio condemnatur: <hi>Eris tacens et loqui non poteris
usque ad diem, quo fient haec, quia non credidisti verbis
meis quae implebuntur in tempore suo <note>(Luc. I, 18, 20)</note>
          </hi>.
Ex quo perspicuum est, justos quidem et immaculatos
<pb n="0504D"/>
dici; sed si negligentia subrepserit, posse concidere,
et semper hominem in meditullio positum,
ut et de virtutum culmine ad vitia delabatur, et de
vitiis ascendat ad sublimia; et numquam eum esse
securum, sed semper <emph>705</emph> metuere in tranquillitate
naufragium: ac per hoc hominem sine peccato esse
non posse, dicente Salomone: <hi>Non est homo justus
super terram, qui faciat bonum, et non peccet <note>(Eccl. VII,
21)</note>
          </hi>. Et eodem in Regum libro: <hi>Neque enim est
homo qui non peccet <note>(III Reg. VIII, 46)</note>
          </hi>. Ac beato David:
<pb n="0505A"/> <hi>Delicta quis intelligit? ab oculis meis munda
me 
 et ab alienis parce servo tuo <note>(Psal. XVIII, 13)</note>
          </hi>. Et
iterum: <hi>Ne intres in judicium cum servo tuo, quia non
justificabitur in conspectu tuo omnis vivens <note>(Psal.
CXLII, 2)</note>
          </hi>. Et multa alia quibus Scripturae sanctae plenae
sunt.</p>
        </div3>
<div3>
          <head>13.</head>
          <p>
 <hi>Explodit argumentum ex Evangelio Joannis.--C.</hi> 
Quid ergo respondebis ad illud exemplum quod ponit
Evangelista Joannes, <hi>Scimus quod omnis qui natus
est ex Deo, non peccat; sed generatio Dei conservat
eum, et malignus non tangit eum? Scimus quoniam
ex Deo sumus, et mundus totus in maligno positus est <note>(I Joan. III, 9)</note>
          </hi>.
 <hi>A.</hi> Par pari referam, et parvam
Evangelistae Epistolam, secundum sensum tuum
docebo sibi esse contrariam. Si enim omnis qui natus
<pb n="0505B"/>
est ex Deo, peccatum non facit: quoniam semen
ejus manet in eo, et non potest peccare, quia
ex Deo natus est, qua consequentia idem in eodem
loco loquitur: <hi>Si dixerimus quoniam peccatum non
habemus, ipsi nos seducimus, et veritas in nobis non
est <note>(I Joan. I, 8)</note>
          </hi>? Ignoras rationem, haesitas atque
turbaris. Audi eumdem Evangelistam: <hi>Si confiteamur
peccata nostra, fidelis et justus est, ut dimittat
nobis peccata nostra, et mundet nos ab omni iniquitate <note>(Ibid., 9)</note>
          </hi>.
Tunc ergo justi sumus, quando nos peccatores
fatemur, et justitia nostra non ex proprio merito,
sed ex Dei consistit misericordia, dicente
sancta Scriptura: <hi>Justus accusator sui est in principio
sermonis <note>(Prov. XVIII, 17)</note>
          </hi>. Et in alio loco: <hi>Dic tu
peccata tua, ut justificeris <note>(Isai. XLIII, 26, sec. LXX)</note>
          </hi>.
<pb n="0505C"/> <hi>Conclusit enim Deus omnia sub peccato, ut omnibus
misereatur 
 <note>(Galat. III, 22)</note>
          </hi>. Et haec hominis summa
est justitia, quidquid potuerit habere virtutis, non
suum putare esse, sed Domini qui largitus est. Qui
ergo natus est ex Deo, non peccat, quamdiu semen
Dei manet in eo, et non potest peccare, quia ex Deo
natus est. Sed quia in agro Dominico <note>(Matth. XIII)</note>,
dormiente patrefamilias, inimicus homo zizania superseminat,
et frumento bono, dum nescimus, lolium
avenasque steriles sator nocturnus interserit:
ideo parabola ista Evangelici patrisfamilias formidanda
est; qui purgat aream, et frumento <emph>706</emph> 
horreis condito, paleas ventorum flatibus dispergendas
et urendas ignibus derelinquit. Unde et in
Jeremia scriptum legimus: <hi>Quid paleis ad frumentum,
<pb n="0505D"/>
dicit Dominus <note>(Jerem. XXIII, 28)</note>
          </hi>? Paleae autem
a frumento in consummatione saeculi separantur. Ex
quo approbatur dum sumus in corpore isto mortali,
 mixtos esse cum tritico. Quod si opposueris quare
dixerit: <hi>Et non potest peccare, quia ex Deo natus est:</hi> 
audies, et ubi erit praemium voluntatis? Si enim ideo
non peccat, quia peccare non potest, liberum tolletur
arbitrium, et nequaquam nostrum fiet, sed naturae
bonum, quae peccata non capiet.</p>
        </div3>
<div3>
          <head>14.</head>
          <p>
 <hi>Duo alia ex Veteri ac Novo Testamento.--C.</hi> 
Dudum faciliora proposui, ut te ad majora exercerem.
<pb n="0506A"/>
Quid ad illud dicere potes, quod quamvis sis
ingeniosus, nulla valebis arte subvertere? Primum
ponam de veteri Testamento, deinde de novo. Veteris
Testamenti princeps Moyses est; novi, Dominus
atque Salvator. Moyses loquitur ad populum: <hi>Perfecti estote in conspectu Domini Dei vestri 
 <note>(Deut.
XVIII, 13)</note>
          </hi>. Et Salvator ad Apostolos: <hi>Estote perfecti
sicut Pater vester coelestis perfectus est <note>(Matth. V, 48)</note>
          </hi>.
Aut enim possibile est audientibus facere quod Moyses
et Dominus praeceperunt: aut si impossibile est,
non est culpa eorum qui obedire non possunt, sed
ejus qui impossibilia praecepit. <hi>A.</hi> Hic locus apud
imperitos, et Scripturarum sanctarum meditationem
usumque et scientiam non habentes, videtur opinioni
tuae prima fronte blandiri. Caeterum discussus
<pb n="0506B"/>
facile solvitur. Et cum testimonia Scripturarum aliis
comparaveris testimoniis, ne sibi Spiritus sanctus
pro qualitate locorum et temporum videatur esse
contrarius, secundum illud quod scriptum est: <hi>Abyssus
abyssum invocat in voce cataractarum tuarum <note>(Ps.
XLI, 8)</note>
          </hi>, tunc veritas apparebit, hoc est, Christum
possibilia praecepisse dicentem: <hi>Estote perfecti sicut
Pater vester coelestis perfectus est;</hi> et tamen Apostolos
non fuisse perfectos. <hi>C.</hi> Non dico quid Apostoli
fecerint, sed quid Christus praeceperit. Neque enim
culpa imperantis est, sed eorum qui audierunt imperium,
quod utique potuisse fieri ex justitia ejus qui
imperabat, agnoscitur. <hi>A.</hi> Pulchre. Nolo ergo mihi
dicas posse hominem sine peccato esse si velit: sed
posse hominem id esse quod Apostoli <emph>707</emph> non fuerunt.
<pb n="0506C"/> <hi>C.</hi> 
 Tam stultum me putas, ut audeam hoc loqui? <hi>A.</hi> 
 Licet non loquaris: tamen ex propositione
tua, ipsa consequentia et rerum ordine invitus hoc
loqueris. Si enim potest esse homo sine peccato,
quod Apostolos non fuisse perspicuum est, posset
esse super Apostolos homo: ut taceam de Patriarchis
et Prophetis, quorum in Lege non fuit perfecta
justitia, secundum illud Apostoli: <hi>Omnes enim peccaverunt,
et indigent gloria Dei: justificati gratis per 
 Dei gratiam, per</hi> [Al. add. <hi>ipsius] redemptionem
quae est in Christo Jesu: quem proposuit Deus propitiatorem <note>(Rom. III, 23, 24)</note>
          </hi>.</p>
        </div3>
<div3>
          <head>14.</head>
          <p>
 <hi>Opponit testimonium Pauli ad Philipp.--C.</hi> 
Haec argumentatio tortuosa est, Ecclesiasticam simplicitatem
inter philosophorum spineta concludens.
<pb n="0506D"/>
Quid Aristoteli et Paulo? Quid Platoni et Petro? Ut
ille enim princeps philosophorum, ita hic Apostolorum
fuit, super quem Ecclesia Domini stabili mole
fundata est, quae nec impetu fluminis, nec ulla tempestate
concutitur. <hi>A.</hi> Rhetoricaris, et dum mihi
objicis philosophiam, ad Oratorum castra transcendis.
Verum audi quid idem dicat Orator tuus:  « Desine
communibus locis: domi nobis ista nascuntur. » <note>(Cic. lib. IV Acad. Quaest.)</note>.
 <hi>C.</hi> Nulla hic eloquentia
est, nullus Oratorum tumor, quorum definitio est,
dicere ad persuadendum accommodate, sed puram
<pb n="0507A"/>
puro sermone quaerimus veritatem: Aut Dominum
non impossibilia praecepisse; ut sint in culpa qui
possibilia non fecerint: aut si non possunt fieri,
non eos qui impossibilia non faciunt; sed eum qui
impossibilia praecepit, quod nefas dictu sit, convinci
injustitiae. <hi>A.</hi> Video te contra mores tuos vehementer
esse commotum, et propterea argumentari desinam.
Sed parumper te interrogabo, quid de illo
Apostoli loco sentias, quem scribit ad Philippenses: <hi>Non quia jam accepi, aut jam perfectus sim. Persequor
autem si comprehendam: in quo 
 apprehensus sum a
Christo. Fratres, ego me necdum arbitror comprehendisse.
Unum autem, posteriorum obliviscens, ad ea
quae priora sunt me extendens, juxta propositum sequor,
ad bravium supernae vocationis Dei in Christo Jesu.
<pb n="0507B"/>
Quotquot ergo perfecti, hoc sapiamus; et si quid aliter
sapitis, hoc ergo quoque Deus vobis revelabit <note>(Philipp.
III, 12 seqq.)</note>
          </hi>, <emph>708</emph> et caetera, quae te scire non
dubito et nos brevitatis studio praeterimus. Dicit se
necdum comprehendisse, et nequaquam esse perfectum,
sed instar sagittarii ad propositum et ad signum
jacula dirigere, quem [ <hi>Al.</hi> quod] significantius
Graeci <foreign xml:lang="greek">σκόπον</foreign> nominant, ne sagitta ad partem
declinans alteram, imperitum ostendat sagittarium.
Et asserit praeteritorum se semper oblivisci, et ad
priora semper extendi: per quae docet praeterita
negligenda, et futura cupienda; ut quod hodie perfectum
putavit, dum ad meliora et priora extenditur,
cras imperfectum fuisse convincat. Atque ita
per singulos gradus, dum numquam in statione, sed
<pb n="0507C"/>
semper in cursu est, imperfectum doceat, quod homines
putabamus esse perfectum: solamque perfectionem
et veram justitiam, Dei tantum virtutibus
coaptandam. <hi>Secundum propositum,</hi> inquit, <hi>persequor
ad bravium supernae vocationis Dei in Christo Jesu.</hi> O
apostole Paule, ignosce mihi quasi homunculo mea
vitia confitenti, si audacter interrogem. Dicis te
necdum accepisse, et necdum comprehendisse, et
necdum esse perfectum, et praeteritorum semper
oblivisci, et ad priora te extendi; si quo modo possis
occurrere in resurrectione mortubrum, et consequi
bravium supernae vocationis. Et quomodo statim
infers: <hi>Quotquot ergo perfecti</hi> [Al. add. <hi>sumus], hoc
sapimus,</hi> sive <hi>sapiamus?</hi> diversa enim sunt exemplaria:
et quid sapimus, sive sapiamus, nos esse
<pb n="0507D"/>
perfectos? comprehendisse quod non comprehendimus,
<pb n="0508A"/>
accepisse quod non accepimus, esse perfectos
qui nondum perfecti sumus? Quid ergo sapimus,
immo quid sapere debemus qui perfecti non sumus?
Imperfectos nos esse confiteri, et necdum
comprehendisse, necdum accepisse. HAEC EST hominis
vera sapientia, imperfectum esse se nosse: atque,
ut ita loquar, cunctorum in carne justorum imperfecta
perfectio est. Unde et in Proverbiis legimus: <hi>Ad intelligendam justitiam veram 
 <note>(Prov. I, 3,
sec. LXX)</note>
          </hi>. Nisi enim esset et falsa justitia, numquam
Dei vera justitia diceretur. Et in eodem Apostoli
loco sequitur: <hi>Et si quid aliter sentitis et hoc vobis
Deus revelabit <note>(Phil. III, 13)</note>
          </hi>. Rem novam audio.
Qui paulo ante dixerat, <hi>Non quia jam accepi, aut jam
perfectus sum,</hi> <emph>709</emph> et vas electionis, qui pro confidentia
<pb n="0508B"/>
habitantis in se Christi audebat loqui: <hi>An
experimentum quaeritis ejus, qui in me loquitur Christus <note>(II Cor. XIII, 3)</note>
          </hi>?
et tamen simpliciter fatebatur
se non esse perfectum: nunc quod sibi proprie denegabat,
mittit in turbam, jungitque se cum caeteris,
et ait: <hi>Quotquot ergo perfecti, hoc sapiamus.</hi> Sed
qua ratione hoc dixerit, exponit in sequentibus. Hoc,
inquit, sapiamus, qui volumus secundum humanae
fragilitatis modulum esse perfecti, necdum nos accepisse,
necdum comprehendisse, necdum esse perfectos.
Et quia necdum perfecti sumus, et forsitan aliter
sapimus, quam poscit vera et perfecta perfectio:
si quid aliter sapimus, et aliter intelligimus,
quam Dei habet scientia; et hoc nobis Deus revelabit,
ut precemur cum David, atque dicamus: <hi>Revela
<pb n="0508C"/>
oculos meos, et considerabo mirabilia de Lege tua <note>(Ps. CXVIII, 18)</note>
          </hi>.</p>
        </div3>
<div3>
          <head>15.</head>
          <p>
 <hi>Duplex perfectio, et justitia.</hi> --Ex quo perspicuum
est, duas in Scripturis sanctis esse perfectiones;
duasque justitias, et duos timores. Primam
perfectionem et comparabilem veritatem perfectamque
justitiam, et timorem, qui est initium sapientiae,
Dei virtutibus coaptandam; secundam autem, quae
non solum hominibus, sed et omni creaturae competit,
et fragilitati nostrae, juxta illud quod in Psalmis
dicitur: <hi>Non justificabitur in conspectu tuo omnis
vivens <note>(Ps. CXLII, 2)</note>
          </hi>: eam justitiam, quae non
comparatione, sed Dei scientia, dicitur esse perfecta.
Job quoque et Zacharias et Elisabeth justi dicti
sunt, secundum eam justitiam, quae possit in injustitiam
<pb n="0508D"/>
aliquando mutari, et non secundum illam,
<pb n="0509A"/>
quae numquam mutari potest, de qua dicitur: <hi>Ego
Deus, et non mutor <note>(Malach. III, 6.)</note>
          </hi> Et hoc est quod
Apostolus alio loco scribit: <hi>Etenim non est glorificatum,
quod glorificatum est propter excellentem gloriam <note>(II Cor. III, 10)</note>
          </hi>,
quod videlicet Legis justitia ad comparationem
Evangelicae gratiae, non videatur esse justitia. <hi>Si enim,</hi> 
 ait, <hi>quod destruitur gloriosum est, multo
magis quod</hi> <emph>710</emph> <hi>permanet, erit in gloria <note>(Ibid., 11)</note>
          </hi>.
Et iterum: <hi>Ex parte scimus, et ex parte prophetamus.
Cum autem venerit quod perfectum est, destruentur
illa quae ex parte sunt <note>(I Cor. XIII, 9)</note>
          </hi>. Et, <hi>Videmus
nunc per speculum et in aenigmate, tunc autem facie
ad faciem. Nunc cognosco ex parte, tunc cognoscam
sicut et cognitus sum <note>(Ibid., 11)</note>
          </hi>. Et in Psalmis: <hi>Mirabilis
facta est scientia tua ex me, confortata est, et
<pb n="0509B"/>
non potero ad eam <note>(Ps. CXXXVIII, 6)</note>
          </hi>. Et iterum: <hi>Existimabam
cognoscere hoc; labor est in conspectu meo,
donec introeam in sanctuarium Dei, et intelligam in novissimis
eorum <note>(Ps. LXXII, 16, 17)</note>
          </hi>. Et in eodem loco: <hi>Ut jumentum factus sum apud te, et ego semper tecum <note>(Ibid., 25)</note>
          </hi>.
Et Jeremias: <hi>Stultus factus est omnis
homo a scientia <note>(Jerem. X, 14)</note>
          </hi>. Et idem Paulus apostolus: <hi>Fatuum,</hi> 
 inquit, <hi>Dei sapientius est hominibus <note>(I Cor. I, 25)</note>
          </hi>.
Et multa alia, quae studio brevitatis
omitto.</p>
        </div3>
<div3>
          <head>16.</head>
          <p>
 <hi>Justus hominum comparatione, non Dei dicitur.--C.</hi> 
Argute quidem, mi Attice, memoriterque dixisti.
Sed labor tuus et multiplex testimoniorum replicatio,
meae parti proficit. Neque enim ego hominem
Deo comparo, sed aliis hominibus, quorum collatione,
<pb n="0509C"/>
qui studium dederit, potest esse perfectus.
Ac per hoc quando dicitur, homo potest esse sine
peccato si voluerit, juxta mensuram hominis, non
juxta Dei dicitur majestatem, cujus comparatione
nulla creatura potest esse perfecta. <hi>A.</hi> O Critobule,
haec memorans mecum facis. Et ego enim hoc sentio,
nullam creaturam secundum veram consummatamque
justitiam, posse esse perfectam. Caeterum alium
differre ab alio, et diversas esse in hominibus justitias,
nulli dubium est: et vel majorem esse alium vel minorem,
et tamen secundum statum et mensuram suam
posse justos nominari, qui aliorum comparatione
justi non sunt. Verbi gratia, Paulus apostolus, vas electionis,
qui plus omnibus Apostolis laboravit, utique
justus erat scribens ad Timotheum: <hi>Certamen bonum
<pb n="0509D"/>
certavi, cursum consummavi, fidem servavi; de caetero
reposita est mihi corona justitiae, quam reddet mihi Dominus</hi> <emph>711</emph> 
 <hi>in illa die justus judex: non solum autem
mihi, sed et omnibus qui diligunt adventum ejus <note>(II Tim.
IV, 7, 8)</note>
          </hi>. Justus erat et Timotheus discipulus ejus
et imitator, quem docet quid agere debeat, et quem
<pb n="0510A"/>
modum tenere virtutum. Putamusne unam et eamdem
in utroque fuisse justitiam, et non plus habere
meritorum eum, qui plus omnibus laboravit? <hi>Multae
mansiones sunt apud Patrem <note>(Joan. XIV, 2)</note>
          </hi>, quia et
merita diversa. <hi>Stella a stella differt in claritate <note>(I Cor. XV, 41)</note>
          </hi>,
et in uno Ecclesiae corpore membra
diversa sunt. Habet sol fulgorem suum, luna quoque
noctis tenebras temperat: et quinque sidera alia,
quae vocantur errantia, diversis et cursibus et luminibus
coelum peragrant. Innumerabiles sunt aliae
stellae, quas micare in firmamento cernimus. In singulis
diversa sunt lumina, et tamen in suo unaquaeque
perfecta est, ita dumtaxat, ut comparatione majoris,
perfectione careat. In corpore quoque, cujus
membra diversa sunt, aliud oculus, aliud manus,
<pb n="0510B"/>
aliud pes, agunt. Unde et Apostolus dicit: <hi>Non potest
oculus dicere manui, non es mihi necessaria; aut
iterum caput pedibus, non desidero operam vestram.
Numquid omnes Apostoli? numquid omnes prophetae?
numquid omnes magistri? numquid omnes cunctas
habent virtutes? numquid omnes donationes habent sanitatum?
numquid omnes linguis loquuntur? numquid
omnes interpretantur? Aemulamini dona majora.
Omnia autem haec operatur unus atque idem Spiritus,
dividens singulis, unicuique prout vult <note>(I Cor. XII,
21 seqq.)</note>
          </hi>. In quo diligenter attende, quod non dixerit,
secundum quod unumquodque membrum cupit, sed
secundum quod ipse vult Spiritus. Neque enim dicere
potest vas figulo suo, quare ita vel ita me fecisti? <hi>An non habet figulus potestatem de eodem luto,
<pb n="0510C"/>
aliud vas facere in honorem, aliud in contumeliam 
 <note>(Rom.
IX, 21)</note>
          </hi>? Unde consequenter adjecit, <hi>aemulamini
dona majora:</hi> ut in fide et industria plus caeteris
charismatibus habere mereamur, melioresque simus
his, qui comparatione nostri in secundo vel tertio
gradu positi sunt. In magna domo vasa diversa sunt,
alia aurea, alia argentea, aenea, ferrea, ligneaque.
Et tamen secundum modulum suum, cum aeneum
vas perfectum sit, comparatione argentei <emph>712</emph> vasis
imperfectum dicitur, rursumque argenteum aurei
collatione deterius est. Atque hoc modo, dum
sibi invicem comparantur, imperfecta et perfecta
sunt omnia. In agro terrae bonae, et ex una semente
tricenarius et sexagenarius et centenarius fructus
exoritur: ipsis numeris indicatur impar esse quod
<pb n="0510D"/>
nascitur, et tamen in suo genere perfecta sunt singula.
Elisabeth et Zacharias, quo testimonio, quasi
impenetrabili uteris clypeo, nos docere possunt,
quanto inferiores sunt beatae Mariae matris Domini
sanctitate, quae conscientia in se habitantis Dei libere
proclamat: <hi>Ecce enim ex hoc beatam me dicent
<pb n="0511A"/>
omnes generationes. Quia fecit mihi magna qui potens
est, et sanctum nomen ejus. Et misericordia ejus a progenie
in progenies timentibus eum. Fecit potentiam in
brachio suo <note>(Luc. I, 41 et seqq.)</note>
          </hi>. In quo animadverte,
quod beatam se esse dicat, non proprio merito atque
virtute, sed Dei in se habitantis clementia. Ipse
quoque Joannes; quo major non fuit inter natos mulierum,
parentibus suis melior est. Non enim solum
hominibus, sed et Angelis testimonio Domini comparatur.
Et tamen qui cunctis hominibus erat major
in terra, minimo in regno coelorum minor fuisse
perhibetur.</p>
        </div3>
<div3>
          <head>17.</head>
          <p>
 <hi>Id etiam in collatione peccatorum intelligi.</hi> --Quid
mirum in collatione Sanctorum, alios esse meliores,
et alios inferiores, cum e contrario in collatione
<pb n="0511B"/>
peccatorum hoc intelligi possit? Ad Jerusalem
dicitur, quae multis peccatorum erat confossa vulneribus. <hi>Justificata est Sodoma ex te 
 <note>(Thren. IV)</note>
          </hi>:
non quod Sodoma per se justa sit, quae in aeternos
collapsa cineres <note>(Gen. XIX)</note>, audit per Ezechielem: <hi>Sodoma restituetur in antiquum 
 <note>(Ezech. XVI, 52)</note>
          </hi>: sed
quod comparatione sceleratioris Jerusalem haec justa
videatur. Illa enim Dei Filium trucidavit, haec
propter abundantiam panis, et per luxuriae magnitudinem
excessit modum libidinis. Publicanus in
Evangelio <note>(Luc. XVIII)</note>, qui percutiebat pectus, quasi
thesaurum cogitationum pessimarum, et conscientia
delictorum, oculos non audebat attollere, superbientis
Pharisaei collatione fit justior. Et Thamar sub
specie meretricis fallit Judam, et ipsius sententia
<pb n="0511C"/>
qui deceptus est, meretur audire: <hi>Justificata est
Thamar magis quam ego <note>(Gen. XXXVIII, 36)</note>
          </hi>. <emph>713</emph> 
Ex quibus omnibus approbatur, non solum ad comparationem
divinae Majestatis homines nequaquam
esse perfectos, sed ne Angelorum quidem et caeterorum
hominum, qui virtutum culmina conscenderunt;
cum et tu qui melior es alterius collatione,
quem imperfectum esse monstraveris, rursum ab alio
te praeeunte vincaris: ac per hoc non habeas veram
perfectionem, quae si perfecta sit, nulla re indiget.</p>
        </div3>
<div3>
          <head>18.</head>
          <p>
 <hi>Quomodo perfecti jubeamur esse.--C.</hi> Et quomodo,
Attice, ad perfectionem divinus sermo nos
provocat? <hi>A.</hi> Hac ratione qua dixi, ut secundum
vires nostras unusquisque quantum valuerit extendatur,
si quo modo possit pervenire, et comprehendere
<pb n="0511D"/>
bravium supernae vocationis. Denique omnipotens
Deus, cui docet Apostolus juxta dispensationem
carnis assumptae subjiciendum Filium, <hi>ut sit Deus
omnia in omnibus <note>(I Cor. XV)</note>
          </hi>, perspicue demonstrat,
 nequaquam sibi cuncta esse subjecta. Unde et
<pb n="0512A"/>
Propheta subjectionem sui in finem praesumit dicens: <hi>Nonne Deo 
 soli subjecta erit anima mea? ab ipso
enim est salutare meum <note>(Psal. LXI, 1)</note>
          </hi>. Et quia in
corpore Ecclesiae caput Christus est, quibusdam
adhuc repugnantibus membris, videtur corpus quoque
capiti non esse subjectum. Namque si patitur
unum membrum, compatiuntur omnia, et totum
corpus dolore unius membri cruciatur. Quod dico
ita manifestius fiet. Quamdiu habemus thesaurum
istum in vasis fictilibus, et fragili carne circumdamur,
immo mortali et corruptibili, beatos esse nos
credimus, si in singulis virtutibus, partibusque virtutum
Deo subjecti simus [ <hi>Al.</hi> sumus]. Cum autem
mortale hoc indutum fuerit immortalitate, et corruptivum
hoc incorruptione vestitum, et absorpta mors
<pb n="0512B"/>
fuerit in Christi victoria, tunc Deus erit omnia in
omnibus: ut non sit tantum in Salomone sapientia,
in David animi mansuetudo, in Elia et Phinees zelus,
in Abraham fides; in Petro, cui dictum est: <hi>Simon Joannis, amas me 
 <note>(Joan. XXI, 15)</note>
          </hi>, perfecta dilectio;
in electionis vase studium praedicandi, et in <emph>714</emph> 
 caeteris vel bina vel trina; sed totus in cunctis
sit, et in omni virtutum choro Sanctorum, numerus
glorietur, et sit Deus omnia in omnibus.</p>
        </div3>
<div3>
          <head>19.</head>
          <p>
 <hi>Quamdiu vivimus cunctas virtutes habere non
possumus.--C.</hi> Nullus ergo Sanctorum, quamdiu in
isto corpusculo est, cunctas potest habere virtutes? <hi>A.</hi> 
 Nullus, quia nunc ex parte prophetamus, et ex
parte cognoscimus. Nec enim possunt omnia esse in
omnibus hominibus: quia non est immortalis filius
<pb n="0512C"/>
hominis. <hi>C.</hi> Et quomodo legimus: Qui unam habuerit,
omnes videtur habere virtutes? <hi>A.</hi> Participatione,
non proprietate. Necesse est enim, ut singuli
excellant in quibusdam; et tamen hoc quod legisse
te dicis, ubi scriptum sit nescio. <hi>C.</hi> Ignoras
hanc Philosophorum esse sententiam? <hi>A.</hi> Sed non
Apostolorum. Neque enim mihi curae est quid Aristoteles,
sed quid Paulus doceat. <hi>C.</hi> Obsecro te,
nonne Jacob apostolus scribit <note>(Jacob. II, 10)</note>, qui in
uno offenderit, eum esse omnium reum? <hi>A.</hi> Ipse
locus se interpretatur. Non enim dixit unde coeperat
disputatio, qui divitem pauperi in honore praetulerit,
reus est adulterii vel homicidii. In hoc enim
delirant Stoici, paria contendentes esse peccata. Sed
ita: <hi>Qui dixit, non moechaberis, dixit et, non occides;
<pb n="0512D"/>
quod etsi non occidis, moecharis autem, factus es
transgressor legis <note>(Ibid.)</note>
          </hi>. Levia cum levibus, et gravia
cum gravibus comparantur. Nec ferula dignum
vitium, gladio vindicandum est; nec gladio dignum
scelus, ferula coercendum. <hi>C.</hi> Esto, ut nullus Sanctorum
<pb n="0513A"/>
omnes virtutes habeat; hoc certe dabis, in eo
quod potest facere, si fecerit, esse perfectum. <hi>A.</hi> 
Non tenes quid supra dixerim? <hi>C.</hi> Quidnam illud
est? <hi>A.</hi> Perfectum esse in eo quod fecit, et imperfectum
in eo, quod facere non potuit. <hi>C.</hi> Sed sicut
perfectus est in eo quod fecit, quia facere voluit,
ita et in eo, per quod imperfectus est, quia non fecit,
perfectum esse potuisse, si facere voluisset. <hi>A.</hi> 
Quis enim non vult facere quod perfectum est? Aut
quis non cunctis cupiat florere virtutibus? Si totum
requiris ab omnibus, <emph>715</emph> tollis rerum diversitatem,
et gratiarum distantiam, et Creatoris artificis
varietatem, cujus sacro Propheta sonat carmine: <hi>Omnia in sapientia fecisti 
 <note>(Psal. CIII, 24)</note>
          </hi>. Indignetur
lucifer, quare fulgorem lunae non habeat. Luna super
<pb n="0513B"/>
suis defectibus et labore causetur, cur annum
solis circulum singulis mensibus expleat. Sol queratur,
quid offenderit ut lunae cursu tardior sit. Clamemus
et nos homunculi, quid causae exstiterit, ut
homines et non Angeli facti simus: quamquam magister
vester, <foreign xml:lang="greek">ὁ ἀρχαῖος,</foreign> de cujus haec fonte procedunt,
omnes rationales creaturas aequo asserat
jure conditas, ut instar quadrigarum et curruum de
carceribus exeuntes, in medio spatio vel corruant,
vel praetervolent, et ad optata perveniant. Elephanti
tantae molis, et gryphes in sua gravitate
causentur, cur quaternis pedibus incedant, cum
muscae, culicesque, et caetera hujuscemodi animantia
sub pennulis senos pedes habeant, et aliqui vermiculi
sint, qui tantis pedibus scateant, ut, innumerabiles
<pb n="0513C"/>
simul motus, nulla acies comprehendat.
Dicat haec Marcion et omnes haeretici, qui Creatoris
operibus illudunt. Vestrum decretum hucusque
perveniet, ut dum singula calumniantur, manum
injiciant Deo, cur solus Deus sit, cur inviderit creaturis,
ut non omnes eadem polleant majestate. Quod
licet non dicatis (neque enim tam insani estis, ut
aperte repugnetis Deo), tamen aliis verbis loquimini,
rem Dei, homini copulantes, ut sit absque
peccato, quod et Deus est. Unde Apostolus super
diversis intonans gratiis loquitur: <hi>Divisiones donationum
sunt, idem autem Spiritus; et divisiones ministeriorum
sunt, sed idem Dominus: et divisiones
operationum sunt; unus autem Deus, qui operatur
omnia in omnibus <note>(I Cor. XII, 4, 5)</note>
          </hi>.
<pb n="0514A"/>
</p>
        </div3>
<div3>
          <head>20. </head>
          <p>
 <hi>Quantum homo a Deo differat.--C.</hi> Nimius es in
una atque eadem quaestione, ut persuadere coneris
hominem universa simul habere <emph>716</emph> non posse,
quasi aut inviderit aut non potuerit Deus praestare
imagini et similitudini suae, ut in omnibus respondeat
suo Creatori. <hi>A.</hi> Egone nimius, an tu? qui soluta
proponis; et non intelligis aliud esse similitudinem,
aliud aequalitatem: illud picturam, hoc esse
 veritatem. Verus equus camporum spatia transvolat,
pictus parieti haeret in curru. Ariani Dei Filio
non concedunt, quod tu omni homini tribuis. Alii
non audent perfectum in Christo hominem confiteri,
ne suscipere in eo hominis peccata cogantur: quasi
potentior sit creatio Creatore; et idipsum filius tantum
hominis, quod Dei Filius. Aut igitur propone
<pb n="0514B"/>
alia, quibus respondeam; aut desine superbire, et
da gloriam Deo. <hi>C.</hi> Immemor es responsionis tuae;
et dum argumenta argumentis connectis, ac per Scripturarum
latissimos campos, infrenis equi libertate
baccharis, super fortissima quaestione, cui pollicitus
es te in consequentibus responsurum, omnino
tacuisti, oblivionem simulans, ut necessitatem responsionis
evaderes. Sed ego stultus ad horam tribui,
quod petebas, existimans oblaturum sponte quod
acceperas, et non admonitum reddere quod debebas. <hi>A.</hi> 
 Nisi fallor, de possibilibus mandatis dilata
est responsio. Pone igitur ut volueris.</p>
        </div3>
<div3>
          <head>21.</head>
          <p>
 <hi>Quomodo possibilia mandata Dei sint.--C.</hi> Aut
possibilia Deus mandata dedit, aut impossibilia. Si
possibilia, in nostra potestate est ea facere, si velimus.
<pb n="0514C"/>
Si impossibilia, nec in hoc rei sumus, si
non facimus, quod implere non possumus. Ac per
hoc sive possibilia dedit Deus mandata, sive impossibilia,
potest homo sine peccato esse, si velit. <hi>A.</hi> 
Quaeso ut patienter audias; non enim de adversario
victoriam, sed contra mendacium quaerimus veritatem.
Deus possibiles dedit humano generi omnes
artes, quippe quas plurimi didicerunt ( <hi>Plato in Symposio</hi> ):
ut taceam de his, quas Graeci <foreign xml:lang="greek">βαναύσους</foreign>
vocant, nos ad opera <emph>717</emph> manuum pertinere possumus
dicere: verbi gratia, grammaticam, rhetoricam,
philosophiae tria genera, physicam, ethicam,
logicam, geometriam quoque, et astronomiam,
astrologiam, arithmeticam, musicam, quae
et ipsae partes philosophiae sunt: medicinam etiam,
<pb n="0515A"/>
quae in tria dividitur, <foreign xml:lang="greek">δόγμα, μέθοδον, ἐμπειρίαν</foreign>: juris
quoque et legum scientiam. Quis nostrum,
quamvis sit ingeniosus, poterit omnia comprehendere,
cum eloquentissimus Orator ( <hi>Cicero</hi> ) de rhetorica,
et juris scientia disputans, dixerit:  « Pauci
unum possunt, utrumque nemo. »  Vides ergo, quod
Deus possibile jusserit, et tamen id, quod possibile
est, per naturam nullum posse [ <hi>Al.</hi> potuisse] complere.
Dedit itaque praecepta diversa, virtutesque
varias, quas omnes simul habere non possumus.
Atque ita fit, ut quod in alio aut primum, aut totum
est, in alio ex parte versetur: et tamen non sit
in crimine, qui non habet omnia, nec condemnetur
ex eo, quod non habet; sed justificetur ex eo, quod
possidet. Definit Apostolus, qualis episcopus esse
<pb n="0515B"/>
debeat, scribens ad Timotheum: <hi>Oportet episcopum
esse irreprehensibilem, unius uxoris virum, sobrium,
pudicum, ornatum, hospitalem, docilem, non vinolentum,
non percussorem; sed mansuetum, non litigiosum,
sine avaritia, domum suam bene regentem,
filios habentem subditos cum omni pudicitia <note>(I Tim.
III, 2 et seqq.)</note>
          </hi>. Et iterum: <hi>Non neophytum, ne inflatus
in judicium incidat diaboli. Oportet autem eum
etiam testimonium deforis habere bonum, ne in opprobrium
incidat, et laqueum diaboli <note>(Ibid., 6, 7)</note>
          </hi>. Tito
quoque scribens discipulo, quales episcopos debeat
ordinare, brevi sermone demonstrat: <hi>Ideo reliqui te
Cretae, ut quae reliqua sunt, corrigas, et constituas
per civitates presbyteros, sicut ego praecepi tibi. Si
quis est sine crimine, unius uxoris vir, filios habens
<pb n="0515C"/>
fideles, nec in accusatione luxuriae, aut non subjectos.
Oportet autem episcopum esse sine crimine,</hi> sive <hi>sine
accusatione</hi> (hoc enim magis <foreign xml:lang="greek">ἀνέγκλητος</foreign> sonat), <hi>sicut
dispensatorem Dei non protervum, non iracundum,
non vinolentum, non percussorem, non turpis lucri
appetitorem; sed</hi> <emph>718</emph> <hi>hospitalem, benignum, pudicum,
justum, sanctum, continentem, obtinentem doctrinae
fidelem sermonem, ut possit exhortari in doctrina
sana, et contradicentes coarguere <note>(Tit. I, 5 seqq.)</note>
          </hi>. Ut
diversarum personarum varia praecepta nunc sileam,
circa mandata episcopi me tenebo.</p>
        </div3>
<div3>
          <head>22.</head>
          <p>
 <hi>Ab exemplo virtutum, quas habere jubentur
episcopi.</hi> --Vult certe Deus tales esse episcopos,
sive presbyteros, quales vas electionis docet. Primum
<pb n="0516A"/>
quod dixit, <hi>irreprehensibilis,</hi> aut nullus, aut rarus
est. Quis est enim, qui non quasi in pulchro corpore
aut naevum, aut verrucam habeat? Si enim
ipse Apostolus dicit de Petro, quod non recto pede
incesserit in Evangelii veritate, et intantum reprehensibilis
fuerit, ut et Barnabas adductus sit in
eamdem simulationem <note>(Galat. II)</note>: quis indignabitur
id sibi denegari, quod princeps Apostolorum non
habuit? Deinde, <hi>unius uxoris virum, sobrium, pudicum,
ornatum, hospitalem,</hi> ut reperias: illud certe,
quod sequitur <foreign xml:lang="greek">διδακτικὸν,</foreign> <hi>qui possit docere:</hi> non ut
interpretatur Latina simplicitas, <hi>docilem,</hi> cum caeteris
virtutibus difficulter invenies. <hi>Vinolentum</hi> quoque <hi>et percussorem, et turpis lucri cupidum,</hi> 
 repudiat
Apostolus: et pro his cupit <hi>mansuetum,</hi> absque jurgio,
<pb n="0516B"/>
sine avaritia, et ut domum suam optime regat,
quodque difficillimum est; <hi>ut filios habeat subjectos,
cum omni pudicitia,</hi> vel filios carnis, vel filios fidei. <hi>Cum omni,</hi> 
 inquit, <hi>pudicitia.</hi> Non ei sufficit propriam
habere pudicitiam, nisi ea filiorum et comitum
ac ministrorum pudore decoretur, dicente
David: <hi>Ambulans in via immaculata, hic mihi ministrabit <note>(Ps. C, 6)</note>
          </hi>.
Consideremus quoque <foreign xml:lang="greek">ἐπίτασιν</foreign> [Al. <foreign xml:lang="greek">σύντασιν</foreign>
] pudicitiae, <hi>filios habentem subditos in omni
pudicitia;</hi> ut non solum opere, sed sermone quoque
et nutibus se abstineant ab impudicitiis: ne forte illud
incidat Heli, qui certe increpavit filios suos dicens: <hi>Nolite, filii mei, nolite: non bonam famam
audio ego de vobis 
 <note>(I Reg. II, 24)</note>
          </hi>. Corripuit, et punitus
est, quia non corripere debuit, sed abjicere.
<pb n="0516C"/>
Quid faciet, qui gaudet ad vitia, qui emendare non
audet? qui conscientiam suam metuit; et quod
cunctus populus clamitat, nescire se simulat? Quodque <emph>719</emph> 
 sequitur, <foreign xml:lang="greek">ἀνέγκλητον</foreign>: ut etiam a nullo
accusetur: ut bonam opinionem ab his qui foris
sunt habeat: ut etiam maledictis adversariorum careat;
et quibus doctrina displicet, placeat conversatio:
puto quod non facile sit reperire, maximeque
illud, <hi>ut potens sit adversariis resistere,</hi> et perversas
opprimere et superare doctrinas. Vult ut <hi>non
neophytus</hi> episcopus ordinetur, quod videmus nostris
temporibus pro summa eligi justitia. Si baptismum
statim justum faceret, et omni plenum justitia,
nequaquam utique Apostolus neophytum refutaret;
<pb n="0517A"/>
sed baptismus vetera peccata conscindit, novas virtutes
non tribuit, dimittit e carcere, et dimisso,
si laboraverit, praemia pollicetur. Aut nullus, inquam,
aut rarus est, qui omnia habeat, quae habere
debet episcopus. Et tamen si unum vel duo de catalogo
virtutum episcopo cuiquam defuerint, non tamen
[ <hi>Al.</hi> statim] justi carebit vocabulo: nec ex eo
damnabitur, quod non habet, sed ex eo coronabitur,
quod possidet. Omnia enim habere, et
nullo indigere, virtutis ejus est <hi>qui peccatum non
fecit, nec dolus inventus est in ore ejus; qui cum malediceretur,
non remaledixit <note>(I Pet. II, 22)</note>
          </hi>: qui
confidenter virtutum conscientia loquebatur: <hi>Ecce
venit princeps mundi hujus, et in me invenit nihil <note>(Joan.
XIV, 30)</note>
          </hi>. <hi>Qui cum esset in forma Dei, nequaquam rapinam
<pb n="0517B"/>
arbitratus est aequalem se esse Deo, sed se exinanivit,
formam servi accipiens, et factus est obediens
usque ad mortem, mortem autem crucis. Propterea donavit
ei Deus nomen, quod est supra omne nomen, ut
in nomine Jesu flectant genu coelestia, terrestria, et
inferna <note>(Philipp. II, 6 seqq.)</note>
          </hi>. Si ergo in una episcopi
persona pauca praecepta aut nequaquam, aut difficulter
invenies; quid facies de omni homine, qui
cuncta debet implere mandata?</p>
        </div3>
<div3>
          <head>23.</head>
          <p>
 <hi>Etiam in corporalibus non omnia omnes habere.</hi> --Ex
corporalibus consideremus spiritualia. Alius velox
est pedibus, sed non fortis manu. Ille tardus
incessu, sed stabilis in praelio est. Hic pulchram habet
faciem, sed raucae vocis est. Alius tetram, sed
dulci modulatione cantat. Illum ingeniosum, sed
<pb n="0517C"/>
obliviosum: hunc memorem, sed tardi videmus ingenii.
In ipsis controversiis, in quibus quondam
pueri lusimus, non omnes similiter vel in prooemiis, <emph>720</emph> 
 vel in narrationibus, vel in excessibus, vel in
argumentis, aut exemplorum copia, et epilogorum
dulcedine se agunt: sed eloquentiae suae alia atque
alia in parte dissimiles sunt. De viris magis ecclesiasticis
loquar. Multi super Evangelia bene disserunt,
sed in explanatione Apostoli impares sui sunt.
Alii cum in Instrumento novo optime senserint, in
Psalmis et veteri Testamento muti sunt. Hoc totum
dico, quod <hi>non omnia possumus omnes <note>(Virg. Ecl.
VII)</note>
          </hi>: rarusque aut nullus est divitum, qui in omni
substantia sua paria universa possideat. Possibilia
praecepit Deus, et ego fateor. Sed haec possibilia
<pb n="0517D"/>
cuncta singuli habere non possumus: non imbecillitate
naturae, ne calumniam facias Deo; sed animi
lassitudine, qui cunctas simul et semper non potest
habere virtutes. Quod et si in eo arguis Creatorem,
quare te talem condiderit, qui deficias atque lassescas;
dicam iterum, major erit reprehensio, si eum
volueris accusare, quare te Deum non fecerit. Sed
<pb n="0518A"/>
dices, Si non possum, ergo peccatum non habeo. Habes
peccatum quare non feceris, quod alius potuit facere.
Rursumque ille, cujus tu comparatione deterior es, vel
tui in alia virtute, vel alterius erit collatione peccator:
atque ita fit, ut quemcumque primum putaveris,
minor sit eo, qui se in alia parte major est.</p>
        </div3>
<div3>
          <head>24.</head>
          <p>
 <hi>Deus potest servare hominem sine peccato.--C.</hi> 
Si non potest homo esse sine peccato, quomodo Judas
scribit Apostolus: <hi>Ei autem qui potens est vos
conservare sine peccato, et constituere ante conspectum
gloriae suae immaculatos <note>(Jud. I, 24)</note>
          </hi>? Quo testimonio
comprobatur posse hominem esse sine peccato,
et maculam non habere. <hi>A.</hi> Non intelligis, quae proposueris.
Neque enim homo potest esse sine peccato,
quod tua habet sententia; sed potest, si voluerit
<pb n="0518B"/>
Deus, hominem servare sine peccato, et immaculatum
sua misericordia custodire. Hoc et ego dico,
quod Deo cuncta possibilia sunt. Homini autem
non quidquid voluerit possibile est; et maxime id
esse, quod nullam legeris habere creaturam. <hi>C.</hi> Non
dico hominem esse sine peccato, quod tibi forsitan
possibile videtur; sed posse esse si velit. Aliud est
enim esse, aliud posse. Esse, quaerit exemplum;
posse, ostendit imperii <emph>721</emph> veritatem. <hi>A.</hi> Nugaris,
nec meministi illius proverbii:  « Actum ne agas; et in
eodem coeno volutaris, immo laterem lavas. »  Pro
quo nihil aliud audies, nisi hoc, quod omnibus patet:
rem te velle firmare, quae nec est, nec fuit, et
forsitan nec futura est. Atque ut ipso verbo utar, et
stultitiam <foreign xml:lang="greek">ἀσυστάτου</foreign> [ <hi>Mss.</hi> asystatae] ( <hi>non consistentis</hi> )
<pb n="0518C"/>
argumentationis ostendam, esse posse, te aio
dicere, quod esse non possit. Hoc enim, quod proposuisti,
posse hominem sine peccato esse si velit,
aut verum est, aut falsum est. Si verum est, ostende
quis fuerit: si falsum; quidquid falsum est, numquam
fieri potest. Verum haec quasi explosa taceantur,
et in scriniolis vestris tantum mussitent, publicam
faciem formidantia.</p>
        </div3>
<div3>
          <head>25.</head>
          <p>
 <hi>Librum Pelagii confutat.</hi> --Transeamus ad
alia, in quibus perpetua oratione utendum est, ita
dumtaxat, ut habeas potestatem refellendi et quaerendi
si quid volueris. <hi>C.</hi> Audiam patienter, non enim
dicam libenter; et magis mirabor ingenium, cujus
stupeo falsitatem. <hi>A.</hi> Utrum falsa sint an vera quae
dicturus sum, cum audieris tunc probabis. <hi>C.</hi> Loquere
<pb n="0518D"/>
ut vis, mihi decretum est si respondere non
potuero, magis silere, quam mendacio acquiescere. <hi>A.</hi> 
 Quid interest utrum te tacentem, an loquentem
superem, et juxta Protei fabulam vigilantem capiam,
 an dormientem? <hi>C.</hi> Cum dixeris quae volueris, audies
quae nequaquam velis. Veritas enim laborare potest,
vinci non potest. <hi>A.</hi> Libet sententias tuas parumper
<pb n="0519A"/>
discutere, ut intelligant sectatores tui, quam
divinum in te mirentur ingenium. Dicis, <hi>Sine peccato
esse non posse, nisi qui scientiam legis habuerit,</hi> 
per quod magnam partem Christianorum excludis a
justitia, et qui praedicator es impeccantiae, omnes
prope peccatores esse pronuntias. Quotus enim quisque
Christianorum habet legis scientiam, quam in
multis Doctoribus Ecclesiae; aut raro, aut difficulter
invenias? Verum tu tantae es liberalitatis, <emph>722</emph> ut
favorem tibi apud Amazonas tuas concilies, ut in
alio loco scripseris, <hi>Scientiam legis etiam feminas
habere debere:</hi> cum Apostolus doceat esse tacendum
mulieribus in Ecclesia; et si quid ignorant, domi viros
suos debere consulere <note>(I Cor. XIV)</note>. Nec sufficit
tibi dedisse agmini tuo scientiam Scripturarum, nisi
<pb n="0519B"/>
earum voce et canticis delecteris. Jungis enim et
ponis in titulo, <hi>Quod et feminae Deo psallere debeant.</hi> 
Quis enim ignorat psallendum esse feminis in cubiculis
suis, et absque virorum frequentia et congregatione
turbarum? Verum tu donas quod non licet;
ut quod verecunde facere debeant, et absque ullo
arbitro, magistri auctoritate proclament.</p>
        </div3>
<div3>
          <head>26.</head>
          <p>
 <hi>Item librum Pelagii confutat.</hi> -- Addis praeterea <note>(Tit. XIII, al. XIV)</note>,
 <hi>Servum Dei nihil amarum de
ore suo, sed semper quod dulce est et suave debere
proferre;</hi> et quasi alius sit servus Dei, alius doctor
et sacerdos Ecclesiae, prioris oblitus sententiae, ponis
in alio titulo <note>(Tit. XXVII, al. XXII)</note>, <hi>sacerdotem
sive doctorem omnium actus speculari debere, et fiducialiter
corripere peccantes ne, pro iisdem rationem reddat</hi> 
<pb n="0519C"/>
[Al. <hi>reddas], et eorum sanguis de suis manibus
requiratur.</hi> Nec semel dixisse contentus, idipsum replicas,
et inculcas <hi>
            <note>(Tit. XXXI)</note> sacerdotem sive doctorem
nemini adulari debere, sed audenter omnes corripere,
ne et se et eos qui eum audiunt, perdat.</hi> Tantane
est in uno opere dissonantia, ut quid prius dixeris
nescias? Si enim servus Dei nihil amarum de suo
debet ore proferre, sed semper quod dulce et suave
est: aut sacerdos et doctor servi Dei non erunt, qui
fiducialiter debent corripere peccantes, et nulli adulari,
sed audacter omnes increpare; aut si sacerdos
et doctor, non solum servi Dei, sed inter servos ejus
principalem tenent locum, frustra servis Dei blanditias
et dulcedines reservasti, cum hoc proprie haereticorum
sit, et eorum qui decipere cupiunt audientes,
<pb n="0520A"/>
dicente Apostolo: <hi>Hujusmodi enim Christo Domino
nostro non serviunt, sed suo ventri. Et per dulces
sermones et benedictiones</hi> <emph>723</emph> <hi>seducunt corda innocentium <note>(Rom. XVI, 18)</note>
          </hi>.
Semper insidiosa, callida,
blanda est adulatio. Pulchreque adulator apud philosophos
definitur <hi>blandus inimicus.</hi> Veritas amara
est, rugosae frontis ac tristis, offenditque correptos.
Unde et Apostolus loquitur: <hi>Inimicus vobis factus
sum, veritatem dicens vobis <note>(Galat. IV, 16)</note>
          </hi>? Et Comicus:
</p>
          <l>Obsequium amicos, veritas odium parit.</l>
          <p> 
Quapropter et Pascha cum amaritudinibus comedimus,
et vas electionis docet Pascha celebrandum in
veritate et sinceritate <note>(I Cor. V)</note>; veritas in nobis
sit sinceritas, et amaritudo illico consequetur.
<pb n="0520B"/>
</p>
        </div3>
<div3>
          <head>27. </head>
          <p>
 <hi>Omnia Dei voluntate regi.</hi> --Illud vero quod
in alio ponis loco <note>(Tit. XXXI)</note>, <hi>Omnes voluntate propria
regi,</hi> quis Christianorum potest audire? Si enim
non unus, nec pauci, nec multi, sed omnes reguntur
propria voluntate, ubi erit auxilium Dei? Et quomodo
illud exponis? <hi>A Domino gressus hominis diriguntur <note>(Psal. XXXVI, 23)</note>
          </hi>;
et, <hi>Non est in homine via
ejus <note>(Jerem. X, 22)</note>
          </hi>; et, <hi>Nemo potest quidquam accipere,
nisi datum fuerit ei desuper.</hi> Et in alio loco, <hi>Quid enim habes quod non accepisti? Et si accepisti,
quid gloriaris, quasi non acceperis 
 <note>(I Cor.
IV, 7)</note>
          </hi>? dicente Domino Salvatore: <hi>Non descendi
de coelo, ut faciam voluntatem meam, sed voluntatem
ejus qui me misit Patris <note>(Joan. V, 30)</note>
          </hi>. Et in alio
loco: <hi>Pater, si fieri potest, transeat a me calix iste.
<pb n="0520C"/>
Verumtamen non quod ego volo, sed sicut tu <note>(Luc.
XXII, 42)</note>
          </hi>. Et in Oratione Dominica: <hi>Fiat voluntas
tua, sicut in coelo et in terra <note>(Matth. VI, 10)</note>
          </hi>. Qua sententiae
temeritate aufers Dei omne praesidium? Et
quod in alio loco frustra conaris adjungere, <hi>Non
absque Dei gratia,</hi> quomodo sentiri velis, ex hoc
loco intelligitur, dum gratiam ejus non ad singula
refers opera, sed ad conditionis ac legis et liberi arbitrii
potestatem.</p>
        </div3>
<div3>
          <head>28.</head>
          <p>
 <hi>Impiorum et iniquorum diversitas.</hi> --Illud vero
quod in sequenti ponis capitulo <note>(Tit. LXII, al. LXXII)</note>: <hi>In die judicii iniquis et peccatoribus non parcendum,
sed aeternis eos ignibus exurendos,</hi> 
 ferre quis potest,
 et interdicere te misericordiam Dei, et ante diem judicii
de sententia judicis <emph>724</emph> judicare, ut si voluerit
<pb n="0521A"/>
iniquis et peccatoribus parcere, te praescribente, non
possit? Dicis enim:  « Scriptum est in centesimo tertio
psalmo: <hi>Deficiant peccatores a terra et iniqui, ita
ut non sint.</hi> Et in Isaia: <hi>Comburentur iniqui et peccatores
simul, et qui relinquunt Deum, consummabuntur.</hi> » 
Et non intelligis comminationem Dei interdum sonare
clementiam? Non enim dicit eos aeternis ignibus
exurendos, sed a terra deficere, et iniquos esse
cessare. Aliud enim est ipsos a peccato et iniquitate
desistere, et aliud ipsos perire in perpetuum, et
aeternis ignibus concremari. Denique Isaias de quo
ponis testimonium, <hi>Comburentur,</hi> inquit, <hi>peccatores et
iniqui simul:</hi> non addit, in aeternum. <hi>Et qui relinquunt
Deum, consummabuntur.</hi> Proprie hoc de haereticis
loquitur, qui rectum fidei tramitem relinquentes
<pb n="0521B"/>
consummabuntur, si noluerint ad Dominum
reverti, quem dereliquerunt. Quae sententia et tibi
parata est, si neglexeris ad meliora converti. Deinde
cujus est temeritatis, iniquos et peccatores impiis
jungere; qui a nobis sic definiuntur. Omnis impius
iniquus est et peccator, nec reciprocatur, ut possimus
dicere, omnis peccator et iniquus etiam impius
est. Impietas enim proprie ad eos pertinet, qui notitiam
Dei non habent, vel cognitam transgressione
mutarunt. Peccatum autem et iniquitas pro qualitate
vitiorum, post peccati et iniquitatis vulnera, recipit
sanitatem. Unde scriptum est: <hi>Multa flagella peccatoris <note>(Ps. XXXI, 10)</note>
          </hi>:
et non interitus sempiternus.
Et per omnia flagella atque cruciatus emendatur
Israel. <hi>Quem enim diligit Dominus corripit: flagellat
<pb n="0521C"/>
autem omnem filium quem recipit <note>(Hebr. XII, 6)</note>
          </hi>. Aliud
est caedere magistri et parentis affectu: aliud contra
adversarios crudeli animo desaevire. Quam ob causam,
et in primo Psalmo canitur: <hi>Quoniam non resurgunt
<pb n="0522A"/>
impii in judicio.</hi> Jam enim in perditionem
sunt praejudicati. <hi>Neque peccatores</hi> <emph>725</emph> <hi>in consilio
justorum <note>(Psal. I, 5)</note>
          </hi>. Aliud enim est gloriam perdere
resurgendi, aliud perire perpetuo. <hi>Veniet,</hi> inquit, <hi>hora, in qua omnes qui in sepulcris sunt, audient vocem
ejus, et egredientur, qui bona fecerunt, in resurrectionem
vitae; qui autem mala egerunt, in resurrectionem
judicii 
 <note>(Joan. V, 5)</note>
          </hi>. Unde et Apostolus
eodem sensu, quia eodem et spiritu, loquitur ad Romanos: <hi>Quicumque enim sine lege peccaverunt, sine
lege peribunt. Et quicumque in lege peccaverunt, per
legem judicabuntur 
 <note>(Rom. II, 12)</note>
          </hi>. Sine lege impius
est, qui in aeternum peribit. In lege peccator credens
in Deum, qui per legem judicabitur, et non
peribit. Si peccatores et iniqui aeternis ignibus exuruntur,
<pb n="0522B"/>
non times sententiam tuam, qui iniquum et
peccatorem te esse dicis? Et argumentaris hominem
non esse sine peccato, sed esse posse. Ergo solus
ille salvetur, qui numquam fuit, nec est, sed futurus
est, <emph>726</emph> aut forsitan nec futurus: et pereant omnes,
quos retro fuisse legimus. Tu ipse qui Catoniana
[ <hi>Al.</hi> Catoniaca] nobis inflaris superbia, et
Milonis humeris intumescis, qua temeritate, peccator,
magistri nomen assumis? Aut si justus es, et
humilitate simulas peccatorem, mirabimur atque
gaudebimus habere te solum et possidere cum sociis,
quod nec Patriarcharum, nec Prophetarum, nec
Apostolorum quispiam habuit. Si [ <hi>Al.</hi> Sin] autem
Origenes omnes rationabiles creaturas dicit non
esse perdendas, et diabolo tribuit poenitentiam, quid
<pb n="0522C"/>
ad nos, qui et diabolum et satellites ejus omnesque
impios et praevaricatores dicimus perire perpetuo, et
Christianos si in peccato praeventi fuerint, salvandos
esse post poenas?
<pb n="0523A"/>
</p>
        </div3>
<div3>
          <head>29. </head>
          <p>
 <hi>Duo Pelagii capitula inter se discrepantia.</hi> --Jungis
praeterea duo capitula inter se discrepantia, quae
si vera sint, os aperire non poteris: <hi>Sapientiam
et</hi> <emph>727</emph> <hi>intellectum Scripturarum, nisi qui didicerit,
scire non posse.</hi> Et iterum: <hi>Scientiam legis non usurpare
debere indoctum <note>(Tit. XX)</note>
          </hi>. Aut enim magistrum,
a quo didiceris, proferre cogeris, ut tibi scientiam
legis liceat usurpare: aut si magister talis est, qui
ab alio non didicerit, et docuerit te quod ipse ignorabat,
restat ut non recte facias, qui indoctus usurpas
scientiam Scripturarum, et magister prius quam
discipulus esse coepisti. Nisi forte humilitate solita,
magistrum tuum jactitas Dominum, qui docet omnem
scientiam, et cum Moyse <note>(Exod. XXXIV)</note> in nube
et caligine facie ad faciem audis verba Dei, et
<pb n="0523B"/>
inde nobis cornuta fronte procedis. Nec hoc sufficit,
sed repente mutaris in Stoicum, et de Zenonis
nobis tonas supercilio, <hi>Christianum illius debere
esse patientiae, ut si quis sua auferre voluerit, gratanter
amittat <note>(Tit. LXXIII, al. LXIV)</note>
          </hi>. Nonne nobis satis
est, patienter perdere quod habemus, nisi violento
atque raptori agamus gratias, et eum cunctis benedictionibus
prosequamur? Docet Evangelium <note>(Matth.
V)</note> ei, qui nobiscum velit judicio contendere, et per
lites ac jurgia auferre tunicam, etiam pallium esse
concedendum: non praecipit, ut agamus gratias,
et laeti nostra perdamus. Hoc dico, non quod aliquid
<pb n="0524A"/>
sceleris in hac sententia sit, sed quod ubique <foreign xml:lang="greek">ὑπερβολικῶς</foreign>
mediocria transeas, et magna secteris. Unde
adjungis, <hi>Gloriam vestium et ornamentorum Deo esse
contrariam.</hi> Quae sunt, rogo, inimicitiae contra Deum,
si tunicam habuero mundiorem, si episcopus, presbyter,
et diaconus, et reliquus ordo ecclesiasticus
 in administratione sacrificiorum candida veste processerint?
Cavete, clerici; cavete, monachi; viduae et
virgines, periclitamini, nisi sordidas vos atque pannosas
vulgus aspexerit. Taceo de hominibus saeculi,
quibus aperte bellum indicitur, et inimicitiae contra
Deum, si pretiosis atque nitentibus utantur exuviis.</p>
        </div3>
<div3>
          <head>30.</head>
          <p>
 <hi>Capitula Pelagii sibi contraria.</hi> --Audiamus
et caetera: <hi>Inimicos ut</hi> <emph>728</emph> <hi>proximos diligendos</hi> 
<pb n="0524B"/> <note>(Tit. CLXIV, al. CXLIV)</note>;
statimque oppressus gravissimo
lethargo, ponis et dicis: <hi>Inimico numquam esse
credendum <note>(Tit. CLXI, al. CXLVI)</note>
          </hi>, quod sibi esse contrarium,
etiam me silente, perspicuum est. Sed dices
[ <hi>Al.</hi> dicis] utrumque vocibus Scripturae contineri,
non animadvertens, quo sensu in suis locis dicta
sint. Praeceptum est mihi, ut diligam inimicos,
et orem pro persecutoribus. Numquid jussum est,
ut ita diligam, quasi proximos et consanguineos et
amicos, ut inter aemulum et necessarium nulla distantia
sit? Si inimicos diligo quasi proximos, amicis
quid amplius exhibebo? Aut si hoc dixeras,
<pb n="0525A"/>
illud tacere debueras, ne contraria sibi in eodem
loco dicere videreris, <hi>Inimico numquam esse credendum <note>(Exod. XXIII)</note>
          </hi>.
Sed quomodo diligatur inimicus,
et lex docet <note>(Deut. XXII, 4)</note>: Jumentum adversarii
si ceciderit, sublevandum: et Apostolus: <hi>Si esurierit
inimicus tuus, ciba illum; si sitierit, da illi potum.
Hoc enim faciens, carbones ignis congregabis super caput
ejus <note>(Rom. XII, 20)</note>
          </hi>; non in maledictum et condemnationem,
ut plerique existimant, sed in correctionem
et poenitudinem, ut superatus beneficiis,
 excoctus fervore charitatis, inimicus esse desistat.</p>
        </div3>
<div3>
          <head>31.</head>
          <p>
 <hi>An regnum coelorum in veteri Test. repromissum.</hi> --Addis
praeterea, <hi>Regnum coelorum etiam in
Testamento veteri repromitti <note>(Tit. CXXIII)</note>
          </hi>: ponisque
<pb n="0525B"/>
testimonia de apocryphis, cum perspicuum sit, regnum
coelorum primum in Evangelio praedicari per
Joannem Baptistam, et Dominum Salvatorem, et
Apostolos. Lege Evangelia. Joannes Baptista clamat
in deserto: <hi>Poenitentiam agite, appropinquavit enim
regnum coelorum <note>(Matth. III, 1)</note>
          </hi>. Et de Salvatore scriptum
est: <hi>Ex eo tempore coepit praedicare et dicere:
Poenitentiam agite, appropinquavit enim regnum coelorum <note>(Matth. IV, 17)</note>
          </hi>.
Et iterum: <hi>Circuibat Jesus civitates
et vicos, docens in synagogis</hi> [Al. <hi>synagoga] eorum,
et praedicans regnum Dei <note>(Matth. IX, 35)</note>
          </hi>. Et
Apostolis praecipit: <hi>Ite et praedicate, dicentes, quoniam
appropinquavit regnum coelorum.</hi> Tu autem illos
Manichaeos vocas, quia Legi Evangelium praeferentes,
in illa umbram, in hoc veritatem esse dicamus,
<pb n="0525C"/>
et non intelligis <emph>729</emph> stultitiam tuam impudentiae
copulatam. Aliud esse [ <hi>Al.</hi> est] damnare Legem,
quod Manichaeus facit; aliud Legi praeferre Evangelium,
quae apostolica doctrina est. In illa enim servi,
in hoc praesens Dominus loquitur; ibi promittitur,
hic impletur; ibi initia, hic perfectio est; in illa operum
fundamenta jaciuntur, hic fidei et gratiae culmen
imponitur. Hoc posuimus, ut egregii praeceptoris
doctrina monstraretur.</p>
        </div3>
<div3>
          <head>32.</head>
          <p>
 <hi>Praecipuam Pelagianorum sententiam impugnat.</hi> --Centesimus
titulus est, <hi>Posse hominem sine peccato
esse, et Dei mandata facile custodire, si velit,</hi> de quo
abunde dictum est. Cumque se imitatorem, immo
expletorem operis beati Martyris Cypriani, scribentis
ad Quirinum [ <hi>Mss.</hi> Cirinum], esse fateatur, non
<pb n="0525D"/>
intelligit se in eodem opere dixisse contraria. Ille in
quinquagesimo quarto titulo tertii libri, ponit neminem
<pb n="0526A"/>
sine sorde et sine peccato esse, statimque
jungit testimonia, in quibus scriptum est apud Job: <hi>Quis enim mundus a sordibus? nec si unius etiam diei
sit vita ejus in terra 
 <note>(Job. XIV, 14)</note>
          </hi>. Et in Psalmo
quinquagesimo <note>(Vers. 6)</note>: <hi>Ecce in iniquitatibus conceptus
sum, et in peccatis concepit me mater mea.</hi> Et
in Epistola Joannis: <hi>Si dixerimus, quia peccatum non
habemus, nosmetipsos decipimus, et veritas in nobis
non est <note>(I Joan. I, 8)</note>
          </hi>. Tu e diverso asseris, <hi>Posse hominem
sine peccato esse:</hi> et ut hoc verum dixisse videaris,
statim adjungis, <hi>Et Dei mandata facile custodire,
si velit,</hi> quae aut rarus, aut nullus implevit. Si
enim facilia sunt, debent a pluribus custodiri. Sin
autem, ut concedamus tibi, rarus quisquam ea implere
potest, manifestum est esse difficile quod rarum
<pb n="0526B"/>
est. Atque ut hoc augeas, et magnitudinem tuae
virtutis ostendas, quod scilicet de bono conscientiae
thesauro eructare credaris, ponis in titulo: <hi>Ne
leviter quidem esse peccandum <note>(Tit. CXXIII)</note>
          </hi>. Et quid
sit hoc <hi>leviter,</hi> ne forte in opere te aliquis dixisse
existimaret, annectis. <hi>Malum nec cogitandum <note>(Tit.
CXXXVI, al. CXXXI)</note>
          </hi>, neque illius sententiae recordaris: <hi>Delicta quis intelligit? ab occultis meis</hi> 
 <emph>730</emph> <hi>munda
me, Domine, et ab alienis parce servo tuo <note>(Psal.
XVIII, 13)</note>
          </hi>: cum Ecclesia etiam ea quae per ignorantiam
delinquimus, et sola cogitatione peccamus,
delicta esse fateatur: in tantum, ut hostias pro errore
jubeat offerri <note>(Hebr. II)</note>, et Pontifex qui pro cuncto
populo deprecatur, ante pro se offerat victimas,
qui certe numquam pro aliis juberetur offerre, nisi
<pb n="0526C"/>
justus ipse esset, nec rursum pro se offerret, si peccato
careret ignorantiae. Scilicet nunc mihi latissima
Scripturarum spatia peragranda sunt, ut doceam
errorem et ignorantiam esse peccatum.</p>
        </div3>
<div3>
          <head>33.</head>
          <p>
 <hi>Esse peccata ignorantiae.--C.</hi> Obsecro te,
nonne legisti: <hi>Qui viderit mulierem ad concupiscendum
eam, jam moechatus est eam in corde suo <note>(Matth.
V, 28)</note>
          </hi>? Non ergo solus aspectus et incentiva vitiorum
reputantur in peccatum; sed ea quibus attribuimus
assensum. Aut enim vitare possumus malam
cogitationem, et consequenter possumus carere
peccato; aut si vitare non possumus, non reputatur
in peccatum, quod caveri non potest. <hi>A.</hi> Callide
quidem argumentaris, sed non intelligis argumentationem
tuam contra sacras Scripturas facere. Volunt
<pb n="0526D"/>
enim eloquia Scripturarum etiam ignorantiam
habere peccatum: unde et Job <note>(Job. I)</note> offert hostias
<pb n="0527A"/>
pro filiis suis, ne forte per ignorantiam in cogitatione
peccaverint. Et qui ligna caedit, si securi ac ferro
fugiente de ligno, homo fuerit occisus, pergere
jubetur <note>(Deut. XIX)</note> ad urbem fugitivorum et tamdiu
ibi esse, quamdiu Sacerdos maximus moriatur, id
est, redimatur sanguine Salvatoris, aut in domo
baptismatis, aut in poenitentia, quae imitatur baptismatis
gratiam per ineffabilem clementiam Salvatoris,
qui non vult perire quemquam, nec delectatur
mortibus peccatorum, sed ut convertantur et vivant <note>(Ezech. XVIII)</note>.
 <hi>C.</hi> Rogo quae est ista justitia, ut in peccato
tenear erroris, cujus reatum non habet conscientia?
Nescio me peccasse, et ejus rei quam nescio,
poenas luo? Et quid plus faciam, si sponte peccavero? <hi>A.</hi> 
 A me sententiae et dispositionis Dei
<pb n="0527B"/> <emph>731</emph> 
 causas requiris? Respondet stultae interrogationi
tuae liber Sapientiae: <hi>Altiora te ne quaesieris, et
fortiora te ne scrutatus fueris <note>(Eccli. III, 22)</note>
          </hi>. Et alibi: <hi>Noli esse sapiens multum, et noli argumentari plus
quam oporteat 
 <note>(Eccles. VII, 17)</note>
          </hi>. Et in eodem loco: <hi>In
sapientia et in simplicitate cordis quaerite Deum <note>(Sap.
I, 1)</note>
          </hi>. Ac ne forte huic volumini contradicas, audi
Apostolum, Evangelica clangentem tuba: <hi>O altitudo
divitiarum sapientiae et scientiae Dei, quam inscrutabilia
sunt judicia ejus, et investigabiles viae ejus! Quis
enim cognovit sensum Domini? aut quis consiliarius
ejus fuit <note>(Rom. XI, 33, 34)</note>
          </hi>? Istae sunt quaestiones,
de quibus et in alio loco scribit: <hi>Stultas autem et
ineruditas quaestiones devita, sciens quoniam lites generant <note>(II Tim. II, 2, 3)</note>
          </hi>.
Et Ecclesiastes (de quo
<pb n="0527C"/>
certe libro nulla est ambiguitas), <hi>Dixi,</hi> inquit, <hi>sapiens
efficiar, et ipsa longe facta est a me. Profunda
profunditas, quis eam inveniet <note>(Eccles. VII, 24, 25)</note>
          </hi>?
A me quaeris, quare figulus aliud vas fecerit in honorem,
aliud in contumeliam, et non vis acquiescere
Paulo, pro suo Domino respondenti: <hi>O homo! tu
quis es, qui respondeas Deo <note>(Rom. IX, 20)</note>
          </hi>?</p>
        </div3>
<div3>
          <head>34.</head>
          <p>
 <hi>Opponit Scripturarum testimonia.</hi> --Audi ergo
breviter testimonia Scripturarum, ut stulta, immo
impia sciscitatio tua in perpetuum conticescat.
Loquitur Deus in Genesi, <hi>Non adjiciam ultra maledicere
terrae propter opera hominum, quia apposita est
mens hominis diligenter ad mala a pueritia <note>(Gen. VIII,
21)</note>
          </hi>. Abraham et Sara, audita repromissione filii
Isaac, rident in corde suo, et tacita cogitatio non latet
<pb n="0527D"/>
scientiam Dei. Arguuntur in risu, et ipsa cogitatio,
quasi pars infidelitatis reprehenditur. Attamen
non ex eo quod risere, diffidentiae condemnantur,
sed ex eo quod postea crediderunt, justitiae palmam
acceperunt. Lot nescit in concubitu filiarum quid
fecerit, et inebriatus ab eis non habet crimen conscientiae,
et tamen error in vitio est. Argue sanctum
virum Jacob, quare Rachel formosam dilexerit, pro
qua et servivit multo tempore, et in Liae primo concubitu
<pb n="0528A"/>
fuerit contristatus; et acquiesce tamdem humanae
fragilitati, quae etiam pulchra corpora diligit,
et deformia detestatur. Luget Jacob mortem filii sui
Joseph, et multo tempore consolationem non recipit <emph>732</emph> 
 filiorum, respondetque: <hi>Lugens et gemens,
vadam ad infernum <note>(Gen. VIII, 35)</note>
          </hi>: et probat se hominem,
dum justus ignorat quid actum sit de justo
filio Joseph. In Exodo scriptum est: <hi>Si percusserit
aliquis quempiam, et mortuus fuerit, morte moriatur.
Sin autem non volens, sed Deus tradidit eum in manibus
ejus, dabo tibi locum, ad quem confugiat qui occiderit <note>(Exod. XXI, 12, 13)</note>
          </hi>.
In quo notandum est, quod
Deus tradidit hominem in manus ejus, et ille qui occidit
per ignorantiam, exsilio condemnatur. In Levitico
 lex ponitur: <hi>Anima si peccaverit in conspectu
<pb n="0528B"/>
Domini non sponte, ex omnibus praeceptis Domini, quae
non oportet fieri, feceritque unum ex eis, sive Pontifex
fuerit, sive omnis synagoga, et reliquus populus, et
postea didicerit peccatum suum, quod peccavit per
ignorantiam, offeret munus, hircum de capris, masculum
immaculatum: et ponet manus suas super caput ejus,
interficietque illum in loco ubi mactantur holocausta
coram Domino, quia pro peccato est <note>(Levit. IV, 2, 13
et seqq.)</note>
          </hi>. Statimque in sequentibus: <hi>Si tetigerit aliquid
immundum, quod non liceat tangere, et fecerit
per ignorantiam, et postea didicerit, sive promiserit
aliquid, et fuerit oblitus, pronuntiabit peccatum suum,
in quo peccasse se perspicit, et offeret Domino pro his
quae peccavit, agnam sive capram pro peccato suo quod
peccavit, et precabitur pro eo sacerdos super peccato,
<pb n="0528C"/>
et dimittetur ei peccatum. Sin autem non praevaluerit
manus ejus, ut offerat ovem pro peccatis suis quibus
peccavit, duos turtures, aut duos pullos columbarum
offeret Domino, unum pro peccato, et unum in holocaustum:
et portabit ea ad sacerdotem, et offeret sacerdos
id quod pro peccato est primum, et in ipso reconciliabitur
pro peccato quod peccavit, et dimittetur ei <note>(Levit. V, 3 seq.)</note>
          </hi>.
Caeteraque his similia, quae studio
brevitatis omitto, ne fastidium stomacho tuo faciam.
In consequentibus quoque narrat Moyses <note>(Ibid., VIII)</note> 
quod in consecratione Aaron et filiorum ejus obtulerit
vitulum pro peccato et posuerit Aaron et filii ejus
manus super eum, super caput videlicet vituli, qui
erat pro peccato, et mactaverit eum, et tulerit de
ejus sanguine, et posuerit super cornua altaris in
<pb n="0528D"/>
circuitu digito suo, atque altare mundaverit. Similiter
in <emph>733</emph> ariete fecerit, et de sanguine ejus tetigerit
auriculam ejus dexteram, et manum dexteram,
et summitatem pedis dextri. Et post multa alia, quae
narrare longissimum est, enumeratis diebus septem
ita legimus: <hi>Factum est quoque die octavo, et vocavit
Moyses Aaron, et filios ejus, et omnes seniores Israel,
et dixit ad Aaron: Tolle vitulum de bobus pro peccatis</hi> 
[Al. <hi>peccato], et arietem in holocaustum immaculatum,
<pb n="0529A"/>
et offeres eos in conspectu Domini: et senioribus
Israel loquere, dicens: Tollite hircum de capris unum
pro peccato, et vitulum immaculatum anniculum in
holocaustum. Dixitque Moyses ad Aaron: Accede ad
altare et fac pro peccato tuo,</hi> et reliqua. <hi>Rursumque
elevavit Aaron manus suas super populum, et benedixit
eis. Descenditque cum fecisset pro peccato et holocausto
et salutari <note>(Levit. IX, 1 seqq.)</note>
          </hi>. Mulier generat
liberos lege naturali et immunda est, si masculum
pepererit, diebus quadraginta; si feminam, diebus
octoginta. Accusa Creatorem, cur immundum quidquam
nominet quod ipse condidit. Et non solum
ipsa immunda est, sed et omne quod tetigerit. <hi>Cumque
dies,</hi> inquit, <hi>purgationis ejus completi fuerint super
filio aut filia, offeret agnum anniculum immaculatum,
<pb n="0529B"/>
et pullum columbarum, et turturem pro peccato,
ad ostium tabernaculi testimonii sacerdoti, qui offeret
ea in conspectu Domini, et expiabit pro ea sacerdos <note>(Levit. XII, 6 et seqq.)</note>
          </hi>.
De leproso quoque dicitur,
quod in die purgationis ejus offeratur pro eo
victima pro peccato, duoque turtures et duo pulli
columbarum: unus pro peccato, alius in holocaustum <note>(Ibid., 13)</note>.
Et qui fluxum seminis patitur, eodem
sacrificii ordine pro peccato et holocausto liberatur.
Et ad extremum infertur: <hi>Timoratos facite
filios Israel ab immunditiis suis, et non morientur pro
peccato suo, si contaminaverint tabernaculum testamenti <note>(Levit. XV, 31)</note>
          </hi>.
Ipsi quoque Aaron praecipitur, ut
non omni tempore ingrediatur in Sancta Sanctorum,
ne forte moriatur. <hi>Cumque,</hi> ait, <hi>voluerit intrare,
<pb n="0529C"/>
offerat vitulum pro peccato, et arietem in holocaustum,
duosque hircos accipiat ab universo populo; unum ex eis
offerat pro peccato suo, et unum pro peccato populi,
et arietem in holocaustum <note>(Levit. XVI, 3)</note>
          </hi>. <emph>734</emph> Alter
hircorum cuncta peccato suscipit populi in typum
Domini Salvatoris, et effert in solitudinem: et sic
placatur Deus omni multitudini. Ad extremum dicitur. <hi>Si comederit homo de sanctificatis per ignorantiam,
imputatur ei iniquitas atque delictum, et voti
reus erit.</hi> 
 Unde et Apostolus monet eucharistiam
Domini cum cautione sumendam, ne in condemnationem
nobis sumamus atque judicium <note>(I Cor. XI)</note>.
Si damnatur in lege ignorantia, quanto magis in
Evangelio conscientia!</p>
        </div3>
<div3>
          <head>35.</head>
          <p>
 <hi>Ex Numerorum libro.</hi> --Transeamus ad Numeros,
<pb n="0529D"/>
et ob contentiosorum impudentiam refutandam,
summa quaeque carpamus. Nazaraeus sancto crine
venerabilis, alterius subita morte maculatur, et
omnes dies consecrationis ejus praeteriti irriti fiunt:
posteaque pro eo offeruntur duo turtures, et duo
pulli columbarum, unus pro peccato, et alter in
holocaustum. In die quoque consummationis ejus
offertur agnus in holocausto et agna pro peccato.
<pb n="0530A"/>
Et post multa scriptum est <note>(Num. XIV, 18)</note>: <hi>Et
nunc magnificetur fortitudo Domini, sicut locutus es, dicens, Dominus longanimis et multae misericordiae,
auferens iniquitatem et scelera, et mundans non
faciet innocentem:</hi> 
 pro quo Septuaginta interpretati
sunt, <hi>et emundans non mundabit reum,</hi> quod scilicet
etiam post indulgentiam, reus sit propriae conscientiae.
Cumque, ait, ignoraverit populus, et fecerit
unum ex his quae facere non debuit, post caeremoniarum
longum ordinem infertur et dicitur: <hi>Offerte
hircum caprarum pro peccato, et placabit Sacerdos
pro omni synagoga filiorum Israel, et propitiabitur
ei Dominus, quia ignorantia est: et ipsi offerent
oblationem suam in sacrificium Domino pro peccato
suo in conspectu ejus, quoniam nescierunt (Num. 7,
<pb n="0530B"/>
28, 29)</hi>. Ibique additur: <hi>Si anima una peccaverit per
ignorantiam, offeret capram anniculam pro peccato ignorantiae
coram Domino, et deprecabitur pro ea sacerdos eo
quod ignoraverit, pro peccato ignorantiae coram Domino,
et rogabit pro ea, et propitiabitur ei <note>(Levit. IV,
27 seqq)</note>
          </hi>. In kalendis singulorum mensium offertur
hircus caprarum pro peccato Domino. In Pascha quoque
per dies octo, a die decimo quarto mensis primi,
usque ad <emph>735</emph> vigesimum primum diem sacrificium
pro peccato est. In Pentecoste hircus pro peccato
offertur, et in kalendis mensis septimi, quando tubarum
clangor concinit, eadem hirci pro peccato
religio conservatur. Die quoque decimo ejusdem
mensis septimi, quando jejunium est usque ad vesperam,
offertur hircus caprarum pro peccato, praeter
<pb n="0530C"/>
eum hircum, qui ante holocaustum pro peccato
ex lege mactatur. In diebus quoque Scenopegiae,
quando figebantur tabernacula, a die decimo quinto
ejusdem mensis septimi usque ad diem vigesimum
secundum, inter alias victimas semper pro peccato
hircus offerebatur, ut illud impleatur beati David: <hi>Tibi soli peccavi, et malum coram te feci, ut justificeris
in sermonibus tuis, et vincas cum judicaris 
 <note>(Psal.
L, 5)</note>
          </hi>. Sex civitates eliguntur exsilii eorum, qui non
sponte, sed per ignorantiam, vel jactu lapidis, vel impulsione
manus, vel joco, vel lascivia absque inimicitiis,
infelicitate magis quam voluntate peccaverunt, et
tamen non absque crimine sunt, dum relegantur in
perpetuum, et ante constitutum diem, nec supplicatione,
nec pretio eorum reversio impetrari et redimi
<pb n="0530D"/>
potest.</p>
        </div3>
<div3>
          <head>36.</head>
          <p>
 <hi>Ex Deuteronomio.</hi> --In Deuteronomio, qui
liber praeteritorum enumeratio est, perspicue demonstratur,
non in operibus nostris atque justitia,
sed Dei misericordia nos conservari, dicente Domino
per Moysen: <hi>Ne dicas in corde tuo, cum subverterit
eos Dominus Deus tuus a facie tua: In justitia mea introduxit
me Dominus, ut possideam terram hanc,
<pb n="0531A"/>
quia in impietate gentium istarum Dominus consumet
eos a facie tua: non in justitia tua, et directione</hi> [Al. <hi>dilectione] cordis tui intrabis, ut possideas terram eorum:
sed in impietate eorum Dominus Deus tuus consumet
eos a facie tua, ut suscitet verbum quod locutus
est patribus tuis, Abraham, Isaac et Jacob. Et
scies quod non in justitia tua Dominus Deus tuus dabit
tibi terram optimam, ut possideas eam, quia populus
durae cervicis es tu.</hi> 
 In eo autem quod dixit: <hi>Perfectus
eris cum Domino Deo tuo,</hi> quo sensu dixerit,
ex consequentibus approbatur. <hi>Cum ingressus,</hi> 
inquit, <hi>fueris terram, quam Dominus Deus tuus dabit
tibi, non disces facere abominationes gentium illarum,
nec invenietur in te qui traducat</hi> <emph>736</emph> <hi>filium vel filiam
suam per ignem. Divinationibus vel omnibus
<pb n="0531B"/>
auguriis et maleficis artibus et incantationibus non
servies, ut interroges magos et hariolos et mortuos.
Abominatio enim Domini est omnis qui facit haec. Et
propter has abominationes Dominus Deus tuus consumet
eas a facie tua: perfectus eris cum Domino Deo
tuo <note>(Num. XVIII, 9, 10)</note>
          </hi>. Denique infert: <hi>Quia gentes
istae quas tu possidebis, hariolos et divinos audiunt.
Tibi autem non sic dedit Dominus Deus tuus.</hi> Statimque
subjungit: <hi>Prophetam unum ex te de fratribus
tuis sicut me suscitabit tibi Dominus Deus tuus: ipsum
audies.</hi> Ex quo ostenditur perfectum hic dici
non qui cunctas virtutes habeat, sed qui perfectum
et unum sequatur Deum. Narratque similiter de conditione
exsulum qui per ignorantiam peccaverunt,
quo confugere debeant, atque subjungit: <hi>Quando
<pb n="0531C"/>
aedificaveris domum novam, facies loriculam tecto tuo
in circuitu, ne sanguinis reus sis, cum aliquis ceciderit
ex ea.</hi> Et iterum: <hi>Si fuerit in te vir, qui non sit
mundus a nocturno fluxu, egredietur extra castra, et
non ingredietur medium castrorum, cumque advenerit
vespera, lavabit se aqua, et post occubitum solis
ingredietur medium eorum <note>(Levit. XV, 16)</note>
          </hi>.</p>
        </div3>
<div3>
          <head>37.</head>
          <p>
 <hi>Ex Josuae libro.</hi> --De Jesu filio Nave duo tantum
ponam testimonia. Peccavit Achan, et totus
populus offendit. Dixitque Dominus ad Josue: <hi>Non
poterunt stare filii Israel in conspectu inimicorum
suorum; sed dorsa vertent adversariis suis, quia factum
est anathema in eis. Et non addam ut sim vobiscum,
nisi contritum fuerit anathema de medio vestrum <note>(Jos. VII, 12)</note>
          </hi>.
Cumque sacrilegium quaereretur, et
<pb n="0531D"/>
sors latentem invenisset reum, interficiuntur cum
Achan filii ejus, et filiae, boves, asini, pecora; tabernaculum,
et quaecumque habere potuit, igne
deleta sunt. Esto, ipse peccaverit: quid commisere
filii? quid boves? quid asini? quid pecora? Fac Deo
calumniam quare unus peccaverit, et pars populi
trucidata sit? Cur et ipse lapidatur [ <hi>Al.</hi> lapidetur],
et omnia quae habere potuerit, ultrix flamma consumpserit?
<pb n="0532A"/>
Dicamus et aliud: <hi>Non erat,</hi> inquit, <hi>civitas,
quam non tradidit Dominus filiis Israel, absque
Eveo qui habitabat in Gabaon: omnes pugnando ceperunt,
quia a Domino factum erat, ut induraret cor
eorum, et pugnarent</hi> <emph>737</emph> <hi>contra Israel, ut interficerentur:
et non fieret in eis misericordia, et perirent,
sicut praecepit Dominus Moysi <note>(Jos. XI, 11, 12)</note>
          </hi>. Si
Domini factum est voluntate, ut pacem non reciperent,
nec susciperent Israel; dicamus juxta Apostolum: <hi>Quid ergo 
 queritur? Voluntati enim ejus
quis potest resistere <note>(Rom. IX, 19)</note>
          </hi>?</p>
        </div3>
<div3>
          <head>38.</head>
          <p>
 <hi>Ex Regum libris.</hi> --De Samuel et Malachim.
Jonathas favum mellis gustavit in sceptro, et illuminatis
oculis, periclitatur, quod nesciens fecerit.
Hoc enim Scriptura testatur, quod ignoraverit a
<pb n="0532B"/>
patre esse praeceptum, ne quisquam gustaret, donec
victoria Domini compleretur. In tantum autem iratus
est Dominus, ut sors inveniret occultum, et ipse fateretur
dicens: <hi>Gustavi in summitate sceptri, quod
est in manu mea, parum mellis, et ecce ego morior.</hi> Et
postea intercessione et precibus populi liberatus est,
dicentis ad Saul: <hi>Num Jonathas morietur, qui fecit
salutem hanc magnam in Israel? Absit. Vivit Dominus:
si ceciderit de capillis capitis ejus in terram,
quia cum Domino fecit diem hanc: et liberavit populus
Jonathan, et non est mortuus <note>(I Reg. XIV, 45 seqq.)</note>
          </hi>.
Samuel irascitur Sauli, et non vult ire cum rege <note>(I Reg. XVI, 6, 7)</note>:
postea precibus vincitur, ut ostendat
humani animi in diversum mutationem. Pergit
Bethleem, singulos filiorum Jesse putat ipsos
<pb n="0532C"/>
esse, quos Dominus requirebat. Cumque vidisset
Eliab: ait: <hi>Ecce in conspectu Domini Christus ejus.
Et ait Dominus ad eum: Ne respicias ad vultum ejus,
et ad staturam corporis illius, quoniam abjeci eum.
Aliter enim videt homo, aliter Deus. Homo enim videt
in facie, Deus in corde.</hi> Atque in hunc modum per
omnes errat, per omnes corrigitur, ut pateat humanae
mentis infirmitas. Isboseth Saul filius interficitur
dolo a Rechab et Baana filiis Remmon Berotitae.
Cumque nuntiassent David, et caput adversarii demonstrarent,
occisi sunt a David, dicente: <hi>Viri impii
occiderunt virum justum in domo sua et in lectulo
suo.</hi> Certe Isboseth justus non erat, et tamen in eo
justus appellatur, quod absque noxa interfectus est.
Oza levites, cum Arca Domini transferretur Jerusalem,
<pb n="0532D"/>
et lascivientes boves plaustrum in partem alteram
declinassent, misit manum ut sustentaret inclinatam
Arcam. <emph>738</emph> Statimque sequitur: <hi>Iratus est
furor Domini in Ozam, et percussit eum Deus ibi pro
ignorantia, et mortuus est juxta Arcam Dei. Contristatusque
David, quod percusserat Dominus Ozam, timuit
Dominum in illa die, et ait: Quomodo ingredietur
ad me Arca Domini <note>(II Reg. VI, 7, 8)</note>
          </hi>? David
<pb n="0533A"/>
justus et propheta et unctus in regem <note>(Ps. LXXVII)</note>,
quem elegit Dominus secundum cor suum, ut faceret
cunctas voluntates ejus, ut videt ignorantiam Domini
furore punitam, terretur atque tristatur, nec quaerit
causam a Domino, quare [ <hi>Al.</hi> qua] percusserit ignorantem,
sed similem sententiam pertremiscit. Praecepit
David principi exercitus Joab, ut numeret populum;
statimque Scriptura commemorat: <hi>Et percussit
cor suum David, et dixit ad Dominum: Peccavi
vehementer, quia hoc feci <note>(II Reg. XXIV, 10)</note>
          </hi>. Cum juberet
ut fieret, utique quid diceret, ignorabat; et
tamen se ipse reprehendit, et pro hac culpa septuaginta
millia hominum Angeli gladio trucidantur.
Salomon completis templi caeremoniis, utrasque
palmas tetendit ad Dominum, et ait: <hi>Cum peccaverit
<pb n="0533B"/>
tibi populus, non est enim homo qui non peccet <note>(III Reg. VIII, 46)</note>
          </hi>.
Ahia propheta Silonites nesciebat
ad se venire uxorem Jeroboam; dixitque [ <hi>Al.
add.</hi> ei] Dominus: <hi>Ecce uxor Jeroboam ingredietur,
ut quaerat verba a te pro filio suo qui aegrotat, juxta
hoc et juxta hoc loqueris</hi> [Al. <hi>loquaris] ad eam <note>(III Reg. XIV, 5)</note>
          </hi>.
Eliseus sedebat in monte, venit ad
eum mulier, cujus filius mortuus erat, et amplexata
pedes ejus, vociferatur. Repellente autem eam Giezi,
dixit ad eum vir Dei: <hi>Dimitte eam, quoniam anima
ejus in amaritudine est, et Dominus celavit a me, ut
non annuntiaret mihi <note>(IV Reg. IV, 27)</note>
          </hi>.</p>
        </div3>
<div3>
          <head>39.</head>
          <p>
 <hi>Ex libro dierum et Prophetis.</hi> --In libro dierum
legimus: <hi>Fuerunt filii Sobal patris Cariathjarim,
qui prophetabant ex dimidio.</hi> Et iterum: <hi>Filii
<pb n="0533C"/>
autem Salma patris Bethleem et Netophathi corona
domus Joab, et qui prophetabant, ex dimidio Zarai,</hi> et
caetera <note>(I Paral. II, sec. LXX)</note>. Similiter utique sancti
erant qui prophetabant, et tamen perfectam non
meruerunt accipere prophetiam: nequaquam de futuro
secundum tropologiam: sed impraesentiarum
juxta historiam prophetantes. Abacuc propheta Canticum
suum hoc inscribit titulo: <hi>Oratio Abacuc prophetae
pro ignorationibus [Al.</hi> ignorantibus]. Locutus
enim fuerat audacter ad Dominum, et dixerat: <emph>739</emph> <hi>Usquequo, Domine, clamabo, et non audies? Vociferabor
ad te vim patiens, et non salvabis? Quare ostendisti
mihi iniquitatem et laborem, videre praedam et
injustitiam? Contra me factum est judicium et contradictio
potentior: propter haec lacerata est lex, et non
<pb n="0533D"/>
pervenit usque ad finem judicium: quia impius praevalet
<pb n="0534A"/>
adversus justum, propterea egreditur judicium
perversum 
 <note>(Abac. II, 2 seqq.)</note>
          </hi>. Pro quo se ipse reprehendens
quod per ignorantiam sit locutus, scribit
Canticum poenitentiae. Si peccatum non erat ignorantia,
superfluo scribit librum poenitudinis, et inaniter
voluit id lugere, quod peccatum non habet. In
Ezechiel extrema parte, ubi per aedificium Templi
in monte siti, Ecclesiae multa post saecula futurae sacramenta
narrantur, primo et septimo die mensis
primi offeruntur victimae pro peccato [ <hi>Al.</hi> peccatis]
omnium, in quo per errorem, aut ignorantiam peccaverunt.
Septem quoque diebus Paschae, hircus
semper pro peccato mactatur. Septimi mensis quinta
decima die, idem pro peccatis sacrificiorum ordo
celebratur. Et post alia plurima, quae non est istius
<pb n="0534B"/>
temporis replicare, scriptum est: <hi>Erat autem ibi
locus ad occidentem, dixitque ad me: Iste est locus,
ubi coquere debent Sacerdotes hostiam pro peccato et
pro ignorantia <note>(Ezech. XLVI, 1)</note>
          </hi>. Jeremias loquitur
ad Deum: <hi>Scio, Domine,</hi> <emph>740</emph> <hi>quod non est hominis
via ejus: nec viri est, ut ambulet et dirigat gressus
suos. Ideoque pravum est cor hominis, et inscrutabile,
et quis cognoscet illud <note>(Jerem. X, 23)</note>
          </hi>? In Proverbiis
legimus: <hi>Est via quae videtur recta esse apud homines,
et novissima ejus veniunt in profundum inferni <note>(Prov. XIV, 12)</note>
          </hi>.
Ecce et hic manifeste ignorantia
condemnatur, cum aliud putat homo, et sub specie
veritatis ad inferna delabitur. <hi>Multae,</hi> inquit, <hi>cogitationes
in corde hominis <note>(Prov. XIX)</note>
          </hi>: sed non tamen
illius voluntas, quae incerta et fluctuans atque mutabilis
<pb n="0534C"/>
est, sed Dei consilium obtinet. <hi>Quis,</hi> inquit, <hi>gloriabitur castum se habere cor 
 <note>(Ibid. XX, 9)</note>
          </hi>? <hi>Et quis
confidet mundum se esse a peccato? Dulcis est enim hominis
panis mendacii, et postea implebitur os ejus calculo.
A Domino gressus hominis diriguntur, mortalis
autem quomodo scire poterit vias suas? Omnis vir videtur
sibi justus, sed corrigit corda omnium Deus. Filius
malus justum se facit, et non lavat exitum suum.
Filius malus excelsos habet oculos, et palpebris suis
elevatur. Est enim justus, qui perit in justitia sua <note>(Prov. XX, 16, seqq.)</note>
          </hi>.
Unde dicitur ad eum: <hi>Ne sis
justus multum, nec quasi per sapientiam quaeras superflua,
ne forte obstupescas. Quaecumque enim laboraverit
homo ut requirat, non inveniet. Si dixerit sapiens
se intelligere, reperire non poterit. Cor enim filiorum
<pb n="0534D"/>
hominum repletum est malitia <note>(Eccles. VII, 17 seqq.)</note>
          </hi>.
</p>
        </div3>
      </div1>

<div1>
        <head>LIBER SECUNDUS.</head>

<pb n="0533"/>
<p>
          <pb n="0533D"/> <emph>741</emph> 1. <hi>Sacrificium pro ignorantia, errore,</hi> etc.--CRITOB.
<pb n="0534D"/>
Multa quidem de Scripturis sanctis memoriter
<pb n="0535A"/>
copioseque dixisti, et quasi quibusdam nubibus
clarum nisus es veritatis lumen operire, sed quid ad
rem? His enim cunctis testimoniis videris hominum
accusare naturam, ac per hoc invidiam referre in
Deum, si tales homines condidit, ut oblivione et
ignorantiae peccato carere non possint. Ex quo perspicuum
est, hominem posse, si voluerit, non peccare.
Id enim fecit, quod vitare non potuit. Ubi autem
aufertur possibilitas, aufertur et vitium, nemo
enim in eo condemnatur, quod facere non potuit.
ATTIC. Saepe dixi te non intelligere conatus meos,
nec considerare quid argumenteris; sed quid Deus
jusserit. Pro oblivione, errore et ignorantia, quasi
pro peccato offeruntur sacrificia: sive hoc male juxta
te, sive bene juxta me, Deus praecepit. Meum est
<pb n="0535B"/>
observare quod jussit; tuum Dei jussa reprehendere. <hi>C.</hi> 
 Quoniam vim facis perspicuae veritati, et
me trahis ad blasphemiam, concedam tibi hoc in
veteri Lege praeceptum, de qua scriptum est: <hi>Vetera
transierunt: ecce facta sunt omnia nova <note>(II Cor. V,
17)</note>
          </hi>. Numquid et de Evangelio poteris hoc approbare,
ut puniatur quispiam pro eo quod nesciat, et ante
poenas luat, quam reus sit conscientiae [ <hi>Al.</hi> ignorantiae]? <hi>A.</hi> 
 Dum ignoramus, Manichaeus nobis consurgit
repente, qui Legem dicit abolitam, et solos novi
Testamenti legendos libros. <hi>C.</hi> Quid enim a me audivisti,
ut hoc autumes? Et Lex enim patribus data,
pro tempore justa, et sancta est, et veniente
Evangelii perfectione, viliora cessarunt. <hi>A.</hi> Ergo
nequaquam observandum est, quod Lege praecipitur?
<pb n="0535C"/> <hi>C.</hi> 
 Quaedam observanda, quaedam praetermittenda
sunt. <hi>A.</hi> Quoniam te video esse doctissimum, dic
mihi quae de veteri Testamento observare debeam,
et quae relinquere. <hi>C.</hi> Mandata observare debemus,
quae ad vitam et mores pertinent corrigendos, de
quibus dictum est: <hi>Mandatum Domini lucidum illuminans
oculos <note>(Ps. XVIII, 9)</note>
          </hi>. Quae autem ad caeremonias
Legis, et ritus sacrificiorum pertinent, relinquenda
sunt. <hi>A.</hi> Ignosce mihi, cum Legis <emph>742</emph> 
et omnium Scripturarum scientiam jactites, non animadvertis
quid velim dicere. <hi>C.</hi> Hoc intelligo quod
loqueris, et non quod taces. <hi>A.</hi> Tacere tibi videor,
qui tantis exemplis docere te volui, peccare hominem
per ignorantiam: et pro peccato, ut in Lege
hostias, ita et in Evangelio offerendam poenitudinem?</p>
<div3>
          <head>2. </head>
<p>
            <pb n="0535D"/> <hi>Exemplum e N. T. in Apostoli persona.--C.</hi> 
Da testimonium novi Instrumenti, ubi error et ignorantia,
et impossibilitas mandati teneatur in crimine. <hi>A.</hi> 
 Non necesse est multa proferre. Unum proferam,
cui certe contradicere non poteris. Vas electionis
perspicue loquitur: <hi>Consentio enim legi Dei juxta
interiorem hominem. Video autem aliam legem in
<pb n="0536A"/>
membris meis, repugnantem legi mentis meae, et captivantem
me in lege peccati, quae est in membris meis.
Miser ego homo, quis me liberabit de corpore mortis
hujus? Gratia Dei per Jesum Christum Dominum
nostrum <note>(Rom. VII, 22 seqq.)</note>
            </hi>. <hi>C.</hi> Protulisti testimonium,
quod pro me facit. Liberati ergo de corpore
hujus mortis per gratiam Domini nostri Jesu Christi,
nequaquam ultra peccare debemus. <hi>A.</hi> Liberati
quidem sumus baptismo Salvatoris. Sed id mihi edissere,
quare dixerit: <hi>Video aliam legem in membris
meis repugnantem legi mentis meae, et captivantem me
in lege peccati, quae in membris meis est.</hi> Quae est ista
lex regnans in membris hominis, et repugnans legi
mentis ejus? Responde simpliciter. Taces? Audi
eumdem Apostolum apertissime praedicantem:
<pb n="0536B"/> <hi>Quod enim operor, non cognosco. Non enim quod volo,
operor: sed quod odi, illud facio. Sin autem quod
nolo, hoc facio, consentio legi, quoniam bona est. Nunc
autem nequaquam ego operor illud, sed quod in me habitat,
peccatum. Scio enim quod non habitat in me, hoc
est in carne mea, bonum. Velle enim adjacet mihi,
operari autem bonum non invenio. Non enim, quod
volo, bonum, hoc ago: sed quod nolo, malum, hoc facio.
Si autem quod nolo, hoc ego facio, nequaquam ego
operor illud, sed quod habitat in me peccatum 
 <note>(Ibid.,
15 seqq.)</note>
            </hi>. <hi>C.</hi> Miror te hominem prudentem sic intelligere
Apostolum, ut eum ex persona sua, et
non ex aliorum haec <emph>743</emph> dicere sentias. Qui enim
conscientia in se loquentis Christi libere proclamat: <hi>An experimentum quaeritis ejus, qui in me loquitur
<pb n="0536C"/>
Christus 
 <note>(I Cor. XIII, 3)</note>
            </hi>? Et in alio loco: <hi>Cursum
consummavi, fidem servavi, de caetero reposita est mihi
corona justitiae <note>(II Tim. IV, 7, 8)</note>
            </hi>: iste hoc de se dicere
poterat, <hi>Operari bonum non invenio?</hi> et, <hi>Non
quod volo, bonum, hoc facio: sed quod nolo, malum,
hoc ago?</hi> Quid illud erat boni, quod volebat facere,
et non poterat? Et quid illud erat mali, quod nolebat,
et tamen vitare non poterat? Ergo non ex sua
persona hoc dicit: sed ex persona generis humani,
quae vitiis subjacet ob carnis fragilitatem.</p>
        </div3>
<div3>
          <head>3.</head>
          <p>
 <hi>Ex cujus persona Paulus locutus sit aliudque
ejus testimonium.--A.</hi> Parum mihi tollis, ut totum
tribuas. Ego enim unum hominem, licet Apostolum,
intelligo [ <hi>Al.</hi> intelligebam] subjacere peccato, tu totum
humanum genus asseris. Quod si verum est in
<pb n="0536D"/>
genere, tenemus et speciem. Nam et Apostolus homo
est; et si homo est, vel de aliis, vel de se quasi homo loquitur: <hi>Miser ego homo, quis me liberabit de corpore mortis
hujus?</hi> 
 Et: <hi>Quoniam non habitat in me, hoc est, in carne
mea, bonum <note>(Rom. VII, 24)</note>
          </hi>. Corruptibile enim corpus
aggravat animam, <hi>Deprimit terrena habitatio sensum
multa curantem <note>(Rom. IX, 15)</note>
          </hi>. <hi>C.</hi> Sic loqueris,
quasi ego hoc ex persona generis humani accipiam,
<pb n="0537A"/>
et non ex persona peccatoris [ <hi>Al.</hi> peccatorum] <hi>A.</hi> 
 Et quis tibi hoc concedet, ut ex persona peccatoris
hoc loquatur Apostolus? Si enim ex persona
peccatoris hoc accipis, debebat dicere: Miser ego
peccator, et non, <hi>miser ego homo.</hi> Homo quippe naturae
est, peccator voluntatis. Nisi forte et illud,
quod scriptum est: <hi>Vanitas vanitatum et omnia vanitas <note>(Eccles. I, 2)</note>
          </hi>,
ad peccatores refertur, et non ad
omnes homines. Et iterum: <hi>Verumtamen in imagine 
 perambulabat homo <note>(Ps. XXXVIII, 7)</note>
          </hi>; ac deinde: <hi>Homo vanitati assimilatus est, dies ejus velut umbra
pertranseunt 
 <note>(Ps. CXLIII, 4)</note>
          </hi>. Si hoc Pauli testimonio
non moveris, audi aliud ejusdem cui contradicere
non potes: <hi>Nihil mihi conscius sum,</hi> et caetera <note>(I
Cor. IV, 4)</note>. Mire: nec meipsum judico: nihil mihi
<pb n="0537B"/>
conscius sum, nec tamen <emph>744</emph> in hoc justificatus
sum. Qui hoc dicebat, nullius utique peccati sibi
conscius erat. Sed quia legerat, <hi>Delicta quis intelligit <note>(Ps. XVIII, 13)</note>
          </hi>?
Et: <hi>Sunt viae quae videntur viro
justae, novissima autem earum respiciunt in profundum
inferni <note>(Prov. XIV, 12)</note>
          </hi>. Et iterum: <hi>Omnis vir videtur
sibi justus, Deus autem corda hominum dirigit <note>(Prov.
XXI, 4)</note>
          </hi>; idcirco temperabat sententiam, ne forte per
ignorantiam deliquisset, maxime cum Scriptura testetur: <hi>Est justus, qui perit in justitia sua 
 <note>(Eccl. VII,
16)</note>
          </hi>. Et alibi: <hi>Juste quod justum est sectaberis <note>(Deut.
XVI, 20)</note>
          </hi>, ne opinione veritatis a justitia declinemus,
recordantes Saulis et Agag.</p>
        </div3>
<div3>
          <head>4.</head>
          <p>
 <hi>Plures justos esse, neminem sine peccato.--C.</hi> 
Ne contendere videar, et in diversum absque mensura
<pb n="0537C"/>
funem trahere, saltem hoc mihi concede, justos
in Scripturis plurimos appellari. <hi>A.</hi> Non solum
plurimos, sed innumerabiles. <hi>C.</hi> Si innumerabiles
justi sunt, et hoc negari non possit, quid male locutus
sum, posse esse hominem sine peccato, si velit?
Hoc est aliis verbis dicere, posse justum sine
peccato esse, in eo quod justus est. <hi>A.</hi> Justos esse
concedo, sine omni autem peccato omnino non assentior.
 Etenim absque vitio, quod Graece dicitur <foreign xml:lang="greek">κακία,</foreign>
 hominem posse esse aio: <foreign xml:lang="greek">ἀναμάρτητον,</foreign> id est <hi>sine peccato</hi> 
 esse, nego, id enim soli Deo competit,
<pb n="0538A"/>
omnisque creatura peccato subjacet, et indiget misericordia
Dei, dicente Scriptura: <hi>Misericordia Domini
plena est terra <note>(Ps. XXXII, 5, et CXVIII, 64)</note>
          </hi>. Et ne
quasi maculas quasdam in sanctis viris videar perscrutari,
in quibus errore sunt [ <hi>Al.</hi> sint] lapsi, pauca
proferam, quae non ad singulos, sed ad omnes in
commune pertineant. In tricesimo primo psalmo <note>(Vers. 5)</note> 
 scriptum est: <hi>Dixi, pronuntiabo adversum
me injustitiam meam Domino, et tu dimisisti impietatem
cordis mei.</hi> Statimque sequitur: <hi>Pro hac,</hi> hoc
est, impietate, sive iniquitate (utrumque enim intelligi
potest) <hi>orabit ad te omnis sanctus in tempore opportuno.</hi> 
Si sanctus est, quomodo orat pro iniquitate?
Si iniquitatem habet, qua ratione sanctus appellatur?
Juxta illum videlicet modum, qui et in alio
<pb n="0538B"/>
loco scribitur: <hi>Septies cadet</hi> [Al. <hi>cadit] justus, et resurget <note>(Prov. XXIV, 16)</note>
          </hi>.
Et, <hi>Justus</hi> <emph>745</emph> <hi>accusator
sui est in principio sermonis <note>(Prov. XVIII, 13)</note>
          </hi>. Et alias: <hi>Alienati</hi> 
 [Al. <hi>abalienati] sunt peccatores a vulva, erraverunt
ab utero, locuti sunt falsa <note>(Psal. LVII, 4)</note>
          </hi>. Vel statim
ut nati sunt, subjacuere peccato in similitudinem praevaricationis
Adae, qui est forma futuri; vel certe statim
ut de utero virginali natus est Christus, de quo
scriptum est: <hi>Omnis qui aperit vulvam, sanctus Domino
vocabitur <note>(Exod. XIII, 2, et XXXIV, 19)</note>
          </hi>; omnes
haeretici erraverunt, non intelligentes mysterium
nativitatis ejus. Magisque ad specialem nativitatem
Salvatoris, quam ad omnium hominum reterri potest
hoc quod dicitur, <hi>Qui, aperit vulvam, sanctus
vocabitur Domino <note>(Ezech. XI, 43, 44)</note>
          </hi>. Solus enim
<pb n="0538C"/>
Christus clausas portas vulvae virginatis aperuit,
quae tamen clausae jugiter permanserunt. Haec est
porta orientalis clausa, per quam solus Pontifex ingreditur
et egreditur, et nihilominus semper clausa
est. Illud quoque quod in volumine Job scriptum
est: <hi>Numquid mundus erit homo coram Deo, aut in
operibus suis irreprehensibilis vir? Si adversus famulos
suos non credit, et contra Angelos pravum quid reperit;
quanto magis in his, qui habitant domos luteas <note>(Job. IV, 17, 18)</note>
          </hi>!
e quibus et nos de eodem luto sumus.
Quod si asserueris hoc dici ex persona Eliphas
<pb n="0539A"/>
Themanitae, intellige non ab eo dici; sed ab illo,
qui sub persona Angeli in visione et revelatione loquitur
ei sententias Dei. Sed esto ut loquatur Eliphas,
quod perspicue Angelus loquitur, numquid
non hoc ex persona Job proprie dicitur: <hi>Tentatio est
vita hominis super terram <note>(Job. VII, 1)</note>
          </hi>? Et: <hi>Si ego
peccavi, quid possum facere <note>(Ibid., 20)</note>
          </hi>? Et: <hi>Quare
oblitus es, nec fecisti iniquitatis meae oblivionem, et
emundationem peccati mei? Quomodo enim potest esse
justus homo super terram apud Deum <note>(Ibid., 21)</note>
          </hi>? Et
iterum: <hi>Si fuero justus, non audiet me; sed judicio
ejus indigebo <note>(Job. IX, 15, 29)</note>
          </hi>. <emph>746</emph> Et rursum: <hi>Quia sum impius, cur frustra laboro? Si lotus fuero 
 nive, et mundis manibus, satis me sorde tinxisti. Si
peccavero, custodies me. Ab iniquitate autem me non
<pb n="0539B"/>
facies innocentem <note>(Ibid., 30)</note>
          </hi>. Et: <hi>Si impie egero, vae
mihi <note>(Job. X, 15)</note>
          </hi>. Et: <hi>Si fuero justus, non potero respirare.
Plenus enim ego sum ignominiae <note>(Ibid.)</note>
          </hi>. Et iterum: <hi>Quis enim erit mundus a sorde? Ne unus quidem,
etiam si unius diei fuerit vita ejus super terram, et numerabiles
menses illius 
 <note>(Job. XV, 14)</note>
          </hi>. Quod si dixeris
pronomen <hi>quis,</hi> non pro impossibili, sed interdum
pro difficili accipi, respondebo tibi: Et ubi est illud,
quod temere protulisti, <hi>Facilia Dei esse mandata,</hi> et
ea facile posse compleri? dicente Scriptura: <hi>Vir in 
 dolore laborat sibi, et vim facit perditioni suae <note>(Prov.
XVI, 26, sec. LXX)</note>
          </hi>, ut oppressa et subjugata et moriente
carne, vivat in eo spiritus. Ridiculamque illam
expositionem Demosthenis vestri, non dixisse
Job: <hi>Quis erit mundus a peccato;</hi> sed <hi>quis erit mundus
<pb n="0539C"/>
a sorde,</hi> praetereo, qua probare conatur, sordes
pannorum significari in infantia, non vitia peccatorum.
Aut certe si non sic intelligit, dicite vos quid
sentiat. Tam enim involutus dictor est, et nimio
verborum squalore coopertus, ut suspicionem magis
quam intelligentiam lectori praebeat. Ad extremum
infert: <hi>Ego autem ad haec quid respondebo? Manum
meam ponam super os meum, semel locutus sum, in secundo
non addam <note>(Job. XXXIX, 34)</note>
          </hi>. Ecce Job noster
 vir immaculatus et justus, et sine querela, et abstinens
se ab omni malo, quali fine justitiae coronatur,
ut misericordia Dei indigeat? Hoc est illud, quod in
Proverbiis legimus: <hi>Quis gloriabitur castum se habere
cor? Aut quis confidet se mundum esse a peccato</hi> 
<pb n="0540A"/> <note>(Prov. XX, 9)</note>?
Fac quod et hic, <hi>quis,</hi> non pro impossibili,
sed pro difficili dixerit. Tolle ergo sententiam,
et rade <emph>747</emph> de libro tuo, <hi>Facilia Dei esse
mandata.</hi> </p>
        </div3>
<div3>
          <head>5.</head>
          <p>
 <hi>Occurrit objectioni ex Evangel. Joannis.</hi> --Quod
si illud Joannis Apostoli opposueris, <hi>Mandata ejus
non sunt gravia <note>(I Joan. V, 3)</note>
          </hi>, et de Evangelio: <hi>Jugum
meum suave est, et onus meum leve <note>(Matth. XI,
30)</note>
          </hi>; facillime revinceris: levia enim certum est
dixisse Evangelii mandata ad comparationem superstitionis
Judaicae, in qua varia caeremoniarum genera
quaerebantur, quae juxta litteram, et Apostoli Petri
sententiam, nullus potuit explere. Unde et in Actibus
Apostolorum scribitur: <hi>Nunc ergo quid tentatis 
 imponere jugum super cervicem discipulorum, quod
<pb n="0540B"/>
neque patres nostri, neque nos portare potuimus: sed
per gratiam Domini Jesu salvari credimus, quemadmodum
et illi <note>(Act. XV, 10)</note>
          </hi>. Jacobus Apostolus scribit: <hi>Si judicas legem, non es factor legis, sed judex <note>(Jacob. IV, 11)</note>
          </hi>.
Ille judicat legem, qui dicit, aliquid
non juste praeceptum, et ignorantiam non habere
[ <hi>Al.</hi> habet] peccatum; et frustra offerri victimas
pro errore, quod peccati non habet conscientiam.
Neque enim in lege ratio quaeritur, sed auctoritas.
Idem in eadem dicit Epistola: <hi>Ira viri justitiam Dei
non operatur <note>(Jacob. I, 20)</note>
          </hi>; et quis nostrum carere
potest ira, de qua scriptum est: <hi>Ira perdit etiam sapientes 
 <note>(Prov. XV)</note>
          </hi>? Significanterque non iram
Dei, sed iram viri posuit. Ira enim Dei justa est:
ira autem viri de perturbata mente procedit. Unde
<pb n="0540C"/>
et in Psalmo dicitur: <hi>Irascimini, et nolite peccare <note>(Psal. IV, 26)</note>
          </hi>:
qui versiculus quem sensum habeat,
Apostolus docet: <hi>Sol non occidat super iracundiam
vestram <note>(Ephes. IV, 5)</note>
          </hi>; ut peccatum omnino sit vel
leviter irasci: justitia autem, iram celeri poenitudine
mitigare. Unde pro otioso verbo reddituri sumus
rationem in die judicii. Et in eodem Evangelio
legimus: <hi>Qui irascitur fratri suo sine causa, reus
erit judicio <note>(Matth. V, 22)</note>
          </hi>. Licet in plerisque codicibus
antiquis, <hi>sine causa,</hi> additum non sit, ut scilicet
ne cum causa quidem debeamus irasci. Quis hominum
poterit dicere, quod ira, quae absque justitia
est, in sempiternum vitio careat? Et iterum: <hi>Ne glorieris in crastinum, nescis enim quid adveniens
<pb n="0541A"/>
pariat dies 
 <note>(Prov. XXVII, 1)</note>
          </hi>. Unde scriptum est: <hi>Ne
beatum dixeris quempiam ante mortem.</hi> Quamdiu enim
vivimus, in certamine sumus, et quamdiu in certamine,
nulla est certa victoria, quae etiam Apostolo
fortissime praelianti in futuro saeculo reservatur.
Dominus atque Salvator sub persona assumpti hominis
loquitur: <emph>748</emph> <hi>Insipientissimus enim omnium
hominum sum, et non est hominis prudentia in me <note>(Eccli.
XI)</note>
          </hi>. Et in sexagesimo octavo Psalmo: <hi>Deus, tu
scis insipientiam meam:</hi> sed <hi>fatuum Dei, sapientius
est hominibus <note>(I Cor. I, 23)</note>
          </hi>. In Ecclesiaste quoque
scriptum est: <hi>In multitudine sapientiae, multitudo
scientiae: et qui addit scientiam, addit dolorem <note>(Eccles.
I, 18)</note>
          </hi>: intelligens quod perfectione careat, et
ex eo quod novit, quanta non noverit. <hi>Et odio,</hi> inquit,
<pb n="0541B"/> <hi>habui vitam, quoniam malum est opus quod operor 
 super terram. Omnia enim vanitas, et praesumptio
spiritus. Nemo scit quid futurum sit, quia sicuti est,
quis annuntiabit ei? Sunt justi ad quos pervenit quasi
opus impiorum. Et sunt impii, ad quos pervenit quasi
opus justorum <note>(Eccles. VIII, 14)</note>
          </hi>. Hoc idcirco dicitur,
quia certum judicium solius Dei est, et quos putamus
justos, saepe peccatores inveniuntur, et quos
e contrario peccatores, apud Dei scientiam justi
sunt. <hi>Quamtumcumque laboraverit homo, ut inquirat,
non reperiet. Et si dixerit sapiens nosse se, invenire
non poterit. Omnium enim unus occursus est, cordaque
filiorum hominum repleta sunt malitia, et incerto
statu <note>(Eccles. X, 1)</note>
          </hi>, quae Graece <foreign xml:lang="greek">περιφέρεια</foreign> dicitur. <hi>Muscae moriturae,</hi> 
 sive, ut in Hebraico habetur, <hi>mortuae,
<pb n="0541C"/>
demoliuntur atque corrumpunt suavitatem olei.</hi> 
Quis mortalium aliquo errore non capitur? quem
haereticorum et falsorum dogmatum venena non maculant? <hi>Tempus,</hi> 
 inquit, <hi>est ut incipiat judicium a
domo Dei. Si autem primum a nobis, quis finis eorum
qui non credunt Evangelio? Et si justus vix salvabitur,
impius et peccator ubi parebunt <note>(I Petr. IV, 17, 18)</note>
          </hi>?
Certe justus est, qui in die judicii vix salvatur. Salvaretur
autem facile, si nihil in se haberet maculae.
Ergo justus est in eo, quod floret multis virtutibus,
et vix salvatur in eo, quod in quibusdam Dei indiget
misericordia.</p>
        </div3>
<div3>
          <head>6.</head>
          <p>
 <hi>Perturbationes humani generis.</hi> --Quatuor sunt
perturbationes, quibus genus vexatur humanum,
duae praesentis, et duae futuri: duae bonorum, et
<pb n="0541D"/>
duae malorum. <hi>Aegritudo,</hi> quae Graece dicitur <foreign xml:lang="greek">λύπη,</foreign>
et <hi>gaudium,</hi> quod illi <foreign xml:lang="greek">χάραν</foreign> vel <foreign xml:lang="greek">ἡδονὴν,</foreign> vocant: quamquam <foreign xml:lang="greek">ἡδονὴ</foreign>
 <hi>voluptas</hi> a plerisque dicatur: alterum
mali, alterum boni. Excedimusque mensuram, si
gaudeamus super his, quae non debemus, divitiis,
potentia, honoribus; inimicorum infelicitate, vel
mortibus: aut e contrario praesentium malorum
dolore cruciemur, adversis, exsiliis, paupertate, <emph>749</emph> 
<pb n="0542A"/>
languore, et mortibus propinquorum, quod Apostolus
fieri prohibet; et rursum si cupiamus ea quae
arbitramur bona, haereditates, honores, prosperitates
omnium rerum, et corporum sanitatem, et caetera
quorum praesentia gaudio fruimur: et metuamus
illa, quae putamus adversa; quibus ad perfectum
carere juxta Stoicos, Zenonem videlicet, et Chrysippum,
possibile est: juxta Peripateticos autem et
difficile et impossibile est: cui sententiae omnis
scripturae sanctae consentit auctoritas. Unde et Josephus
Machabaeorum scriptor historiae, frangi et
regi posse dixit perturbationes animi, non eradicari,
et quinque Tusculanarum quaestionum Ciceronis
libri, his disputationibus referti sunt. Pugnant enim,
juxta Apostolum, adversum nos fragilitas corporis,
<pb n="0542B"/>
et spiritalia nequitiae in coelestibus <note>(Ephes. VI, 12)</note>.
Manifesta sunt, dicente eodem, opera carnis et opera
spiritus, et haec sibi invicem adversantur <note>(Galat.
V, 19)</note>, ut non quae volumus, illa faciamus. Si non
quod volumus, facimus, sed quod nolumus, illud
operamur: quomodo dicitis, <hi>Posse hominem sine
peccato esse, si velit?</hi> Ecce Apostolus, omnesque
credentes, quod volunt, implere non possunt. <hi>Charitas
operit multitudinem peccatorum <note>(I Petr. IV, 8)</note>
          </hi>,
non tam praeteritorum quam praesentium, ne ultra,
Dei in nobis manente charitate, peccemus. Quamobrem
de muliere peccatrice dicitur: <hi>Dimittuntur ei
peccata multa, quoniam dilexit plurimum <note>(Luc. VII,
47)</note>
          </hi>. Ex quo intelligimus non nostrae solum esse potestatis
facere quod velimus, sed et Dei clementiae,
<pb n="0542C"/>
si nostram adjuvet voluntatem <note>(I Joan. I)</note>.</p>
        </div3>
<div3>
          <head>7.</head>
          <p>
 <hi>Deus solus immortalis, sapiens, perfectus, per naturam.</hi> --Deus
lux appellatur, et tenebrae in eo non
sunt ullae. Quando dicit nullas tenebras in Dei lumine
reperiri, ostendit omnia aliorum lumina aliqua sorde
maculari. Denique et Apostoli appellantur lux
mundi. Sed non est scriptum, quod in Apostolorum
luce nullae sint tenebrae. Et de Joanne scribitur: <hi>Hic venit in testimonium, ut testimonium perhiberet
de lumine, ut omnes crederent per illum. Non erat ille
lux, sed ut testimonium perhiberet de lumine. Erat lux
vera, quae illuminat omnem hominem venientem in
hunc mundum 
 <note>(Joan. I, 7, 8)</note>
          </hi>. Unde et de eo scriptum
est: <hi>Qui solus habet immortalitatem,</hi> <emph>750</emph> <hi>et lucem
habitat inaccessibilem <note>(I Tim. VI, 16)</note>
          </hi>. Et certe legimus
<pb n="0542D"/>
immortales Angelos, immortales Thronos et
Dominationes, caeterasque Virtutes. Sed solus Deus
est immortalis, quia non est per gratiam, ut caetera,
sed per naturam. Quam ob causam idem Apostolus
scribit <note>(Rom. XVI)</note>, Deum solum esse sapientem,
cum et Salomon, et multi alii Sancti sapientes vocentur,
et dicatur juxta Hebraicum ad principem
Tyri: <hi>Sapientior Daniele es tu <note>(Ezech. XXVIII, 3)</note>
          </hi>? Quomodo
<pb n="0543A"/>
ergo solus lux, solus immortalis, et solus sapiens
appellatur, cum multi immortales, et luces,
et sapientes sint; sic perfectio hominis non
ex natura: sed ex gratia veniens, imperfectos eos
qui perfecti videntur esse, demonstrat. Quod autem
scriptum est: <hi>Et sanguis Jesu filii ejus mundat nos
ab omni peccato <note>(I Joan. I, 7)</note>
          </hi>, tam in confessione
baptismatis, quam in clementia poenitudinis accipiendum
est. Sed aliud est mundari a Deo, aliud per
se esse sine vitio. Si enim juxta Job: <hi>Luna non
splendet, et stellae non sunt mundae in conspectu ejus,
quanto magis homo, putredo, et filius hominis, vermis <note>(Job. XXV, 5, 6)</note>
          </hi>!
Omne enim os obstruitur, et obnoxius
est omnis mundus Deo: <hi>Quia ex operibus legis
non justificabitur omnis caro coram eo (Rom. III, 19,
<pb n="0543B"/>
20)</hi>. Nullaque distantia est personarum. <hi>Omnes enim
peccaverunt, et indigent gloria Dei: justificati gratis
per gratiam ipsius <note>(Ibid., 23, 24)</note>
          </hi>. Si autem scribit: <hi>Existimamus fide justificari hominem sine operibus legis,
siquidem unus est Deus, qui justificat circumcisionem
ex lege, et praeputium ex fide 
 <note>(Ibid., 28, 30)</note>
          </hi>:
manifeste ostendit, non in hominis merito, sed in
Dei gratia esse justitiam, qui sine legis operibus credentium
suscipit fidem. Unde sequitur: <hi>Peccatum
vestri non dominabitur.</hi> Cur? <hi>Quia non estis sub lege,
sed sub gratia <note>(Rom. VI, 14)</note>
          </hi>. <hi>Non enim volentis, neque
currentis, sed miserentis est Dei <note>(Rom. IX, 16)</note>
          </hi>. <hi>Unde et gentes quae non sectabantur justitiam, comprehenderunt
justitiam, justitiam autem ex 
 fide. Israel
autem sequens legem justitiae, in legem justitiae non
<pb n="0543C"/>
pervenit, quoniam non ex fide, sed ex operibus. Offenderunt
enim in lapidem offensionis <note>(Ibid., 30, seqq.)</note>
          </hi>. <hi>Finis enim legis Christus ad justitiam omni credenti <note>(Rom. X, 4)</note>
          </hi>.</p>
        </div3>
<div3>
          <head>8.</head>
          <p>
 <hi>Ex Apostoli Epistolis.</hi> --Cunctae prope Epistolae
Apostoli hoc habent principium: <hi>Gratia vobis et
pax a Deo Patre et Christo Jesu Domino</hi> <emph>751</emph> <hi>nostro <note>(I Cor. I, 3)</note>
          </hi>,
et simili fine clauduntur. Ad Corinthios
quoque scribitur: <hi>Ut non indigeatis ulla donatione,
exspectantes revelationem Domini nostri Jesu
Christi, qui et confirmabit vos usque in finem sine crimine
in die Domini nostri Jesu Christi <note>(Ibid., 7, 8)</note>
          </hi>.
Licet ergo nulla indigeamus donatione, tamen exspectamus
revelationem Domini nostri Jesu Christi,
qui tunc nos in omnibus confirmabit, et ostendet
<pb n="0543D"/>
sine crimine, cum dies Domini nostri Jesu Christi
et mundi finis advenerit, ut non glorietur omnis caro
in conspectu ejus. Paulus plantavit, Apollo rigavit <note>(I Cor. II, 6)</note>,
sed Dominus incrementum dedit:
ergo neque qui plantat, neque qui rigat, est aliquid;
sed qui incrementum dat, Deus. Ipsius enim agricultura,
ipsius aedificatio sumus. Juxta gratiam
Dei, quasi sapiens architectus ponit fundamentum.
<pb n="0544A"/> <hi>Nolite,</hi> 
 inquit, <hi>vosmetipsos decipere. Si quis sapiens
est in vobis, in saeculo isto, fatuus fiat, ut sit sapiens.
Sapientia enim mundi, stultitia est apud Deum <note>(I Cor.
III, 19)</note>
          </hi>. <hi>Dominus cognoscit cogitationes hominum,
quia vanae sunt <note>(Psal. XCIII, 11)</note>
          </hi>. Et iterum: <hi>In nullo
enim mihi conscius sum, sed nec in hoc justificatus
sum, quia qui me judicat, Dominus est <note>(I Cor. IV, 4)</note>
          </hi>.
Dicitur et vobis, qui sine peccato vos esse dicitis,
quid habetis quod non accepistis? Si autem accepistis,
quid gloriamini, quasi non acceperitis? <hi>Jam
saturati estis, jam divites facti estis <note>(Ibid., 8)</note>
          </hi>. Et ut
sciamus non ex nobis, sed ex Dei cuncta pendere
judicio: <hi>Veniam,</hi> inquit, <hi>citius ad vos, si Dominus
voluerit <note>(Ibid., 19)</note>
          </hi>. Qui enim dicit, <hi>veniam ad vos,</hi> 
ostendit se velle, monstrat cupere, promittit adventum.
<pb n="0544B"/>
Sed ut cautius haec loquatur, infert, <hi>si Dominus
voluerit.</hi> Si quis enim putat se quid nosse, necdum
novit, sicut nosse oportet.</p>
        </div3>
<div3>
          <head>9.</head>
          <p>
 <hi>Iterum ex Apostolo.</hi> --Vas electionis humilitate
dejectus, immo conscientia fragilitatis suae loquitur: <hi>Ego sum minimus Apostolorum, qui non sum
dignus vocari Apostolus, quoniam persecutus sum Ecclesiam
Dei: gratia autem Dei sum id quod sum, et
gratia ipsius in me vacua non fuit; sed omnibus illis
amplius laboravi, non ego autem, 
 sed gratia Deus quae
mecum est <note>(I Cor. I, 9, 10)</note>
          </hi>. Dicit se plus omnibus
Apostolis laborasse, statimque laborem suum ad Dei
refert auxilium: <hi>Non ego,</hi> inquiens, <hi>sed gratia Dei,
quae mecum est <note>(II Cor. III, 4)</note>
          </hi>; sicut et in alio loco
loquitur: <hi>Fiduciam autem talem habemus per Jesum
<pb n="0544C"/>
Christum ad Deum, non quia ex nobis ipsis sufficientes
simus reputare aliquid, quasi ex nostro: sed sufficientia
nostra ex Deo est, qui et nos dignos</hi> <emph>752</emph> <hi>fecit ministros
novi Testamenti <note>(II Cor. III, 4-6)</note>
          </hi>. Non enim
justificatur homo ex operibus legis, nisi per fidem
Jesu Christi. Unde infert: <hi>Et nos in Jesum Christum
credidimus, ut justificemur ex fide Christi, et non ex
operibus legis, quia ex operibus legis non justificabitur
omnis caro <note>(Gal. II, 16)</note>
          </hi>. <hi>Si enim ex lege justitia, ergo
Christus sine causa mortuus est <note>(Ibid., 21)</note>
          </hi>. <hi>In lege
maledictio est; scriptum est enim, Maledictus omnis,
qui non permanet in omnibus quae scripta sunt in libro
Legis, ut faciat ea. Christus nos redemit de maledictione
legis, factus pro nobis maledictio <note>(Gal. III,
10, 13)</note>
          </hi>. <hi>Si enim data esset lex, quae posset vivificare,
<pb n="0544D"/>
vere ex lege esset justitia. Sed conclusit Scriptura omnia
sub peccato, ut repromissio per fidem Jesu Christi
daretur credentibus. Lex ergo paedagogus noster fuit in
Christo, ut ex fide justificemur <note>(Ibid., 21-24)</note>
          </hi>. Unde
addit, et uno versiculo omnia comprehendit, dicens: <hi>Evacuati estis a Christo, qui in lege justificamini, a
gratia excidistis 
 <note>(Galat. V, 4)</note>
          </hi>.</p>
        </div3>
<div3>
          <head>10.</head>
          <p>
 <hi>A nullo legem esse completam.</hi> --Haec cuncta
<pb n="0545A"/>
percurro, ut ostendam a nullo legem esse completam,
et per legem mandata omnia quae continentur
in lege. Deus est enim qui operatur in nobis, et velle
et perficere. Laborat Apostolus <note>(Philipp. II)</note>, et
juxta justitiam quae in lege est, sine querimonia conversatus,
omnia pro Christo ducit quisquilias, ut
inveniatur in Christo, non habens suam justitiam,
quae ex lege, sed quae ex fide Christi est a Deo.
Unde scribit ad Thessalonicenses: <hi>Fidelis autem est
Dominus, qui servabit eos, et custodiet a malo <note>(II Thess.
III, 3)</note>
          </hi>. Ergo non liberi arbitrii potestate, sed Dei
clementia conservamur. Ac ne putes argumentationibus
vanis, quae movent audientibus quaestiones,
veritatem posse fidei subverti, idem Apostolus scribit
ad Timotheum: <hi>O Timothee, depositum custodi,
<pb n="0545B"/>
devitans prophanas vocum novitates et contradictiones
falsi nominis scientiae, quam quidam promittentes, circa
fidem erraverunt <note>(II Tim. I, 13, 14)</note>
          </hi>. <hi>Bonitas enim et
misericordia Salvatoris nostri, non ex operibus justitiae
quae fecimus, sed secundum suam misericordiam salvos
nos fecit, ut justificati illius gratia, haeredes simus
secundum spem vitae aeternae <note>(Tit. III, 5, 6)</note>
          </hi>. Haec breviter
quasi ex latissimo atque pulcherrimo Apostolicae
doctrinae prato carpsimus, ut durae frontis impudentia
conteratur.</p>
        </div3>
<div3>
          <head>11.</head>
          <p>
 <hi>Ex Evangelii praeceptis.</hi> --Transeamus ad
Evangelia, et Apostolicos igniculos clarissima Christi
lampade compleamus. <hi>Omnis,</hi> ait, <hi>qui irascitur
fratri suo sine causa, reus erit judicio.</hi> <emph>753</emph> <hi>Qui autem
dixerit</hi> RACA (quod interpretatur <hi>vanus et absque
<pb n="0545C"/>
cerebro) reus erit concilio:</hi> haud dubium quin Sanctorum
et Angelici senatus. <hi>Qui autem dixerit fatue,
reus erit gehennae ignis <note>(Matth. V, 22)</note>
          </hi>. Quis nostrum
potest huic vitio non subjacere, cum etiam pro
otioso verbo reddituri simus rationem in die judicii?
Si ira et sermonis injuria atque interdum jocus judicio,
concilioque, et gehennae ignibus delegatur;
quid merebitur turpium rerum appetitio, et avaritia,
quae radix est omnium malorum? <hi>Si,</hi> inquit, <hi>offers
donum tuum ad altare, et ibi fueris recordatus, quia
frater tuus habet aliquid adversus te, dimitte ibi donum
tuum ante altare, et vade primum, reconciliare
fratri tuo, et tunc veniens offeres munus tuum <note>(Matth.
V, 23, 24)</note>
          </hi>. Meae est potestatis, ut non habeam aliquid
contra fratrem meum. Ut autem ille adversus
<pb n="0545D"/>
me habeat, aut non habeat, in illius voluntate consistit.
Quid ergo faciam, si ille reconciliari noluerit?
Obsecrem? flectam genua? Sed audire contemnet.
An obtorto collo nolentem in jus amicitiae traham?
<pb n="0546A"/>
Et quae est major inimicitia, quam amicitias necessitate
sociare? Neque enim dixit: Roga eum ut tibi
concilietur; sed, Reconciliare primum fratri tuo, et
sic offeres munus tuum ad altare. Non quod impossibilia
Deus praeceperit; sed in tantum patientiae
culmen ascendit, ut prope impossibilia pro difficultate
nimia praecepisse videatur <note>(Matth. XVIII, et
Marc. IX)</note>: ad destruendam sententiam tuam, qua
scribis, <hi>Facilia esse Dei mandata.</hi> Scandalizantem
manum, oculum et pedem jubemur abscindere. Esto
per tropologiam dictum sit, pro amicissimis, et pro
consanguineis, et fraterno nobis et conjugali amore
sociatis; facilene arbitramur ob quasdam offensas <emph>754</emph> 
 tantam subito abscindere charitatem? Quodque
dicitur: <hi>Sit sermo vester, est est, non non, quod
<pb n="0546B"/>
autem amplius est, a malo est <note>(Matth. V, 37)</note>
          </hi>: forsitan
de vestra schola reperiatur, qui numquam mentitus
sit, nec audierit illud Propheticum et Apostolicum, <hi>Ego dixi in excessu mentis meae, Omnis homo
mendax 
 <note>(Psal. CXV, 2)</note>
          </hi>, et nesciat scriptum in alio
loco: <hi>Os quod mentitur, occidit animam <note>(Sap. I, 11)</note>
          </hi>.
Verberanti maxillam, alteram jubemur opponere.
Tollenti tunicam, etiam pallium concedendum est.
Angarianti se mille passibus, duobus millibus colla
praebenda sunt. <hi>Petenti te da, et volentem a te accipere
mutuum, ne averseris <note>(Luc. VI, 30)</note>
          </hi>. Si duos nummulos
habuero, et alius poposcerit, aut dabo ipsi,
et mihi mendicandum erit, aut si non dedero, transgressor
legis inveniar. Illud autem quod dicitur: <hi>Diligite inimicos vestros, benefacite his qui oderunt
<pb n="0546C"/>
vos, et orate pro persequentibus et calumniantibus vos <note>(Ibid., 27, 28)</note>
          </hi>:
forsitan in vestro coetu invenitur,
apud nos rara avis est. Qui peccata simpliciter confitentur,
merentur humilitate clementiam Salvatoris:
quodque sequitur, <hi>Cavete, ne justitiam,</hi> hoc est, <hi>eleemosynam vestram, faciatis coram hominibus, ut
videamini ab eis 
 <note>(Matth. VI, 1)</note>
          </hi>: nescio quis possit
implere. Ad largiendum frustum panis et binos nummulos
praeco conducitur, et extendentes manum,
huc illucque circumspicimus, quae si nullus viderit,
contractior fit. Esto unus de mille inveniatur, qui
ista non faciat.</p>
        </div3>
<div3>
          <head>12.</head>
          <p>
 <hi>Urget ex iisdem praeceptis.</hi> --Responde, quaeso,
ubi sunt facilia mandata? <hi>Nolite,</hi> inquit, <hi>solliciti esse
de crastino. Crastinus enim dies sollicitus erit pro se.
<pb n="0546D"/>
Sufficit diei malitia sua <note>(Ibid., 34)</note>
          </hi>. Vos de crastino
non cogitatis, et instar avium praesentibus contenti?
 quorum Epistolae biblinae volitant trans flumina
Aethiopiae, <emph>755</emph> ut inter simias et pavos, nova de
<pb n="0547A"/>
Ophir Salomoni dona mittantur. Vis audire facilitatem
praeceptorum Dei? ausculta quod dicitur: <hi>Quam
arcta via et angusta est, quae ducit ad vitam, et pauci
sunt qui inveniunt eam <note>(Matth. VII, 14)</note>
          </hi>! Non dixit,
qui gradiuntur per eam: hoc enim difficillimum est,
sed qui inveniunt eam. Pauci enim inveniunt, et
multo pauciores ingrediuntur per eam. <hi>Filius,</hi> inquit, <hi>hominis non habet ubi caput suum reclinet <note>(Luc. IX, 58)</note>
          </hi>,
qui dicit in Isaia, <hi>Suscipite lassum, et
haec est requies mea <note>(Isai. XXVIII, 12)</note>
          </hi>. Si non habet
ubi caput suum reclinet, et quo requiescat, dicens in
alio loco: <hi>Super quem requiescam nisi super humilem,
et quietum, et trementem verba mea <note>(Isai. LXVI, 2)</note>
          </hi>:
ubi est mandatorum facilitas? Multi hoc quod
scriptum est: <hi>Non veni vocare justos, sed peccatores
<pb n="0547B"/>
ad poenitentiam <note>(Matth. IX, 19)</note>
          </hi>, simpliciter accipiunt,
juxta illum sensum: <hi>Non indigent sani medico, sed
hi qui male habent <note>(Marc. II, 16)</note>
          </hi>. Alii vero interpretantur
coactius. <hi>Non veni vocare justos <note>(Marc. II, 17,
et Luc. V, 31)</note>
          </hi>, nullus enim ad perfectum justus est,
sed ex aliqua parte peccator; <hi>sed peccatores,</hi> quibus
mundus refertus est, dicente David: <hi>Salvum me fac,
Domine, quoniam defecit sanctus,</hi> et, <hi>Corrupti sunt, et
abominabiles facti sunt in adinventionibus suis. Omnes
declinaverunt, simul inutiles facti sunt, non est qui
faciat bonum, non est usque ad unum <note>(Ps. XIII, 2, 3)</note>
          </hi>. <hi>Nolite,</hi> 
 inquit, <hi>possidere aurum, neque argentum, neque
pecuniam in zonis vestris, non peram in via, non
panem, neque duas tunicas, neque calceamenta, neque
virgam <note>(Matth. X, 9)</note>
          </hi>. Haec, inquies, praecepta Apostolica
<pb n="0547C"/>
sunt. Et certe Petrus Apostolus caligas habuisse
narratur, dicente ad eum Angelo: <hi>Praecingere,
et calceare</hi> [Al. <hi>calcea te] caligis tuis <note>(Act. XII, 8)</note>
          </hi>.
<pb n="0548A"/>
Duas autem tunicas, ut de caeteris taceam, puto quod
et ego et tu possideamus, si tamen amplius non habemus.
Haec dico, <emph>756</emph> et iterum iterumque ac per
singula ingeram, ut erubescas ad sententiam tuam, <hi>Facilia esse Dei mandata.</hi> </p>
        </div3>
<div3>
          <head>13.</head>
          <p>
 <hi>Iterum ex Evangelio.--Fratrem tradet frater
in mortem, et pater filium, consurgentque filii contra
parentes, et interficient eos. Et eritis,</hi> inquit, <hi>odio
cunctis hominibus propter nomen meum <note>(Matth. X, 22)</note>
          </hi>.
Et quia facilia jusserat, et sciebat facile ea posse
compleri, propterea, ut rei facilitatem ostenderet,
copulavit dicens: <hi>Qui perseveraverit usque in finem,
hic salvus erit <note>(Matth. X, 22)</note>
          </hi>. <hi>Non veni,</hi> inquit, <hi>pacem
mittere super terram, sed gladium. Veni dividere
hominem contra patrem suum, et filiam contra matrem,
<pb n="0548B"/>
et nurum contra socrum <note>(Ibid., 34)</note>
          </hi>. Et ne omnia
percurrendo, longiorem sententiam faceret, uno
cuncta sermone comprehendit, dicens: <hi>Inimici hominis,
domestici ejus <note>(Ibid., 36)</note>
          </hi>. Cumque posuisset: <hi>Qui amat patrem aut matrem supra me, non est me
dignus: et qui amat filium aut filiam supra me, non
est me dignus 
 <note>(Ibid., 37)</note>
          </hi>, ob facilitatem praeceptorum
intulit: <hi>Et qui non tollit crucem suam, et sequitur me,
non est me dignus <note>(Ibid., 38, et Luc. IV, 27)</note>
          </hi>. Crux
Christi facilis est; nudum post Christum ire, ludus
est, jocus est. Et ubi praemia quae, difficultate superata,
quaeruntur? Non colliguntur zizania in praesenti
saeculo. ne et frumentum pariter eradicetur.
 Pala Dominica futuro judicio reservatur, quando
justi fulgebunt quasi sol, et egredientur Angeli, et
<pb n="0548C"/>
separabunt malos de medio justorum. Petrus mergitur,
et meretur audire: <hi>Modicae fidei, quare dubitasti <note>(Matth. XIV, 31)</note>
          </hi>?
Si in illo modica fides, in quo
<pb n="0549A"/>
magna sit, nescio. <hi>De corde,</hi> inquit, <hi>egrediuntur cogitationes
pessimae, homicidia, adulteria, fornicationes,
furta, falsa testimonia, blasphemiae. Haec sunt quae
coinquinant homines <note>(Matth. XV, 19)</note>
          </hi>. Procedat qui in
corde suo haec non esse testetur, et plenam in corpore
isto mortali justitiam confitebor. <hi>Qui vult,</hi> <emph>757</emph> 
inquit, <hi>salvare animam suam, perdet eam: et qui perdiderit
animam suam propter me, salvam faciet eam <note>(Matth. XII, 25)</note>
          </hi>.
Iterum dico: Haec sunt facilia
mandata? <hi>Vae mundo a scandalis, necesse est enim ut
veniant scandala <note>(Matth. XVIII, 7)</note>
          </hi>. Et propterea in
alio loco scriptum est: <hi>In multis offendimus,</hi> sive <hi>erramus, omnes 
 <note>(Jacob. III, 2)</note>
          </hi>. Non pauca peccata,
sed multa, nec quorumdam, sed omnium posuit: <hi>Omnes enim quae sua sunt quaerunt, et non ea quae Dei
<pb n="0549B"/>
sunt 
 <note>(Philipp. II, 21)</note>
          </hi>. Unus bonus Deus dicitur, et
magistri quasi hominis bonitas refutatur. In Lege
doctissimus omnia fecisse se dicit, quamobrem et
amatur a Domino; et tamen plenam justitiam non
habet, quia noluit substantiam suam pauperibus erogare.
Unde difficultas difficultati, immo impossibile
impossibili tunc comparatur, quia nec camelus ingredi
potest per foramen acus, nec divites pervenire in
regna coelorum. Quis nostrum non lavat exteriora
calicis et paropsidis, et interiora habet nequaquam
sordibus inquinata? Quis sepulcrorum extrinsecus
dealbatorum potest similitudinem declinare; ne et
nobis dicat Jesus: <hi>De foris quidem videmini hominibus
justi, intus autem pleni estis hypocrisi et iniquitate <note>(Matth. XXIII, 1)</note>
          </hi>?
Quamvis et aliis vitiis carere possimus,
<pb n="0549C"/>
hypocriseos maculam non habere aut paucorum
est, aut nullorum.</p>
        </div3>
<div3>
          <head>14.</head>
          <p>
 <hi>A Christi Domini et Apostolorum exemplo.--Pater,</hi> 
inquit, <hi>si possibile est, transeat calix iste a me.
Verumtamen non sicut ego volo, sed sicut tu <note>(Matth.
XXVI, 39)</note>
          </hi>. Filius Dei <hi>qui dixit, et facta sunt, mandavit
et creata sunt</hi> omnia <note>(Psal. CXLVIII, 5)</note>, secundum
hoc quod Filius hominis dicitur, sententiam temperat: <hi>Pater, si possibile est; verumtamen non sicut ego
volo, sed sicut tu 
 <note>(Matth. XXVI, 40)</note>
          </hi>: et Critobulus
meus adducto supercilio loquitur, <hi>Potest homo sine
peccato esse si velit.</hi> Apostoli audiunt: <hi>Sic non potuistis
una hora vigilare mecum <note>(Marc. XIV, 37)</note>
          </hi>? Non
dixit, noluistis, sed, non potuistis. Apostoli una hora
vigilare non possunt, somno, moerore et carnis fragilitate
<pb n="0549D"/>
superati, et tu potes longo tempore omnia
simul peccata superare? Marcus Evangelista scribit
<pb n="0550A"/>
de Domino: <hi>Et non poterat ibi ne unam quidem facere
virtutem, nisi paucis aegrotantibus manus imponens,
sanavit</hi> <emph>758</emph> <hi>eos, et admirabatur propter incredulitatem
eorum <note>(Marc. VI, 5)</note>
          </hi>. Dominus dicitur non potuisse
in Nazareth ne unam quidem facere virtutem,
et infidelitatis alienae stupore retinetur: et vos potestis
omne quod vultis. Denique in consequentibus
scribitur: <hi>Abiit in fines Tyri et Sidonis, et ingressus
domum, neminem volebat scire, et latere non potuit <note>(Marc. VII, 24)</note>
          </hi>.
Vere utique cupiebat latere, et quod
cupiebat, quare facere non poterat, ut in adventu
suo omnium conscientiam declinaret? Quaeris causas,
cur latere non potuerit? Cogita assumpti hominis
veritatem, et omni carebis scandalo. Si Filius
Dei aliquid in carne et propter carnem non potuisse
<pb n="0550B"/>
narratur, nos qui toti carnei sumus, et quotidie
spiritus operibus repugnamus, contra Apostoli sententiam
quae volumus cuncta faciemus? Petrus apostolus
tria vult facere in monte tabernacula, unum
Domino, alterum Moysi, tertium Eliae, nesciens quid
loquitur timore perterritus: et nos Pythagoricae
philosophiae ructamus superbiam? De die et hora
consummationis ultimae et Angelos coelorum, et Filium
ignorare respondit, et nos plenam scientiam
pollicemur? Carnis infirmitas Deo habitatore gaudebat,
et tamen mensuram fragilitatis suae excedere
non potuit, ut non <foreign xml:lang="greek">τῷ δοκεῖν</foreign> ( <hi>Secundum apparentiam</hi> ),
juxta veteres haereticos, sed vere Dei Filius,
hominis Filius crederetur. Apostolos parumper relinquens,
cecidit in terram pronus, et orabat dicens:
<pb n="0550C"/> <hi>Pater, si possibile est 
 <note>(Matth. XXVI, 39)</note>
          </hi>. Cur, quaeso,
sententiam ambigenter exprimebat, qui in alio loco
dixerat, <hi>Quae apud homines impossibilia, apud Deum
possibilia sunt <note>(Matth. XIX, 26; Marc. X, 27; Luc.
XVIII, 27)</note>
          </hi>? Sed homo passurus, hominis loquitur verbis.
Ille dicit: Si possibile est, una hora praetereat.
Tu dicis, possibile est omni tempore peccata vitare.</p>
        </div3>
<div3>
          <head>15.</head>
          <p>
 <hi>Ex aliis in Evangelio historiis.</hi> --In quibusdam
exemplaribus et maxime in Graecis codicibus, juxta
Marcum in fine ejus Evangelii scribitur: <hi>Postea cum
accubuissent undecim, apparuit eis Jesus, et exprobravit 
 incredulitatem et duritiam cordis eorum, quia his
qui viderant eum resurgentem, non crediderunt <note>(Marc.
XVI, 14)</note>
          </hi>. <hi>Et illi satisfaciebant dicentes:</hi> <emph>759</emph> <hi>Saeculum
istud iniquitatis et incredulitatis substantia est,
<pb n="0550D"/>
quae non sinit per immundos spiritus veram Dei apprehendi
virtutem: idcirco jam nunc revela justitiam
<pb n="0551A"/>
tuam <note>(I Joan. V, 19)</note>
          </hi>. Cui si contradicitis, illud certe
renuere non audebitis: <hi>Mundus in maligno positus
est <note>(Ibid.)</note>
          </hi>: et quod Dominum suum Satanas tentare
ausus sit, et victus atque confusus recesserit, usque
ad tempus, utique passionis. Ille tentatur, et
successor Joviniani audet loqui: Eos qui plena
fide baptisma consecuti sunt, non posse tentari;
immo aliis verbis: Posse hominem baptizatum, si
noluerit, nequaquam ultra peccare. Zacharias justus
audit ab Angelo: <hi>Quia non credidisti verbis meis,
eris tacens, et non poteris loqui, usque in diem nativitatis
ejus <note>(Luc. I, 20)</note>
          </hi>. Pater lunatici de Apostolis
loquitur: <hi>Rogavi discipulos tuos, ut ejicerent eum,</hi> 
id est daemonem, <hi>et non potuerunt <note>(Matth. XVII, 15)</note>
          </hi>.
Et ipsi discipuli interrogant Salvatorem: <hi>Quare non
<pb n="0551B"/>
potuimus ejicere illum?</hi> Et audiunt, <hi>Propter incredulitatem
vestram.</hi> Cur, quaeso? quia omnia posse, Domino
servabatur. Intravit cogitatio in Apostolos,
quis eorum major esset, et emendantur [ <hi>Al.</hi> emendatur]
doctrina Salvatoris, dum minimus major agnoscitur,
et humilitas sublimitate mutatur. Non recipitur
ab urbe Samaritanorum, quia facies ejus erat
euntis Jerusalem. Jacobus et Joannes vere filii tonitrui,
et zeli ardore ferventes Phinees et Eliae ignem
de coelo deducere cupiunt, et corripiuntur a Domino:
qui utique non corriperentur, si absque errore
talia voluissent. Ibant cum illo populi, hoc est, cum
Domino, qui conversus dixit: <hi>Si quis venit ad me,
et non odit patrem suum, et matrem suam, et uxorem,
et filios, et fratres et sorores, insuper et animam suam,
<pb n="0551C"/>
non potest meus esse discipulus <note>(Luc. XIV, 26)</note>
          </hi>. Et, <hi>Qui non portat crucem suam, et sequitur me, non potest
meus esse discipulus 
 <note>(Ibid., 27)</note>
          </hi>. Et in hoc loco
 temerarius proclamabo: <hi>Potest homo, si velit, omnia
peccata vitare; facilia enim sunt mandata ejus?</hi> 
Qui merentur audire a Domino Salvatore: <hi>Vos estis
qui justos vos esse dicitis coram hominibus, Deus autem
novit corda vestra,</hi> <emph>760</emph> <hi>quia quod apud homines
excelsum est, abominabile est coram Deo <note>(Luc. XVI,
15)</note>
          </hi>. <hi>Impossibile est,</hi> inquit, <hi>ut scandala non veniant <note>(Luc. XVII, 1)</note>
          </hi>.
Puto quod peccatum scandalum sit,
quod per scandalum venit. Nisi fallor enim, <foreign xml:lang="greek">σκῶλον</foreign>
et <foreign xml:lang="greek">σκάνδαλον</foreign> apud Graecos ex <hi>offensione</hi> et <hi>ruina</hi> nomen
accepit. Propterea <hi>in multis offendimus omnes <note>(Jacob. III, 2)</note>
          </hi>.
Fac ut non corruerim, certe offendi,
<pb n="0551D"/>
et non in uno, sed in pluribus. Arbitror quod in aliquo
offendisse peccatum sit. <hi>Dixerunt Domino Apostoli:
Auge nobis fidem. Qui respondit eis: Si habueritis
fidem, quasi granum sinapis <note>(Matth. XVII, 19)</note>
          </hi>,
quod utique minimum est omnium seminum; et
Critobulus meus fidei nobis montibus intumescit.
<pb n="0552A"/>
</p>
        </div3>
<div3>
          <head>16. </head>
          <p>
 <hi>Impeccantiam a Deo tribui posse.--Dicebat
autem,</hi> inquit, <hi>et parabolam illis, quod semper oportet
orare et numquam deficere <note>(Luc. XVIII, 1)</note>
          </hi>. Frustra
semper oramus, si in nostro arbitrio est facere quod
volumus. Dixerunt Apostoli: <hi>Et quis potest salvus
esse?</hi> Audiunt a Domino: <hi>Quae impossibilia sunt apud
homines, possibilia apud Deum sunt <note>(Marc. X, 26, 27)</note>
          </hi>.
Ergo aliqua, quae apud homines impossibilia sunt,
certe ea esse possibilia ex eo ostenditur, quod apud
Deum possibilia sunt. Sit ergo et apud Deum possibile,
homini, si velit, donare impeccantiam, non ipsius
merito, sed sua clementia, et apud homines nequaquam
possibile liberi arbitrii potestate, quod
nutu donantis accipitur. Non suffecerat Apostolis dudum
super dignitate quaesisse, quis eorum major
<pb n="0552B"/>
esset, sed in ipso necessitatis et passionis articulo
scribitur de eis: <hi>Facta est contentio inter illos, quis
illorum major esset <note>(Luc. XXII, 24)</note>
          </hi>. Optimum revera
tempus instante cruce de dignitate contendere. <hi>Simon,</hi> 
inquit, <hi>Simon, ecce Satanas expetivit vos, ut
cribraret sicut triticum. Ego autem rogavi pro te, ut
non deficiat fides tua <note>(Ibid., 31)</note>
          </hi>. Et certe juxta vos
in Apostoli erat positum potestate, si voluisset, ut
non deficeret fides ejus, qua utique deficiente, peccatum
subingreditur. In quibusdam exemplaribus
tam Graecis quam Latinis invenitur, scribente Luca: <hi>Apparuit illi Angelus de coelo confortans eum 
 <note>(Luc. XXII,
23)</note>
          </hi>, haud dubium quin Dominum Salvatorem. <hi>Et
factus in agonia</hi> <emph>761</emph> <hi>prolixius orabat, factusque est
sudor ejus sicut guttae sanguinis decurrentis in terram</hi> 
<pb n="0552C"/> <note>(Ibid., 44)</note>.
Salvator in passione ab Angelo confortatur;
et Critobulus meus non indiget auxilio Dei,
habens liberi arbitrii potestatem: et tam vehementer
orabat, ut guttae sanguinis prorumperent ex parte,
quem totum erat in passione fusurus. <hi>Quid,</hi> inquit, <hi>dormitis? surgite et orate, ne intretis in tentationem <note>(Matth. XVI, 21)</note>
          </hi>.
Debuit juxta vos dicere: Quid dormitis?
surgite et resistite, liberum enim habetis arbitrium,
et semel vobis concessa a Domino potestate,
nullius alterius indigetis auxilio. Si enim hoc
feceritis, non intrabitis in tentationem.</p>
        </div3>
<div3>
          <head>17.</head>
          <p>
 <hi>Item ex Evangelica historia.--Non possum,</hi> 
ait, <hi>ego facere a memetipso aliquid, sed</hi> [Al. <hi>et] sicut
audio, ita judico <note>(Joan. V, 30)</note>
          </hi>. Ariani objiciunt calumniam,
sed respondet Ecclesia, ex persona hominis
<pb n="0552D"/>
haec dici qui assumptus est. Tu e contrario loqueris; <hi>Possum sine peccato esse, si voluero.</hi> 
 Ille
nihil potest ex se facere, ut hominis indicet veritatem.
Tu potes omnia peccata vitare, ut adhuc in
corpore constitutus <foreign xml:lang="greek">ἀντίθεον</foreign> esse te doceas. Negat
fratribus et propinquis ire se ad scenopegiam; et
<pb n="0553A"/>
postea scriptum est: <hi>Ut autem ascenderunt fratres
ejus, tunc et ipse ascendit ad solemnitatem, non manifeste,
sed quasi in abscondito <note>(Joan. VII, 10)</note>
          </hi>. Iturum
se negavit, et fecit quod prius negaverat. Latrat Porphyrius,
inconstantiae ac mutationis <emph>762</emph> accusat,
nesciens omnia scandala ad carnem esse referenda. <hi>Moyses,</hi> 
 inquit, <hi>dedit vobis legem, et nemo ex vobis
facit legem,</hi> utique possibilem, et tamen quod erat
possibile, nemo impleverat, neque enim culpa imperantis
est, sed fragilitas audientis, ut omnis mundus
subditus fiat Deo. In Evangelio secundum Joannem
in multis et Graecis et Latinis codicibus
invenitur de adultera muliere, quae accusata est
apud Dominum. Accusabant autem et vehementer
urgebant Scribae et Pharisaei, juxta legem eam lapidare
<pb n="0553B"/>
cupientes. <hi>At Jesus inclinans, digito scribebat
in terra <note>(Joan. VIII, 6)</note>
          </hi>: eorum videlicet qui accusabant,
et omnium peccata mortalium, secundum quod
scriptum est in Propheta: <hi>Relinquentes autem te, 
 in terra scribentur <note>(Jerem. XVII, 13)</note>
          </hi>. Tandem caput
elevans dixit eis: <hi>Qui sine peccato est vestrum,
primus mittat super eam lapidem <note>(Joan. VIII, 10)</note>
          </hi>.
Hoc quod dicitur <hi>sine peccato,</hi> Graece scriptum est <foreign xml:lang="greek">ἀναμάρτητος.</foreign>
 Qui ergo dicit, aliud esse sine peccato,
et aliud <foreign xml:lang="greek">ἀναμάρτητον,</foreign> aut Graecum sermonem novo
verbo exprimat, aut si expressum est a Latinis, ut
interpretationis veritas habet, perspicuum est <foreign xml:lang="greek">ἀναμάρτητον</foreign>
nihil aliud esse, nisi <hi>sine peccato.</hi> Et quia
accusatores omnes fugerunt [ <hi>Al.</hi> fugiunt] (dederat
enim verecundiae eorum clementissimus judex spatium
<pb n="0553C"/>
recedendi) rursumque in terra scribens, terramque
despiciens: paulatim discedere, et oculos
<pb n="0554A"/> <emph>763</emph> 
 illius declinare coeperunt: solusque remansit
cum muliere, cui locutus est Jesus: <hi>Ubi sunt qui te
accusabant? Nemo te condemnavit? Quae ait: Nullus,
Domine. Respondit ei Jesus, nec ego te condemnabo.
Vade, et amodo noli peccare <note>(Joan. VIII, 10, 11)</note>
          </hi>.
Praecepit Dominus, ne ulterius peccaret, sicuti et
alia similiter in Lege mandavit. Sed utrum ea fecerit,
necne, Scriptura non dicit. <hi>Omnes,</hi> inquit, <hi>qui
venerunt ante me, fures fuerunt et latrones <note>(Joan. X, 8)</note>
          </hi>.
Si omnes, nullus excipitur. <hi>Qui venerunt,</hi> inquit,
non, qui missi sunt, de quibus Propheta ait: <hi>Ipsi
veniebant a se, et ego non mittebam eos <note>(Jerem. XVII,
12)</note>
          </hi>. Quo verbo solius Christi potentia reservatur,
qui ad sua venerat, et sui eum non receperunt. <hi>Dum essem,</hi> 
 inquit, <hi>in mundo cum eis, ego servabam
<pb n="0554B"/>
eos in nomine tuo, quos dedisti mihi, custodivi, et
nullus ex eis periit, nisi unus filius perditionis <note>(Joan.
XVII, 12)</note>
          </hi>. Non dixit, dedi eis liberi arbitrii potestatem,
ut ipsi se suo labore salvarent, sed, ego custodivi
eos, ego servavi. Denique infert, <hi>Non peto, ut
eos auferas de mundo, sed ut custodias illos a malo.</hi> 
In Actibus Apostolorum scriptum est <note>(Act. XV)</note>,
inter Paulum et Barnabam propter Joannem, qui
cognominatus est Marcus, ortam dissensionem, ita
ut separarentur; et Barnabas Marcum, et Paulus
Sylam assumeret in Evangelii ministerium. Paulus
severior, ille clementior, uterque in suo sensu abundat
[ <hi>Al.</hi> abundabat]. Et tamen dissensio habet aliquid
humanae fragilitatis. In eodem volumine legitur: <hi>Transierunt Phrygiam et Galaticam</hi> 
 [Al. <hi>Galatiam]
<pb n="0554C"/>
regionem, prohibiti a Spiritu sancto loqui verbum in
Asia <note>(Act. XVI, 6)</note>
          </hi>: quo maledicto in ipsa provincia
<pb n="0555A"/>
puto usque hodie haereticos, qui contra Spiritum
sanctum faciunt, plurimos reperiri. <hi>Cumque venissent,</hi> 
ait, <hi>in Mysiam, tentabant ire in Bithyniam, sed
non dimisit eos Spiritus Jesu <note>(Act. XVI, 7)</note>
          </hi>. Nota quod
Spiritus Jesu, Spiritus sanctus sit, qui in alio loco
propter unitatem substantiae, Patris Spiritus appellatur.
Volunt [ <hi>Al.</hi> voluerunt] loqui in Asia, et prohibentur
a Spiritu sancto. Tentant ire in Bithyniam, et
non eos permittit Spiritus Jesu. Satis importune,
si eis faciendi, vel non faciendi semel dederat liberi
arbitrii potestatem.</p>
        </div3>
<div3>
          <head>18.</head>
          <p>
 Sequitur: <hi>Tempora,</hi> inquit, <hi>ignorantiae respiciens
Deus, nunc praecepit hominibus</hi> <emph>764</emph> <hi>ubique
poenitentiam agere <note>(Act. XVII, 30)</note>
          </hi>. Significanter praeterita
in Lege tempora, tempora ignorantiae demonstravit.
<pb n="0555B"/>
Rursum ait: <hi>Veniam ad vos, Deo volente.</hi> Cur
interposuit voluntatem Dei, si habebat sui arbitrii
potestatem? Jacobus Apostolus: <hi>Si quis,</hi> ait, <hi>servaverit
totam legem, offenderit autem in uno, reus est
omnium factus <note>(Jacob. II, 10)</note>
          </hi>. Quis nostrum in nullo
aliquando peccavit? Si autem peccavit (quod negari
non potest) et per unum peccatum, omnium est
reus peccatorum, non suis viribus, sed Dei misericordia
salvatur. <hi>Si quis in verbo non peccavit, hic
perfectus est vir <note>(Jacob. III, 2)</note>
          </hi>. Si aliquando in sermone
peccasti, ubi est apud te praesumpta perfectio,
maxime cum sequatur: <hi>Linguam autem hominum
nullus potest domare, incontinens malum, plena veneni
mortiferi <note>(Ibid., 8)</note>
          </hi>. Rogo te ut mihi respondeas,
si lingua incontinens est malum, et plena veneni
<pb n="0555C"/>
mortiferi, et nullus potest domare linguam mortalium,
et tanti criminis reus es, ubi in perpetuum
peccatorum fuga?</p>
        </div3>
<div3>
          <head>19.</head>
          <p>
 <hi>Idem persequitur--Unde bella, et unde rixae
inter vos? Nonne ex voluptatibus, quae militant in
membris vestris?</hi> Aut membra non habetis humana,
aut si homo non potest esse sine membris, confitemini
voluptatem atque luxuriam in vestris artubus
militare. David qui dixerat confidenter: <hi>Proba me,
Domine, et tenta me, ure renes meos, et cor meum,
quia ante oculos meos misericordia tua est, et complacui
in veritate tua <note>(Psal. XXV, 2, 3)</note>
          </hi>. Et iterum: <hi>Ego autem in innocentia mea ingressus sum;</hi> 
 et, <hi>Pes
meus stetit in directo <note>(Ibid., 11)</note>
          </hi>, quamquam judicii
veritatem Dei misericordia mitigaret, tamen quia
<pb n="0555D"/>
hoc ausus est dicere, relinquitur parumper fragilitati
suae, et ut vos dicitis, arbitrii libertati, et per
adulterium lapsus in homicidium, postea loquitur: <hi>Miserere mei, Deus, secundum magnam misericordiam
tuam. Et secundum multitudinem miserationum tuarum,
dele iniquitatem meam 
 <note>(Ps. L, 1, 2)</note>
          </hi>. Nec hoc
dico, quod virum sanctum accusem, de quo scriptum
est, quod fecerit omnes voluntates Dei; sed quod
multis aliis bonis haec vitia compensarit, et salvatus
<pb n="0556A"/>
sit misericordia Dei, cujus judicium est in ponderibus,
et ad quem Asaph loquitur: <hi>Cibabis nos pane
lacrymarum, et potum dabis nobis in lacrymis</hi> <emph>765</emph> <hi>in mensura 
 <note>(Psal. LXXIX, 6)</note>
          </hi>. Neque enim injustus
est Dominus, ut tantum peccata condemnet, et bonorum
operum non meminerit. Unde et in alio loco
idem David canit: <hi>Ego dixi in abundantia mea, non
movebor in aeternum: Domine, in voluntate tua praestitisti
decori meo virtutem. Avertisti faciem tuam a me,
et factus sum conturbatus <note>(Ps. XXIX, 7, 8)</note>
          </hi>. <hi>Dixi enim
pronuntiabo contra me injustitiam meam Domino, et
tu remisisti impietatem peccati mei <note>(Ps. XXXI, 5)</note>
          </hi>.
Justoque praecipitur: <hi>Revela ad Dominum viam tuam,
et spera in eum, et ipse faciet. Et educet quasi lumen
justitiam tuam, et judicium tuum tamquam meridiem</hi> 
<pb n="0556B"/> <note>(Ps. XXXVI, 5, 6)</note>.
 <hi>Salus enim justorum a Domino <note>(Ibid., 39)</note>
          </hi>,
quia non est sanatio in carne eorum a
facie irae ejus. Et quotidie juxta Apostolum qui dixerat: <hi>Non enim habitat in carne mea bonum 
 <note>(Rom.
VII, 18)</note>
          </hi>, ingemiscunt dicentes, <hi>Renes mei impleti
sunt illusionibus, et non est sanitas in carne mea <note>(Psal. XXXVII, 8)</note>
          </hi>.
Breves enim posuit dies nostros,
et substantia nostra quasi nihilum in conspectu ejus. <hi>Universa vanitas omnis homo vivens 
 <note>(Psal. XXXVIII, 6)</note>
          </hi>,
vel vivens in corpore, vel vivens in virtutibus, et
tamen omnia vanitas. Incerto enim statu fluctuat,
et dum non timet, in sereno patitur tempestatem.
Cum enim esset in honore, non intellexit, comparatus
est jumentis insipientibus, et similis factus est
illis. <hi>Pro nihilo,</hi> inquit, <hi>salvos faciet eos <note>(Ps. LV, 8)</note>
          </hi>,
<pb n="0556C"/>
haud dubium quin justos, qui non proprio merito,
sed Dei salvantur clementia. <hi>Et delicta mea a te non
sunt abscondita <note>(Ps. LXVIII, 6)</note>
          </hi>. Hoc ex persona Christi
dicitur. Si ille qui peccatum non fecit, nec dolus inventus
est in ore ejus, pro nobis doluit, et peccata
nostra portavit, quanto magis nos debemus nostra
vitia confiteri? <hi>Renuit,</hi> inquit, <hi>consolari anima mea <note>(Ps. LXXVI, 3)</note>
          </hi>,
considerans delicta quae feceram. <hi>Recordatus sum Dei, et laetatus sum 
 <note>(Ibid., 4)</note>
          </hi>, cogitans
me illius clementia conservandum. <hi>Nocte cum
corde meo meditabar, et scopebam spiritum meum.
Et dixi nunc coepi, haec est mutatio dexterae excelsi <note>(Ibid., 7)</note>
          </hi>.
Justi vox est, qui post meditationem
somnii, et conscientiae cruces, ad extremum ait: <hi>Nunc coepi,</hi> 
 vel poenitentiam agere, vel scientiae limen
<pb n="0556D"/>
intrare, <emph>766</emph> et haec ipsa de bonis ad meliora
mutatio, non mearum virium, sed dexterae et potentiae
Dei est.</p>
        </div3>
<div3>
          <head>20.</head>
          <p>
 <hi>Potentia Dei praeditur.--In aeternum misericordia
aedificabitur <note>(Ps. LXXXVIII, 3)</note>
          </hi>. Nullum enim
tempus est, quo non aedificetur misericordia in singulis
quibusque Sanctorum, et his qui de peccatis
transeunt ad virtutes. <hi>A sagitta volante per diem, a
negotio perambulante in tenebris <note>(Psal. XC, 6)</note>
          </hi>, quis
<pb n="0557A"/>
nostrum poterit liberari? <hi>Ecce enim peccatores intenderunt
arcum, ut sagittent in obscuro rectos corde <note>(Ps.
X, 3)</note>
          </hi>. Nolunt pravos vulnerare, sed rectos corde. Sagitta
per diem volitat, per haereticos in sanctarum
intelligentia Scripturarum. Negotium in tenebris et
nocte perambulat, per philosophos, qui per obscuritatem
sermonum involvere cupiunt veritatem. <hi>Plantati
in domo Domini, in atriis Dei nostri florebunt <note>(Ps. XCI, 14)</note>
          </hi>.
Plantati in domo Domini, justi sunt,
in Ecclesia confirmati. Sed hi non in praesentiarum,
sed in futuro in atriis Domini florebunt, ubi est certa
et secura possessio. <hi>Misericors et miserator Dominus,
longanimis et multae miserationis <note>(Ps. CII, 8)</note>
          </hi>. <hi>Suavis Dominus omnibus, et misericordia ejus super omnia
opera illius 
 <note>(Ps. CXLIV, 9)</note>
          </hi>. Tantas audis misericordias,
<pb n="0557B"/>
et in tua audes virtute confidere? <hi>Confiteantur tibi,
Domine, omnia opera tua <note>(Ibid., 10)</note>
          </hi>. Si de cunctis
operibus Dei et homines sunt, ergo omnes homines
sua peccata confiteantur. Legimus in Samuele dictum
de Salomone: <hi>Ipse aedificabit domum nomini meo, et
firmabo regnum ejus usque in sempiternum. Ego ero
ei in patrem, et ipse erit mihi in filium <note>(II Reg. VII,
14)</note>
          </hi>. Et iterum: <hi>Si inique egerit, corripiam eum in
virga hominum, misericordiam autem meam non auferam
ab eo <note>(Ibid., 19)</note>
          </hi>. Cum egisset David gratias Deo,
ad extremum intulit: <hi>Et haec est lex hominis:</hi> Domine
Deus, semper respice ad clementiam tuam, et
infirmitatem carnis, divino auxilio sustenta. <hi>Quid
mihi,</hi> inquit, <hi>et vobis filii Sarviae? Maledicat Semei.
Dominus praecepit ei ut maledicat David. Et quis respondebit
<pb n="0557C"/>
ei, quare hoc fecisti <note>(II Reg. XVI, 10)</note>
          </hi>? Voluntas
enim Dei non discutienda, sed cum gratiarum
actione patienda est. Et in alio loco: <hi>Dominus</hi> <emph>767</emph> <hi>mandavit, ut dissiparet consilium Achitophel bonum, ut
adduceret super Absalon malum 
 <note>(III Reg. XVII, 14)</note>
          </hi>,
cujus certe consilium erat, quasi consilium Dei. Et
qua ratione potestas liberi arbitrii, majore potestate
subversa est? Jeroboam, qui peccare fecit Israel,
arguitur quare reliquerit praeceptum Domini, diciturque
ad eum: <hi>Dedi tibi regnum domus David et non
fuisti sicut servus meus David, qui custodivit mandata
mea, et ambulavit post me in toto corde suo, et fecit
placitum in conspectu meo <note>(III Reg. XIV, 8)</note>
          </hi>. Ergo et
possibilia sunt Dei mandata, quae David fecisse cognoscimus,
et tamen lassescere Sanctos ad perpetuitatem
<pb n="0557D"/>
justitiae.</p>
        </div3>
<div3>
          <head>21.</head>
          <p>
 <hi>Multi Patrum merito conservati.</hi> --In multis
regibus legimus de stirpe David, quod non suo merito,
sed David patris virtutibus conservati sint, qui fecerit
placitum in conspectu Dei. Et venitur ad Asa regem
Juda, de quo scriptum est: <hi>Fecit Asa rectum in
conspectu Domini, sicut David pater ejus <note>(III Reg. XIII,
21)</note>
          </hi>. Cumque in multis laudibus ejus immorata esset
historia, ad extremum intulit, <hi>Sed excelsa non abstulit.
<pb n="0558A"/>
Attamen cor ejus perfectum erat cum Deo, omnibus
diebus vitae suae <note>(Ibid., 14)</note>
          </hi>. Ecce et justus dicitur,
quippe cujus cor perfectum erat cum Deo, et tamen
in hoc erravit, quod excelsa non abstulit, quae Ezechiam
et Josiam legimus abstulisse. Elias in cujus
spiritu et virtute venit Joannes Baptista, ad cujus
imprecationem venit ignis de coelo, et Jordanis
fluenta divisa sunt, timuit Jezabel, et fugit, lassusque
in solitudine sedit sub arbore, et gressus angustia,
mortem rogavit, dicens: <hi>Sufficit mihi, Domine, tolle
animam meam, neque enim melior sum patribus meis <note>(III Reg. XIX, 4)</note>
          </hi>.
Hunc justum negare quis potest? Et
tamen, non dicam mulierem, sed hominem formidare,
de animi perturbatione descendit, quae vitio
carere non potest, dicente David: <hi>Dominus auxiliator
<pb n="0558B"/>
meus, non timebo quid faciat mihi homo <note>(Ps. LV,
11, et CXVII, 6)</note>
          </hi>. De Josaphat rege Juda scriptum est: <hi>Et fuit Dominus cum Josaphat, qui ambulavit in viis
David patris sui prioribus 
 <note>(II Paral. XVII, 3)</note>
          </hi>. Ex quo
intelligitur primas eum David habuisse justitias, et
novissima non habuisse peccata. <hi>Non speravit,</hi> ait, <hi>in Baalim, sed in Deo patris sui, et ambulavit in praeceptis
illius, et non juxta peccata Israel. Confirmavitque
Dominus regnum in manu ejus</hi> 
 <emph>768</emph> <hi>et dedit omnis
Juda munera Josaphat, factaeque sunt ei infinitae pecuniae
atque divitiae, et multa gloria <note>(Ibid., 3 seqq.)</note>
          </hi>.
Cumque sumpsisset cor ejus audaciam propter vias
Domini, etiam excelsa et lucos de Juda abstulit. Hic
Achab regi impiissimo affinitate conjunctus est. Cumque
post praelium reverteretur Jerusalem, <hi>occurrit ei
<pb n="0558C"/>
Jeu filius Anani videns, et ait ad eum: Impio praebes
auxilium, et his qui oderunt Dominum amicitia
jungeris. Et idcirco iram Domini quidem merebaris,
sed bona opera inventa sunt in te, eo quod abstuleris
lucos de terra Juda, et praeparaveris cor tuum, ut
requireres Dominum <note>(II Paral. XIX, 2, 3)</note>
          </hi>. Ac ne putemus
praeteritas justitias hoc peccato et increpatione
prophetica fuisse deletas, postea de Ochozia stirpis
[ <hi>Al.</hi> stirpe] ejus scriptum est, quod invenerit eum
Jeu latentem in Samaria, adductumque occiderit: <hi>Et sepelierunt,</hi> 
 inquit, <hi>eum, eo quod esset filius Josaphat,
qui quaesierat Dominum in toto corde suo <note>(IV
Reg. IX, 28)</note>
          </hi>. De Ezechia scriptum est: <hi>Fecit rectum
in oculis Domini juxta omnia quae fecerat David pater
ejus. Iste abstulit excelsa, et contrivit statuas, et incendit
<pb n="0558D"/>
lucum, contrivitque serpentem aeneum, quem fecerat
Moyses <note>(IV Reg. XVIII, 3, 4)</note>
          </hi>. Et iterum, <hi>In Domino
Deo Israel confisus est, et post ipsum non fuit similis
ei in cunctis regibus Juda, qui fuerunt ante eum. Adhaesit
Domino, et non recessit ab eo, et custodivit mandata
ejus, quae praecepit Dominus Moysi, et erat Dominus
cum eo, et in omnibus, in quibus incedebat,
sapienter agebat <note>(Ibid., 5, 6)</note>
          </hi>. Cumque rex Assyriorum
Sennacherib cepisset universas urbes Judae,
<pb n="0559A"/>
misit ad eum Ezechias in Lachis dicens: <hi>Peccavi,
recede a me, quodcumque jusseris, dabo. Imposuitque
rex Assyriorum Ezechiae trecenta argenti, et triginta
talenta auri: et dedit Ezechias omnem pecuniam,
quae inventa est in domo Domini: et in thesauris domus
regis. In tempore illo concidit valvas templi Domini, et
clypeos quos deauraverat, et omnia dedit regi Assyriorum <note>(Ibid., 14)</note>
          </hi>.
Cumque de eo tanta dicantur, non
timuit necessitate cogente, quae Domino consecrarat,
regi offerre Assyrio, diciturque ad eum: <hi>Ego custodiam
civitatem hanc propter me, et propter David servum
meum <note>(IV Reg. XX, 6)</note>
          </hi>; non propter te, quia superiora
fecisti, quando centum octoginta quinque millia
exercitus Assyriorum, Angelo caedente, prostrata sunt.</p>
        </div3>
<div3>
          <head>22.</head>
          <p>
 <emph>769</emph> <hi>Ezechiae et Josiae Regum exempla.</hi> --Illud
<pb n="0559B"/>
quoque diligentius attendendum, quod Scriptura
commemorat: <hi>Aegrotavit Ezechias usque ad mortem,
venitque ad eum Isaias filius Amos, dicens: Praecipe
domui tuae, quia morieris tu. Qui convertit faciem
suam ad parietem, et oravit ad Dominum dicens: Obsecro,
Domine, memento quomodo ambulaverim in
conspectu tuo, in veritate et corde perfecto, et bonum
in oculis tuis fecerim. Flevitque Ezechias fletu magno <note>(IV Reg. XX, 1 seqq)</note>
          </hi>.
Certe justus erat Ezechias et
corde perfecto. Iturus erat ad Dominum, plorare non
debuit. Quaeris rationem fletuum? Si cogitaveris hominem,
non miraberis causas doloris. Nullus enim
intrepidus vadit ad judicium Domini, habens conscientiam
peccatorum. Cumque flevisset, factus est
sermo Domini ad Isaiam prophetam, dicens: <hi>Revertere,
<pb n="0559C"/>
et dic Ezechiae duci meo <note>(Ibid., 5)</note>
          </hi>. Dux Dei appellatur,
cui mors fuerat nuntiata, quia humilitate
prostratus est: <hi>Haec,</hi> inquit, <hi>dicit Dominus Deus David
patris tui: Audivi orationem tuam, et vidi lacrymas
tuas.</hi> Additur ei tempus vitae, et de Assyriorum
manibus liberatur; et tamen signum postulat, ut
credat verum esse, quod Deus repromiserit, quod
saltem parvae fidelitatis indicium est. Misit quoque
rex Babylonis nuntios et legatos, qui ei congratularentur
ob restitutam corporis sanitatem: qui ostendit
eis omnes thesauros aromatum, auri quoque et argenti,
et vasorum supellectilem. <hi>Non fuit,</hi> inquit, <hi>res, quam non ostenderet eis Ezechias in domo 
 Domini,
et in omni potestate sua <note>(Isai. XXXIX, 2)</note>
          </hi>. Ex quo
intelligimus etiam vasa templi Babylonis monstrata
<pb n="0559D"/>
legatis. Unde et ira Domini concitatur, et postea
Isaiae vaticinatione cognoscit: <hi>De filiis tuis eunuchi
erunt, et omnia vasa templi transferentur Babylonem.</hi> 
Ob quam causam etiam in libro Dierum scriptum
est: <hi>Cecidit Ezechias elatione cordis sui (II Paral.
<pb n="0560A"/>
XXXII, 25)</hi>. Certe Ezechiam justum nemo, nisi impius,
denegabit. Dicas, peccavit in quibusdam, et
idcirco justus esse desiit: sed hoc Scriptura non loquitur.
Non enim ex eo quod parva peccavit justitiae
nomen amisit, sed ex eo quod multa <emph>770</emph> bona
fecit, justi vocabulum possidet. Hoc totum dico, ut
Scripturarum sanctarum testimoniis comprobetur,
non ex eo peccatores esse justos; quod aliquando
peccaverunt; sed ex eo justos permanere, quod multis
virtutibus floreant. De Josia scriptum est: <hi>Fecit
rectum in conspectu Domini, et ambulavit in via David
patris sui. Non recessit neque ad dextram, neque ad
sinistram <note>(II Par. XXXIV, 2)</note>
          </hi>; et tamen cum esset
justus, tempore necessitatis et angustiae, mittit ad
Oldam prophetissam uxorem Sellum, filii Tecuae;
<pb n="0560B"/>
filii Aaras custodis vestium. <hi>Et haec,</hi> inquit, <hi>habitabat
Jerusalem in secunda:</hi> haud dubium quin urbis
partem significet, quae interiori muro vallabatur. <hi>Et
illa respondit: haec dicit Dominus Deus Israel, ite et
dicite viro qui misit vos ad me.</hi> In quo occulta et regis
et sacerdotum et omnium virorum reprehensio est,
quod nullus virorum sanctus potuerit reperiri, qui
posset futura praedicere. Denique interficitur Josias
a Pharaone rege Aegypti, eo quod noluerit audire
verba Domini, ex ore Jeremiae prophetae, sive ut in
Paralipomenis [ <hi>Al.</hi> Paralipomenon libro] scriptum est: <hi>Noluit Josias reverti, sed paravit contra eum bellum,
nec acquievit sermonibus Nechao ex ore Dei 
 <note>(II Paral.
XXXV, 22)</note>
          </hi>. Et infertur: <hi>Mortuusque est et sepultus in
mausoleo patrum suorum, et universus Juda et Jerusalem
<pb n="0560C"/>
luxerunt eum, praecipueque Jeremias, cujus omnes
cantatores atque cantatrices usque in praesentem
diem, lamentationes super Josiam replicant, et quasi
lex obtinuit in Israel: Ecce scriptum fertur in lamentationibus <note>(Ibid., 24, 25)</note>
          </hi>.</p>
        </div3>
<div3>
          <head>23.</head>
          <p>
 <hi>Exempla alia Sanctorum in Scripturis.</hi> --Puto
quod sermonibus Dei per quemlibet non acquievisse
peccatum sit. De ipso Jeremias loquitur, quamquam
hoc plerique secundum anagogen intelligant de Domino
Salvatore: <hi>Spiritus faciei nostrae Christus Dominus
captus est pro peccatis nostris. Cui diximus, sub
umbra tua vivemus in gentibus <note>(Thren. IV, 20)</note>
          </hi>. Moyses
cui locutus est Dominus facie ad faciem <note>(Exod.
XXXIII)</note>, et salva facta est anima ejus, ad aquas contradictionis
offendit, nec meruit cum fratre Aaron
<pb n="0560D"/>
terram repromissionis intrare. De quibus et Psalmista
canit: <hi>Absorpti sunt juncti petrae judices eorum: audient
verba mea,</hi> <emph>771</emph> <hi>quoniam placuerunt <note>(Psal.
CXL, 6)</note>
          </hi>. Et est sensus: Judices populi Judaeorum;
Moyses et Aaron, devorati sunt a peccato populi juxta
<pb n="0561A"/>
petram, de qua aquarum fluenta manarunt, et certe
ipsi justi fuerunt, et obedierunt sermonibus Dei, qui
per se suavissimi sunt. Denique sequitur de cadaveribus
in solitudine mortuorum: <hi>Quasi crassitudo terrae
dirupti sunt super terram. Dispersa sunt ossa nostra
secus infernum <note>(Ps. CXL, 7, 8)</note>
          </hi>. In Osee loquitur Deus: <hi>Desponsabo te mihi in justitia et judicio 
 <note>(Ose. II, 19)</note>
          </hi>.
Statimque subjungit: <hi>Et misericordia et miserationibus,
et in fide,</hi> ut largitoris praemio recognoscat,
quod ipse sit Dominus. In eodem scriptum est libro: <hi>Deus ego sum et non homo, in medio tui sanctus, et
non ingrediar civitatem 
 <note>(Ose. XI, 9)</note>
          </hi>, vitiorum scilicet
conciliabulum. Ipse solus hanc non ingreditur civitatem,
quam aedificavit Cain in nomine filii sui Enoch,
quae omnia sacerdotum quotidie ora concelebrant,
<pb n="0561B"/>
 <foreign xml:lang="greek">ὁ μόνος ἀναμάρτητος,</foreign> quod in lingua nostra dicitur, <hi>qui solus est sine peccato.</hi> 
 Quae laus juxta sententiam
tuam frustra Deo reputatur [ <hi>Al.</hi> deputatur], si est
communis cum caeteris. Nos enim juxta Amos convertimus
justitiam in absinthium, et fructus judicii
in amaritudinem <note>(Amos. VI)</note>. Loquuntur nautae atque
vectores, in libro Jonae: <hi>Rogamus, Domine, ne perdas
nos propter hominem istum, neque inducas super
nos sanguinem innocentem. Sicut enim placuit tibi, sic
factum est, Domine <note>(Jon. I, 14)</note>
          </hi>. Nesciunt causas,
quid mereatur Propheta, servus fugitivus, et tamen
justificant Deum, et sanguinem innocentem fatentur,
cujus opera non norunt. Et ad extremum, <hi>Sicut placuit
tibi, Domine, sic factum est.</hi> Non quaerunt justitiam
sententiae Dei: sed veritatem justi judicis confitentur.
<pb n="0561C"/>
Micheas lacrymabili voce testatur: <hi>Periit
sanctus</hi> [Al. <hi>semen] de terra, et rectus in hominibus
non est, omnes in sanguine insidiantur, unusquisque fratrem
suum venatur ad mortem. Malum manuum suarum
dicunt bonum <note>(Mich. VII, 2, 3)</note>
          </hi>. Et iterum: <hi>Qui optimus
inter eos est, quasi paliurus est, et qui rectus, quasi spina de
sepe <note>(Ibid., 4)</note>
          </hi>. Haec hominum justitia est, ut juxta verba
ejusdem <emph>772</emph> prophetae, nec amico, nec conjugi,
nec filiis sit credendum, quia <hi>inimici hominis domestici
ejus <note>(Psal. XXX)</note>
          </hi>. Quam sententiam etiam sermo
Dominicus comprobavit <note>(Matth. X)</note>. Unde datur consilium
per eumdem prophetam: <hi>Indicabo tibi, o homo,
quid sit bonum, et quid Dominus quaerat a te: utique
facere judicium, et diligere misericordiam, et sollicitum
ambulare cum Deo tuo <note>(Mich. VI, 8)</note>
          </hi>. Numquid dixit,
<pb n="0561D"/>
habeto aequalitatem Dei, et non hoc, quod maximum
est, <hi>sollicitum ambulare</hi> [Al. <hi>ambula] cum Deo tuo.</hi> 
Ut numquam securus sis, ut omni observantia custodias
cor tuum, ut consideres, quoniam in medio
laqueorum ambules, et sub murorum pinnis ingrediaris,
ut illud quotidie mediteris: <hi>Juxta semitam
<pb n="0562A"/>
scandalum posuerunt mihi <note>(Ps. CXXXIX, 6)</note>
          </hi>. <hi>Superbis
enim resistit Deus, humilibus autem dat gratiam <note>(Jacob.
IV, 6)</note>
          </hi>.</p>
        </div3>
<div3>
          <head>24.</head>
          <p>
 <hi>Timidus vitare potest ad tempus peccata.</hi> --Qui
cautus et timidus est, potest ad tempus vitare peccata,
qui securus est de justitia sua, repugnat Deo,
illiusque auxilio destitutus, insidiis hostium patet. <hi>Computrescant,</hi> 
 dicit Abacuc, <hi>ossa mea, et subter me
vermes scateant, tantum ut requiescam in die angustiae,
ut ascendam ad populum fortem meum <note>(Abac. III, 16)</note>
          </hi>.
Hic tribulationes et angustias afflictionemque animi
deprecatur, ut in futuro, virorum jam cum Christo
regnantium numero societur. Ex quo perspicuum
est, his pugnam atque certamen, et in futuro esse
victoriam. Jesus filius <hi>Josedec,</hi> quod interpretatur
<pb n="0562B"/>
 <hi>justus Domini <note>(Zach. III)</note>
          </hi>, sacerdos magnus, indutus
describitur vestibus sordidis, qui peccatum non fecit,
et tamen nostra peccata portavit, ad cujus dextram
stabat Satanas, ut adversaretur ei. Diciturque ad
eum post pugnam atque victoriam: <hi>Auferte vestem
sordidam ab eo:</hi> Et, <hi>Ecce abstuli a te iniquitatem tuam,</hi> 
et haeres Joviniani loquitur:  « Sine omni omnino
peccato sum, sordida vestimenta non habeo, proprio
regor arbitrio, major Apostolo sum. Ille facit quod
non vult, et quod vult non facit, ego facio quod volo,
et quod nolo non facio, praeparata sunt mihi regna
coelorum, immo ipse ea mihi meis <emph>773</emph> virtutibus
praeparavi. »  In quo Adam tenetur obnoxius, et alii
qui reos se putant in similitudinem praevaricationis
Adae, ego solus cum mea caterva non teneor. Alii
<pb n="0562C"/>
clausi cellulis, et feminas non videntes, quia miseri
sunt, et verba mea non audiunt, torquentur desideriis:
ego etiam si mulierum vallor agminibus, nullam
habeo concupiscentiam. De me enim dictum est: <hi>Lapides sancti volvuntur super terram 
 <note>(Zach. IX, 16,
sec. LXX)</note>
          </hi>; et ideo non sentio, quia liberi arbitrii
potestate Christi tropaeum circumfero. Audiamus
per Isaiam clamantem Deum: <hi>Populus meus, qui beatos
vos dicunt, seducunt vos, et semitam pedum vestrorum
supplantant <note>(Isai. III, 5)</note>
          </hi>. Quis magis supplantat
populum Dei: qui liberi arbitrii potestate subnixus
despicit auxilium Conditoris, et in sua voluntate securus
est, an qui ad singulas sententias praeceptorum
Domini judicium pertimescit? Ad hujuscemodi homines
loquitur Deus: <hi>Vae vobis, qui sapientes estis
<pb n="0562D"/>
apud vos, et intelligentes vestro judicio <note>(Isai. V, 21)</note>
          </hi>.
Isaias juxta Hebraicum plorat, et dicit: <hi>Vae mihi,
quia tacui, quia immunda habens labia, et in medio
populi immunda habentis labia habitans, vidi Dominum
sabaoth oculis meis <note>(Isai. LXVI, 5)</note>
          </hi>. Ille virtutum
merito, Dei fruebatur aspectu, et conscientia peccatorum,
<pb n="0563A"/>
labia sua fatebatur immunda. Non quod locutus
esset aliquid, quod voluntati Domini repugnaret,
sed quod siluisset, vel timore, vel pudore perterritus,
nec arguisset libertate prophetica populum delinquentem.
Nos peccantes quando corripimus, qui
adulamur divitibus, et personas accipimus peccatorum,
turpis lucri gratia? nisi forte tota eis loquimur
[ <hi>Al.</hi> loquamur] confidentia, quorum opibus indigemus?
Ut talia non agamus, ut abstineamus nos ab
omni specie peccatorum, certe verum tacuisse, peccatum
est. Quamquam apud Septuaginta non sit
scriptum, <hi>Quia tacui,</hi> sed, <hi>quia compunctus sum,</hi> 
conscientia scilicet peccatorum, ut illud compleatur
Propheticum: <hi>Versatus sum in miseria, dum infigitur
mihi spina <note>(Psal. XXXI, 4)</note>
          </hi>. Ille peccati spina compungitur:
<pb n="0563B"/>
tu virtutum floribus vernas: <hi>Erubescet,</hi> 
inquit, <hi>luna, et confundetur sol, quando visitaverit
Dominus super militiam coeli in excelsis <note>(Isai. XXIV,
27)</note>
          </hi>, hoc est quod <emph>774</emph> in alio loco scriptum est: <hi>Astra
quoque non sunt munda in conspectu ejus:</hi> et, <hi>Adversum
Angelos suos, perversum quid reperit <note>(Job. XXV,
5, et IV, 18)</note>
          </hi>. Luna erubescit, sol confunditur, et
coelum operitur cilicio, et nos intrepidi atque laetantes,
quasi omni careamus vitio, occurremus judicis
majestati, quando tabescent montes, erecti videlicet
in superbiam, et omnis militia coelorum, vel astra,
vel Angelicae dignitates: et complicabuntur sicut libri
coeli, et omnis exercitus eorum instar foliorum defluet.</p>
        </div3>
<div3>
          <head>25.</head>
          <p>
 <hi>Dei justitia.--Quomodo</hi> [Al. <hi>Quoniam] inebriatus
<pb n="0563C"/>
est,</hi> inquit, <hi>in coelo gladius meus, et nunc super
Idumaeam descendet <note>(Isai. XXXIV, 5)</note>
          </hi>. Gladius Dei
inebriatur in coelis, et tuum solium erit in sanctitate
securum? In Idumaeam descendet, quae interpretatur,
vel <hi>sanguinaria</hi> vel <hi>terrena:</hi> ut prophetica
auctoritate discamus, omnem terram indigere judicio.
Unde sequitur: <hi>Victima Domini in Bosra,</hi> quae
interpretatur, <hi>caro: et interfectio ejus multa in terra
Edom,</hi> id est, <hi>in sanguine <note>(Isai. XXXIV, 6)</note>
          </hi>, juxta quod
ponit Apostolus: <hi>Caro et sanguis regnum Dei non
possidebunt <note>(I Cor. XV, 50)</note>
          </hi>. <hi>Vae qui contradicit
fictori suo, vae qui dicit patri, ut quid me generasti? et
matri, quare me peperisti <note>(Isai. XLV, 9, 10)</note>
          </hi>? Hoc ad
eos pertinet, qui dicunt, quare talis conditus sum,
qui non possum in perpetuum carere peccato.
<pb n="0563D"/>
Quare tale vas fictum, ut non adamantinum permanerem,
sed ad omnem tactum fictile atque fragile.
<pb n="0564A"/> <hi>Omnes sicut oves erravimus, et omnium nostrum
Dominus peccata portavit 
 <note>(Isai. LIII, 6)</note>
          </hi>. Intuitus est
enim, et diligenter inspexit, nullumque reperit, qui
judicaret juste, qui suam in omnibus faceret voluntatem.
Et idcirco brachium ejus salutem praebuit,
et justitia sua salvavit omnia, ut omnis mundus
subjiciatur Deo, et illius clementia conservetur.
Fuimus enim immundi non pauci, sed omnes. <hi>Quasi
pannus menstruatae, reputata sunt omnia in lege opera
nostra <note>(Isai. LXIV, 6)</note>
          </hi>. Ad Jerusalem in Ezechiel
loquitur Deus. <hi>Perfecta eras in decore meo <note>(Ezech.
XVI, 14)</note>
          </hi>; et est sensus, non in tuis operibus, non in
tua conscientia, cordisque jactantia; sed in meo
decore, quo te clementia mea libertate donaveram.
Denique in consequentibus loquitur ad eam, quando
<pb n="0564B"/>
salvatur non suo merito, <emph>775</emph> sed ejus misericordia. <hi>Recordabor pacti mei tecum in diebus adolescentiae
tuae, et suscitabo tibi pactum sempiternum, et
recordaberis viarum tuarum, et confunderis 
 <note>(Ibid. 60,
61)</note>
          </hi>. Et iterum: <hi>Suscitabo pactum meum tecum et
scies quia ego Dominus, ut recorderis et confundaris,
et non sit tibi ultra aperire os, prae confusione tua,
cum fuero placatus tibi in omnibus quae fecisti, ait
Dominus Deus <note>(Ibid., 62, 63)</note>
          </hi>. Ecce aperte divino
sermone monstratur, quid in alio loco dixerit: <hi>Et
mundans te non faciet innocentem:</hi> quod justi quoque
et post peccatum in statum pristinum restituti, os
aperire non audeant, sed cum Apostolo dicant: <hi>Qui non sum dignus vocari apostolus, quia persecutus
sum Ecclesiam Dei 
 <note>(I Cor. XV, 9)</note>
          </hi>. Denique et in
<pb n="0564C"/>
alio loco per eumdem prophetam ad eos, qui illius
misericordiam consecuti sunt, loquitur Deus. <hi>Et
recordabimini viarum vestrarum et omnium scelerum
vestrorum, quibus polluti eratis, et displicebit
vobis</hi> [Al. <hi>displicebitis] in conspectu vestro, in cunctis
malitiis quas fecistis, et scietis quia ego Dominus,
cum benefecero vobis propter nomen meum, non
secundum vias vestras malas, neque secundum scelera
vestra pessima <note>(Ezech. XX, 43, 44)</note>
          </hi>. Erubescamus
atque dicamus, quod loquuntur hi qui jam praemia
consecuti sunt: loquamur peccatores super terram,
et in fragili mortalique corpore constituti, quod
sanctos videmus in coelis dicere, etiam incorruptione
et immortalitate donatos. <hi>Et dicitis,</hi> inquit, <hi>non est recta via Domini, cum vestrae viae pravae sint</hi> 
<pb n="0564D"/> <note>(Ezech. XXXI, 20)</note>.
Pharisaeorum est hoc supercilium,
ut peccata propriae voluntatis referant ad Conditoris
<pb n="0565A"/>
injuriam, et illius justitiam calumnientur. Sacerdotes
templi mystici, quod interpretatur Ecclesia,
filii Sadoch, cum vestimentis ministerii non egrediuntur
ad populum, ne humana conversatione
sanctificati maculentur <note>(Ezech. XLIV)</note>. Et tu in medio
vulgi, unusque de populo mundum esse te credis?</p>
        </div3>
<div3>
          <head>26.</head>
          <p>
 <hi>Ex Jeremia.</hi> --Jeremiam prophetam breviter
percurrentes, sensu magis quam sermone carpamus. <hi>Circuite,</hi> 
 inquit, <hi>in exitibus Jerusalem, et quaerite in
plateis ejus</hi> <emph>776</emph> <hi>sicubi reperire poteritis virum, qui
juxta justitiam vivat et fidem, et ero propitius propter
eum <note>(Jerem. V, I)</note>
          </hi>. <hi>Quamvis enim dicant: Vivit
Dominus, fraudulenter jurant, et hoc ipsum in mendacio. <note>(Jerem. VII, 8, 9)</note>
          </hi>.
Refutat peccatorum sacrificia:
vescendas detrahit offerentibus hostias,
<pb n="0565B"/>
dicens se non mandasse patribus eorum, quando
eduxit eos de terra Aegypti, ut offerrent hujusmodi
sacrificia. Non enim voluntate, sed idolorum comparatione
mandavit, malens sibi offerri victimas,
quam daemonibus. Omnes recesserunt ab eo, nullus
est qui loquatur bona, et agat poenitentiam de peccatis
suis. Sequuntur proprias voluntates, quasi
equus promptus ad praelium. Intendunt linguam
suam quasi arcum: mentiuntur omnia, et non est
in eis veritas. Amicorum quoque cavendas insidias
praecipit, et nulli credere proximorum. Singulos
enim insidiari amicis, et fratrem a fratre decipi, et
hoc facere non naturae malo, sed propria voluntate:
quia docuerunt linguam suam mendacium, et
proni feruntur ad injustitiam. <hi>Si Aethiops,</hi> ait, <hi>mutaverit
<pb n="0565C"/>
pellem suam, et pardus varietatem suam, et vos
poteritis facere bonum, cum didiceritis mala <note>(Jerem.
XIII, 23)</note>
          </hi>. Ergo pellis Aethiopica et pardorum varietas,
disciplinae est, non naturae, quae docetur et
discitur: tamen auferri non potest vitium inoliti
mali, nisi per eum, cui omnia possibilia sunt.</p>
        </div3>
<div3>
          <head>27.</head>
          <p>
 Unde loquitur ad eum, qui solus verus medicus
est: <hi>Sana me, Domine, et sanabor: salvum me fac,
Domine, et salvus ero: tu es gloria</hi> [Al. <hi>gloriatio] mea
et spes mea <note>(Jerem. XXVII, 14)</note>
          </hi>. Si enim ad conditionem
meam infelicitatemque respiciam, nihil aliud
nisi hoc possum loqui: <hi>Maledictus homo qui annuntiavit
patri meo, dicens: Ecce natus est tibi puer:
fiat homo ille similis urbibus, quas subvertit Deus.
Quare enim in vulva non statim perii, et fuisset mihi
sepulcrum mater mea, et vulva ejus infernus sempiternus.
<pb n="0565D"/>
Quare egressus sum ex utero, ut viderem labores
et miserias, et consumerentur dies mei in aerumnis <note>(Jerem. XX, 15, seqq.)</note>
          </hi>?
Tantum de sua conditione
securus est, et sic confidit in fortitudine, ut mortem
<pb n="0566A"/> <emph>777</emph> 
 praeferat vitae. Noverat enim vulnus suum et
potentiam ejus, quem celare nihil potest, qui loquitur
 per Prophetam: <hi>Deus appropinquans ego, et
non procul <note>(Jerem. XXIII, 23)</note>
          </hi>. Qui enim coelum replet
et terram, nullus potest vitare ejus notitiam,
et cordis occulta celare. Qui scrutatur renes, introspicit.
Et ut sciamus Dei esse bonum omne quod
gerimus: <hi>Ego,</hi> inquit, <hi>plantabo eos, ut nequaquam
eradicentur, et ego dabo eis cogitationem et sensum, ut
intelligant me <note>(Jerem. XXIV, 6, 7)</note>
          </hi>. Si cogitatio et sensus
dantur a Deo, et intellectus Domini ex illius,
qui noscendus est, radice pullulat, ubi est liberi arbitrii
tantum superba jactatio? Volumus scire conditionem
nostram, audiamus historiam. Joachim
rex Juda, cunctique socii ejus et principes ejus, auditis
sermonibus Uriae, voluerunt occidere eum
<pb n="0566B"/> <note>(Jerem. XXVI)</note>.
Quod cum ille didicisset, timore perterritus
fugit in Aegyptum. Cur mortem timebat,
qui explicavit sententiam Domini, et qui a se nuntiari
Domini noverat voluntatem? Dedignamur per
singula auxilium Dei, et ad illius nutum cuncta gerere
negligimus, cum legamus sanctos viros, etiam
hominum indiguisse praesidio? Periclitatur Jeremias
et manifeste dicitur, quod auxilio ei fuerit manus
Abicam filii Saphan, ne traderetur in potestatem
vulgi, et obrueretur lapidibus.</p>
        </div3>
<div3>
          <head>28.</head>
          <p>
 <hi>Evangelii gratia.</hi> --Abolitis legis caeremoniis,
et duro pondere veterum praeceptorum, repromittitur
Evangelii gratia, legemque Dominus pollicetur,
ut omnes eum noverint a minimo usque ad maximum,
<pb n="0566C"/>
dicens: <hi>Dimittam peccata eorum, et iniquitatum
illorum ultra memor non ero.</hi> Quam autem habuerint
sancti viri in lege veteri justitiam, sequenti
sermone demonstrat: <hi>Filii Israel, et filii Juda iniquitatem
facere perpetuam in conspectu meo: ab adolescentia
sua usque ad diem praesentem, et civitas
Jerusalem ab initio conditionis suae usque ad diem
eversionis suae me ad iracundiam provocavit.</hi> Attende
quid dicat, finem junge principio, omne medium
tempus in vitio est. Jeremias sanctificatus in utero
antequam natus <note>(Jerem. I, 5)</note>, virgo, propheta veteris
Testamenti pertremiscit Sedechiam, et flebiliter
obsecrat, dicens: <hi>Nunc ergo, domine mi rex, audi
deprecationem meam, et praevaleat apud te obsecratio
mea, ne remittas</hi> <emph>778</emph> <hi>me in domum Jonathan scribae,
ne ibi peream <note>(Jerem. XXXVII, 19)</note>
          </hi>. O Propheta, cur
<pb n="0566D"/>
times impium regem? Cur eum metuis, quem nosti
jam jamque periturum? carcerem reformidas, cui
paratur paradisus? Respondebit mihi: Homo sum in
mortali carne et corruptibili constitutus, dolorem
<pb n="0567A"/>
sentio, horresco cruciatus, quos etiam Dominus
meus pro mea salute sensurus est. Miseretur humano
generi Deus, et non vult perire quod fecit. <hi>Noli timere, Jacob, dicit Dominus: ego enim sum tecum
et interficiam omnes gentes in quas dispersi te:
te vero ipsum perire non faciam, sed castigabo te in
justitia, et ita miserebor tui, ut te innoxium non relinquam <note>(Jerem. XXX, 10)</note>
          </hi>.</p>
        </div3>
<div3>
          <head>29.</head>
          <p>
 <hi>Salvemur Dei misericordia.</hi> --Unde et nos
dicimus esse justos sanctos viros, et post peccata
placentes Deo, non suo tantum merito, sed ejus
clementia, cui omnis creatura subjecta est, et indiget
misericordia ejus. Audiant haeretici, qui elevantur
per superbiam, et dicunt: <hi>Ipsi nobis fecimus
cornua.</hi> Audiant illud quod audivit Moab: <hi>Audivimus
<pb n="0567B"/>
superbiam Moab, superbus est valde <note>(Amos. VI, 14)</note>
          </hi>. <hi>Altitudinem illius, et elationem et glorificationem, et
inflationem cordis ego cognovi, dicit Dominus, quoniam
nequaquam juxta inflationem ejus et fortitudo
illius est 
 <note>(Isai. XVI, 6)</note>
          </hi>. Diciturque ad hujuscemodi
homines: <hi>Inimici autem eorum</hi> (haud dubium quin
gregis Domini) <hi>confirmant, dicentes: non peccavimus,
cum peccaverint in pulchritudinem justitiae, et in exspectationem
patrum.</hi> Vis scire quando omnia peccata
finiantur? audi eumdem prophetam: <hi>In tempore
illo, dicit Dominus, quaeretur iniquitas in Israel, et
non erit, et peccatum in Juda, et non invenietur <note>(Jer.
I., 20)</note>
          </hi>. Cur, quaeso? sequitur: <hi>Quia propitius ero illis.</hi> 
Ubi autem propitiatio est, praecessit ante peccatum.
Tolle igitur posse, et concedam, omnia, donante
<pb n="0567C"/>
Deo, subsistere. <hi>Bonum est praestolari cum silentio
salutare Domini <note>(Thren. III, 26)</note>
          </hi>; bonum est ponere
in pulvere os suum, dare percutienti se maxillam,
saturari opprobriis, spem habere in Domino <note>(Ibid.,
27 seqq.)</note>. Si enim abjecit, et miserebitur juxta multitudinem
misericordiarum suarum; neque enim
humiliavit corde suo et abjecit filios hominum. Frustra
murmurat homo pro peccatis suis. Scrutemur
vias nostras, et quaeramus et revertamur ad Dominum <note>(Ibid., 40, 41)</note>.
Levemus corda cum <emph>779</emph> manibus
ad Dominum in coelum, dicamusque ei: <hi>Inique
egimus, et ad iracundiam provocavimus, idcirco tu
inexorabilis es <note>(Ib., 42)</note>
          </hi>.</p>
        </div3>
<div3>
          <head>30.</head>
          <p>
 <hi>Causas divinae voluntatis noscimus.</hi> --Daniel
propheta loquitur ad Nabuchodonosor, quod dominetur
<pb n="0567D"/>
excelsus regno hominum, et det illud cuicumque
voluerit, et extremum atque projectum constituat
super illud. Interroga eum qua causa ultimum
atque despectum constituat in regem, et faciat quod
voluerit: et discute, utrum ipsius voluntas justa sit,
de quo scriptum est: <hi>Qui suscitat de terra humilem,
et ae stercore elevat pauperem, ut collocet eum cum
principibus, cum principibus populi sui <note>(Ps. CXII,
7, 8)</note>
          </hi>. An forsitan juxta te absque judicio atque
<pb n="0568A"/>
justitia gloriam quaerit, auramque popularem, ut humiles
erigat in regnum et potentes humilitate commutet?
Audi Prophetam dicentem: <hi>Omnes habitatores
terrae, quasi nihil reputati sunt apud eum <note>(Isai. XL, 17)</note>
          </hi>.
Fecit enim quodcumque voluit in coelo et in terra,
et nemo est, qui resistat voluntati ejus, aut possit
dicere, quare hoc fecisti, cujus sunt omnia opera in
veritate, et viae illius justitia, et superbientes potest
ipse humiliare. Antiochus Epiphanes rex crudelissimus
subvertit altare, ipsamque justitiam fecit conculcari,
quia concessum erat a Domino; causasque reddit, <hi>propter peccata plurima 
 <note>(II Macch. V)</note>
          </hi>. Ergo non
fecit quod ipse tantum voluit, sed quod propter peccata
populi concessit Dominus. Denique sequitur,
quod non ex propria fecerit fortitudine, sed ex ejus
<pb n="0568B"/>
imperio qui praecepit ut fieret. Illud autem quod in
oratione sua loquitur: <hi>Peccavimus, inique egimus,
injuste gessimus et recessimus a mandatis et justitiis
tuis <note>(Dan. III, 29)</note>
          </hi>, et caetera hujuscemodi, soletis
dicere, <emph>780</emph> quod et David, et Daniel, et omnes
prophetae, non pro se, qui sancti erant, sed ex persona
populi sunt locuti. Adversum quam opinionem
ipse respondebit, et dicet: <hi>Cum adhuc orarem, et
confiterer peccata mea, et peccata populi Israel <note>(Dan.
IX, 20)</note>
          </hi>. Vides ergo quod tam pro peccatis suis,
quam pro peccatis populi, Dominum sit deprecatus,
et effuderit deprecationes suas in conspectu Domini
Dei sui. Vis iterum nosse, quando peccatum et iniquitas
finiatur? Quamquam diversa sit auctorum
 interpretatio, audi eumdem Prophetam: <hi>Septuaginta
<pb n="0568C"/>
hebdomadae completae sunt super populum tuum,
et super civitatem tuam sanctam, ut compleantur iniquitates,
et finem accipiat peccatum, ut dispereat iniquitas,
et reveletur justitia sempiterna <note>(Dan. II, 4)</note>
          </hi>.
Quamdiu ergo ille finis adveniat, et corruptivum
hoc atque mortale incorruptione et immortalitate
mutetur, necesse est, nos subjacere peccato, non
naturae et conditionis, ut tu calumniaris, vitio,
sed fragilitate, et commutatione voluntatis humanae,
quae per momenta variatur: quia Deus solus est immutabilis.
Quaeris ubi Abel, ubi Enoch, ubi Jesus
filius Nave, ubi Elisaeus, caeterique sanctorum peccaverint.
Non est necesse nodum in scirpo quaerere:
utinam possem et manifesta reticere peccata. Si vis
a me verum audire, nescio. <hi>Nihil,</hi> inquit, <hi>mihi conscius
<pb n="0568D"/>
sum, nec tamen in hoc justificatus sum. Homo
videt in facie, Deus in corde <note>(I Cor. IV, 4)</note>
          </hi>. Apud ejus
conscientiam atque conspectum nullus justificatur <note>(II Reg. XVI, 7)</note>.
Unde et Paulus loquitur confidenter: <hi>Omnes peccaverunt, et indigent gloria Dei 
 <note>(Rom.
III, 23)</note>
          </hi>; et: <hi>Conclusit Deus omnia sub peccato ut
omnium misereatur <note>(Rom. XI, 32)</note>
          </hi>, et caetera quae
saepe replicavimus.
</p>
        </div3>
      </div1>

<div1>
        <head>LIBER TERTIUS.</head>

<pb n="0569"/>
<div3>
          <head>1. </head>
<p>
            <pb n="0569A"/> <hi>Baptismus tantum praeterita peccata dimittit.</hi> -- <emph>781</emph> 
CRITOB. Delectatus sum tuorum multiplicatione
sermonum, de quibus scriptum est: <hi>In multiloquio
non effugies peccatum <note>(Prov. X, 19)</note>
            </hi>: sed quid
ad causam? Certe hoc fateberis eos, qui Christi baptisma
consecuti sunt, non habere peccatum. Et si
absque peccato sunt, justos esse. Cumque semel
justi fuerint, si egerint sollicite, posse in sempiternum
justitiam custodire, ac per hoc omne vitare
peccatum. ATTIC. Non erubescis explosam atque
damnatam Joviniani sententiam sequi? Et ille enim
his testimoniis tuisque nititur argumentis; immo
tu illius inventa sectaris, in Oriente docere desiderans,
quae olim Romae, et dudum in Africa condemnata
sunt. Lege ergo quid illi responsum sit, et
<pb n="0569B"/>
tibi responsum ducito. In dogmatibus enim et quaestionibus
disserendis non persona, sed causa quaerenda
est. Et tamen hoc scito, baptismum praeterita
donare peccata, non futuram servare justitiam, quae
labore et industria, ac diligentia, et semper super
omnia Dei clementia custoditur: ut nostrum sit rogare,
illius tribuere quod rogatur: nostrum incipere,
illius perficere: nostrum offerre quod possumus,
illius implere quod non possumus. <hi>Nisi enim
Dominus aedificaverit domum, in vanum laboraverunt
qui aedificant eam. Nisi Dominus custodierit civitatem,
in vanum vigilat</hi> [Al. <hi>vigilabit] qui custodit eam <note>(Ps.
CXXVI, 1, 2)</note>
            </hi>. Unde et Apostolus praecipit: <hi>Sic currite,
ut comprehendatis. Omnes quidem currunt, sed unus accipit coronam 
 <note>(I Cor. IX, 24)</note>
            </hi>. Et in psalmo
<pb n="0569C"/>
scriptum est: <hi>Domine, ut scuto bonae voluntatis tuae
coronasti nos <note>(Ps. V, 13)</note>
            </hi>. Nostra enim victoria et corona
<pb n="0570A"/>
victoriae, illius protectione <emph>782</emph> et clypeo paratur
[ <hi>Al.</hi> praeparatur]: et hic currimus, ut in futuro
comprehendamus: ibi accipiet coronam, qui in hoc
saeculo victor exstiterit; nobisque post baptismum
dicitur: <hi>Ecce sanus factus es, jam noli peccare, ne
quid deterius tibi contingat <note>(Joan. V. 14)</note>
            </hi>. Et: <hi>Nescitis
quia templum Dei estis; et Spiritus Dei habitat
in vobis? Si quis templum Dei violaverit, disperdet
eum Deus <note>(I Cor. III, 16, 17)</note>
            </hi>. Et in alio loco: <hi>Dominus
vobiscum est, quamdiu vos estis cum eo: si reliqueritis
eum, et ille relinquet vos <note>(II Paral. XII, 1)</note>
            </hi>.
In cujus putas delubro atque sacrario Christi puritas
permanet, templique serenitas nullo nubilo contristatur?
Eumdem semper vultum habere non possumus;
quod de Socrate falso philosophi [ <hi>Al.</hi> philosopho]
<pb n="0570B"/>
gloriantur; quanto magis animum? Multae
facies hominum, sic et corda diversa. Si fieri posset,
ut semper aquae baptismatis mersos tenerent, volitantia
nos desuper peccata non tangerent: Spiritus
sanctus tueretur [ <hi>Al.</hi> tuetur]. Sed impugnat inimicus,
nec victus recedit, sed semper in insidiis est,
ut sagittet in occulto rectos corde.</p>
        </div3>
<div3>
          <head>2.</head>
          <p>
 <hi>Ex Evangelio juxta Hebraeos.</hi> --In Evangelio <hi>juxta Hebraeos,</hi> 
 quod Chaldaico quidem Syroque sermone,
sed Hebraicis litteris scriptum est, quo utuntur
usque hodie Nazareni, <hi>secundum Apostolos,</hi> 
sive ut plerique autumant, <hi>juxta Matthaeum,</hi> quod et
in Caesariensi habetur bibliotheca, narrat historia: <hi>Ecce mater Domini et fratres ejus dicebant ei: Joannes
Baptista baptizat in remissionem peccatorum:
<pb n="0570C"/>
eamus et baptizemur ab eo. Dixit autem eis: Quid peccavi,
ut vadam et baptizer ab eo? 
 Nisi forte hoc ipsum
<pb n="0571A"/>
quod dixi, ignorantia est.</hi> Et in eodem volumine: <hi>Si peccaverit,</hi> 
 <emph>783</emph> inquit, <hi>frater tuus in verbo, et
satis tibi fecerit, septies in die suscipe eum. Dixit illi
Simon discipulus ejus: Septies in die? Respondit Dominus,
et dixit ei: Etiam ego dico tibi, usque septuagies
septies <note>(Mat. XVIII, 22, et Luc. XVII, 4)</note>
          </hi>. <hi>Etenim in
Prophetis quoque postquam uncti sunt Spiritu sancto,
inventus est sermo peccati.</hi> Ignatius vir apostolicus
et martyr, scribit audacter:  « Elegit Dominus
Apostolos, qui super omnes homines peccatores
erant. »  De quorum celeri conversione Psalmista canit. <hi>Multiplicatae sunt infirmitates eorum, postea acceleraverunt <note>(Ps. XV, 4)</note>
          </hi>.
Quibus testimoniis, si non uteris
ad auctoritatem, utere saltem ad antiquitatem, quid
omnes Ecclesiastici viri senserint. Fac aliquem baptizatum,
<pb n="0571B"/>
vel statim, vel in ipsis diebus morte subtractum,
et concedam tibi, quod concedere non debeo,
nec cogitasse aliquid, nec locutum, in quo
errore et ignorantia laberetur. Num [ <hi>Al.</hi> Et] ideo
sine peccato erit, quia videbitur non superasse, sed
fugisse peccatum, ac non potius quia Dei misericordia
de peccatorum carcere liberatus migravit ad
Dominum? Hoc et nos dicimus, posse Deum quidquid
voluerit; et hominem per se et propria voluntate,
quod tu asseris, sine peccato esse non posse.
Sin autem potest, frustra nunc jungis et gratiam,
qua potens non indiget. Quod si non potest absque
Dei gratia, stulte tu dixisti posse quod non potest.
Quidquid enim ex alterius pendet arbitrio, non ejus
est quem posse contendis; sed illius, sine quo eum
<pb n="0571C"/>
non posse perspicuum est.</p>
        </div3>
<div3>
          <head>3.</head>
          <p>
 <hi>Inter esse et posse quantum distet.--C.</hi> Rogo,
quae est ista pravitas, immo absque ratione contentio?
Ne hoc quidem mihi das, ut egressus <emph>784</emph> 
aquas [ <hi>Al.</hi> aqua] baptismatis sine peccato sit? <hi>A.</hi> 
Aut ego sensum meum verbis explicare non valeo.
aut, me explicante, ad intelligendum tardior es. <hi>C.</hi> 
Quonam modo? <hi>A.</hi> Recordare quid et tu dixeris, et
<pb n="0572A"/>
ego quid loquar. Posuisti, hominem sine peccato
esse, si velit. Ego impossibile hoc in homine esse
respondeo, non quia statim a baptismate homo peccato
non careat, sed illud tempus quando sine peccato
est, nequaquam possibilitati humanae, sed Dei
gratiae deputatur. Tolle igitur posse, et ego esse
concedam. Quomodo enim potest, qui per se non
potest? Aut quae est illa impeccantia, quae statim
corporis hujus morte finitur? Aut certe si ultra
vitam protraxerit, delicti et ignorantiae periculo subjacet
[ <hi>Al.</hi> subjacebit]. <hi>C.</hi> Dialectica me arte concludis,
et non Christiana loqueris simplicitate, nodos
mihi quosdam inter esse, et esse posse concinnans. <hi>A.</hi> 
 Egone verborum strophis ludo, cum hoc de
tua processerit officina? Tu enim dicis, non esse
hominem sine peccato, sed esse posse, cum e contrario
<pb n="0572B"/>
ego tribuam quod negasti, esse hominem
sine peccato per Dei gratiam, et tamen per se non
posse. <hi>C.</hi> Frustra ergo dantur praecepta, si ea implere
non possumus. <hi>A.</hi> Deus possibilia mandavit,
hoc nulli dubium est. Sed quia homines possibilia
non faciunt, idcirco omnis mundus subditus est
Deo, et indiget misericordia ejus. Aut certe si ostendere
potueris, qui universa compleverit, tunc
poteris demonstrare, esse hominem qui non indiget
misericordia Dei. Omne enim quod fieri potest,
tribus constat temporibus, aut praeterito,
aut praesenti, <emph>785</emph> aut futuro. Hoc quod asseris,
posse hominem sine peccato esse si velit,
monstra factum esse de praeterito, aut certe nunc
fieri: de futuro postea videbimus. Quod si nullum
<pb n="0572C"/>
potes ostendere, qui sine omni omnino peccato aut
sit, aut fuerit, restat, ut de futuro tantum disputatio
sit. Interim in duobus temporibus, praeterito,
atque praesenti victus teneris. Si aliquis fuerit postea
major Patriarchis, Prophetis, Apostolis, qui peccato
careat, tunc futuris de futuro, si potueris, persuadeto.
<pb n="0573A"/>
</p>
        </div3>
<div3>
          <head>4. </head>
          <p>
 <hi>Posse hominem pro tempore non peccare.--C.</hi> 
Loquere ut vis, argumentare ut libet, numquam
mihi liberum arbitrium extorquebis, quod semel
concessit Deus, nec valebis auferre quod mihi tribuit
 Deus, posse si voluero. <hi>A.</hi> Exempli gratia, uno
tantum utamur testimonio: <hi>Inveni David filium Jesse,
virum secundum cor meum, qui faciat omnes voluntates
meas <note>(Act. XIII, 22; psal. LXXXVIII, 21)</note>
          </hi>. David sanctum
esse, non dubium est, et tamen qui electus est, ut
omnes Dei voluntates faceret, aliqua fecisse reprehenditur.
Utique possibile erat ei facere, qui ad hoc
electus est, ut omnes Dei voluntates faceret. Nec
Deus in culpa est, qui praedixit eum cunctas suorum
praeceptorum facere voluntates; sed ille qui praedicta
non fecit. Neque enim dixit, invenisse se virum qui
<pb n="0573B"/>
cunctas in perpetuum suae jussionis faceret voluntates;
 sed qui tantum cunctas faceret voluntates.
Hoc et nos dicimus, posse hominem non peccare, si
velit, pro tempore, pro loco, pro imbecillitate corporea;
quamdiu intentus est animus, quamdiu chorda
nullo vitio laxatur in cithara. Quod si paululum se
remiserit, quomodo qui adverso flumine lembum
trahit, si remiserit manus, statim retrolabitur, et
fluentibus aquis, quo non vult ducitur; sic humana
conditio, si paululum se remiserit, discit fragilitatem
suam, et multa se non posse cognoscit. Putasne
apostolum Paulum eo tempore quo scribebat, <hi>Lacernam,</hi> 
sive <hi>penulam, quam reliqui Troade apud Carpum,
veniens affer, ac libros, et maxime membranas <note>(II Tim. IV, 13)</note>
          </hi>,
de coelestibus cogitasse mysteriis,
<pb n="0573C"/>
et non de his quae in usu communis vitae vel corporis
necessaria sunt? <emph>786</emph> Da mihi hominem qui non
esuriat, non sitiat, neque algeat, non doleat, non
febricitet, non torminibus et urinae difficultatibus
torqueatur; et ego tibi concedam, posse hominem
 nihil nisi de virtutibus cogitare. Caeditur Apostolus
a ministro <note>(Act. XXIII, 3)</note>, et contra Pontificem qui
caedere imperaverat, sententiam dirigit: <hi>Percutiet te
Deus, paries dealbate <note>(Isai. LIII)</note>
          </hi>. Ubi est illa patientia
Salvatoris, qui quasi agnus ductus ad victimam, non
aperuit os suum, sed clementer loquitur verberanti: <hi>Si male locutus sum, argue de malo: si autem bene,
quid me caedis 
 <note>(Joan. XVIII, 29)</note>
          </hi>? Non Apostolo detrahimus,
sed gloriam Domini praedicamus, qui in carne
passus, carnis injuriam superat et fragilitatem; ut
<pb n="0573D"/>
taceam illud, quod commemorat: <hi>Alexander aerarius
multa mihi mala ostendit: reddet illi Dominus in illa
die justus judex <note>(II Tim. IV, 14)</note>
          </hi>.</p>
        </div3>
<div3>
          <head>5.</head>
          <p>
 <hi>Nec est culpanda Creatoris conditio.--C.</hi> Cogis
me, ut loquar quod jam dudum gestio, et tamen
<pb n="0574A"/>
erumpentia verba non promo. <hi>A.</hi> Quis enim te prohibet,
quod sentis dicere? Aut enim quod dicturus
es, bonum est, et nos bono fraudare non debes: aut
malum, et idcirco non nostri gratia, sed pudore siluisti. <hi>C.</hi> 
 Dicam, dicam aliquando quod sentio. Omnis
disputatio tua illuc delabitur, ut naturam accuses, et
culpam referas ad Deum, qui talem hominem condidit. <hi>A.</hi> 
 Hoc illud erat quod volebas, et nolebas dicere?
dic, dic quaeso, ut omnes tua fruantur prudentia.
Reprehendis Deum, quare hominem fecerit
hominem? reprehendant et Angeli, cur Angeli sint.
Omnis creatura causetur, quare id sit quod condita
est, et non id quod condi potuit. Scilicet nunc mihi
puerilibus declamantiunculis ludendum est, et a culice
atque formica usque ad Cherubim et Seraphim veniam,
<pb n="0574B"/>
cur non singula in meliori statu condita sint.
Cumque ad excelsas venero Potestates, causabor et
dicam, quare Deus solus tantum Deus sit, et non
omnia deos fecerit. Aut enim impossibilitatis juxta
te, aut invidiae reus erit. Reprehende eum, cur et
diabolum in hoc mundo esse concedat, et aufer coronam,
cum certamen abstuleris. <hi>C.</hi> Non sum <emph>787</emph> 
tam vecors, ut querar, cur diabolus sit, cujus invidia
mors introivit in orbem terrarum: sed hoc doleo,
cur viri ecclesiastici, et qui magistrorum sibi usurpant
vocabulum, tollant liberum arbitrium: quo sublato,
Manichaeorum secta construitur. <hi>A.</hi> Egone
liberum tollo arbitrium, qui in tota disputatione mea
nihil aliud egi, nisi ut omnipotentiam Dei cum libero
arbitrio conservarem? <hi>C.</hi> Quomodo servas liberum
<pb n="0574C"/>
arbitrium, qui dicis hominem nihil posse facere,
nisi Deus semper adjuverit? <hi>A.</hi> Si in culpa est, qui
libero arbitrio jungit Dei adjutorium: ergo ille laudetur,
qui Dei tollit auxilium. <hi>C.</hi> Non tollo Dei auxilium,
quippe per cujus gratiam possumus omne
quod possumus; sed utrumque suis finibus terminamus:
ut et Dei sit gratiae quod dedit liberi arbitrii
potestatem, et nostrae voluntatis, facere quid, vel
non facere: et quod facientibus praemium, et non
facientibus poena servetur.</p>
        </div3>
<div3>
          <head>6.</head>
          <p>
 <hi>Quid Deus coronet in nobis.--A.</hi> Videris mihi
obliviosus esse, et quasi nihil supra dictum sit, per
easdem disputationis reverti lineas. Hoc enim longa
dissertione conclusum est, ut gratia sua Dominus,
qua nobis concessit liberum arbitrium, in singulis
<pb n="0574D"/>
operibus juvet atque sustentet. <hi>C.</hi> Quid ergo coronat
in nobis, et laudat quod ipse operatus est? <hi>A.</hi> 
 Voluntatem nostram, quae obtulit omne quod potuit,
et laborem, qui contendit ut faceret, et humilitatem,
quae semper respexit ad auxilium Dei. <hi>C.</hi> Ergo si
<pb n="0575A"/>
non fecimus quod praecepit, aut voluit nos adjuvare
Deus, aut noluit. Si voluit et adjuvit, et tamen non
fecimus quod voluimus, non nos, sed ille superatus
est. Sin autem noluit adjuvare, non est culpa ejus,
qui voluit facere; sed illius qui adjuvare potuit, et
noluit facere. <hi>A.</hi> Non intelligis <foreign xml:lang="greek">διλήμματον</foreign> tuum in
grande blasphemiarum decidisse barathrum: ut ex
utraque parte, aut invalidus sit Deus, aut invidus, et
non tantum ei laudis sit, quod bonorum auctor est
et adjutor, quantum vituperationis, quod mala non
coercuit. Detrahatur ergo illi, cur diabolum esse
permiserit, cur passus sit, et hucusque patiatur quotidie
aliquid in mundo mali fieri. Quaerit hoc Marcion,
et omnes <emph>788</emph> haereticorum canes, qui vetus
laniant Testamentum, et hujuscemodi syllogismum
<pb n="0575B"/>
texere consueverunt. Aut scivit Deus hominem in
paradiso positum praevaricaturum esse mandatum illius,
aut nescivit. Si scivit, non est in culpa is qui
praescientiam Dei vitare non potuit; sed ille qui talem
condidit, ut Dei non posset scientiam devitare.
Si nescivit, cui praescientiam tollis, aufers et divinitatem.
Hoc enim genere in culpa erit qui elegit Saul
futurum postea regem impiissimum. Et Salvator aut
ignorantiae, aut injustitiae tenebitur reus, cur in Evangelio
sit locutus: <hi>Nonne vos duodecim ego elegi Apostolos,
et unus de vobis diabolus est <note>(Joan. VI, 71)</note>
          </hi>? Interroga
eum, cur Judam elegerit proditorem? Cur ei
loculos commiserit, quem furem esse non ignorabat.
Vis audire rationem. Deus praesentia judicat, non futura.
Nec condemnat ex praescientia, quem noverit
<pb n="0575C"/>
talem fore, qui sibi postea displiceat: sed tantae bonitatis
est, et ineffabilis clementiae, ut eligat eum,
quem interim bonum cernit, et scit malum futurum,
dans ei potestatem conversionis et poenitentiae, juxta
illum sensum Apostoli: <hi>Ignoras quia benignitas Dei
ad poenitentiam te adducit? secundum duritiam autem
tuam et cor impoenitens, thesaurizas tibi iram in die
irae et revelationis justi judicii Dei, qui reddet unicuique
secundum opera ejus <note>(Rom. II, 4, 5)</note>
          </hi>. Neque enim
ideo peccavit Adam, quia Deus hoc futurum noverat;
sed praescivit Deus, quasi Deus, quod ille erat propria
voluntate facturus. Accusa ergo Deum mendacii,
quare dixerit per Jonam: <hi>Adhuc tres dies, et
Ninive subvertetur <note>(Joan. III, 4)</note>
          </hi>. Sed respondebit tibi
per Jeremiam: <hi>Ad summam loquar contra gentem et
<pb n="0575D"/>
regnum, ut eradicem et destruam et disperdam illud.
Si poenitentiam egerit gens illa a malo suo, quod locutus
sum adversus eam, agam et ego poenitentiam super
malo quod cogitavi ut facerem ei. Et ad summam loquar
de gente et regno, ut aedificem et plantem illud,
si fecerit malum in conspectu meo, ut non audiat vocem
<pb n="0576A"/>
meam, poenitentiam agam super bono, quod locutus
sum ut facerem ei <note>(Jerem. XVIII, 7 seqq.)</note>
          </hi>. Indignabatur
quondam et Jonas, cur Deo fuerit jubente mentitus:
sed injusti moeroris arguitur, malens cum pernicie <emph>789</emph> 
 innumerabilis populi verum dicere, quam cum
tantorum salute mentiri. Ponitur ei exemplum: <hi>Tu
doles super hedera,</hi> sive <hi>cucurbita in qua non laborasti,
neque fecisti ut cresceret, quae sub una nocte nata est,
et una nocte periit, et ego non parcam Ninive civitati
magnae, in qua sunt plus quam centum viginti millia
hominum, qui nesciunt quid sit inter dexteram et sinistram
suam <note>(Joan. IV, 10, 11)</note>
          </hi>. Si in parvulorum aetate
et simplicium, quos certe peccatores fuisse non poteris
approbare, tanta fuit hominum multitudo, quid
dicemus de utriusque sexus aetate diversa, quae juxta
<pb n="0576B"/>
Philonem, et prudentissimum philosophorum ( <hi>Platonem
in Timaeo</hi> ), ab infantia usque ad decrepitam
senectutem, septennario ordine devolvitur, dum sibi
sic invicem aetatum incrementa succedunt, ut quando
de alia transeamus ad aliam, sentire minime valeamus?</p>
        </div3>
<div3>
          <head>7.</head>
          <p>
 <hi>Minime peccati auctor est Deus.--C.</hi> Tota argumentatio
tua huc tendit, ut quod Graeci dicunt, <foreign xml:lang="greek">αὐτεξούσιον,</foreign>
 et nos liberum appellamus arbitrium, vocabulo
tribuas, re auferas. Tu enim auctorem peccatorum
facis Deum, dum asseris nihil hominem per
se posse facere, sed adminiculo Dei, cui imputetur
omne quod facimus. Nos autem, sive bonum, sive
malum homo fecerit, per liberi arbitrii potestatem
ei dicimus imputari, qui fecit quod voluit; et non ei,
<pb n="0576C"/>
qui semel concessit liberum arbitrium. <hi>A.</hi> Quamvis
tergiverseris, laqueis veritatis innecteris; hoc enim
modo, etiam si ipse non adjuvat, tamen juxta te
auctor erit malorum: quia potuit prohibere, et non
prohibuit. Vetus enim sententia est, homicidam esse
eum, qui cum possit hominem de morte liberare,
non liberet. <hi>C.</hi> Jamjam tollo manum, cedo, vicisti:
si tamen vincere est, veritatem velle subvertere,
non rebus, sed sermonibus, id est, non veritate, sed
mendacio. Possum enim illud tibi Apostoli respondere: <hi>Et si imperitus sermone, non tamen scientia <note>(II Cor. XI, 6)</note>
          </hi>.
Quando enim loqueris coactus argumentationum
strophis, tibi videor assentire, cum
autem tacueris, ex animo rursus elabitur, ut liquido
appareat disputationem tuam non ex fontibus veritatis
<pb n="0576D"/> <emph>790</emph> 
 et christiana simplicitate, sed ex philosophorum
minutiis et arte descendere. <hi>A.</hi> Vis ergo
me rursum uti testimoniis Scripturarum? Et quomodo
jactant discipuli tui, nullum argumentationi tuae
posse et problematibus respondere? <hi>C.</hi> Non solum
volo, sed et cupio. Doce me de Scripturis sanctis,
<pb n="0577A"/>
ubi, sublata liberi arbitrii potestate, faciat homo,
quod per se aut nolit, aut non potuit.</p>
        </div3>
<div3>
          <head>8.</head>
          <p>
 <hi>Scripturarum testimonia.--A.</hi> Non ita, ut tu proponis,
sed ut veritas poscit et ratio, Scripturarum
vocibus est utendum. Loquitur Jacob in oratione sua: <hi>Si fuerit Dominus Deus mecum, et custodierit me in
via, per quam ego pergo, et dederit mihi panem ad
manducandum, et vestimentum ad operiendum, et reduxerit
me cum salute in domum patris mei, erit
mihi Dominus in Deum, et lapis iste quem posui in
titulum, erit mihi domus Dei, et omnium quaecumque
dederis mihi, decimas offeram tibi 
 <note>(Genes. XXVIII, 20
et seqq.)</note>
          </hi>. Numquid dixit, si liberum arbitrium conservaveris,
et cibum et vestimentum meo labore
quaesiero, et revertero in domum patris mei? Omnia
<pb n="0577B"/>
dat Domini voluntati, ut mereatur accipere quod precatur.
Revertenti de Mesopotamia Jacob, Angelorum
occurrit exercitus, et vocantur castra Dei <note>(Gen. XXXII)</note>.
Postea pugnat cum Angelo sub figura hominis, et a
Domino confortatur: de supplantatore Jacob, <hi>rectissimus
Dei,</hi> nomen accepit. Neque enim ad fratrem
crudelissimum audebat reverti nisi Domini praesidio
roboratus. Scriptum est in consequentibus: <hi>Ortus
est ei sol, postquam transivit Phanuel <note>(Gen. XXXI, 31)</note>
          </hi>,
quod interpretatur <hi>facies Dei.</hi> Unde loquitur et
Moyses: <hi>Vidi Dominum</hi> [Al. <hi>Deum] facie ad faciem,
et salva facta est anima mea,</hi> non proprietate naturae;
sed dignatione miserentis. Oritur ergo nobis sol justitiae,
quando vultu Dei confirmamur. Joseph in
Aegypto clauditur carcere, ibique infertur, quod custos
<pb n="0577C"/>
carceris omnia potestati ejus fideique commiserit.
Causaque redditur. <hi>Quia Dominus erat cum eo, et
quaecumque faciebat, prosperabantur a Domino in manibus
ejus <note>(Genes. XXXIX, 23)</note>
          </hi>. Unde et eunuchis somnia
suggeruntur <note>(Ibid., 40)</note>, et Pharao videt somnium
inextricabile <note>(Ibid., 41)</note>, ut per hanc occasionem liberaretur
Joseph <note>(Genes. XLII et seqq.)</note>, pater pasceretur <emph>791</emph> 
 et fratres, Aegyptus tempore famis salvaretur.
Sequitur: <hi>Dixit autem Deus ad Israel in visione
noctis: Ego sum Deus patrum tuorum, noli timere
descendere in Aegyptum; in gentem enim magnam faciam
te ibi, et ego descendam tecum in Aegyptum, et
educam te inde: et ponet Joseph manus suas super
oculos tuos <note>(Genes. XLVI, 3, 4)</note>
          </hi>. Ubi hic est liberi arbitrii
potestas? An non totum quod ire audeat [ <hi>Al.</hi> 
<pb n="0577D"/>
audet] ad filium, et genti se committere Dominum
nescienti, Dei patrum ejus auxilium est? Liberatur
populus de Aegypto in manu forti et brachio excelso,
<pb n="0578A"/>
non Moysi et Aaron, sed ejus qui signorum miraculis
populum liberavit, et ad extremum percussit primogenita
Aegypti, ut qui prius retinebant pertinaciter,
ardenter exire compellerent <note>(Exod. XI et XII)</note>. Salomon
loquitur: <hi>Esto confidens in Dominum in toto
corde tuo, in tua autem sapientia ne exalteris: in omnibus
viis tuis cognosce eum, ut rectas faciat vias tuas <note>(Prov. III, 5, 6)</note>
          </hi>.
Intellige quid loquitur: Nec in sapientia
nostra, nec in ullis virtutibus confidendum,
sed in solo Domino, a quo gressus hominis diriguntur.
Denique praecipitur, ut ostendamus ei vias nostras,
et notas esse faciamus, quae non labore proprio,
sed illius adjutorio atque clementia rectae fiunt. Unde
scriptum est: <hi>Rectam fac in conspectu meo viam tuam,</hi> 
sive ut alia exemplaria habent: <hi>Rectam fac in conspectu
<pb n="0578B"/>
tuo viam meam <note>(Ps. V, 9)</note>
          </hi>: ut quod tibi rectum
est, etiam mihi rectum esse videatur, idem Salomon
loquitur, <hi>Devolve super Dominum opera tua, et firmabuntur
cogitationes tuae. <note>(Prov. XVI, 3)</note>
          </hi>. Tunc enim
nostra cogitatio confirmatur, quando omne quod agimus,
quasi super stabilem et solidissimam petram,
Domini adjutorio devolvimus, eique cuncta reputamus.</p>
        </div3>
<div3>
          <head>9.</head>
          <p>
 <hi>Ex novo Testamento.</hi> --Apostolus Paulus cum
Dei beneficia celeri sermone narrasset, ad extremum
intulit: <hi>Et ad haec quis idoneus <note>(I Cor. II, 16)</note>
          </hi>? Unde
et in alio loco dicit: <hi>Fiduciam autem talem habemus
per Christum ad Deum, non quod sufficientes simus
cogitare aliquid a nobis, quasi ex nobis, sed sufficientia
nostra ex Deo est, qui et idoneos fecit nos novi
<pb n="0578C"/>
Testamenti ministros, non littera, sed spiritu. Littera
enim occidit,</hi> <emph>792</emph> <hi>spiritus autem vivificat <note>(I Cor. III,
4, 5)</note>
          </hi>. Adhuc audemus per liberum arbitrium superbire,
et abuti beneficiis Dei in contumeliam largitoris?
cum idem vas electionis apertissime scribat: <hi>Habemus autem thesaurum istum in vasis fictilibus,
ut abundantia fortitudinis 
 nostrae sit ex Deo, et non ex
nobis <note>(I Cor. IV, 7)</note>
          </hi>. Unde et in alio loco, retundens
haereticorum impudentiam, loquitur: <hi>Qui gloriatur,
in Domino glorietur. Neque enim qui seipsum commendat,
ipse probatus est, sed quem Deus commendat <note>(II Cor. X, 17)</note>
          </hi>.
Et iterum: <hi>Nihil enim mihi defuit
ab his, qui supra modum sunt Apostoli, licet nihil sim. <note>(II Cor. XII, 11)</note>
          </hi> 
 Petrus loquitur ad Dominum, signorum
magnitudine conturbatus: <hi>Recede a me, quia
<pb n="0578D"/>
homo peccator sum <note>(Luc. V, 8)</note>
          </hi>. Et Dominus ad discipulos: <hi>Ego sum vitis et vos rami, qui manet in
me, et ego in eo, iste 
 affert fructum multum: quia sine
<pb n="0579A"/>
me nihil potestis facere <note>(Joan. I, 55)</note>
          </hi>. Sicut rami et
flagella vitium illico contabescunt, cum fuerint a
matrice praecisa, ita omnis hominum fortitudo marcessit
et deperit, si a Dei auxilio deseratur. <hi>Nemo,</hi> 
inquit, <hi>potest venire ad me, nisi Pater, qui misit me,
traxerit eum <note>(Joan. VI, 44)</note>
          </hi>. Quando dicit, nemo potest
venire ad me, frangit superbientem arbitrii libertatem:
 quod etiam si velit ad Christum pergere,
nisi fiat illud quod sequitur: <hi>nisi Pater meus coelestis
traxerit eum,</hi> nequicquam cupiat, et frustra nitatur.
Simul et hoc animadvertendum, quod qui trahitur,
non sponte currit, sed aut retrectans et tardus, aut
invitus adducitur.</p>
        </div3>
<div3>
          <head>10.</head>
          <p>
 <hi>Ex adductis locis arguit.</hi> --Qui non potest
suis viribus et labore venire ad Jesum, quomodo
<pb n="0579B"/>
potest omnia simul peccata vitare? Et vitare in perpetuum,
et Dei sibi potentiae nomen assumere? Si
enim ille <foreign xml:lang="greek">ἀναμάρτητος,</foreign> et ego <foreign xml:lang="greek">ἀναμάρτητος,</foreign> quae inter
me et Deum erit distantia? Unum adhuc ponam
testimonium, ne tibi et auditoribus fastidium faciam.
Assuero quem Septuaginta interpretes <foreign xml:lang="greek">Ἀρταξέρξην</foreign> [Al.
Artaxersen] vocant, somnus aufertur ab oculis, ut
Commentarios in se fidelium replicans ministrorum,
inveniat Mardochaeum, cujus indicio de insidiis liberatus
est; ut et Esther commendabilior fieret <hi>(Esther
VI)</hi>, et cunctus populus Judaeorum <emph>793</emph> imminentem
vitaret necem. Certe rex potentissimus, qui ab
India usque ab Septentrionem et Aethiopiam, cunctum
possidebat Orientem, post largissimas epulas et cibos
toto orbe quaesitos dormire cupiebat, et somno requiescere,
<pb n="0579C"/>
ac liberum arbitrium implere dormiendi,
nisi Dominus provisor bonorum omnium impedisset
naturae ordinem, ut contra naturam, tyranni crudelitas
vinceretur. Longum est si voluero cuncta sanctarum
Scripturarum exempla proferre. Totus sermo
Sanctorum ad Deum oratio est: tota oratio et deprecatio
extorquet clementiam Creatoris, ut qui nostris viribus
et studio salvari non possumus, illius misericordia
conservemur. Ubi autem misericordia et gratia
est, liberum ex parte cessat arbitrium, quod in eo
tantum est, ut velimus atque cupiamus, et placitis
tribuamus assensum. Jam in Domini potestate est, ut
id quod cupimus, quod laboramus, ac nitimur, illius
ope et auxilio implere valeamus.</p>
        </div3>
<div3>
          <head>11.</head>
          <p>
 <hi>Corporis sanitas animae sanitati comparatur.--
<pb n="0579D"/>
C.</hi> Ego simpliciter dixeram, non in singulis operibus
<pb n="0580A"/>
nostris, sed in gratia conditionis et legis, sentiri auxilium
Dei, ne liberum frangeretur arbitrium. Caeterum
sunt plerique nostrorum, qui omnia quae agimus,
dicant fieri praesidio Dei. <hi>A.</hi> Qui hoc dicit, vester esse
 cessabit. Aut ergo et tu ista dicito, ut noster
esse incipias, aut si non dicis, alienus eris cum his
qui nostra non dicunt. <hi>C.</hi> Tuus ero, si mea dixeris,
immo tu meus, si adversa non dixeris. Sana corpora
confiteris, et animae, quae fortior est, denegas sanitatem.
Ut enim morbus et vulnus in corpore, ita peccatum
in anima. Qui ergo sanum aliquando hominem
confiteris ex ea parte qua caro est, quare non sanum
dicas et ex ea qua spiritus est? <hi>A.</hi> Sequar propositionem
tuam. <hi>Numquam hodie effugies, veniam quocumque
vocaris. C. </hi> Paratus sum ad audiendum. <hi>A.</hi> Et
<pb n="0580B"/>
ego ad loquendum surdis auribus. <emph>794</emph> Respondebo
igitur ad propositum. Ex anima et corpore compacti,
utriusque substantiae naturam consequimur. Quomodo
corpus sanum dicitur, si nullo languore vexetur,
ita anima absque vitio, si nulla perturbatione
quatiatur. Et tamen quamvis corpus sanum sit integrumque
et vegetum, et cunctorum sensuum integritate
robustum, aut crebris, aut raris infirmitatibus
condolescit, et ut firmissimum sit, interdum pituitae
molestiam patitur; ita anima cogitationum et perturbationum
impetus sustinens, ut superet naufragia,
non absque periculo navigat, consideransque fragilitatem
suam semper de morte sollicita est, secundum
illud quod scriptum est: <hi>Quis est homo qui vivet, et
non videbit mortem <note>(Psal. LXXXVII, 12)</note>
          </hi>? Quae cunctis
<pb n="0580C"/>
intenta est mortalibus, non naturae dissolutione, sed
morte peccati, juxta illud Propheticum: <hi>Anima quae
peccaverit, ipsa morietur <note>(Ezech. XVIII, 4)</note>
          </hi>. Alioquin
hanc communem mortem, qua et bruta solvuntur
animalia, Enoch et Eliam nondum vidisse cognoscimus.
Da mihi corpus quod numquam languerit, aut
quod post languorem perpetua sanitate securum sit:
et dabo tibi animam quae numquam peccaverit, nec
post virtutes deinceps peccatura sit, praesertim cum
vicina sint vitia virtutibus; et si paululum declinaveris,
aut errandum tibi sit, aut in praeceps cadendum.
Quantum enim inter se distant pertinacia et
perseverantia, parcimonia et frugalitas, liberalitas
et profusio, prudentia et calliditas, fortitudo et temeritas,
cautela et timiditas? quorum alia ad bona,
<pb n="0580D"/>
alia referuntur ad mala. Quod quidem et in corporibus
<pb n="0581A"/>
invenitur. Si felli provideris temperando, pituita
succrescit. Si humores siccare festines, inardescit
sanguis, bile [ <hi>Al.</hi> bili] vitiatur, et luteus color ora
perfundit. Certe ut cunctam medicorum adhibeamus
diligentiam, et castigatis vivamus cibis, et morborum
fomitibus careamus et cruditate, occultis quibusdam
et soli Deo cognitis <emph>795</emph> causis, vel frigore inhorrescimus,
vel febre exardescimus, vel torminibus
ejulamus et veri medici Salvatoris imploramus auxilium,
dicimusque cum Apostolis: <hi>Magister, salvos
nos fac, perimus <note>(Matth. VIII, 25)</note>
          </hi>.</p>
        </div3>
<div3>
          <head>12.</head>
          <p>
 <hi>Respondet aliquot e Scriptura objectionibus.--C.</hi> 
Esto, ut nullus potuerit omne vitare peccatum in
pueritia, adolescentia, et juventute: numquid negare
potes plurimos justos et sanctos viros post vitia,
<pb n="0581B"/>
omni se ad virtutes animo contulisse, et per has caruisse
peccato? <hi>A.</hi> Hoc est quod tibi in principio
dixeram, in nostra esse positum potestate, vel peccare,
vel non peccare, et vel ad bonum, vel ad malum
extendere manum, ut liberum servetur arbitrium:
sed hoc pro modo et tempore et conditione fragilitatis
humanae; perpetuitatem autem impeccantiae
soli reservari Deo, et ei qui Verbum caro factus,
carnis detrimenta et peccata non pertulit. Nec quia
ad breve possum, coges me ut possim jugiter. Possum
jejunare, vigilare, ambulare, legere, psallere,
sedere, dormire, numquid in perpetuum? <hi>C.</hi> Et quare
in Scripturis sanctis ad perfectam justitiam provocamur,
ut est illud: <hi>Beati mundo corde, quoniam
ipsi Deum videbunt <note>(Matth. V, 8)</note>
          </hi>; et: <hi>Beati immaculati
<pb n="0581C"/>
in via, qui ambulant in lege Domini <note>(Psal. CXVIII,
1)</note>
          </hi>; et Dei loquentis ad Abraham: <hi>Ego sum Deus
tuus, placeto in conspectu meo, et esto sine macula,</hi> vel <hi>querela, et ponam testamentum meum inter me et te, et
multiplicabo te nimis 
 <note>(Genes. XVII, 1)</note>
          </hi>? Si enim non
potest fieri quod Scriptura testatur, frustra praecepit
ut fieret. <hi>A.</hi> Diversis testimoniis Scripturarum eamdem
quaestionem teris in theatrales praestigias, quae
unum eumdemque hominem personarum varietate
mutata, in Martem Veneremque producunt: ut qui
prius rigidus et truculentus incesserat, postea solvatur
in mollitiem feminarum. Hoc enim quod nunc
quasi novum objicis: <hi>Beati mundo corde,</hi> et, <hi>beati
immaculati in via,</hi> et, <hi>Esto sine macula,</hi> et caetera
hujuscemodi, Apostolo respondente convictum est,
<pb n="0581D"/> <hi>Et ex parte cognoscimus, et ex parte prophetamus;</hi> <emph>796</emph> 
 et, <hi>Nunc per speculum videmus in aenigmate:
cum autem venerit quod perfectum est, id quod ex
parte fuerat destructur <note>(I Cor. XIII, 9, 10)</note>
          </hi>. Et mundum
igitur cor, quod postea sit visurum Deum, et
beatitudinem vitae immaculatae, et immaculatum cum
Abraham vivere, in umbra possidemus et imagine.
<pb n="0582A"/>
Quamvis aliquis Patriarcha sit, quamvis Propheta,
quamvis Apostolus, dicitur eis in Domino Salvatore: <hi>Si vos cum sitis mali, scitis bona dare filiis vestris,
quanto magis Pater vester qui in coelis est, dabit bona
petentibus se 
 <note>(Matth. VII, 11)</note>
          </hi>? Denique et Abraham,
cui dictum est: <hi>Esto sine querela, et sine macula,</hi> 
conscientia fragilitatis suae cecidit pronus in terram.
Cumque locutus esset ei Deus: <hi>Sarai uxor tua non
vocabitur ultra Sarai, sed Sara erit nomen ejus, et
dabo tibi ex ea filium, et benedicam ei, et erit in gentes,
et reges gentium ex ipso erunt,</hi> statim infertur: <hi>Cecidit Abraham in faciem suam, risitque, et dixit in
mente sua: Si centenario nascetur filius, et si Sara
nonaginta annorum pariet? Dixitque Abraham ad
Deum: Ismael vivat in conspectu tuo. Cui respondit
<pb n="0582B"/>
Deus: Etiam. Ecce Sara uxor tua pariet tibi filium,
et vocabis nomen ejus Isaac,</hi> 
 et reliqua <note>(Genes. XVII,
15 seqq.)</note>. Certe audierat a Deo: <hi>Ego sum Deus tuus,
placeto in conspectu meo, et esto sine macula <note>(Ibid.,
1)</note>
          </hi>, quare non credidit quod Deus repromisit, sed risit
in corde, putans se celare Deum, et aperte ridere non
audens? Denique causas incredulitatis exponens dicit
in corde suo: Quomodo potest fieri, ut centenarius
de nonagenaria uxore generet filium? <hi>Vivat,</hi> 
inquit, <hi>Ismael in conspectu tuo,</hi> quem semel dedisti.
Difficilia non quaero, contentus sum beneficio quod
accepi. Quem occulta responsione arguens Deus, ait: <hi>Etiam.</hi> 
 Et est sensus: Fiet quod existimas non futurum.
Sara uxor tua pariet tibi filium, et antequam
ista concipiat, prius quam ille nascatur, puero nomen
<pb n="0582C"/>
imponam. Ex errore enim tuo, quo risisti tacitus,
 filius tuus <hi>Isaac, risus</hi> nomen accipiet. Sin
autem ab his qui sunt mundo corde in hoc saeculo,
putas videri Deum, quare <emph>797</emph> Moyses qui prius
dixerat: <hi>Vidi Dominum facie ad faciem, et salva facta
est anima mea <note>(Genes. XXXII, 30)</note>
          </hi>: postea deprecatur,
ut eum videat cognoscenter? quem quia dixerat
se vidisse, audit a Domino: <hi>Non potes videre
faciem meam. Non enim videbit homo faciem meam, et
vivet <note>(Exod. XXXIII, 20)</note>
          </hi>. Unde et Apostolus <note>(I Tim. I)</note>,
invisibilem solum Deum, qui et lucem habitat inaccessibilem,
et quem nullus hominum viderit, neque
possit videre, appellat. Et Joannes evangelista sacra
voce testatur, dicens: <hi>Deum nemo vidit umquam.
Unigenitus Filius, qui est in sinu Patris, ipse narravit</hi> 
<pb n="0582D"/> <note>(I Joan. IV, 12)</note>.
Qui videt, et narrat, non quantus
est ille qui visus est, nec quantum novit ille qui
narrat: sed quantum potest mortalium sensus accipere.</p>
        </div3>
<div3>
          <head>13.</head>
          <p>
 <hi>Vera perfectio in coelestibus reservatur.</hi> --Quod
autem putas beatum esse, qui sit immaculatus in via,
et ambulet in lege ejus, ex sequenti sensu priorem
<pb n="0583A"/>
intellige. Multis testimoniis supra didicisti, legem
nullum potuisse complere. Si autem Apostolus ad
comparationem gratiae Christi, quae prius lucra arbitrabatur
in lege, reputavit quasi stercora, ut Christum
lucrifaceret, quanto magis nos scire debemus, ideo
Christi et Evangelii gratiam successisse, quia in lege
nemo justificari potuit? Si autem [ <hi>Al.</hi> ergo] in lege
nullus justificatur, quomodo ad perfectum [ <hi>Al.</hi> perfectionem]
immaculatus est in via, qui adhuc ambulat,
et ad calcem venire festinat? Certe qui in
cursu est, et in via graditur, minor est eo qui pervenit
ad finem. Si ergo immaculatus est ille atque
perfectus, qui adhuc ambulat in via, et graditur in
lege, quid plus habebit ille, qui ad terminum viae
legisque pervenit? Unde et Apostolus de Domino loquitur
<pb n="0583B"/> <note>(Ephes. V)</note>,
quod in fine mundi, et in consummatione
virtutum exhibeat sibi sanctam Ecclesiam,
 non habentem maculam, neque rugam, quam vos
putatis jam in ista carne mortali et corruptibili esse
perfectam, et audire meremini cum Corinthiis: <hi>Jam
perfecti estis, jam divites facti estis, sine nobis regnatis</hi> 
[Al. <hi>regnastis], atque utinam regnaretis, ut et nos
regnaremus vobiscum <note>(I Cor. IV, 8)</note>
          </hi>: <emph>798</emph> cum vera
et absque omni sorde perfectio in coelestibus reservetur,
quando sponsus loquetur ad sponsam: <hi>Tota
pulchra es, amica mea, et macula non est in te <note>(Cant.
IV, 7)</note>
          </hi>. Juxta quod et illud intelligitur: <hi>Ut sitis irreprehensibiles
et simplices sicut filii Dei immaculati <note>(Philipp. II, 15)</note>
          </hi>:
quod non dixerit [ <hi>Al.</hi> dixit] <hi>estis,</hi> 
sed <hi>sitis,</hi> in futurum differens, non in praesenti esse
<pb n="0583C"/>
contestans, ut hic labor sit atque contentio, ibi laboris
virtutisque praemia. Denique Joannes scribit: <hi>Dilectissimi, filii Dei sumus, et nondum apparuit quid
erimus. Scimus, quia cum apparuerit, similes ei erimus,
quoniam eum videbimus sicuti est. 
 <note>(I Joan. III, 2)</note>
          </hi> Quamquam
ergo filii Dei simus, tamen similitudo Dei, et
vera contemplatio, tunc nobis repromittitur, quando
apparuerit in claritate sua.</p>
        </div3>
<div3>
          <head>14.</head>
          <p>
 <hi>Pelagii superbia in epist. ad Julianam.</hi> --De
hoc superbiae tumore, et illa orandi prorumpit audacia,
qua scribens ad viduam, quomodo sancti
debeant orare, pronuntias. « Ille enim, inquis, merito
ad Deum extollit manus, ille preces bona conscientia
fundit, qui potest dicere: Tu enim nosti, Domine,
quam sanctae, quam innocentes, quam purae sint ab
<pb n="0583D"/>
omni fraude, et injuria, et rapina, quas ad te expando
manus: quam justa, quam immaculata labia,
et ab omni mendacio libera, quibus tibi, ut mihi miserearis,
preces fundo. »  Christiani est haec, an Pharisaei
superbientis oratio? qui etiam in Evangelio
loquebatur: <hi>Deus, gratias ago tibi, quia non sum sicut
<pb n="0584A"/>
caeteri homines, raptores, injusti, adulteri, et sicut hic
publicanus: jejuno bis in sabbatho, decimas do omnium
quae possideo <note>(Luc. XVIII, 11)</note>
          </hi>. Ille agit gratias Deo,
quia ipsius misericordia non sit sicut caeteri homines,
peccata detestans, non assumens justitiam. Tu
dicis:  « Domine, tu nosti quam sanctae, quam innocentes,
quam purae sint ab omni fraude, injuria et
rapina, quas ad te expando manus. »  Ille bis in sabbatho
se jejunare dicit, ut affligat carnem vitiis
lascivientem, et omnis substantiae suae dat decimas. <hi>Redemptio enim animae viri, propriae divitiae 
 <note>(Prov. XIII,
8)</note>
          </hi>. Tu cum diabolo gloriaris, dicente: <hi>Super sidera
ascendam, ponam in</hi> <emph>799</emph> <hi>coelo thronum meum, et ero
similis Altissimo <note>(Isai. XIV, 13, 14)</note>
          </hi>. David loquitur: <hi>Lumbi mei impleti sunt illusionibus 
 <note>(Psal. XXXVII, 8)</note>
          </hi>;
<pb n="0584B"/>
et, <hi>Computruerunt cicatrices meae a facie insipientiae
meae <note>(Ibid., 6)</note>
          </hi>; et, <hi>Ne intres in judicium cum servo
tuo;</hi> et, <hi>Non justificabitur in conspectu tuo omnis vivens <note>(Ps. CXLII, 2)</note>
          </hi>.
Tu sanctum et innocentem et purum
te esse jactas, et mundas ad Deum expandis
manus. Nec sufficit tibi in cunctis operibus gloriari,
nisi ab omni sermonis orisque peccato mundum esse
te dicas, inferens quam justa, quam immaculata labia,
et ab omni mendacio libera. Ille canit: <hi>Omnis
autem homo mendax <note>(Ps. CXV, 2)</note>
          </hi>, et hoc ipsum confirmat
apostolica auctoritas, ut sit Deus verax <note>(Rom.
III)</note>, omnis autem homo mendax: et tu ab omni mendacio
immaculata et justa et libera possides labia.
Isaias plangit: <hi>Heu mihi misero, quoniam compunctus
sum, quia cum sim homo, et immunda labia habeam,
<pb n="0584C"/>
in medio quoque populi immunda labia habentis ego
habito <note>(Isai. VI, 5)</note>
          </hi>: et postea Seraphim ignitum
carbonem forcipe comprehensum defert ad prophetae
labia purganda, non ut loqueris, arrogantis,
sed sua vitia confitentis. Juxta illud quod in psalmo
dicitur: <hi>Quid detur tibi, aut quid apponatur tibi ad
linguam dolosam? Sagittae potentis acutae cum carbonibus
desolatoriis <note>(Ps. CXIX, 34)</note>
          </hi>. Et post tantum tumorem,
orantisque jactantiam et confidentiam sanctitatis,
quasi stultus stultis persuadere conaris, ut
in extremo dicas: Quibus tibi ut mihi miserearis
preces fundo. Si sanctus es, si innocens, si ab omni
sorde purgatus, si nec sermone, nec opere peccasti,
dicente Jacobo, <hi>Qui in verbo non peccat, iste perfectus</hi> 
[Al. <hi>justus] est vir;</hi> et, <hi>Nemo potest</hi> [Al. <hi>potens]
<pb n="0584D"/>
refrenare linguam suam <note>(Jacob. III, 2, 8)</note>
          </hi>, quomodo
misericordiam deprecaris, ut videlicet plangas te, et
fundas preces, quia sanctus et purus es et innocens
immaculatisque labiis, et ab omni liber mendacio,
Dei similis potestati? Sic Christus oravit in cruce: <hi>Deus Deus meus, ut quid dereliquisti me? longe a salute
<pb n="0585A"/>
mea, verba delictorum meorum 
 <note>(Ps. XXI, 1)</note>
          </hi>; et
rursum, <hi>Pater, in manus tuas commendo spiritum
meum <note>(Ps. XXX, 6)</note>
          </hi>, et, <hi>Pater, ignosce eis, quod enim
faciunt, nesciunt <note>(Luc. XXIII, 34)</note>
          </hi>; <emph>800</emph> qui pro nobis
agens gratias dixerat: <hi>Confiteor tibi, Domine Pater
coeli et terrae <note>(Mar. XI, 25)</note>
          </hi>.</p>
        </div3>
<div3>
          <head>15.</head>
          <p>
 <hi>Ex Oratione Dominica.</hi> --Sic docuit Apostolos
suos, ut quotidie in corporis illius sacrificio credentes
audeant loqui: <hi>Pater noster, qui es in coelis,
sanctificetur nomen tuum <note>(Matth. VI, 9)</note>
          </hi>. Illi nomen
Dei, quod per se sanctum est, in se sanctificari cupiunt;
tu dicis:  « Nosti, Domine, quam sanctae, et
quam innocentes, et quam purae manus meae sint. » 
Illi inferunt: <hi>Adveniat regnum tuum:</hi> spem regni futuro
tempore praestolantes, ut regnante Christo,
<pb n="0585B"/>
nequaquam regnet peccatum in mortali eorum corpore,
junguntque: <hi>Fiat voluntas tua, sicut in coelo et
in terra,</hi> ut imitetur Angelos humana fragilitas, et
voluntas Domini compleatur in terra. Tu dicis:
 « Potest homo si voluerit omni carere peccato. » <hi>Panem quotidianum,</hi> 
 sive, <hi>super omnes substantias,</hi> 
venturum Apostoli deprecantur, ut digni sint assumptione
corporis Christi. Et vos per nimiam sanctitatem,
securamque justitiam audacter vobis coelestia
dona vendicatis. Sequitur: <hi>Dimitte nobis debita
nostra, sicut et nos dimittimus debitoribus nostris.</hi> 
De baptismatis fonte surgentes, et regenerati in
Dominum Salvatorem, impleto illo, quod de se scriptum
est: <hi>Beati quorum remissae sunt iniquitates, et quorum
tecta sunt peccata <note>(Ps. XXXI, 1)</note>
          </hi>, statim in prima
<pb n="0585C"/>
communione corporis Christi dicunt: <hi>Et dimitte
nobis debita nostra,</hi> quae illis fuerant in Christi confessione
dimissa; et tu arrogans et superbus de sanctarum
puritate manuum, et munditia eloquii gloriaris.
Quamvis sit hominis perfecta conversio, et post
vitia atque peccata virtutum plena possessio, numquid
possunt sic esse sine vitio, quomodo illi, qui
statim de Christi fonte procedunt? Et tamen jubentur
dicere: <hi>Dimitte nobis debita nostra, sicut et nos
dimittimus debitoribus nostris <note>(Matth. VI, 13)</note>
          </hi>: non
humilitatis mendacio, ut tu interpretaris, sed pavore
fragilitatis humanae suam conscientiam formidantis.
Illi dicunt: <hi>Ne nos inducas in tentationem,</hi> tu cum
Joviniano loqueris, eos qui plena <emph>801</emph> fide baptisma
consecuti sunt, tentari ultra, et peccare non posse.
<pb n="0585D"/>
Ad extremum inferunt: <hi>Sed libera nos a malo.</hi> Quid
<pb n="0586A"/>
precantur a Domino, quod habent in liberi arbitrii
potestate? O homo, nunc mundus factus es in lavacro,
et de te dicitur: <hi>Quae est ista, quae ascendit dealbata,
innitens super fratruelem suum?</hi> ut lota quidem
sit, sed custodire non valeat puritatem, nisi a Domino
Deo sustentetur. Quomodo cupis Dei misericordia
liberari, qui paulo ante liberatus es a peccatis?
nisi hac ratione qua diximus, ut cum omnia fecerimus,
nos inutiles esse fateamur.</p>
        </div3>
<div3>
          <head>16.</head>
          <p>
 <hi>Pelagiana superbia.</hi> Oratio ergo tua Pharisaei
vincit superbiam, et publicani comparatione damnatur;
qui de longe stans, oculos ad Deum non audebat
attollere, sed percutiebat pectus suum, dicens: <hi>Deus propitius esto mihi peccatori.</hi> 
 Unde profertur
Domini sententia: <hi>Dico vobis, descendit hic justificatus
<pb n="0586B"/>
in domum suam plus quam ille. Omnis enim qui se
exaltat, humiliabitur, et qui se humiliat, exaltabitur.</hi> 
Apostoli humiliantur, ut exaltentur. Discipuli tui
elevantur, ut corruant. Eidem adulans viduae non
erubescis dicere pietatem, quae nusquam reperiatur
in terra, et veritatem, quae ubique peregrina sit, in
illa potissimum commorari, nec recordaris illius
sententiae: <hi>Populus meus, qui beatum te dicunt, seducunt
te, et semitas pedum tuorum supplantant,</hi> laudasque
eam vocibus, et dicis,  « O te felicem nimium,
o beatam, si justitia quae esse jam non nisi
in coelo creditur, apud te solam inveniatur in terris! » 
Docere est hoc, an occidere? Levare de terra,
an praecipitare de coelo, id mulierculae tribuere,
quod Angeli non audeant usurpare? Si autem pictas,
<pb n="0586C"/>
veritas, atque justitia non inveniuntur in terris,
nisi in una muliere, ubi erunt justi tui, quos absque
peccato in terris esse jactabas? Quae duo capitula
orationis et laudis, soles cum tuis jurare discipulis
non esse tua, cum perspicue in eis styli tui
splendor eluceat, <emph>802</emph> et tanta sit venustas eloquii
Tulliani, ut testudineo incedens gradu, quae secreto
doces, mittisque venalia, publice non audeas profiteri
[ <hi>al.</hi> proferri]. O te felicem, cujus praeter discipulos
nemo conscribit libros, ut quidquid videris
displicere, non tuum, sed alienum esse contendas.
Et quis ille tanti erit ingenii, ut leporem tui sermonis
possit imitari?</p>
        </div3>
<div3>
          <head>17.</head>
          <p>
 <hi>Quomodo infantes sine peccato sint.--C.</hi> Non possum
ultra differre: omnis vincitur patientia vestrorum
<pb n="0586D"/>
iniquitate verborum. Oro te, quid infantuli
<pb n="0587A"/>
peccavere? nec conscientia eis delicti imputari potest,
nec ignorantia, qui juxta Jonam prophetam manum
dexteram nesciunt et sinistram <note>( <hi>Jon. ult.</hi> )</note>. Peccare
non possunt, et possunt perire: genua labant,
vagitus verba non explicant, balbutiens lingua ridetur,
et aeternae miseriae cruciatus miseris praeparantur. <hi>A.</hi> 
 Ah! nimium disertus esse coepisti, ut non
licam eloquens, postquam discipuli tui versi sunt
in magistros. Antonius orator egregius, in cujus laudibus
Tullius pertonat, disertos se ait vidisse multos,
eloquentem adhuc neminem. Noli ergo mihi
oratorum et non tuis floribus ludere, per quos solent
imperitorum atque puerorum aures decipi, sed
simpliciter dic mihi quid sentias. <hi>C.</hi> Hoc dico, concedas
mihi saltem eos esse sine peccato, qui peccare
<pb n="0587B"/>
non possunt. <hi>A.</hi> Concedam si in Christo fuerint
baptizati, nec illico me tenebis in assensum sententiae
tuae, qua dixisti posse hominem sine peccato
esse si velit: isti enim nec possunt, nec volunt:
sed sine ullo peccato per Dei gratiam sunt,
quam in baptismo susceperunt. <hi>C.</hi> Cogis me, ut ad
invidiosum illud veniam, et dicam tibi: Quid enim
peccaverunt? ut statim in me populorum lapides
conjicias, et quem viribus non potes, voluntate interficias. <hi>A.</hi> 
 Ille haereticum interficit, qui esse haereticum
patitur. Caeterum nostra correptio, vivificatio
est: ut haeresi moriens, vivas catholicae fidei. <hi>C.</hi> 
 Sinos scitis haereticos, cur non accusatis? <hi>A.</hi> Quia
Apostolus <note>(Tit. III)</note> me docet <emph>803</emph> haereticum post
unam et secundam correptionem vitare, non accusare,
<pb n="0587C"/>
sciens quia perversus sit, et suo judicio damnatus.
Alioqui stultissimum est, super fide mea,
me ex alterius pendere judicio. Quid enim si te
alius catholicum dixerit, statimne assensum tribuam?
Quicumque te defenderit, et perversa credentem
bene sentire dixerit, non hoc agit, ut te infamia
liberet, sed ut se infamet perfidiae. Multitudo
sociorum nequaquam te catholicum, sed haereticum
esse demonstrabit. Verum haec Ecclesiastico calcentur
pede, ne quasi parvulis flentibus tristior quaedam
imago monstretur. Hoc nobis praestet Dei timor,
ut omnes alios contemnamus timores. Proinde
aut defende quod credis, aut relinque quod defendere
non potes. Quemcumque in defensionem tui adduxeris,
non patronum, sed socium nominabis.
<pb n="0588A"/>
</p>
        </div3>
<div3>
          <head>18. </head>
          <p>
 <hi>Quare infantes baptizentur: et Cypriani testimonium.
 C. </hi> Dic, quaeso, et me omni libera quaestione,
quare infantuli baptizentur? <hi>A.</hi> Ut eis peccata in
baptismate dimittantur. <hi>C.</hi> Quid enim commeruere
peccati? Quisquamne solvitur non ligatus? <hi>A.</hi> Me
interrogas? Respondebit tibi Evangelica tuba, Doctor
Gentium, vas aureum in toto orbe resplendens: <hi>Regnavit mors ab Adam usque ad Moysen: etiam in
eos, qui non peccaverunt, in similitudinem praevaricationis
Adam, qui est forma futuri 
 <note>(Rom. V, 14)</note>
          </hi>.
Quod si objeceris dici esse aliquos, qui non peccaverunt,
intellige eos illud non peccasse peccatum,
quod peccavit Adam praevaricando in paradiso praeceptum
Dei. Caeterum omnes homines, aut antiqui
propagatoris Adam, aut suo nomine tenentur obnoxii.
<pb n="0588B"/>
Qui parvulus est, parentis in baptismo vinculo
solvitur. Qui ejus aetatis est, quae potest sapere, et
alieno et suo, Christi sanguine liberatur. <emph>804</emph> Ac
ne me putes haeretico sensu hoc intelligere, beatus
martyr Cyprianus, cujus te in Scripturarum testimoniis
digerendis aemulum gloriaris, in epistola
quam scribit ad episcopum Fidum de infantibus baptizandis
haec memorat:  « Porro autem si etiam
gravissimis delictoribus, et in Deum multo ante
peccantibus, cum postea crediderint, remissio peccatorum
datur, et a baptismo atque gratia nemo prohibetur,
quanto magis prohiberi non debet infans,
qui recens natus nihil peccavit, nisi quod secundum
Adam carnaliter natus, contagium mortis antiquae,
prima nativitate contraxit? Qui ad remissionem
<pb n="0588C"/>
peccatorum accipiendam, hoc ipso facilius accedit,
quod illi remittuntur non propria, sed aliena peccata.
Et idcirco, frater charissime, haec fuit in concilio
nostra sententia, a baptismo atque gratia Dei,
qui omnibus misericors et benignus et pius est, neminem
per nos debere prohiberi. Quod cum circa
universos observandum sit atque retinendum, tum
magis circa infantes ipsos et recens natos observandum
puta, qui hoc ipso de ope nostra ad divinam
misericordiam plus merentur, quod in primo
statim nativitatis suae ortu plorantes ac flentes, nihil
aliud faciunt, quam deprecantur. » </p>
        </div3>
<div3>
          <head>19.</head>
          <p>
 <hi>Laudat S. Augustinum.</hi> Scripsit dudum vir
sanctus et eloquens episcopus Augustinus ad Marcellinum,
qui postea sub invidia tyrannidis Heracliani
<pb n="0589A"/>
ab haereticis innocens caesus est, duos libros
de Infantibus baptizandis contra haeresim vestram,
per quam vultis asserere, baptizari infantes non in
remissionem peccatorum, sed in regnum coelorum,
juxta illud quod scriptum est in Evangelio: <hi>Nisi
quis renatus fuerit ex aqua et Spiritu sancto, non potest
intrare in regnum coelorum.</hi> Tertium quoque ad
eumdem Marcellinum contra eos, <emph>805</emph> qui dicunt
 idem quod vos, posse hominem sine peccato esse,
si velit, absque Dei gratia. Et quartum nuper ad
 Hilarium contra doctrinam tuam, multa perversa
fingentem. Alios quoque specialiter tuo nomini cudere
dicitur, qui necdum in nostras venere manus.
Unde supersedendum huic labori censeo, ne dicatur
mihi illud Horatii: <hi>In silvam ne ligna (Lib. I,
<pb n="0590A"/>
sat. 10)</hi>. Aut enim eadem diceremus ex superfluo:
aut si nova voluerimus dicere, a clarissimo ingenio
occupata sunt meliora. Hoc unum dicam, ut tamdem
finiatur oratio, aut novum vos debere symbolum
tradere, <emph>806</emph> ut post Patrem et Filium et Spiritum
sanctum baptizetis infantes in regnum coelorum,
aut si unum et in parvulis et in magnis habetis
baptisma, etiam infantes in remissionem peccatorum
baptizandos in similitudinem praevaricationis
Adam. Quod si injusta vobis videtur alienorum
remissio peccatorum, qua non indiget qui peccare
non potuit, transite ad amasium vestrum ( <hi>Origenem</hi> ),
qui praeterita in coelis et antiqua delicta solvi
dicit in baptismo, ut cujus in caeteris auctoritate
ducimini, etiam in hac parte errorem sequamini.

</p>
        </div3>
      </div1>
</body>
  </text>
</TEI>