<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Epistolam ad Galatas</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 26</title>
           <idno>HieStr.CoInEpA14</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROLOGUS.</head>
<p>
          <pb n="0307A"/> <emph>367-368</emph> Pauci admodum dies sunt, ex quo
epistolam Pauli ad Philemonem interpretatus, ad
Galatas transcenderam, multis retrorsum in medio
praetermissis; et ecce subito litterae mihi de Urbe
allatae sunt, nuntiantes et Albinam venerabilem
anum praesentiae Domini redditam, et sanctam
Marcellam matris contubernio destitutam, magis
nunc vestrum, o Paula et Eustochium, flagitare solatium.
Et quia hoc interim fieri non potest, propter
grandia maris in medio spatia atque terrarum, repente
vulnus impressum saltem Scripturarum vellem
curare medicamine. Scio equidem ardorem ejus,
scio fidem, quam flammam semper habeat in pectore,
superare sexum, oblivisci hominis, et divinorum
voluminum tympano concrepante, rubrum hujus
<pb n="0307B"/>
saeculi pelagus transfretare. Certe cum Romae
essem, numquam tam festina me vidit, ut non de
Scripturis aliquid interrogaret. Neque vero more
Pythagorico quidquid responderam, rectum putabat:
nec sine ratione praejudicata apud eam valebat
<pb n="0308A"/>
auctoritas; sed examinabat omnia, et sagaci mente
universa pensabat, ut me sentirem non tam discipulam
habere, quam judicem. Itaque quod et illi
absenti pergratum fore, et vobis quae in praesentiarum
estis, utile existimo, aggrediar opus intentatum
ante me linguae nostrae scriptoribus, et a Graecis
quoque ipsis vix paucis, ut rei poscebat dignitas,
usurpatum. Non quod ignorem Caium Marium <emph>369-370</emph> 
 Victorinum, qui Romae, me
puero, rhetoricam docuit, edidisse Commentarios in
Apostolum; sed quod occupatus ille eruditione saecularium
litterarum, Scripturas omnino sanctas ignoraverit:
et nemo possit, quamvis eloquens, de eo bene
disputare, quod nesciat. Quid igitur, ego stultus
aut temerarius, qui id pollicear quod ille non potuit?
<pb n="0308B"/>
Minime. Quin potius in eo, ut mihi videor,
cautior atque timidior, quod imbecillitatem virium
mearum sentiens, Origenis Commentarios sum secutus.
Scripsit enim ille vir in epistolam Pauli ad
Galatas quinque proprie volumina, et decimum
<pb n="0309A"/>
Stromatum suorum librum commatico super explanatione
ejus sermone complevit: Tractatus quoque
varios, et Excerpta, quae vel sola possint [ <hi>Al.</hi> 
possent] sufficere, composuit. Praetermitto Didymum,
videntem meum, et Laodicenum (Apollinarem)
de Ecclesia nuper egressum, et Alexandrum veterem
haereticum, Eusebium quoque Emesenum,
et Theodorum Heracleoten, qui et ipsi nonnullos
super hac re Commentariolos [ <hi>Al.</hi> Commentarios]
reliquerunt. E quibus si vel pauca decerperem, fieret
aliquid quod non penitus contemneretur. Itaque
ut simpliciter fatear, legi haec omnia, et in mente
mea plurima coacervans, accito notario, vel mea,
vel aliena dictavi, nec ordinis, nec verborum interdum,
nec sensuum memoriam retentans. Jam
<pb n="0309B"/>
Domini tantum misericordiae est, ne per imperitiam
nostram ab aliis bene dicta dispereant, et non
placeant inter extraneos, quae placent inter suos.
Argumentum itaque Epistolae hujus breviter comprehendens,
 hac praefatione commoneo, ut sciatis
eamdem esse materiam et Epistolae Pauli ad Galatas,
et quae ad Romanos scripta est. Sed hoc differre
inter utramque, quod in illa altiori sensu et
profundioribus usus est argumentis, hic quasi ad
eos scribens, de quibus in consequentibus ait: <hi>O
insensati Galatae:</hi> Et: <hi>Sic insipientes estis,</hi> tali se
sermone moderatus est, quod increparet potius,
quam doceret: et quem possent stulti intelligere,
ut communes sententias, communi oratione vestiret,
et quos ratio suadere non poterat, revocaret
<pb n="0309C"/>
auctoritas. Nullus quidem Apostoli sermo est, vel
per Epistolam, vel praesentis, in quo non laboret
docere antiquae Legis onera deposita, et omnia illa
quae in typis et imaginibus praecesserunt, id est,
otium sabbati, circumcisionis injuriam, Kalendarum
et trium per annum solemnitatum recursus,
<pb n="0310A"/>
scrupulositatem ciborum, et per dies singulos lavacra
iterum sordidanda, <emph>371-372</emph> gratia Evangelii
subrepente cessasse, quam non sanguis victimarum,
sed fides animae credentis impleret. Verum
alibi pro parte, et ut se aliud agenti haec quaestio
obtulerat, ex latere disputatum est, et pene perstrictum.
In his autem duabus, ut dixi, Epistolis,
specialiter antiquae legis cessatio, et novae introductio
continetur. Sed ad Galatas hoc proprium
habet, quod non scribit ad eos qui ex Judaeis
in Christum crediderant, et paternas putabant caeremonias
observandas: sed ad eos qui ex gentibus
fidem Evangelii receperant, et rursum retro lapsi,
quorumdam fuerant auctoritate deterriti, asserentium
Petrum quoque et Jacobum, et totas Judaeae
<pb n="0310B"/>
Ecclesias, Evangelium Christi cum lege veteri
miscuisse. Ipsum etiam Paulum aliud in Judaea facere,
aliud nationibus praedicare: et frustra eos in
Crucifixum credere, si id negligendum putarent
quod Apostolorum principes observarent. Quamobrem
ita caute inter utrumque et medius incedit,
ut nec Evangelii prodat gratiam, pressus pondere
et auctoritate majorum, nec praecessoribus
faciat injuriam, dum assertor est gratiae: oblique
vero et quasi per cuniculos latenter incedens: ut
[ <hi>Al.</hi> et] Petrum doceat pro commissa sibi circumcisionis
plebe facere, ne ab antiquo repente vivendi
more desciscens, in crucem scandalizata non crederet,
et sibi praedicatione gentium credita,
 aequum esse id pro veritate defendere, quod
<pb n="0310C"/>
alius pro dispensatione simularet. Quod nequaquam
intelligens Bataneotes et sceleratus ille
Porphyrius, in primo operis sui adversum nos libro,
Petrum a Paulo objecit esse reprehensum,
quod non recto pede incederet ad evangelizandum:
volens et illi maculam erroris inurere, et huic procacitatis,
<pb n="0311A"/>
et in commune ficti dogmatis accusare
mendacium, dum inter se Ecclesiarum principes
discrepent [ <hi>Al.</hi> discreparent]. Quae quidem et nunc,
orantibus vobis, leviter quo sensu sint dicta, contingimus,
<pb n="0312A"/>
et in suis locis plenius exsequemur. Sed
jam tempus est, ut ipsius Apostoli verba ponentes,
singula quaeque pandamus.</p>
</div1>

<div1>
        <head> <hi>LIBER PRIMUS.</hi> </head>

<pb n="0311"/>
<p>
          <pb n="0311A"/> <note>(Cap. I.--Vers. 1.)</note> <emph>373</emph> <hi>Paulus apostolus, non ab
hominibus, neque per hominem: sed per Jesum Christum
et Deum Patrem, qui suscitavit eum a mortuis.</hi> 
Non superbe, ut quidam putant, sed necessarie, neque
ab hominibus, neque per hominem, se Apostolum
<pb n="0311B"/>
esse proponit: sed per Jesum Christum, et
Deum Patrem, ut eos qui Paulum extra duodecim
apostolos ventilabant, et nescio unde subito prorupisse,
vel a majoribus ordinatum astruebant, hac
auctoritate confunderet. Potest autem et oblique in
Petrum et in caeteros dictum accipi, quod non ab
apostolis ei sit traditum Evangelium: sed ab ipso
Jesu Christo, qui et illos apostolos elegerat. Hoc autem
totum ideo praeparatur, ut nemo sibi contra Legis
onera pro Evangelii gratia disputanti, possit opponere:
sed Petrus hoc dixit, sed apostoli hoc statuerunt,
sed praecessores tui aliud decreverunt.
Quod quidem in sequentibus, nunc quasi occulto
sermone praeludens, manifestius facit; dum ab eis
qui videntur esse aliquid, nihil in se collatum refert,
<pb n="0311C"/>
et ipsi Petro in faciem restitisse se scribit, nulla se
dicens necessitate compulsum, ut hypocrisi cederet
Judaeorum. Quod si temerarium quibusdam videtur,
eum contra apostolos, quamvis occulte, locutum; qui
Jerosolymam idcirco perrexerit [ <hi>Al.</hi> perrexerat],
ut cum eis conferret Evangelium, ne forte in vacuum
curreret, aut cucurrisset, illo intelligentiam transferamus:
Usque hodie a patriarchis Judaeorum
apostolos mitti, a quibus etiam tunc reor Galatas
depravatos Legem observare coepisse, vel certe
alios de Judaeis credentibus in Christum perrexisse
Galatiam, qui assererent Petrum quoque apostolorum
principem, et Jacobum fratrem Domini, Legis
caeremonias custodire. Ad distinctionem itaque eorum
<pb n="0311D"/>
qui mittuntur ab hominibus, et sui, <emph>374</emph> qui
sit missus a Christo, tale sumpsit exordium: <hi>Paulus
apostolus, non ab hominibus, neque per hominem.</hi> 
Apostolus autem, hoc est, <hi>missus,</hi> Hebraeorum proprie
vocabulum est, quod <hi>Silas</hi> [Al. <hi>Silai</hi> ], quoque
sonat, cui a mittendo <hi>missi,</hi> nomen impositum est.
Aiunt Hebraei inter ipsos quoque prophetas, et sanctos
viros esse quosdam, qui et prophetae et apostoli
sint, alios vero qui tantum prophetae. Denique
Moysen, cui dicitur: <hi>Et ego mittam te ad Pharaonem <note>(Exod. III, 10, 11)</note>
          </hi>;
et ipse respondeat: <hi>Provide
alium quem mittas:</hi> Et Isaiam, cui loquitur Deus: <hi>Quem mittam et quis ibit ad populum istum 
 <note>(Isai. VI, 8)</note>
          </hi>?
<pb n="0312A"/>
esse et apostolos et prophetas. Unde et nos possumus
intelligere Joannem quoque Baptistam et prophetam
et apostolum appellandum, siquidem ait
Scriptura: <hi>Fuit homo missus a Deo, cui nomen erat
Joannes <note>(Joan. I, 6)</note>
          </hi>. Et in Epistola ad Hebraeos
<pb n="0312B"/> <note>(Hebr. III)</note> 
 propterea Paulum solita consuetudine
nec nomen suum, nec apostoli vocabulum praeposuisse,
quia de Christo erat dicturus: <hi>Habentes
ergo principem sacerdotum, et apostolum confessionis
nostrae Jesum;</hi> nec fuisse congruum, ut ubi Christus
apostolus dicendus erat, ibi etiam Paulus apostolus
poneretur. Quatuor autem genera apostolorum sunt.
Unum, quod neque ab hominibus est, neque per
hominem, sed per Jesum Christum, et Deum Patrem;
aliud, quod a Deo quidem est; sed per hominem;
tertium, quod ab homine, non a Deo; quartum,
quod neque a Deo, neque per hominem, neque
ab homine, sed a semetipso. De primo genere potest
esse Isaias, caeterique prophetae, et ipse apostolus
<pb n="0312C"/>
Paulus, qui neque ab hominibus, neque per hominem,
sed a Deo Patre et Christo missus est. De
secundo, Jesus filius Nave, qui a Deo quidem est
apostolus constitutus, sed per hominem, Moysen.
Tertium genus est, cum hominum <emph>375</emph> favore et
studio aliquis ordinatur. Ut nunc videmus plurimos
non Dei judicio, sed redempto favore vulgi in sacerdotium
subrogari. Quartum est pseudoprophetarum
et pseudoapostolorum, de quibus apostolus: <hi>Istiusmodi,</hi> 
inquit, <hi>pseudoapostoli, operarii iniquitatis,
transfigurantes se in apostolos Christi, qui dicunt:
Haec dicit Dominus: et Dominus non misit eos <note>(II Cor.
X, 13)</note>
          </hi>. Verum non talis apostolus Paulus, qui neque
ab hominibus, neque per hominem, sed a Deo
Patre per Jesum Christum missus est. Ex quo approbatur,
<pb n="0312D"/>
Ebionis et Photini etiam hinc haeresis retundenda,
quod Dominus noster Jesus Christus,
Deus sit: dum Apostolus quia a Christo ad praedicationem
Evangelii missus est, negat se missum esse
ab homine. Subrepunt hoc loco caeterae haereses,
quae putativam Christi carnem vendicantes, Deum
aiunt Christum esse, non hominem. Necnon et nova
haeresis, quae dimidiatam Christi asserit dispensationem.
Atque ita Ecclesiae fides inter tanta falsorum
dogmatum naufragia constituta, si Christum fateatur
[ <hi>Al.</hi> fateretur] hominem, Ebion Photinusque subrepunt:
si Deum esse contenderit, Manichaeus, et Marcion,
novelli dogmatis auctor ebulliunt. In commun
<pb n="0313A"/>
itaque audiant, Christum et Deum esse et hominem.
Non quod alius Deus sit, et alius homo: sed qui
Deus semper erat, homo ob nostram salutem esse
dignatus est. Sciendum quoque in Marcionis Apostolo
non esse scriptum, <hi>et per Deum Patrem,</hi> volentis
exponere Christum non a Deo Patre, sed per
semetipsum suscitatum, ut est illud: <hi>Solvite templum
hoc, et ego in triduo suscitabo illud <note>(Joan. II, 19)</note>
          </hi>.
Necnon et alibi: <hi>Nemo tollit animam meam a me; sed
ego pono eam a meipso. Potestatem habeo ponendi eam
et rursum potestatem habeo sumendi illam <note>(Ibid., X,
18)</note>
          </hi>.</p>
<p> <hi>
            <note>(Vers. 2.)</note> Et qui mecum sunt omnes fratres,
Ecclesiis</hi> [Al. <hi>Ecclesiae] Galatiae.</hi> In aliis Epistolis,
Sosthenes, et Silvanus, interdum et Timothaeus
<pb n="0313B"/>
in exordio praeponuntur: in hac tantum,
quia necessaria erat auctoritas plurimorum, omnium
fratrum nomen assumitur. Qui et ipsi forsitan
ex circumcisione erant, et a Galatis non <emph>376</emph> 
 contemptui ducebantur. Plurimum quippe
facit ad populum corrigendum, multorum in una
re sententia atque consensus. Quod autem ait, <hi>Ecclesiis
Galatiae;</hi> et hoc notandum quia hic tantum generaliter
non ad unam Ecclesiam unius urbis, sed
ad totius provinciae scribat Ecclesias, et Ecclesias
vocet, quas postea errore arguat depravatas. Ex
quo noscendum dupliciter Ecclesiam posse dici, et
eam quae non habeat maculam aut rugam, et vere
corpus Christi sit, et eam quae in Christi nomine
absque plenis perfectisque virtutibus congregetur
<pb n="0313C"/> <note>(Ephes. V)</note>.
Quomodo sapientes bifariam nuncupantur,
tam hi qui sunt plenae perfectaeque virtutis,
quam illi qui incipiunt, et in profectu positi sunt.
De perfectis dicitur: <hi>Mittam in vos sapientes <note>(Luc.
XI, 49)</note>
          </hi>. De insipientibus: <hi>Argue sapientem, et diliget
te <note>(Prov. VIII, 9)</note>
          </hi>. Qui enim plenae consummataeque
virtutis est, correptione non indiget. Juxta
hunc sensum de caeteris quoque virtutibus intelligendum:
quod scilicet fortis et prudens, pius, castus,
justus, et temperans, interdum plene, interdum
abusive accipiantur.</p>
<p> <hi>
            <note>(Vers. 3.)</note> Gratia vobis, et pax a Deo Patre, et Domino
nostro Jesu Christo.</hi> Non ut in caeteris Epistolis,
Dei Patris et Domini nostri Jesu Christi gratiam
ponit, et pacem, per quas absque operum merito,
<pb n="0313D"/>
et peccata nobis concessa sunt pristina, et pax indulta
post veniam: sed prudenter jam causam agit
adversum eos qui fuerant a Lege praeventi, et putabant
se posse ex operibus justificari, ut scirent se
salvos gratia, in eo perseverare debere quod coeperant.</p>
<p> <hi>
            <note>(Vers. 4.)</note> Qui dedit semetipsum pro peccatis nostris,
ut eriperet nos de praesenti saeculo malo, secundum
voluntatem Dei et Patris nostri, cui est gloria in
<pb n="0314A"/>
saecula saeculorum. Amen.</hi> Neque Filius se dedit pro
peccatis nostris absque voluntate Patris, neque Pater
tradidit Filium sine Filii voluntate; sed haec est
voluntas Filii, voluntatem Patris implere ut ipse loquitur
in psalmo: <hi>Ut facerem voluntatem tuam, Deus
meus, volui <note>(Psal. XXXIX, 9)</note>
          </hi>. Dedit se autem Filius, ut
injustitiam quae erat in nobis, justitia ipse subverteret. <emph>377</emph> 
 Tradidit se sapientia, ut insipientiam
expugnaret. Sanctitas et fortitudo se obtulit, ut spurcitiam,
 infirmitatemque deleret. Atque ita non solum
in futuro saeculo juxta promissam spem qua credimus,
sed etiam hic de praesenti saeculo nos liberavit:
dum commortui Christo, transfiguramur in novitatem
sensus, et non sumus de hoc mundo, a quo
merito nec amamur. Quaeritur quomodo praesens saeculum
<pb n="0314B"/>
malum dictum sit. Solent quippe haeretici
hinc capere occasiones, ut alium lucis et futuri saeculi,
alium tenebrarum et praesentis asserant conditorem.
Nos autem dicimus, non tam saeculum ipsum,
quod die ac nocte, annis currit et mensibus, appellari
malum, quam <foreign xml:lang="greek">ὁμωνύμως</foreign>, ea quae in saeculo fiant:
quomodo sufficere dicitur diei malitia sua <note>(Matth.
VI)</note>: et dies Jacob modici esse scribuntur et pessimi <note>(Genes. XLVII)</note>.
Non quo spatium temporis, in
quo vixit Jacob, malum fuerit, sed quo ea quae sustinuit,
per varia eum exercuerint tentamenta. Denique
eo tempore quo ille pro conjugibus serviebat,
et multis conflictabatur angustiis <note>(Gen. XXIX)</note>, Esau
in requie erat, atque ita idem temporis spatium, alii
bonum, alii malum fuit; nec scriptum esset in Ecclesiaste:
<pb n="0314C"/> <hi>Ne dixeris quia dies mei priores</hi> 
 [Al. <hi>pejores]
erant boni super istos <note>(Eccles. VII, 11)</note>
          </hi>, nisi ad discrimen
malorum. Unde Joannes ait: <hi>Mundus
omnis in maligno positus est <note>(I Joan. V, 19)</note>
          </hi>. Non quod
mundus ipse sit malus, sed quod mala in mundo
fiant ab hominibus, <hi>Manducemus et bibamus,</hi> dicentibus, <hi>cras enim moriemur 
 <note>(Isai. XXII, 17)</note>
          </hi>. Et ipse
Apostolus: <emph>378</emph> <hi>Redimentes,</hi> inquit, <hi>tempus: quia
dies mali sunt <note>(Ephes. V, 16)</note>
          </hi>. Infamantur et saltus,
cum latrociniis pleni sunt, non quo terra peccet et
silvae, sed quo infamiam homicidii loca quoque
traxerint. Detestamur et gladium, quo humanus
effusus est cruor, et calicem in quo venenum temperatum
est, non gladii, calicisque peccato; sed quod
odium mereantur illi qui his male usi sunt. Ita et
<pb n="0314D"/>
saeculum, quod est spatium temporum, non per
semetipsum, aut bonum, aut malum est, sed per eos
qui in illo sunt, aut bonum appellatur aut malum.
Quapropter Valentini deliramenta et fabulae contemnendae
sunt, qui triginta <foreign xml:lang="greek">αἰῶνας</foreign> suos, ex eo
quod in Scripturis saecula legantur, affinxit, dicens
eos esse animalia, et per quadradas et ogdoadas,
decadas quoque et duodecadas, tot edidisse numeros
<pb n="0315A"/>
saeculorum, quot Aeneia fetus scropha generavit.
Quaerendum quoque quid sit inter saeculum, et
saeculum saeculi, sive saecula saeculorum, et ubi pro
brevi temporis spatio, ubi pro aeternitate ponatur:
quia in Hebraeo saeculum, id est, OLAM ( ), ubi
VAV litteram positam habuerit, aeternitatem significat,
<pb n="0316A"/>
ubi vero sine VAV scribitur annum quinquagesimum,
quem illi Jubilaeum vocant. Ob hanc causam
et ille Hebraeus qui propter uxorem et liberos amans
Dominum suum aure pertunsa servitio subjugatur,
servire jubetur in saeculum <note>(Exod. XXI)</note>, hoc est,
usque ad annum quinquagesimum. Et Moabitae et
<pb n="0317A"/>
Ammonitae <note>(Deut XXIII)</note>, non ingrediuntur Ecclesiam <emph>379</emph> 
 Domini, usque ad quintam et decimam generationem,
et usque in saeculum: Quia omnis dura
conditio Jubilaei solvebatur adventu. Quidam dicunt
eumdem esse sensum in saeculis saeculorum, quem
in sanctis sanctorum, in coelis coelorum, in operibus
operum, in Canticis canticorum: et quam habent
differentiam coeli ad eos, quorum coelissunt, et sancta,
quae sanctorum comparatione sunt sanctiora, et
opera, quae operum praelatione meliora sunt, et Cantica,
quae inter Cantica universa praecellunt: eamdam
habere et saeculum, quae saeculorum collatione
sunt saecula. Praesens itaque saeculum ita edisserunt,
ut dicant ex eo tempore illud esse numerandum,
ex quo coelum et terra sunt condita, et currere usque
<pb n="0317B"/>
ad consummationem mundi, quo Christus judicaturus
est omnia. Revocant quoque ultra, et in <emph>380</emph> 
priora promovent gradum, de praeteritis et futuris
saeculis disputantes, bona an mala fuerint, seu futura
sint: et in tam profundas incidunt quaestiones, ut libros
quoque et infinita volumina super hac dissertione
condiderint. Quod autem prologus Pauli,
AMEN, Hebraeo sermone concluditur: AMEN ( ),
Septuaginta transtulerunt, <foreign xml:lang="greek">γένοιτο</foreign>, id est, <hi>fiat:</hi> 
Aquila <foreign xml:lang="greek">πεπιστωμένος</foreign>, <hi>vere,</hi> sive <hi>fideliter.</hi> Quod etiam
in Evangelio a Salvatore semper assumitur, sua per
AMEN verba firmante.</p>
<p> <hi>
            <note>(Vers. 6.)</note> Miror, quod tam cito tranferimini
ab eo qui vos vocavit in gratiam Christi Jesu, in
aliud Evangelium quod non est aliud, nisi si sunt
<pb n="0317C"/>
aliqui qui vos conturbant, et volunt convertere Evangelium
Christi.</hi> Verbum translationis in Genesi
primum legimus <note>(Genes. V)</note>, ubi <hi>Enoch transtulit
Deus, et non inveniebatur.</hi> Et in Regnorum postea
libris <note>(III Reg. XXI)</note>, quando Achab a cultu Dei <emph>381</emph> 
 ad idolorum venerationem transtulit uxor sua
Jezabel, ut faceret juxta omnia quae fecit Amorrhaeus,
<pb n="0318A"/>
quem disperdidit Dominus a facie filiorum
Israel. Sed cum sit utraque translatio, illa Dei est,
haec diaboli. Qui transfertur a Deo, non invenitur
ab inimicis suis: nec ei potest insidiator obrepere.
Hoc quippe significare aestimo, <hi>et non inveniebatur.</hi> 
Qui vero transfertur a diabolo, in hoc transfertur
quod videtur esse, sed non est. Sapientes quoque
saeculi eos qui de dogmate transferuntur ad dogma, <hi>translatos</hi> 
 vocant, ut Dionysius ille (cujus fuit ante
sententia, dolorem non esse malum: postquam oppressus
calamitatibus et dolore cruciatus, coepit affirmare
quod dolor esset summum omnium malorum)
ab his appellatus est <hi>Transpositus,</hi> sive <hi>Translatus,</hi> 
quod scilicet a priori decreto recedens, in
contrarium recidisset. Miratur itaque Paulus: primum
<pb n="0318B"/>
quod translati sunt ab Evangelii libertate, in
legalium operum servitutem. Deinde quod tam cito
translati: quia non ejusdem reatus est transferri ab
aliquo difficulter, et cito transferri; ut in Martyrio
non eadem poena plectitur, qui absque colluctatione
et tormentis statim prosiluit ad negandum, et ille
qui inter equuleos, fidiculas, ignesque distortus,
compulsus est quod credebat, negare. Recens adhuc
erat Evangelii praedicatio, non grande tempus in
medio, quo Galatas Apostolus ab idolis ad Christum
traduxerat. Miratur itaque quomodo tam cito recesserint
ab eo, ad cujus nomen dudum facti fuerant
Christiani. Habet autem et locus ipse <foreign xml:lang="greek">ὐπέρβατον</foreign>,
quod ita suo ordine legi potest. Miror quod tam [ <hi>Al.
addit</hi> sic] cito transferimini a Christo Jesu, qui vos
<pb n="0318C"/>
vocavit in gratiam, dicens: <hi>Non veni vocare justos,
sed peccatores</hi> ad poenitentiam <note>(Marc. II, 17)</note>. Gratia
quippe salvi facti sumus, et non per legem <note>(Ephes.
II, 8)</note>. Translati autem, inquit, estis in aliud Evangelium,
quod non est aliud: quia omne quod falsum
est, non subsistit, et quod veritati contrarium est, <emph>382</emph> 
 non est, ut illud: <hi>Ne tradas, Domine, sceptrum
<pb n="0319A"/>
tuum his qui non sunt <note>(Esther. XIV, 12)</note>
          </hi>. Et ea quae
non erant, vocavit Deus, ut faceret esse quod non
erat. Si autem hoc de his qui in eumdem credebant
Deum, et easdem Scripturas habebant, dicitur, quod
translati sint in aliud Evangelium, quod non est
Evangelium, quid de Marcione et caeteris haereticis,
qui Conditorem respuunt, et alterius Dei Christum
simulant, aestimare debemus? Qui non interpretatione
legis et litterae, vel pugna carnis et spiritus
labuntur et corruunt, sed de toto Ecclesiae jure
discordant. Pulchre autem ait: <hi>Nisi sunt aliqui qui
vos conturbent, et volunt convertere Evangelium Christi.</hi> 
Volunt, inquit, Evangelium Christi mutare, convertere,
turbare: sed non valent. Quia hujus naturae
est, ut non possit aliud esse, quam verum est.
<pb n="0319B"/>
Omnis qui Evangelium alio interpretatur spiritu et
mente quam scriptum est, credentes turbat, et convertit
Evangelium Christi, ut id quod in facie est,
post tergum faciat, et ea quae post tergum sunt, vertat
in faciem. Si quis tantum litteram sequitur, posteriora
ponit in faciem. Si quis Judaeorum interpretationibus
acquiescit, post tergum mittit ea quae
ex natura sua in faciem constituta sunt. Necnon et
illud congrue, quod translationis verbum Galatis
coaptatum est: <hi>Galatia</hi> enim <hi>translationem</hi> in nostra
lingua sonat.</p>
<p> <hi>
            <note>(Vers. 8.)</note> Sed licet nos, aut angelus de coelo evangelizet
vobis, praeter quam quod evangelizavimus vobis,
anathema sit. Sicut praediximus, et nunc iterum dico:
si quis vobis evangelizaverit praeter id quod accepistis,
<pb n="0319C"/>
anathema sit.</hi> Potest et hyperbolice dictum accipi,
non quo aut apostolus, aut angelus aliter potuerint
praedicare quam semel dixerant: sed etiamsi hoc
posset fieri, ut et apostoli et angeli mutarentur:
tamen non esse [ <hi>Al.</hi> esset] ab eo quod semel acceptum
fuerat, recedendum: maxime cum ipse apostolus
in <emph>383</emph> alio loco firmitatem fidei suae ostendat
dicens: <hi>Scio quia neque mors, neque vita, neque angeli,
neque principatus, neque praesentia, neque futura,
neque fortitudo, neque altitudo, neque profundum,
neque alia creatura, poterit nos separare a dilectione
Dei, quae est in Christo Jesu Domino nostro <note>(Rom.
VIII, 38)</note>
          </hi>. <hi>Veritatem dico, non mentior, testimonium
mihi perhibente conscientia mea <note>(Rom. IX, 1)</note>
          </hi>. Haec
quippe dicta non sunt ejus qui possit a Christi
<pb n="0319D"/>
fide et dilectione aliquando discedere. Qui autem
nolunt <foreign xml:lang="greek">καθ' ὑπόθεσιν</foreign> hoc dictum esse, sed vere:
<pb n="0320A"/>
quod scilicet possint et apostoli et angeli ad pejora
converti, illud opponunt, quod et ipse Paulus
scierit posse se labi, si segnius ageret, dicens: <hi>Subjicio
autem corpus meum, et in servitutem redigo, ne
aliis praedicans, ipse reprobus inveniar <note>(I Cor. IX, 27)</note>
          </hi>.
Angelos quoque esse mutabiles, qui non servaverint
principatum suum; sed relinquentes proprium domicilium,
in judicio magni diei vinculis aeternis sub
caligine reservantur <hi>(Judae, VI)</hi>. ||Dei solius naturam
esse immutabilem, de quo scribitur: <hi>Tu vero ipse es <note>(Ps. CI, 28)</note>
          </hi>.
Et ipse de se: <hi>Ego Deus vester, et non
mutor <note>(Malach. III, 6)</note>
          </hi>. Cecidisse luciferum, qui
mane oriebatur; et eum qui mittebat quondam ad
omnes gentes, in terra esse contritum. Eleganter in
hoc loco vir doctissimus Tertullianus, adversus Apellem,
<pb n="0320B"/>
et ejus virginem Philumenem, quam angelus
quidam diabolici spiritus et perversus impleverat,
hunc esse scribit angelum, cui multo antequam Apelles
nasceretur, Spiritus sancti vaticinio sit anathema
per Apostolum prophetatum. Porro <foreign xml:lang="greek">ἀνάθεμα,</foreign> verbum
proprie Judaeorum est, et positum [ <hi>Al.</hi> proprium]
tam in Jesu Nave <note>(Jos. VI, 7)</note>, quam in Numeris <note>(Num.
XXI)</note>, quando omnia quae erant in Jericho et Madianitarum
detestationi et anathemati habenda Dominus imperavit.
Interrogemus eos, qui Christum et apostolum
Paulum, boni Dei et usque ad illud tempus ignorati,
vel filium asserunt esse, vel servum, qui maledicere
nesciat, nec noverit aliquem condemnare: quomodo
nunc Apostolus ejus, verbo Judaeorum, id est, Creatoris <emph>384</emph> 
 utatur: et perire vel angelum vel apostolum
<pb n="0320C"/>
velit, cum ipse non soleat ulcisci. Quod autem
addidit, <hi>sicut praediximus, et nunc iterum dico,</hi> 
ostendit se et in principio hoc ipsum caventem, denuntiasse
anathema eis qui aliter praedicaturi erant,
et nunc postquam praedicatum est, id anathema decernere
quod ante praedixerat. Propterea autem et
sibi, quem aliud in Judaea facere, aliud docere ingentibus
criminabantur, et angelo quem majorem
etiam praecessoribus suis apostolis esse constabat,
anathema denuntiavit: ut non magna Petri et Joannis
putaretur auctoritas, cum nec sibi liceret qui eos
ante docuerat, nec angelo aliter praedicare, quam
semel didicerant. Se itaque et angelum nominatim
posuit; alios vero absque nomine. <hi>Si quis,</hi> inquit, <hi>vobis evangelizaverit,</hi> 
 ut in generali vocabulo, nec
<pb n="0320D"/>
praecessoribus faceret injuriam; et tamen nomina
eorum latenter ostenderet.</p>
<p>
          <pb n="0321A"/> <hi>
            <note>(Vers. 10.)</note> Modo enim hominibus suadeo an Deo:
aut quaero hominibus placere? Si adhuc hominibus placerem,
Christi servus non essem.</hi> Non putemus ab
Apostolo nos doceri, ut exemplo suo hominum judicia
contemnamus, qui in alio loco dixerit: <hi>Scientes
ergo timorem Domini, hominibus suademus: Deo autem
manifesti sumus <note>(II Cor. V, 11)</note>
          </hi>; et illud: <hi>Sine
offensione estote, Judaeis, et gentibus, et Ecclesiae Dei:
sicut et ego omnibus per omnia placeo, non quaerens
quod mihi utile est, sed quod multis, ut salventur <note>(I
Cor. 10)</note>
          </hi>. Sed si fieri potest, ut pariter Deo et hominibus
placeamus, placendum est et hominibus. Sin
autem aliter non placemus hominibus, nisi Deo displiceamus:
Deo magis quam hominibus placere debemus.
Alioquin et ipse infert, cur omnibus per
<pb n="0321B"/>
omnia placeat: <hi>Non quaerens,</hi> inquiens, <hi>quod mihi
utile est: sed quod multis, ut salventur.</hi> Qui autem
ex ea charitate, quae non quaerit quae sua sunt,
sed quae aliena sunt, placet omnibus ut salventur:
utique Deo primum placet, cui salus hominum curae
est. Habet autem et verbum, quod <emph>385</emph> hic specialiter
additum est, <hi>modo,</hi> vel placendum esse pro
tempore hominibus, vel displicendum: ut qui modo
non placet propter Evangelii veritatem, placuerit
quondam ob salutem plurimorum. Placuerat Paulus
aliquando Judaeis, cum aemulator existens paternarum
traditionum, sine querela ante in lege versatus
est: et tantum habuit in majorum caeremoniis ardoris
et fidei, ut in Stephani nece particeps fuerit [ <hi>Al.</hi> 
fieret], et Damascum perrexerit ad eos, qui a lege
<pb n="0321C"/>
desciverant, vinciendos <note>(Actor. IX)</note>. Sed postquam
in vas electionis de persecutore translatus est, et
coepit praedicare fidem, quam quondam expugnaverat,
coepit pariter displicere Judaeis, quibus ante placuerat.
Hoc est ergo quod ait: Numquid quaero Judaeis
placere, quibus displicendo, Deo placui? Si enim illis
placerem, adhuc Christi servus non essem. Assererem
quippe legem, et Evangelii gratiam destruerem. Nunc
autem propterea nec in simulationem quidem observandae
legis adducor: quia non queo [ <hi>Al.</hi> quaero] et Deo
placere pariter et Judaeis; quibus quicumque verbum, <hi>suadere,</hi> 
de humano usu sumptum est, cum quis id quod ipse
habet, et semel imbibit, etiam caeteris conatur inserere:
et in plurimis Scripturarum locis legitur, ex
<pb n="0321D"/>
quibus illud est: <hi>Suasio non est ex eo qui vocavit vos <note>(Gal. V, 8)</note>
          </hi>.
Necnon et in Actibus apostolorum: <hi>Venerunt
ergo ad eum Judaei in hospitium multi: quibus
exponebat, contestans eis regnum Dei, suadensque
eis de Jesu, ex Lege Moysi et Prophetis usque ad vesperum.</hi> 
Hoc autem totum ideo, quia disseminatum
[ <hi>Al.</hi> diffamatum] de eo fuerat, occulte illum custodire
Legem, et in Jerosolymis cum his qui judaizabant,
consortium miscuisse.</p>
<p>
          <pb n="0322A"/> <hi>
            <note>(Vers. 11, 12.)</note> Notum enim vobis facio, fratres,
Evangelium quod evangelizatum est a me: quia non
est secundum hominem, neque enim ego ab homine accepi
illud, neque didici; sed per revelationem Jesu
Christi.</hi> Ex hoc loco Ebionis et Photini dogma conteritur:
quod Deus sit Christus, et non tantum homo.
Si enim Evangelium Pauli non est secundum
hominem, neque ab homine accepit illud, aut didicit,
sed per revelationem Jesu Christi; <emph>386</emph> non
est utique homo Jesus Christus, qui Paulo Evangelium
revelavit. Quod si non est homo, consequenter
Deus est. Non quo hominem negemus assumptum;
sed quo tantum hominem renuamus. Quaeritur utrum
totius orbis Ecclesiae Dei acceperint Evangelium,
an hominis: quotus enim quisque nostrum per revelationem
<pb n="0322B"/>
Christi didicit, et non homine praedicante
cognovit? Ad quod respondebimus, eos qui possunt
dicere: <hi>An experimentum ejus quaeritis, qui in me
loquitur Christus <note>(II Cor. XIII, 3)</note>
          </hi>? Et: <hi>Vivo autem
jam non ego, vivit autem in me Christus <note>(Galat. II,
20)</note>
          </hi>, non tam ipsos docere, quam in ipsis Deum, qui
ad sanctos loquatur: <hi>Ego dixi, dii estis, et filii excelsi
omnes <note>(Ps. LXXXI, 6)</note>
          </hi>; et statim de peccatoribus: <hi>Vos
autem ut homines moriemini, et tamquam unus de principibus
cadetis.</hi> Cum igitur Paulus loquitur et Petrus,
qui non moriuntur ut homines neque ut unus de
principibus corruunt, deos eos esse, manifestum
est. Qui autem dii sunt, tradunt Dei Evangelium, et
non hominis. Marcion et Basilides et caeterae haereticorum
pestes, non habent Dei Evangelium; quia
<pb n="0322C"/>
non habent Spiritum sanctum, sine quo humanum
fit Evangelium, quod docetur. Nec putemus in verbis
Scripturarum esse Evangelium, sed in sensu: non
in superficie, sed in medulla; non in sermonum foliis,
sed in radice rationis. Dicitur in propheta de
Deo: <hi>Sermones ejus boni sunt cum eo <note>(Mich. II, 7)</note>
          </hi>.
Tunc Scriptura utilis est audientibus, cum absque
Christo non dicitur, cum absque patre non profertur,
cum sine Spiritu non eam insinuat ille qui
praedicat. Alioquin et diabolus qui loquitur de Scripturis,
et omnes haereses secundum Ezechielem <note>(Cap. XIII)</note> 
 inde sibi consuunt cervicalia, quae ponant
sub cubito universae aetatis. Ego quoque ipse qui
loquor, si Christum in me habeo, non habeo Evangelium
hominis; si autem peccator sum, dicitur
<pb n="0322D"/>
mihi: <hi>Peccatori dixit Deus: Quare tu enarras justitias
meas: et assumis in labiis tuis Testamentum
meum? Tu autem odisti disciplinam, et projecisti verba
mea post te <note>(Ps. XLIX, 16, 17)</note>
          </hi>, et caetera quae sequuntur.
Grande periculum est in Ecclesia loqui, ne
forte interpretatione perversa, de Evangelio Christi,
hominis <emph>387</emph> fiat Evangelium: aut quod pejus est,
diaboli. Inter accipere autem, et discere, hoc interest,
quod ille accipit Evangelium, cui primum insinuatur,
et ad fidem ejus adducitur, ut credat vestra
<pb n="0323A"/>
esse quae scripta sunt. Discit autem is, qui ea quae
in illo per aenigmata et parabolas figurata sunt, explanata
et disserta cognoscit: et cognoscit, non
homine revelante sed Christo, qui revelavit Paulo,
 aut per Paulum, in quo loquitur Christus. Verbum
quoque ipsum <foreign xml:lang="greek">ἀποκαλύψεως</foreign>, id est, <hi>revelationis,</hi> 
proprie Scripturarum est, et a nullo sapientum saeculi
apud Graecos usurpatum. Unde mihi videntur
quemadmodum in aliis verbis, quae de Hebraeo in
Graecum Septuaginta interpretes transtulerunt, ita
et in hoc magnopere esse conatos, ut proprietatem
peregrini sermonis exprimerent, nova novis rebus
verba fingentes: et sonare, cum quid tectum et velatum,
ablato desuper operimento, ostenditur et
profertur in lucem. Hoc ut manifestius fiat, accipite
<pb n="0323B"/>
exemplum. Moyses cum Deo revelata et aperta facie
loquebatur <note>(Exod. XXXIII, XXXIV)</note>, id est, absque
velamine: ad populum autem loquens, quia in vultum
ejus attendere non valebant, velamen ponebat
in facie <note>(Num. IV)</note>. Ante Arcam quoque Testamenti
velum oppansum erat: quod cum fuisset reductum,
ea quae ante abscondita fuerant, prodebantur: et ut
ipso verbo utar, <hi>revelabantur.</hi> Si itaque hi qui disertos
saeculi legere consueverunt, coeperint nobis
de novitate et vilitate sermonis illudere, mittamus
eos ad Ciceronis libros, qui de quaestionibus philosophiae
praenotantur; et videant, quanta ibi necessitate
compulsus sit, tanta verborum portenta proferre,
quae numquam Latini hominis auris audivit:
et hoc cum de Graeco, quae lingua vicina est, transferret
<pb n="0323C"/>
in nostram. Quid patiuntur illi, qui de Hebraeis
difficultatibus proprietates exprimere conantur?
et tamen multo pauciora sunt in tantis voluminibus
Scripturarum quae novitatem sonent, quam ea
quae ille in parvo opere congessit. Potest autem, <emph>388</emph> 
 sicut in principio diximus, cum exponeremus: <hi>Paulus apostolus non ab hominibus, neque per hominem:</hi> 
ita et in praesenti loco oblique in Petrum accipi,
et in caeteros praecessores ejus: quod nullius
pro Lege et auctoritate moveatur, qui Christum solum
Evangelii habeat praeceptorem. Porro, revelationem
illam significat, cum Damascum vadens, in
itinere Christi vocem meruit audire: et caecatis
oculis, verum mundi lumen intuitus est.</p>
<p> <hi>
            <note>(Vers. 13.)</note> Audistis enim conversationem meam aliquando
<pb n="0323D"/>
in Judaismo: quoniam supra modum persequebar
Ecclesiam Dei; et expugnabam illam: et proficiebam
in Judaismo, supra multos coaetaneos in genere meo:
abundantius aemulator existens paternarum mearum
traditionum.</hi> Plurimum prodest Galatis ista narratio,
quomodo Paulus, vastator quondam Ecclesiae et
<pb n="0324A"/>
Judaismi acerrimus defensator, ad Christi fidem repente
conversus sit. Et hoc eo tempore quo crucifixus
primum annuntiabatur in mundo; quo novum
dogma et a gentibus et a Judaeis totius orbis finibus
pellebatur. Dicere enim poterant: Si ille qui a parva
aetate Pharisaeorum institutus est disciplinis, qui
omnes coaetaneos suos in Judaica traditione superabat,
nunc defendit Ecclesiam, quam quondam validissime
persequebatur; et magis Christi gratiam et
novitatem vult habere cum invidia omnium, quam
vetustatem Legis cum laude multorum: quid nos facere
oportet, qui ex gentilitate esse coepimus Christiani?
Pulchre vero adjunxit: <hi>Supra modum persequebar
Ecclesiam Dei,</hi> ut et hinc quoque admiratio
nasceretur, quod non unusquisque de his qui leviter
<pb n="0324B"/>
persequebantur Ecclesiam: sed ille qui caeteros
in persecutione vincebat, conversus ad fidem sit. Et
prudenter dum aliud narrat, interserit non tam Dei
se servisse Legi, quam paternis, id est, Pharisaeorum
traditionibus; qui docent doctrinas et mandata
hominum <note>(Matth. XV; Marc. VII)</note>; et rejiciunt Legem
Dei, ut statuant <emph>389</emph> traditiones suas. Quam pulchra
autem observatio pondusque verborum: <hi>Auditis,</hi> 
inquit, <hi>conversationem meam aliquando in Judaismo,</hi> 
conversationem, non gratiam: <hi>aliquando,</hi> 
non modo: <hi>in Judaismo,</hi> non in lege Dei. <hi>Quoniam
supra modum persequebar Ecclesiam Dei; et devastabam
illam.</hi> Non persequebatur ut caeteri, sed supra
modum. Nec sufficiebat quamvis vehemens persecutio:
sed quasi quidam grassator Ecclesiam et praedo
<pb n="0324C"/>
vastabat. Nec ait, <hi>Ecclesiam Christi,</hi> ut tunc putabat
[ <hi>Al.</hi> putabatur]: quem ducebat contemptui,
quem persequebatur: sed ut nunc credit, <hi>Ecclesiam
Dei:</hi> vel ipsum Christum Deum esse significans, vel
ejusdem Dei esse Ecclesiam, qui quondam Legis
dator fuit. <hi>Et proficiebam,</hi> inquit, <hi>in Judaismo supra
multos coaetaneos in genere meo: abundantius aemulator
existens paternarum mearum traditionum.</hi> Rursum
profectum non Legis Dei, sed Judaismi vocat. Nec
supra omnes, sed supra plurimos, nec supra senes,
sed supra coaetaneos, ut et studium suum referret
in Lege, et jactantiam declinaret. Paternas autem
traditiones, non Domini mandata commemorans, et
se Pharisaeum ex Pharisaeis indicavit, et habuisse
quidem zelum Dei, sed non secundum scientiam.
<pb n="0324D"/>
Usque hodie autem qui Judaico sensu Scripturas intelligunt,
persequuntur Ecclesiam Christi, et populantur
illam, non studio Legis Dei, sed traditionibus
hominum depravati.</p>
<p> <hi>
            <note>(Vers. 15.)</note> Cum autem placuit ei qui me segregarit
de utero matris meae: et vocavit per gratiam suam, ut
<pb n="0325A"/>
revelaret Filium suum in me, ut evangelizem illum ingentibus.</hi> 
Non solum in hoc loco, sed ad Romanos
Paulus segregatum in Evangelium Dei esse se
scribit. Et Jeremias antequam formaretur in utero, et
conciperetur in vulva matris suae, notus Deo sanctificatusque
perhibetur <note>(Jerem. I)</note>. Et ex justi, sive,
ut quidam putant, ex Salvatoris persona dicitur <note>(Ps. XXI, 11)</note>:
 <hi>In te projectus sum ex vulva: ex utero
matris meae,</hi> <emph>390</emph> <hi>Deus meus es tu.</hi> Contra de peccatoribus
David canit: <hi>Ecce enim in iniquitatibus
conceptus sum: et in delictis concepit me mater mea <note>(Ps. L, 7)</note>
          </hi>.
Et in alio loco: <hi>Abalienati sunt peccatores
a vulva <note>(Ps. LVII, 4)</note>
          </hi>. Et in utramque partem antequam
parvuli nascerentur: <hi>Deus Jacob dilexit, Esau
autem odio habuit <note>(Malach. I, 1, 2)</note>
          </hi>. Inveniunt locum
<pb n="0325B"/>
haeretici, qui diversas naturas esse praetendunt,
spiritualem videlicet et animalem, et <foreign xml:lang="greek">χοϊκὴν</foreign>, et
aliam salvari, aliam perire, aliam inter utramque
consistere, quod numquam aut justus eligeretur,
antequam aliquid boni faceret, aut peccator odiretur
ante delictum, nisi esset pereuntium et salvandorum
natura diversa. Ad quod potest simpliciter
responderi, hoc ex Dei praescientia evenire, ut
quem scit justum futurum, prius diligat quam oriatur
ex utero: et quem peccatorem, oderit antequam
peccet: non quo et in amore et in odio iniquitas
Dei sit; sed quo non aliter eos habere debeat,
quid scit vel peccatores futuros esse, vel justos:
nos ut homines tantum de praesentibus judicare,
illum cui futura jam facta sunt, de fine rerum, non
<pb n="0325C"/>
de exordiis ferre sententiam. Et haec quidem simplicius
dicta sunt: et absque altiori dissertione possunt
utcumque placere lectori. Caeterum qui injustum
Deum nituntur asserere, post illud quod
dudum posuimus, <hi>abalienati sunt peccatores a vulva,</hi> 
inferunt etiam caetera quae sequuntur: <hi>Erraverunt
ab utero, locuti sunt falsa.</hi> Et dicunt, quomodo statim
ab utero erraverunt peccatores, et falsa locuti
sunt, qui nec sermonem potuerunt habere, nec
sensum? Aut quae est ista justitia praescientiae Dei,
<pb n="0326A"/>
alium amare et custodire prius quam nascatur,
alium detestari? Et causas hujus rei ad priorem
vitam referunt, quod unusquisque pro merito suo,
a primo statim ortu bonis aut malis angelis assignetur.
Totumque illum locum de Jacob et Esau,
cujus nunc fecimus mentionem, ita ad Romanos
scriptum <emph>391</emph> ventilant <note>(Rom. IX)</note>, ut non absque
sudore et Chrysippi eis possit helleboro responderi.
Non est autem ipsum, <hi>ut revelaret Filium suum
in me,</hi> quod si [ <hi>Al.</hi> quasi] diceret, <hi>ut revelaret Filium
suum mihi.</hi> Cui enim quid revelatur, huic illud
potest revelari, quod ante in eo non erat. In quo
vero revelatur, illud revelatur quod prius fuit in eo,
et postea revelatum est. Simile est illud in Evangelio: <hi>Medius in vobis stat, quem vos nescitis 
 (Joan.
<pb n="0326B"/>
I, 26)</hi>. Et alibi: <hi>Erat lux vera, quae illuminat omnem
hominem venientem in mundum <note>(Ibid., 9)</note>
          </hi>. Ex quo
perspicuum fit, natura omnibus Dei inesse notitiam,
nec quemquam sine Christo nasci, et non habere
semina in se sapientiae, et justitiae, reliquarumque
virtutum. Unde multi absque fide et Evangelio
Christi, vel sapienter faciunt aliqua, vel sancte, ut
parentibus obsequantur: ut inopi manum porrigant:
non opprimant vicinos: non aliena diripiant: magisque
judicio Dei obnoxii fiant [ <hi>Al.</hi> fiunt], quod
habentes in se principia virtutum, et Dei semina,
non credunt [ <hi>Al.</hi> credant] in eo sine quo esse non
possunt. Potest et aliter accipi in Paulo Dei Filius
revelatus: quod, praedicante illo, agnitus sit gentibus,
quem antea nesciebant.</p>
<p>
          <pb n="0326C"/> <note>(Vers. 16)</note>. <hi>Continuo non acquievi carni et sanguini.</hi> 
Sive ut in Graeco melius habet: <hi>Non contuli cum
carne et sanguine.</hi> Scio, plerosque de apostolis hoc
dictum arbitrari. Nam et Porphyrius objicit, quod post
revelationem Christi non fuerit dignatus ire ad homines,
et cum eis conferre sermonem: ne post doctrinam
videlicet Dei, a carne et sanguine instrueretur.
Sed absit ut ego, Petrum, Joannem et Jacobum
carnem et sanguinem putem; quae regnum Dei
possidere non possunt <note>(I Cor. I)</note>. Si spirituales
<pb n="0327A"/>
apostoli, caro et sanguis sunt, quid de <foreign xml:lang="greek">χοϊκοῖς</foreign> arbitramur?
Non contulit plane Paulus post revelationem
Christi cum carne et sanguine, quia noluit
margaritas projicere ante porcos, nec dare sanctum
canibus <note>(Matth. VII)</note>. Vide quid de peccatoribus scriptum
sit: <hi>Non permanebit spiritus meus in hominibus
istis, quia caro</hi> [Al. <hi>carnes] sunt <note>(Genes. VI, 3)</note>
          </hi>. Cum
talibus qui caro et sanguis erant, quae <emph>392</emph> Petro
quoque non revelaverunt Filium Dei <note>(Matth. XVI)</note>,
non contulit Apostolus Evangelium quod ei fuerat
revelatum, sed paulatim eos de carne et sanguine
vertit in spiritum: et tunc demum eis occulta Evangelii
sacramenta commisit. Dicat quispiam: Si statim
non contulit cum carne et sanguine Evangelium,
tamen subintelligitur, quod postmodum cum sanguine
<pb n="0327B"/>
et carne contulerit: et sensus hic, quo apostoli
excusantur, ne caro et sanguis sint, stare non
poterit: dum nihilominus qui in principio cum carne
et sanguine non contulit, postmodum, ut dixi, cum
carne et sanguine contulerit. Quae praepositio nos
coarctat, ut sic distinguamus, ne <hi>statim,</hi> sive <hi>continuo,</hi> 
cum carne jungamus et sanguine; sed cum
superioribus haerere faciamus, et legatur: <hi>Cum autem
placuit ei qui me segregavit de utero matris meae.</hi> 
Ac deinde: <hi>Ut revelaret Filium suum in me.</hi> Et ad
extremum: <hi>Ut evangelizarem illum in gentibus continuo:</hi> 
ut a proprio incipiat exordio: <hi>Non contuli
cum carne et sanguine;</hi> magisque arbitrandum est sic
stare sensum: quia qui statim missus sit, post revelationem
Christi Evangelium gentibus annuntiare,
<pb n="0327C"/>
non steterit: nec moris quibusdam tempus produxerit
eundo ad apostolos, et revelationem Domini
cum hominibus conferendo: sed abierit in Arabiam,
et rursus reversus Damascum, post tres annos
Evangelium praedicaverit: et tunc demum Jerosolymam
veniens, Petrum, Joannem et Jacobum viderit.</p>
<p> <hi>
            <note>(Vers. 17.)</note> Neque veni Jerosolymam ad antecessores
meos apostolos.</hi> Si de apostolis dixerat, <hi>non contuli
cum carne et sanguine,</hi> quid necesse fuerat idipsum
iterare dicendo: <hi>Neque veni Jerosolymam ad antecessores
meos apostolos?</hi> Is itaque sensus tenendus,
quem supra exposuimus.</p>
<p> <hi>Sed abii in Arabiam: et iterum reversus sum
Damascum.</hi> Non sibi videtur historiae ordo concinere,
<pb n="0327D"/>
referente Luca in Actibus apostolorum <note>(Act. IX)</note>,
quod cum Paulus post fidem Christi
per dies multos Evangelium Damasci loqueretur
audenter, factae fuerint ei insidiae, et <emph>393</emph> 
 in sporta per murum nocte demissus sit, et venerit
Jerosolymam tentans se jungere discipulis. A
quibus cum vitaretur, et timerent ad eum accedere,
a Barnaba ad apostolos illum esse perductum: et ibi
narrasse quomodo Dominum viderit in itinere, et
Damasci fiducialiter egerit in nomine Domini [ <hi>Al. addit</hi> 
Jesu]. <hi>Erat,</hi> inquit, <hi>cum illis, intrans et exiens in Jerusalem,
fiducialiter agens</hi> [Al. <hi>agentes] in nomine
<pb n="0328A"/>
Domini. Loquebatur quoque et disputabat cum Graecis:
illi autem quaerebant occidere eum. Quod cum cognovissent
fratres, deduxerunt eum Caesaream, et dimiserunt
Tarsum <note>(Act. XXVIII)</note>
          </hi>. Hic autem dicit se primum
isse in Arabiam; et iterum reversum Damascum
post triennium venisse Jerosolymam, vidisse Petrum,
et cum eo mansisse diebus quindecim, nec praeter
Jacobum, fratrem Domini, alterum convenisse. Quae
ut vera credantur (dubia quippe videri absentibus
poterant), sub testatione confirmat, dicens: <hi>Quae autem
dico vobis, ecce coram Deo quia non mentior.</hi> Possumus
igitur aestimare esse quidem Paulum, secundum
Lucae historiam, Jerosolymam, non quasi ad
antecessores apostolos, ut aliquid ab illis disceret:
sed ut persecutionis impetum declinaret, qui sibi Damasci
<pb n="0328B"/>
propter Evangelium Christi fuerat concitatus: et
sic venisse Jerosolymam quasi ad quamcumque aliam
civitatem. Inde cum statim propter insidias recessisse,
et venisse Arabiam, sive Damascum: atque
inde post triennium ad videndum Petrum Jerosolymam
revertisse. Vel certe ita: Statim ut baptizatus
sit, et accepto cibo confortatus, fuisse eum cum discipulis
qui erant Damasci per dies aliquot: et stupentibus
cunctis in synagogis Judaeorum, praedicasse
continuo quod Jesus esset Filius Dei; et tunc isse
in Arabiam, et de Arabia Damascum revertisse, et
ibi fecisse triennium: quos dies multos Scriptura
testatur, dicens: <hi>Cum implerentur autem dies multi,
consilium fecerunt Judaei ut eum interficerent <note>(Actor.
IX, 23)</note>
          </hi>. Notae autem factae sunt Saulo insidiae eorum:
<pb n="0328C"/>
et custodiebant portas die ac nocte, ut eum interficerent.
Accipientes ergo discipuli ejus nocte, per
murum dimiserunt eum, submittentes in sporta.
Cum autem venisset Jerusalem, tentabat jungere se
discipulis. Lucam vero <emph>394</emph> idcirco de Arabia praeterisse,
quia forsitan nihil dignum apostolatu in
Arabia perpetrarat: et ea potius compendiosa narratione
dixisse, quae digna Christi Evangelio videbantur.
Nec hoc segnitiae Apostoli deputandum, si
frustra in Arabia fuerit [ <hi>Al.</hi> commoratus sit]: sed
quod aliqua dispensatio et Dei praeceptum fuerit ut
taceret. Nam et postea legimus Paulum cum Sila
egressum, prohibitum esse a Spiritu sancto verbum
in Asia loqui <note>(Actor. XVI)</note>. Aliter: <hi>Sed abii in Arabiam;
et iterum reversus sum Damascum.</hi> Quid mihi
<pb n="0328D"/>
prodest ista relatio, si legam quod Paulus post revelationem
Christi statim ierit in Arabiam; et de
Arabia statim Damascum fuerit reversus: nec sciam
quid ibi gesserit, quidve utilitatis habuerit itus ac
reditus? Dat mihi occasionem altioris intelligentiae
in hac eadem Epistola ipse Apostolus, cum de Abraham,
Agar, et Sara disputans: <hi>Quae quidem sunt,</hi> 
inquit, <hi>per allegoriam dicta. Haec enim sunt duo Testamenta:
unum quidem a monte Sina, in servitutem
generans, quae est Agar. Sina enim mons est in Arabia,
qui junctus est ei, quae nunc est Jerusalem <note>(Gal.
IV, 24, 25)</note>
          </hi>. Et docet vetus Testamentum, hoc est,
<pb n="0329A"/>
ancillae [ <hi>Al.</hi> in ancillae] filium, in Arabia (quae interpretatur <hi>humilis</hi> 
 et <hi>occidua</hi> ) constitutum. Statim itaque
ut credidit Paulus, ad Legem, ad Prophetas, ad
veteris Testamenti jam in occiduo positi sacramenta
conversus, quaesivit in eis Christum, quem jussus
fuerat in gentibus praedicare: et reperto illo, non
est ibi diutius commoratus; sed reversus est Damascum,
hoc est, ad sanguinem et passionem Christi: et
inde prophetica lectione firmatus pergit Jerosolymam,
locum visionis et pacis: non tam disciturus
aliquid ab apostolis, quam cum eis Evangelium quod
docuerat, collaturus.</p>
<p> <hi>
            <note>(Vers. 18.)</note> Deinde post annos tres, veni Jerosolymam
videre Petrum.</hi> Non ut oculos, genas, vultumque
ejus aspiceret, utrum macilentus, an pinguis;
<pb n="0329B"/>
adunco naso esset, an recto: et utrum frontem vestiret
coma: an (ut Clemens in Periodis ejus refert)
calvitiem haberet in capite. Nec puto Apostolicae
fuisse gravitatis, ut post tantam triennii praeparationem,
aliquid humanum in Petro voluerit aspicere.
Sed his oculis aspexit eum, quibus et modo
in <emph>395</emph> Epistolis suis videtur. His oculis Paulus vidit
Cepham, quibus nunc a prudentibus quibusque
Paulus ipse conspicitur. Quod si cui non videtur,
cum superiori sensu jungat [ <hi>Al.</hi> junget] haec omnia:
quod nihil sibi apostoli contulerint. Nam et quod
visus [ <hi>Al.</hi> jussus] sit ire Jerosolymam, ad hoc isse
ut videret apostolum, non discendi studio, quia
et ipse eumdem praedicationis haberet auctorem; sed
honoris priori apostolo deferendi.</p>
<p>
          <pb n="0329C"/> <hi>Et mansi apud eum diebus quindecim.</hi> Non grandi
indiguit magisterio qui tanto se ad videndum Petrum
tempore praeparavit. Et licet quibusdam superfluum
videatur, numeros quoque qui in Scripturis sunt observare:
tamen non abs re arbitror quindecim dies,
quibus apud Petrum Paulus habitavit, plenam significare
scientiam, consummatamque doctrinam. Siquidem
quindecim sunt carmina in Psalterio, et
quindecim gradus per quos ad canendum ascendunt
Deo, et in atriis ejus consistendum justus
ascendit. Ezechias quoque quindecim annorum spatio
sibi ad vitam dato, signum accipere meretur in
gradibus <note>(Isa. XXXVIII)</note>: et solemnitates Dei a quinto
decimo die incipiunt <note>(Exod. XII)</note>. Necnon (quia duplicem
intelligentiam sequamur) propterea quindecim
<pb n="0330A"/>
ponit dies, ut ostendat non fuisse grande tempus,
quo potuerit aliquid a Petro discere; ut ad illum
sensum a quo coepit, cuncta referantur: se non ab
homine doctum esse, sed a Deo.</p>
<p> <hi>
            <note>(Vers. 19.)</note> Alium autem apostolorum vidi neminem,
nisi Jacobum fratrem Domini.</hi> Memini me dum
Romae essem, impulsu fratrum librum de sanctae
Mariae virginitate edidisse perpetua. In quo mihi
necesse fuit de his qui fratres Domini dicti sunt, diutius
disputare. Unde qualiacumque sunt illa quae
scripsimus, his contenti esse debemus. Nunc hoc
sufficiat, ut propter egregios mores, et incomparabilem
fidem sapientiamque non mediam frater dictus
sit Domini: et quod primus ei Ecclesiae praefuerit,
quae prima in <emph>396</emph> Christum credens ex Judaeis
<pb n="0330B"/>
fuerat congregata. Dicuntur quidem et caeteri
apostoli fratres Domini, sicut in Evangelio: <hi>Vade,
dic fratribus meis: vado ad Patrem meum, et ad Patrem
vestrum: et ad Deum meum, et ad Deum vestrum <note>(Joan. XX, 17)</note>
          </hi>.
Et in psalmo: <hi>Narrabo nomen tuum
fratribus meis: in medio Ecclesiae cantabo te <note>(Ps.
XXI, 22)</note>
          </hi>. Sed praecipue hic frater dicitur, cui filios
matris suae ad Patrem vadens Dominus commendaverat.
Et quomodo Job et caeteri patriarchae dicti
sunt quidem famuli Dei, sed quasi egregium quiddam
Moyses habuit, ut scriberetur de eo, <hi>Sed non
sicut Moyses famulus meus <note>(Hebr. III, 5)</note>
          </hi>: sic et beatus
Jacobus specialiter frater Domini (ut ante diximus)
appellatus est. Quod autem exceptis duodecim,
quidam vocentur apostoli, illud in causa est: omnes
<pb n="0330C"/>
qui Dominum viderant, et eum postea praedicabant,
fuisse apostolos appellatos, ut ad Corinthios
scribitur: <hi>Quia visus est Cephae, post haec illis undecim:
deinde visus est plus quam quingentis fratribus
simul, ex quibus multi manent usque adhuc: quidam
autem dormierunt: deinde visus est Jacobo, deinde
apostolis omnibus <note>(I Cor. XV, 5 seqq.)</note>
          </hi>. Paulatim vero
tempore procedente; et alibi ab his quos Dominus
elegerat, ordinati sunt apostoli; sicut ille ad Philippenses
sermo declarat dicens: <hi>Necessarium autem
existimavi Epaphroditum fratrem, cooperatorem et commilitonem
meum, vestrum autem apostolum, et ministrum
necessitatis meae mittere ad vos <note>(Philip. II, 25)</note>
          </hi>.
Et ad Corinthios de talibus scribitur: <hi>Sive apostoli
Ecclesiarum, gloriae</hi> [Al. <hi>in gloria] Dei <note>(II Cor. VIII, 23)</note>
          </hi>.
<pb n="0331A"/>
Silas quoque et Judas ab apostolis, apostoli nominati
sunt. Unde vehementer erravit, qui arbitratus
est Jacobum hunc de Evangelio, esse apostolum
fratrem Joannis: quem constat post Stephanum
juxta fidem Actuum apostolorum sanguinem fudisse
pro Christo <note>(Actor. XII)</note>. Hic autem Jacobus episcopus
Jerosolymorum primus fuit, cognomento Justus:
vir tantae sanctitatis et rumoris in populo, ut
fimbriam vestimenti ejus certatim <emph>397</emph> cuperent
attingere. Qui et ipse postea de templo a Judaeis
praecipitatus, successorem habuit Simonem, quem et
ipsum tradunt pro Domino crucifixum. Negat se itaque
praeter hos quemquam apostolorum convenisse,
ne occulta contradictio nasceretur: etiamsi a Petro
non es doctus, alios habuisti apostolos praeceptores.
<pb n="0331B"/>
Non vidit autem eos: non quod contemptui duceret,
sed quod illi ad Evangelium praedicandum toto
fuerant orbe dispersi.</p>
<p> <hi>
            <note>(Vers. 20.)</note> Quae autem scribo vobis: ecce coram
Deo, quia non mentior.</hi> Sive simpliciter accipiendum,
ut sit: Quae scribo vobis, vera sunt, et Deo
teste confirmo, quia nulla arte verborum, nullo
sunt fucata mendacio. Sive altius, ut legatur: Quae
scribo vobis, coram Deo sunt, id est, Dei digna conspectu.
Quare autem Dei digna conspectu? Quia
scilicet, non mentior. Et quomodo oculi Domini super
justos <note>(Psal. XXXIII)</note>; avertit autem faciem suam
a conspectu impiorum: ita nunc ea quae scribuntur,
coram Domino sunt, me non mentiente qui scribo:
quae non essent coram Domino, si mentirer. Hoc
<pb n="0331C"/>
autem non solum de his quae nunc scribit ad Galatas,
potest accipi; sed et generaliter de his omnibus
Epistolis: quia non sunt falsa quae scribat et
cor ejus verbaque non discrepent.</p>
<p> <hi>
            <note>(Vers. 21.)</note> Deinde veni in partes Syriae et Ciliciae.</hi> 
Post Jerosolymae visionem venit ad Syriam, quae
nobiscum dicitur <hi>excelsa</hi> atque <hi>sublimis.</hi> Et inde
transiit ad Ciliciam, quam in fide Christi cupiebat
assumere, evangelizans ei vocationem poenitentiae: <hi>Cilicia</hi> 
 quippe interpretatur <hi>assumpti,</hi> sive <hi>vocatio
lamentabilis.</hi> </p>
<p> <hi>
            <note>(Vers. 22-24.)</note> Eram autem ignotus facie Ecclesiis
Judaeae, quae erant in Christo Jesu. Tantum autem
auditum habebant: quoniam qui persequebatur nos
aliquando, nunc evangelizat fidem quam quondam expugnabat:
<pb n="0331D"/>
et in me glorificabant Deum.</hi> Ecclesiae quae
erant in Judaea, Paulum tantum rumore cognoverant.
Ex quibus pleraeque eum magis persecutorem,
quam apostolum viderant. Syria vero et partes Ciliciae,
Arabia et Damascus, ex vultu quoque eum
forsitan noverant: quia Doctor gentium Evangelium
Christi non Judaeis, sed gentibus <emph>398</emph> praedicabat.
Totum autem quod agit, illud est: ut doceat se
numquam de persecutore apud eos ipsos quos prius
<pb n="0332A"/>
persecutus fuerat, potuisse existere gloriosum, nisi
praedicatio ejus, eorum quoque qui ante eum malum
noverant, esset judicio comprobata. Et ad propositum
occulte redit, tam breve tempus se in Judaea
fecisse confirmans ut etiam vultu credentibus
esset ignotus. Ex quo ostendit, non Petrum, non
Jacobum, non Joannem se habuisse doctores, sed
Christum, qui sibi Evangelium revelasset. Simul
autem notandum quod supra dicatur Ecclesiam expugnasse,
hic fidem: ibi homines, hic rem; ut nunc
[ <hi>Al.</hi> tunc] opportunius inferretur: <hi>Evangelizat fidem,
quam aliquando expugnabat.</hi> De Ecclesia enim similiter
sonare non poterant.</p>
<p> <hi>
            <note>(Cap. II.--Vers. 1, 2.)</note> Deinde post annos quatuordecim,
rursum ascendi Jerosolymam, cum Barnaba,
<pb n="0332B"/>
assumpto et Tito. Ascendi autem secundum revelationem:
et contuli cum eis Evangelium, quod praedico
in gentibus: seorsum autem his qui videbantur,
ne forte in vacuum currerem, aut cucurrissem.</hi> Id quod
supra Latinus interpres, <hi>acquievi,</hi> dixerat in eo loco
ubi scriptum est: <hi>Continuo non acquievi carni et sanguini,</hi> 
in praesenti loco, <hi>contuli,</hi> magis quam <hi>acquievi,</hi> 
interpretatus est. Et ut verius dicam, sermo Graecus <foreign xml:lang="greek">ἀνεθέμην</foreign>
 aliud quiddam quam apud nos intelligitur,
cum scilicet ea quae novimus, conferimus
cum amico; et quasi in sinum ejus et conscientiam
reponimus, ut pari consilio vel probanda sint, vel
improbanda, quae novimus. Ascendit igitur post
quatuordecim annos Jerosolymam, et qui prius tantum
ad videndum perrexerat Petrum, et diebus
<pb n="0332C"/>
quindecim manserat apud eum, nunc se dicit ideo
perrexisse, ut conferret cum apostolis Evangelium;
assumpto Barnaba circumciso, et Tito ex gentibus
habente praeputium: ut sub ore duorum et trium
testium, staret omne verbum <note>(Deut. XIX, 15)</note>. Aliud
est autem conferre, aliud discere. Inter conferentes
aequalitas est; inter docentem et discentem, minor
est ille qui discit. In principio fidei, in transitu apostolos
vidit [ <hi>Al.</hi> videt]. Post annos (ut ipse ait) decem
et septem, plene cum eis loquitur, et se humiliat:
et ne <emph>399</emph> forte in vacuum aut curreret, aut
cucurrisset, inquirit. Duplicem ob causam, quo et humilitas
ostenderetur Pauli, qui doctor in toto orbe jam
gentium, ad praecessores apostolos cucurrisset: et Galatae
discerent [ <hi>Al.</hi> dicerent] non reprobasse Evangelium
<pb n="0332D"/>
ejus, eos quoque qui in Judaea Ecclesiis praesidebant.
Simul autem et illud docet, quod pro Christi
fide et Evangelii libertate, ad eos ipsos qui de
eo plura cognoverant, quod Legem infringeret,
Moysen destrueret, circumcisionem penitus auferret,
ausus sit ducere Titum, hominem incircumcisum.
Et inter tantam multitudinem Judaeorum et
inimicos suos, qui quasi ob zelum Legis sanguinem
ejus haurire cupiebant, nec ipse, nec Titus aliquo
<pb n="0333A"/>
sint terrore superati necessitati cedere. Quae potuit
habere veniam, vel pro loco, vel pro auctoritate
majorum, vel pro numero Ecclesiarum, quae de Judaeis
in Christo credebant, vel pro tempore, ne tantam
simul invidiam sustinerent. Quidam post quatuordecim
annos eum Jerosolymam ascendisse tunc
dicunt, quando in Actibus apostolorum de quaestionibus
observandae, vel praetermittendae Legis, inter
credentes Antiochiae orta dissensio est; et placuit
ire Jerosolymam, et sententiam majorum praestolari,
quando ipse quoque Paulus et Barnabas missi sunt:
et hoc esse quod in codicibus legatur Latinis: <hi>Quibus
ad horam cessimus subjectioni, ut veritas Evangelii
perseveraret apud vos.</hi> Quod scilicet propterea
Paulus et Barnabas de re manifesta, quasi dubia
<pb n="0333B"/>
se mitti passi sunt [ <hi>Al.</hi> sint] Jerosolymam: ut majorum
quoque judicio Evangelii gratia confirmata,
credentibus probaretur, et nulli resideret ultra dubitatio
circumcisionis omissae: cum apostolorum esset
litteris imperatum, jugum Legis ab his qui in
Christum crediderant ex gentibus, auferendum.
Potest autem hoc quod ait: <hi>Contuli cum eis Evangelium,
quod praedico in gentibus: scorsum autem his
qui videbantur: ne forte in vacuum currerem, vel cucurrissem,</hi> 
et sic intelligi, ut abscondite cum apostolis
gratiam Evangelicae libertatis, <emph>400</emph> et Legis
abolitae vetustatem contulerit, propter multitudinem
credentium Judaeorum, qui necdum poterant
Christum adimpletionem et finem Legis audire, qui
et absente Paulo, Jerosolymae jactaverant [ <hi>Al.</hi> jactitaverant],
<pb n="0333C"/>
frustra eum currere aut cucurrisse, qui
putaret Legem veterem non sequendam. Non quod
Paulus timuerit, ne per decem et septem annos
falsum in gentibus Evangelium praedicasset; sed ut
ostenderet praecessoribus suis non se in vacuum
currere aut cucurrisse, sicut putaverant ignorantes.</p>
<p> <hi>
            <note>(Vers. 3-5.)</note> Sed neque Titus qui mecum erat, cum
esset ex gentibus, compulsus est circumcidi. Propter
subintroductos autem falsos fratres, qui subintroierunt
explorare libertatem nostram, quam habemus in Christo
Jesu, ut nos in servitutem redigerent: quibus neque
ad horam cessimus subjectioni, ut veritas Evangelii
permaneat apud vos.</hi> Si Titus, cum esset ex gentibus,
nullo potuit terrore compelli, ut circumcideretur
Jerosolymis, in Judaeorum metropoli civitate, in
<pb n="0333D"/>
qua tanta Paulus blasphemiae in Moysen flagrabat
invidia: ut postea pene a Judaeis interfectus sit,
quando a tribuno liberatur, et Romam vinctus ad
Caesarem mittitur: quomodo quidam putant legendum
esse, <hi>quibus ad horam cessimus subjectioni,
ut veritas Evangelii permaneat apud vos,</hi> et intelligendum
<pb n="0334A"/>
quod Titus ipse qui compelli ante non potuit
ad circumcisionem, rursum circumcisus sit,
atque subjectus? Aut, quae est ista veritas Evangelii,
hypocrisi cedere Judaeorum; et ea quae prius
scybala aestimaveris, et quasi damna contempseris,
observare, et esse aliquid aestimare, cum nihil sint?
Sed et ipsius Epistolae sensui valde repugnat, Galatas
ad circumcisionem revocare. Hoc toto sermonis
sui textu agit, ut doceat se Hebraeum ex Hebraeis,
omnia quondam Legis opera servantem, circumcisum
octava die secundum Legem Pharisaeorum: nihilominus
tamen ob Christi gratiam universa contemnere.
Nam cum isset Jerosolymam, et falsi fratres qui
ex circumcisione crediderant eum vellent impellere <emph>401</emph> 
 ut circumcideret Titum: nec Titum, nec se
<pb n="0334B"/>
cessisse violentiae, quo minus custodirent Evangelii
veritatem. Quod si dicit se necessitate superatum ut
circumcideret Titum: quomodo Galatas revocat a
circumcisione, a qua nec Titum, qui secum fuerat
ex gentibus, Jerosolymis potuit excusare? Itaque
aut juxta Graecos codices est legendum, <hi>Quibus neque
ad horam cessimus subjectioni;</hi> ut consequenter
possit intelligi: <hi>ut veritas Evangelii permaneat apud
vos.</hi> Aut si Latini exemplaris alicui fides placet, secundum
superiorem sensum accipere debemus: ut
ad horam cessio non circumcidendi Titi, sed eundi
Jerosolymam fuerit. Quo scilicet idcirco subjectioni
cesserint Paulus et Barnabas eundi Jerosolymam,
seditione ob Legem Antiochiae concitata: ut per
Epistolam apostolorum, sua sententia firmaretur, et
<pb n="0334C"/>
maneret apud Galatas Evangelii veritas, quae non
esset in littera, sed in spiritu; non in carnali sensu,
sed in intelligentia spirituali; nec in manifesto
Judaismo, sed in occulto. Sciendum vero, quod, <hi>autem,</hi> 
conjunctio quae in praesenti loco ponitur: <hi>Propter subintroductos autem falsos fratres,</hi> 
 superflua
sit: et si legatur, non habeat quod ei respondeat,
illamque concludat; sed esse ordinem lectionis
et sensus: Sed neque Titus qui mecum erat,
cum esset ex gentibus, compulsus est circumcidi.
Statimque subjungat quae causa fuerit, ut ad circumcisionem
impelleretur invitus: <hi>Propter subintroductos,</hi> 
inquit, <hi>falsos fratres, qui subintroierunt explorare
libertatem nostram quam habemus in Christo
Jesu, ut nos in servitutem redigerent.</hi> Qui cum minis
<pb n="0334D"/>
terrerent, et multitudine vellent nos a libertate
Christi in Legis traducere servitutem, ne ad tempus
quidem eis cessimus, ut circumcideremus Titum:
maxime cum et aliqua ob Ecclesiasticam pacem potuerit
nos necessitas excusare: et hoc totum fecimus,
ut vobis nulla fieret occasio ab Evangelii gratia
<pb n="0335A"/>
recedendi. Si igitur nos Jerosolymis inter tantos
Judaeos imminentibus hinc inde falsis fratribus,
et his qui majores erant aliqua ex parte cohibentibus,
nulla potuimus vi ac ratione compelli, ut observaremus
circumcisionem quam sciebamus esse
finitam: vos ex gentibus, <emph>402</emph> vos in Galatia, vos
quibus vis nulla inferri potest, ultro a gratia recedentes,
ad Legis jam abolitae transcendistis vetustatem.</p>
<p> <hi>
            <note>(Vers. 6.)</note> Ab his autem qui videbantur esse aliquid,
quales aliquando fuerint, nihil mea interest:
Deus personam hominis non accipit.</hi> Licet, inquit,
Petrum et Joannem Dominus secum apostolos habuerit,
et transfiguratum eum in monte viderint <note>(Matt. XII; Marc. IX)</note>,
et super ipsos Ecclesiae sit
<pb n="0335B"/>
positum fundamentum: mihi tamen nihil refert,
quia non adversum eos loquor qui eo tempore Dominum
sequebantur, sed adversum eos loquor qui
nunc legem praeponunt gratiae: nec detraho praecessoribus,
nec in aliqua parte accuso majores, sed
hoc dico, quia Deus personam hominis non accipit.
Non enim accepit Moysi, non accepit David, non
accepit aliorum: nec eorum ergo accipiet, qui cedere
quibusdam videntur ad tempus, tametsi ipsi
mecum sentiant, Petro quoque dicente: <hi>In veritate
cognosco, quia non est acceptor personarum
Deus: sed in omni loco qui timet eum, et operatur
justitiam acceptabilis ei est <note>(Act. X, 34, 35)</note>
          </hi>. Quo itaque
argumento ipse sanctus apostolus Petrus adversum
eos qui in Cornelio ex gentibus baptizato, nec
<pb n="0335C"/>
circumciso, scandalum sustinebant, utitur, et placat
eos se non potuisse negare aquam his qui Spiritum
sanctum acceperant: eodem nunc sanctus
apostolus Paulus adversum ipsum Petrum disputat,
quod personarum non sit acceptor Deus, sed unumquemque
pro veritate judicet. Et ita caute et pedetentim
inter laudem et objurgationem Petri medius
incedit, ut et praecessori apostolo deferat, et nihilominus
audacter ei resistat in faciem, veritate compulsus.</p>
<p> <hi>Mihi enim qui videbantur, nihil contulerunt.</hi> Ipse
superius cum illis contulit, et multa ad eos retulit,
quae in gentibus perpetraret: illi nihil contulerunt
ei, sed tantummodo quae ab eo dicta sunt comprobantes,
dexteras dederunt consortii, et unum suum
<pb n="0335D"/>
Paulique Evangelium firmaverunt. Rursum notandum,
quod <hi>contulerunt,</hi> verbum ipsum sit in Graeco,
de quo ante tractavimus.</p>
<p> <hi>
            <note>(Vers. 7, 8.)</note> Sed contra cum vidissent quod creditum
est mihi Evangelium praeputii, sicut</hi> <emph>403</emph> <hi>Petro
circumcisionis. Qui enim operatus est Petro in
apostolatum circumcisionis, operatus est et mihi inter
gentes. Et cum cognovissent gratiam quae data est
mihi, Petrus et Jacobus, et Joannes, qui videbantur
columnae esse, dextras dederunt mihi et Barnabae, societatis:
ut nos in gentes; ipsi autem in circumcisionem.</hi> 
<pb n="0336A"/> <foreign xml:lang="greek">Ὑπέρβατον</foreign>
 est, et multis quae in medio sunt
interjecta sublatis, sic breviter legi potest: Mihi
enim qui videbantur esse nihil contulerunt: sed
econtra dexteras dederunt mihi et Barnabae, societatis.
Aut certe ille absque jactatione sui, occultus
est sensus: Mihi qui videbantur esse aliquid, nihil
contulerunt; sed econtra a me eis collatum est,
dum fiunt in Evangelii gratia firmiores. Totum autem
quod dicit, hoc est: unus atque idem mihi Evangelium
praeputii, et Petro circumcisionis credidit. Me
misit ad gentes, illum posuit in Judaea. Nec gentes
poterant adulta jam aetate non profuturo circumcisionis
dolore cruciari, et abstinere se ab escis, quibus
semper assueverant, et quas Deus creaverat ad
utendum: nec hi qui ex Judaeis crediderant et circumcisi
<pb n="0336B"/>
erant, et ex consuetudine quasi secunda
natura, putabant se a caeteris gentibus plus habere,
facile contemnere poterant ea in quibus gloriabantur.
Providentia itaque Dei, alius apostolus circumcisis
datus est, qui Legis umbris videretur acquiescere,
alius in praeputio constitutis, qui Evangelii
gratiam non putaret esse servitium, sed liberam
fidem. Ne sub aliqua occasione impedimentum fidei
nasceretur: et propter circumcisionem sive praeputium,
non crederetur in Christum. Nec hoc dicimus
quod Petrus, qui et ipse in Actibus apostolorum
nullum hominem communem esse testatus est <note>(Actor. X)</note>,
et in illo vase, quod quatuor angulis de
coelo missum viderat, edocetur nihil interesse, Judaeus
sit aliquis, an gentilis, quasi oblitus priorum,
<pb n="0336C"/>
super Evangelii gratia, Legem putaverit observandam:
sed ut ipse quoque Legem custodire se simulans,
paulatim Judaeos ab antiquo vivendi more
deduceret. Non enim poterant tantum observationis
laborem, et veteris vitae cautissimam <emph>404</emph> conversationem,
quasi purgamenta subito et damna contemnere.
Ex quo perspicimus, propterea dexteras
datas Paulo et Barnabae societatis, a Petro, Jacobo
et Joanne: ne observatione varia, diversum
Christi Evangelium putaretur; sed et circumcisorum
et habentium praeputium esset una communio.
Pulchre autem praestruxit, dicens: <hi>Qui enim operatus
est Petro in apostolatum circumcisionis:</hi> ne
quis eum putaret detrahere Petro, sed ut laudibus
ejus ante praemissis, intelligeretur Petrus ideo circumcisionem
<pb n="0336D"/>
aliqua ex parte suscipere, ut eos qui
sibi ex Judaeis crediti fuerant lucrifaceret, et in Christi
fide et Evangelio custodiret. Subintelligit etiam
quod si ille absque culpa faceret, et ad tempus observando,
quod non licet, ne sibi creditos perderet,
se magis pro Evangelii veritate facere debere
quod sibi creditum est in praeputio, ne gentes Legis
onere et difficultate deterritae, a Christi fide et
 credulitate discederent. Occulta hic oritur quaestio:
Quid igitur? Petrus si invenisset ex gentibus, non
eos adducebat ad fidem? Aut Paulus si ex circumcisione
<pb n="0337A"/>
aliquos reperisset, non eos ad Christi
baptismum provocabat? Quae ita solvitur, ut dicamus
principale singulis in Judaeos et gentes fuisse
mandatum, ut qui defendebant Legem, haberent
quem sequerentur; qui Legi gratiam praeferebant,
non deesset eis doctor et praevius. In commune vero
hoc eos habuisse propositi, ut Christo ex cunctis
gentibus Ecclesiam congregarent. Legimus enim et
a sancto Petro gentilem baptizatum fuisse Cornelium,
et a Paulo in synagogis Judaeorum, Christum
saepissime praedicatum. <hi>Petrus, et Joannes, et Jacobus,
qui videbantur columnae esse <note>(Actor. X, XIII, XVII)</note>
          </hi>.
Ter supradictum de apostolis legimus: <hi>Seorsum
autem his qui videbantur.</hi> Et: <hi>Ab his qui videbantur esse
aliquid.</hi> Et: <hi>Mihi enim qui videbantur esse aliquid, nihil
<pb n="0337B"/>
contulerunt.</hi> Sollicitus itaque requirebam, quidnam
esset quod diceret, <hi>qui videbantur:</hi> sed nunc
me omni scrupulo liberavit, adjiciens, <hi>qui videbantur
columnae esse.</hi> Columnae igitur sunt Ecclesiae
apostoli, et maxime Petrus, Jacobus, et Joannes,
ex quibus duo cum Domino ascendere merentur <emph>405</emph> 
 in montem, quorum unus in Apocalypsi
Salvatorem introducit loquentem: <hi>Qui vicerit, faciam
eum columnam in templo Dei mei <note>(Apoc. III, 12)</note>
          </hi>,
docens omnes credentes qui adversarium vicerint,
posse columnas Ecclesiae fieri. Ad Timotheum vero
Paulus scribens ait: <hi>Ut scias quomodo oporteat te
in domo Dei conversari, quae est Ecclesia Dei vivi,
columna autem et firmamentum veritatis <note>(I Tim. II,
15)</note>
          </hi>. His et caeteris instruimur, tam apostolos omnesque
<pb n="0337C"/>
credentes, quam ipsam quoque Ecclesiam columnam
in Scripturis appellari, et nihil interesse de
corpore quid dicatur, an membris, cum et corpus
dividatur in membra, et membra sint corporis.
Dederunt itaque Petrus, et Jacobus, et Joannes,
qui videbantur columnae esse, dextras Paulo et Barnabae,
societatis; sed Tito qui cum eis erat, dextras
non dederunt. Necdum quippe ad eam mensuram
pervenerat, ut possent [ <hi>Al.</hi> possint] ei Christi mercimonia
ex aequo cum majoribus credi, et eumdem
 tenere negotiationis locum quem Barnabas tenebat,
et Paulus.</p>
<p> <hi>
            <note>(Vers. 10.)</note> Tantum ut pauperum memores essemus,
quod etiam sollicitus fui hoc ipsum facere.</hi> Sancti
pauperes, quorum praecipue ab apostolis Paulo et
<pb n="0337D"/>
Barnabae cura mandatur, hi sunt, qui ex Judaeis
credentes, pretia possessionum suarum ad pedes
apostolorum deferebant egentibus largienda, vel
quia contribulibus, cognatis et parentibus suis,
quasi desertores Legis, et in crucifixum hominem
credentes, detestationi et piaculo ducebantur. In horum
ministerio sanctus apostolus Paulus quanto
labore sudaverit, Epistolae ejus testes sunt, scribentis
<pb n="0338A"/>
ad Corinthios, et ad Thessalonicenses, ad
omnes gentium Ecclesias, ut praepararent munus
hoc per se vel per alios qui eis placuissent, Jerosolymam
deferendum. Unde nunc confidenter dicit, <hi>quod etiam sollicitus fui facere hoc ipsum.</hi> 
 Possunt
autem et alio genere pauperes accipi, de quibus in
Evangelio dicitur: <hi>Beati pauperes spiritu: quoniam
ipsorum est regnum coelorum <note>(Matth. V, 3)</note>
          </hi>. Merentur
quippe tales in memoria esse apostolorum. Necnon
et illi pauperes, de quibus in Salomone scribitur: <hi>Redemptio viri animae, propriae divitiae 
 <note>(Prov. XIII, 8)</note>
          </hi>. <emph>406</emph> 
 Pauper vero non sustinet comminationem.
Non enim potest futurum [ <hi>Al.</hi> futurarum] poenarum
audire terrorem, pauper in fide, pauper in gratia,
non habens divitias spirituales, nec scientiam Scripturarum,
<pb n="0338B"/>
quae auro et argento, et pretioso lapidi
comparantur. Quoniam igitur non egent sani medico,
sed hi qui male habent, propterea et apostolis
in dexterarum communicatione convenit, ne spernerent
pauperes, ne despicerent peccatores; sed
semper meminissent eorum, sicut Paulus Corinthii
illius meminit, quem cum in priore Epistola contristasset
ad tempus, ut corpore per poenitentiam
laborante, spiritu salvus fieret <note>(I Cor. V)</note>: in secunda,
ne majori tristitia absorberetur, revocat ad
Ecclesiam. Petitque cunctos, ut confirment in eum
charitatem, et donent fratri sicut ipse unicuique
eorum in facie Christi donaverit, implens pactum
quod Jerosolymis fecerat, ut semper pauperum recordaretur.</p>
<p>
          <pb n="0338C"/> <hi>
            <note>(Vers. 11 seq.)</note> Cum autem venisset Petrus Antiochiam,
in faciem ei restiti: quia reprehensibilis erat.
Prius enim quam venirent quidam a Jacobo, cum
gentibus edebat. Cum autem venissent, subtrahebat et
segregabat se timens eos qui ex circumcisione erant,
et simulationi ejus consenserunt, et caeteri Judaei: ita
ut et Barnabas duceretur ab eis in illa simulatione.</hi> 
Ex eo quod Petrus antequam quidam de Jerosolymis
Antiochiam venirent, edebat cum gentibus,
ostenditur non eum oblitum fuisse praecepti: nullum
hominem communem et immundum dicere; sed
quia propter eos, qui adhuc Legem observandam
putabant, paululum se a convictu subtraxerat gentium
(ita ut etiam caeteri qui ex Judaeis erant, similiter
facerent, et Barnabas qui cum Paulo in gentibus
<pb n="0338D"/>
Evangelium praedicabat, hoc facere cogeretur),
hi qui Antiochiae crediderant ex gentibus, nec fuerant
circumcisi, compellebantur ad Legis onera
transcendere: non intelligentes dispensationem Petri,
qua Judaeos salvari cuperet: sed putantes ita se
Evangelii habere rationem. Cum itaque vidisset
apostolus Paulus periclitari gratiam Christi, nova
bellator vetus usus est arte pugnandi, ut dispensationem
<pb n="0339A"/> <emph>407</emph> 
 Petri, qua Judaeos salvari cupiebat,
nova ipse contradictionis dispensatione corrigeret,
et resisteret ei in faciem: non arguens propositum;
sed quasi in publico contradicens, ut ex eo quod
Paulus eum arguens, resistebat, hi qui crediderant
ex gentibus, servarentur. Quod si putat aliquis,
vere Paulum Petro apostolo restitisse, et pro veritate
Evangelii intrepide fecisse injuriam praecessori,
non ei stabit illud quod et ipse Paulus Judaeis
Judaeus factus est, ut Judaeos lucrifaceret, et ejusdem
simulationis tenebitur reus, quando caput
totondit in Ceneris, et facto calvitio, oblationem
obtulit in Jerusalem <note>(Actor. XVIII)</note>, et Timotheum
circumcidit <note>(Ibid., XVI)</note>, et nudipedalia exercuit, quae
utique manifestissime de caeremoniis Judaeorum sunt.
<pb n="0339B"/>
Si itaque ipse qui ad praedicationem gentium missus
erat, non putavit abs re dicere: <hi>Sine offendiculo
estote Judaeis et Ecclesiae Dei <note>(I Cor. XIII, 31)</note>
          </hi>; quomodo
et ego omnibus per omnia placeo, non quaerens
quod mihi utile est, sed quod multis, ut salventur;
et fecit aliqua quae contraria essent Evangelii
libertati, ne scandalizaret Judaeos: qua auctoritate,
qua fronte audet hoc in Petro reprehendere, qui
circumcisionis apostolus erat, quod ipse apostolus
gentium arguitur commisisse? Sed ut ante jam diximus,
restitit secundum faciem publicam Petro et
caeteris, ut hypocrisis observandae Legis, quae nocebat
eis qui ex gentibus crediderant, correptionis
hypocrisi emendaretur, et uterque populus salvus
fieret, dum et qui circumcisionem laudant, Petrum
<pb n="0339C"/>
sequuntur; et qui circumcidi nolunt, Pauli praedicant
libertatem. Quod autem ait, <hi>reprehensibilis erat,</hi> 
propterea inediae temperavit; ut intelligamus non
tam Paulo eum fuisse reprehensibilem, quam his
fratribus cum quibus ante edens, se ab eis postea
separabat. Utilem vero simulationem, et assumendam
in tempore, Jeliu regis Israel nos doceat exemplum,
qui non potuisset interficere sacerdotes
Baal, nisi se finxisset velle idolum colere, dicens: <hi>Congregate</hi> 
 [Al. <hi>congrega] mihi omnes sacerdotes</hi> <emph>408</emph> <hi>Baal: si enim Achab servivit Baal in paucis: ego serviam
<pb n="0340A"/>
in multis 
 <note>(IV Reg. X, 18)</note>
          </hi>. Et David quando
mutavit faciem suam coram Abimelech, et dimisit
eum, et abiit <note>(I Reg. XXI)</note>. Nec mirum, quamvis
justos homines, tamen aliqua simulare pro tempore,
ob suam et aliorum salutem, cum et ipse
Dominus noster non habens peccatum, nec carnem
peccati, simulationem peccatricis carnis assumpserit,
ut condemnans in carne peccatum, nos
in se faceret justitiam Dei. Legerat utique Paulus
in Evangelio Dominum praecipientem: <hi>Si autem peccaverit
in te frater tuus, vade et corripe eum inter te
et ipsum solum. Si te audierit, lucrifeceris fratrem
tuum <note>(Luc. XVII, 3)</note>
          </hi>. Et quomodo cum etiam de
minimis fratribus hoc faciendum jusserit, ausus est
apostolorum maximum in publica facie tam procaciter,
<pb n="0340B"/>
tam constanter arguere; nisi et Petro sic
placuisset argui, et Paulus non ei faceret injuriam
de quo ante dixerat: <hi>Veni Jerosolymam videre Petrum,
et mansi apud eum diebus quindecim: alium
autem apostolorum vidi neminem.</hi> Et rursum: <hi>Qui
enim operatus est Petro in apostolatum circumcisionis.</hi> 
Et infra: <hi>Petrus et Jacobus et Joannes, qui videbantur
columnae esse,</hi> et caetera quae in ejus laudes perorat.
Aliquoties cum adolescentulus Romae controversias
declamarem, et ad vera certamina fictis me
litibus exercerem, currebam ad tribunalia judicum,
et disertissimos oratorum tanta inter se videbam
acerbitate contendere, ut omissis saepe negotiis, in
proprias contumelias verterentur, et joculari se
invicem dente morderent. Si hoc illi faciunt, ut
<pb n="0340C"/>
apud reos nullam suspicionem praevaricationis incurrant,
et fallunt populum circumstantem: quid
putamus tantas Ecclesiae columnas, Petrum et
Paulum, tanta vasa sapientiae inter dissidentes
Judaeos atque gentiles facere debuisse? nisi ut
eorum simulata contentio, pax credentium fieret,
et Ecclesiae fides sancto inter eos [ <hi>Al.</hi> se] jurgio
concordaret. Sunt qui Cephan, cui hic in faciem
Paulus restitisse se scribit, non putant apostolum
 Petrum, sed alium de septuaginta <emph>409</emph> 
 discipulis isto vocabulo nuncupatum. Et
<pb n="0341A"/>
dicunt nequaquam Petrum a convictu gentium se
potuisse subtrahere, qui et centurionem Cornelium
baptizarat. Et cum ascendisset Jerosolymam, disceptantibus
adversus se qui erant ex Circumcisione, et
dicentibus: <hi>Quare introisti ad viros praeputium habentes,
et manducasti cum illis <note>(Act. XI, 3)</note>
          </hi>? post
narrationem visionis, tali responsionem suam fine
concluserit: <hi>Si ergo eamdem gratiam dedit illis Deus,
sicut et nobis qui credidimus in Dominum Jesum
Christum: ego quis eram qui possem prohibere Deum?
Quibus auditis, tacuerunt, et glorificaverunt Deum,
dicentes: ergo et gentibus Deus poenitentiam ad vitam
dedit;</hi> maxime cum Lucas scriptor historiae, nullam
hujus dissensionis faciat mentionem; nec dicat umquam
Petrum Antiochiae fuisse cum Paulo, et locum
<pb n="0341B"/>
dari Porphyrio blasphemanti; si autem Petrus
errasse, aut Paulus procaciter apostolorum principem
confutasse credatur. Quibus primum respondendum,
alterius nescio cujus Cephae nescire nos
nomen, nisi ejus qui et in Evangelio, et in aliis
Pauli Epistolis, et in hac quoque ipsa modo <hi>Cephas,</hi> 
modo <hi>Petrus,</hi> scribitur. Non quod aliud significet
Petrus, aliud Cephas: sed quod quam nos Latine
et Graece <hi>petram</hi> vocemus, hanc Hebraei et Syri
propter linguae inter se viciniam, <hi>Cephan</hi> nuncupent.
Deinde totum argumentum epistolae quod
oblique de Petro, Jacobo, et Joanne dicitur, huic
intelligentiae repugnare. Nec mirum esse si Lucas
hanc rem tacuerit, cum et alia multa quae <emph>410</emph> 
Paulus sustinuisse se replicat, historiographi licentia
<pb n="0341C"/>
praetermiserit: et non statim esse contrarium,
si quod alius ob causam dignum putavit relatu,
alius inter caetera dereliquit. Denique primum
episcopum Antiochenae Ecclesiae Petrum fuisse accepimus,
et Romam exinde translatum, quod Lucas
penitus omisit. Ad extremum si propter Porphyrii
blasphemiam, alius nobis fingendus est Cephas, ne
Petrus putetur errasse, infinita de Scripturis erunt
radenda divinis, quae ille, quia non intelligit, criminatur.
Sed et adversum Porphyrium, in alio, si
Christus jusserit, opere pugnabimus: nunc reliqua
prosequamur.</p>
<p> <hi>
            <note>(Vers. 14.)</note> Sed cum vidissem quod non recto pede 
 incedunt ad veritatem Evangelii, dixi Petro coram
<pb n="0342A"/>
omnibus.</hi> Sicut hi qui sanis gressibus claudicare se
simulant, non vitium habent in pedibus, sed est
aliqua causa cur claudicent, ita et Petrus sciens
circumcisionem et praeputium nihil esse, sed observationem
mandatorum Dei, edebat quidem ante
cum gentibus, sed pro tempore ab eis se, ne Judaeos
a fide Christi perderet, subtrahebat. Unde et
Paulus eadem arte qua ille simulabat, ei restitit in
faciem, et loquitur coram omnibus; non tam ut
 Petrum arguat, quam ut hi, quorum causa Petrus
simulaverat, corrigantur, vel ut etiam Judaeis superbia,
gentibus desperatio tolleretur. Quod si cui
 iste non placet sensus, quo nec Petrus peccasse,
nec Paulus procaciter ostenditur arguisse majorem,
debet exponere qua consequentia <emph>411</emph> hoc Paulus
<pb n="0342B"/>
in altero reprehendat, quod ipse commisit.</p>
<p> <hi>Si tu, cum Judaeus sis, gentiliter, et non Judaice
vivis: quomodo gentes cogis judaizare?</hi> Indissolubili
argumento constringit Petrum, immo per Petrum,
eos qui pugnantia illum inter se facere cogebant:
Si, inquit, o Petre, tu natura Judaeus es, circumcisus
a parva aetate, et universa Legis praecepta custodiens,
nunc ob gratiam Christi scis ea nihil per se
habere utilitatis, sed exemplaria esse et imagines
futurorum, et cum his qui ex gentibus sunt, cibum
capis, nequaquam ut ante superstitiose, sed libere
et indifferenter victitans: quomodo eos qui ex gentibus
crediderunt, nunc recedens ab eis, et quasi a
contaminatis te separans et secernens, compellis
judaizare? Si enim immundi sunt a quibus recedis,
<pb n="0342C"/>
idcirco autem recedis, quia non habent circumcisionem,
compellis eos circumcidi et Judaeos fieri: cum
tu ipse natus Judaeus, gentiliter vixeris. Et laetanter
ostendit causam quare adversum eum disputaverit:
quia scilicet gentes simulatione sua judaizare
compelleret, dum eum cupiunt aemulari.</p>
<p> <hi>
            <note>(Vers. 15.)</note> Nos natura Judaei, et non ex gentibus
peccatores.</hi> Subrepunt hoc loco Haeretici, qui ridicula
quaedam et inepta fingentes, aiunt, nec spiritualem
peccare posse naturam: nec juste aliquid
facere terrenam. Quos interrogemus quare de bona
oliva rami fracti sunt, et cur de oleastro in radicem
bonae olivae inserti sint, si nec de bono cadere quidquam
potest, nec de malo surgere? Aut quomodo
<pb n="0343A"/>
vel Paulus persecutus sit ante Ecclesiam, si de natura
spirituali fuit: aut postea Apostolus factus,
si de terrena faece generatus est. Quod si terrenum
eum non fuisse contenderint, ipsius verba ponamus: <hi>Eramus filii natura irae, sicut et caeteri 
 <note>(Ephes. II, 3)</note>
          </hi>.
Natura Judaeus est qui de genere est Abraham, et
a parentibus die octavo circumcisus est. Non natura
Judaeus, qui postea est factus ex gentibus. Ut
autem totum argumentum brevi sermone comprehendam,
sensus est iste qui texitur: Nos, id est,
ego et tu, Petre (miscuit enim personam suam, ne
illi facere videretur <emph>412</emph> injuriam), cum essemus,
inquit, natura Judaei, ea facientes quae lege praecepta
sunt, et non ex gentibus peccatores, qui vel
generaliter, quia idolis serviunt, peccatores sunt,
<pb n="0343B"/>
vel quos nunc putamus immundos, scientes quod
non possimus ex Legis opere, sed ex Christi salvari
fide, credidimus in Christum, ut quod Lex nobis
non dederat, fides tribueret quam habebamus [ <hi>Al.</hi> 
habemus] in Christo. Quod si recedentes a Lege,
in qua salvari non potuimus, transcendimus ad fidem,
in qua non carnis quaeritur circumcisio, sed cordis
puri devotio: et nunc a gentibus recedendo hoc
agimus, ut quicumque non sit circumcisus, immundus
sit: ergo fides in Christum, in qua nos
putabamus ante salvari, magis peccati est ministra,
quam justitiae, quae aufert circumcisionem,
quam qui non habuerit, immundus est. Sed absit,
ut quod semel destruxi, et scivi mihi non profuisse,
rursum vindicem. Semel a Lege discedens, Legi
<pb n="0343C"/>
sum mortuus, ut in Christo viverem, crucique ejus
affixus, et in novum renatus hominem, fide magis
quam carne subsisterem, et cum Christo egrederer
e mundo. Quod semel adorsus sum, teneo. Non mihi
gratis Christus est mortuus: in quo frustra credidi,
 si potui absque fide ejus in veteri Lege salvari.</p>
<p> <note>(Vers. 16)</note>. <hi>Scientes autem quod non justificatur
homo ex operibus Legis, nisi per fidem Jesu Christi:
et nos in Christo Jesu credidimus, ut justificemur in
fide Christi, et non ex operibus Legis.</hi> Aiunt quidam:
si verum hoc sit quod Paulus affirmat, ex operibus
Legis neminem justificari, sed ex fide Jesu Christi,
patriarchas et prophetas, et sanctos, qui ante Christi
adventum fuerunt, imperfectos fuisse. Quos admonere
debemus eos hic dici justitiam non consecutos,
<pb n="0343D"/>
qui tantum ex operibus justificari posse se credunt.
Sanctos autem, qui antiquitus fuerint, ex fide Christi
justificatos. Siquidem Abraham vidit diem Christi,
et laetatus est. Et Moyses majores divitias aestimavit
thesauro Aegyptiorum, improperium Christi. Aspiciebat
enim in remunerationem. Et Isaias vidit gloriam
<pb n="0344A"/>
Christi <note>(Isai. VI)</note>, ut Joannes evangelista commemorat,
et Judas de omnibus generaliter: <hi>Commonere,</hi> 
inquit, <hi>vos volo,</hi> <emph>413</emph> <hi>scientes semel omnia:
quoniam Jesus populum de terra Aegypti salvans:
secundo eos qui non crediderunt, perdidit <note>(Jud. V)</note>
          </hi>.
Unde non tam Legis opera damnantur, quam hi qui
tantum ex operibus justificari se posse confidunt,
Salvatore quoque ad discipulos loquente, <hi>Nisi superabundaverit
justitia vestra plus quam Scribarum
et Pharisaeorum, non intrabitis in regnum coelorum <note>(Matth. V, 20)</note>
          </hi>.
Congregandum [ <hi>Al.</hi> considerandum]
hoc in loco quanta in Lege praecepta sint, quae explere
nullus queat. Et econtrario dicendum, quaedam
Legis etiam ab his fieri qui ignorent eam. Sed
ideo non justificari operatores ejus, quia absque fide
<pb n="0344B"/>
Christi fiant: verbi gratia, non dormire cum viro
dormitatione mulieris, non adulterari, non rapere,
sed magis honorare patrem et matrem, et caetera,
quae imperata sunt, facere. Quod si de sanctis viris
nobis exempla protulerint: quod in Lege versati,
ea quae Legis fuerant, perpetrarint, dicemus: Quia
justo Lex non est posita, sed iniquis et non subditis,
impiis et peccatoribus, contaminatis et immundis <note>(I Tim. I)</note>.
Qui autem a Deo doctus sit, non habere
eum necesse, ut vel de charitate doceatur, Paulo
dicente: <hi>De charitate autem non necesse habeo scribere
vobis: ipsi enim vos a Deo docti estis, ut diligatis
invicem <note>(IV Thess. IV, 9)</note>
          </hi>.</p>
<p> <hi>
            <note>(Vers. 17, 18.)</note> Propter quod ex operibus Legis non
justificabitur omnis caro. Quod si quaerentes justificari
<pb n="0344C"/>
in Christo, inventi sumus et ipsi peccatores:
numquid Christus peccati minister est? Absit. Si enim
quae destruxi, haec iterum reaedifico, praevaricatorem
me constituo.</hi> Non justificabitur [ <hi>Al.</hi> justificatur] ex
operibus Legis caro illa, de qua scribitur: <hi>Omnis
caro fenum; et omnis gloria ejus, quasi flos agri <note>(Isai. XL, 6)</note>
          </hi>.
Justificatur autem ex fide Jesu Christi
caro illa, de qua in resurrectionis dicitur sacramento: <hi>Omnis caro videbit salutare Dei 
 <note>(Luc. III, 6)</note>
          </hi>.
Sed et juxta humiliorem intellectum, justificabatur
quondam ex Lege non omnis caro, sed tantum hi
homines qui in Palaestina erant. Nunc autem ex fide
Jesu Christi justificatur omnis caro, dum Ecclesia
ejus in toto orbe fundatur.</p>
<p> <hi>
            <note>(Vers. 19.)</note> Ego enim per Legem Legi mortuus sum,</hi> 
<pb n="0344D"/> <emph>414</emph> 
 <hi>ut Deo vivam.</hi> Aliud est per Legem mori,
aliud Legi mori. Qui Legi moritur, vivebat ei antequam
moreretur, observans sabbata et neomenias,
et dies festos, et victimarum typicam curiositatem,
et fabulas Judaicas, et genealogias. Postquam autem
venit Christus et Lex, de qua scriptum est: <hi>Scimus
<pb n="0345A"/>
autem quia Lex spiritualis est <note>(Rom. VII, 14)</note>
          </hi>, per
Evangelicam legem, Legi pristinae mortuus est: et
anima, quae secundum id quod scribitur ad Romanos:
Viro vivente, si nupsisset, adultera vocabatur:
mortuo viro suo, id est, lege veteri, nupsit Legi
Spirituali, ut fructificaret Deo. Unde et in Osce ad
eam dicitur: <hi>Ex me fructus tuus inventus est (Osee
XIV, 9)</hi>. Cui pulchre mysticum illud infertur: <hi>Quis
sapiens, et intelliget ista: intelligens, et cognoscet
ea?</hi> Qui per legem igitur spiritualem, Legi litterae
moritur, Deo vivit, cum non sit sine lege Dei, sed
in lege sit Christi. Qui vero legi moritur ob peccata,
mortuus quidem est; sed non potest de eo dici quod
sequitur, <hi>ut vivat Deo.</hi> Esse autem legem aliam spiritualem
extra Legem litterae, et alibi Apostolus docet,
<pb n="0345B"/>
dicens: <hi>Itaque lex quidem sancta, et mandatum
sanctum, et justum, et bonum <note>(Rom. VII, 12)</note>
          </hi>. Et Ezechiel
ex persona Dei: <hi>Eduxi,</hi> inquit, <hi>eos,</hi> id est,
populum Judaeorum, <hi>de terra Aegypti: et adduxi eos
in desertum: et dedi eis praecepta mea, et justificationes
meas ostendi illis: quas faciet homo, et vivet in
eis <note>(Ezech. XX, 10)</note>
          </hi>. De ea vero lege quae iram operatur,
cui et Apostolus mortuus est, postea infert: <hi>Et ego dedi eis praecepta non bona, et justificationes
in quibus non vivent in eis 
 <note>(Ibid., 25)</note>
          </hi>. Idipsum significatur
et in Psalterio: <hi>Quoniam non cognovi litteraturam,
introibo in fortitudinem Domini <note>(Ps. LXX, 51)</note>
          </hi>.</p>
<p> <hi>Christo confixus sum cruci.</hi> Quia dixerat se per
legem legi mortuum, quomodo mortuus fuerit,
ostendit: <hi>Christo confixus sum cruci,</hi> tollens crucem
<pb n="0345C"/>
suam, et Christum sequens, et in ipsa obsecrans
passione: <hi>Memento mei, cum veneris in regnum tuum <note>(Luc. XXIII, 42, 43)</note>
          </hi>.
Statimque audiens: <hi>Hodie mecum
eris in paradiso.</hi> Si quis mortificatis membris
super terram, et mundo mortuus, configuratus <emph>415</emph> 
 fuerit morti Jesu Christi, crucifigitur cum
Jesu, et tropaeum mortificationis suae, in ligno Dominicae
passionis affigit.</p>
<p> <hi>
            <note>(Vers. 20.)</note> Vivo autem jam non ego: vivit autem
in me Christus.</hi> Non vivit ille qui quondam vivebat
in Lege, quippe qui persequebatur Ecclesiam. Vivit
autem in eo Christus, sapientia, fortitudo, sermo,
pax, gaudium, caeteraeque virtutes; quas qui non
habet, non potest dicere: <hi>Vivit autem in me Christus,</hi> 
hoc autem totum sub sua persona adversum
<pb n="0345D"/>
Petrum de Petro disputat.</p>
<p> <hi>Quod autem nunc vivo in carne.</hi> Aliud est in carne
esse, et in carne vivere. <hi>Qui enim in carne sunt, Deo
placere non possunt <note>(Rom. VIII, 8, 9)</note>
          </hi>. Unde ad bene
viventes dicitur: <hi>Vos autem non estis in carne.</hi> </p>
<p> <hi>In fide vivo Filii Dei</hi>, <hi>qui dilexit me et tradidit
<pb n="0346A"/>
semetipsum pro me.</hi> Ad Romanos de Deo loquitur,
quod Filio suo non pepercit, sed pro nobis tradiderit
eum. Nunc vero de Christo, quod se ipse tradidit: <hi>Qui dilexit me,</hi> 
 inquit, <hi>et tradidit semetipsum pro me.</hi> 
In Evangelio vero ubi Apostoli enumerantur, infertur: <hi>Et Judas Iscariotis</hi> 
 [Al. <hi>Scarioth] qui et tradidit
eum <note>(Luc. VI, 16)</note>
          </hi>. Rursum in eodem: <hi>Ecce appropinquavit
qui tradet me <note>(Matt. XXVI, 46)</note>
          </hi>. De principibus
vero sacerdotum, et senioribus populi Scriptura
commemorat, quod condemnaverint Jesum
morti, et ligantes eum, duxerint et tradiderint Pilato
praesidi <note>(Ibid., XXVII, et Marc. XV)</note>. Et deinceps de
Pilato: <hi>Dimisit eis Barrabam, Jesum autem flagellatum
tradidit eis, ut crucifigerent illum <note>(Joan. XIX)</note>
          </hi>.
Igitur et Pater tradidit Filium: et Filius ipse se
<pb n="0346B"/>
tradidit: et Judas et sacerdotes eum principibus
tradiderunt, et ad extremum traditum sibi, tradidit
ipse Pilatus. Sed Pater tradidit, ut salvaret perditum
mundum: Jesus ipse se tradidit, ut Patris
suamque faceret voluntatem: Judas autem et sacerdotes
et seniores populi, et Pilatus, vitam morti nescii
tradiderunt. Quae cum ipsa quoque se pro nostra
salute tradiderit, beatus multumque felix, qui vivente
in se Christo, per singulas cogitationes et
opera potest dicere: <hi>In fide vivo Filii</hi> <emph>416</emph> <hi>Dei,
qui dilexit me, et tradidit semetipsum pro me.</hi> </p>
<p> <hi>
            <note>(Vers. 21.)</note> Non abjicio gratiam Dei: si enim per
Legem justitia; ergo Christus gratis mortuus est.</hi> Abjicit
gratiam Dei, tam ille qui post Evangelium vivit
in Lege, quam is qui peccatis post baptismum sordidatur.
<pb n="0346C"/>
Qui autem potest juxta Apostolum dicere: <hi>Gratia ejus in me non fuit vacua 
 <note>(I Cor. XV, 10)</note>
          </hi>, iste
et hoc loquitur confidenter: <hi>Non abjicio gratiam
Dei.</hi> Quod autem sequitur, valde necessarium est
adversum eos qui post fidem Christi putant Legis
praecepta servanda. Dicendum quippe eis: Si per
legem justitia est, ergo [ <hi>Al.</hi> quod] Christus gratis
mortuus est [ <hi>Al.</hi> sit]. Aut certe doceant, quomodo
non Christus gratis mortuus sit, si opera justificant
[ <hi>Al.</hi> justificent]. Sed quamvis sint hebetes, dicere
non audebunt Christum sine causa mortuum. Ad
particulam itaque syllogismi, quae hic proponitur, id
est: <hi>Si enim per Legem justitia, ergo Christus gratis
mortuus est,</hi> debemus illud assumere quod consequenter
infertur, et negari non potest: Christus autem
<pb n="0346D"/>
non est gratis mortuus; et concludere: Non
igitur per Legem justitia. Hucusque contra Petrum,
nunc ad Galatas revertitur.</p>
<p> <hi>
            <note>(Cap. III.--Vers. 1.)</note> O Insensati Galatae, quis
vos fascinavit</hi>? Dupliciter hic locus intelligi potest.
Vel ideo insensatos Galatas appellatos, a majoribus
<pb n="0347A"/>
ad minora venientes, quia coeperint spiritu, et carne
consummentur: vel ob id, quod unaquaeque provincia
suas habeat proprietates. Cretenses semper
mendaces, malas bestias, ventres pigros, vere ab
Epimenide poeta dictos, Apostolus comprobat. Vanos
Mauros, et feroces Dalmatas, Latinus pulsat historicus.
Timidos Phrygas, omnes poetae lacerant.
Athenis expeditiora nasci ingenia, philosophi gloriantur.
Graecos leves, apud C. Caesarem suggillat
Tullius, dicens: <hi>Aut levium Graecorum, aut immanium
barbarorum.</hi> Et pro Flacco: <hi>Ingenita,</hi> inquit, <hi>levitas,
et erudita vanitas.</hi> Ipsum Israel, gravi corde, et dura
cervice, omnes Scripturae arguunt. In hunc ergo modum
arbitror et Apostolum <emph>417</emph> Galatas regionis
suae proprietate pulsasse. Licet quidam profundis se
<pb n="0347B"/>
quaestionibus inserentes, quasi sub obtentu vitandae
haereseos, quae diversas naturas infert, dicant, Tyrios
quoque et Sidonios, Moabitas et Ammonitas, et Idumaeos,
Babylonios et Aegyptios, omnesque Gentes,
quae in Scripturis nominantur, habere quaedam idiomata
ex causis praecedentibus, et merito operum
pristinorum, ne justitia Dei veniat in dubium: cum
unaquaeque gens vel bonum, vel malum habere asseratur,
quod alia non habeat. Nos istas altitudines
declinantes, superiora sectabimur: aut stultitiae eos
argui, dicentes, per quam spiritum Legis et litteram
dijudicare non possint: aut vitio [ <hi>Al.</hi> via] gentis
corripi, quod indociles sint et vecordes, et ad sapientiam
tardiores. Quod autem sequitur: <hi>Quis vos
fascinavit <note>(I Cor. XI)</note>
          </hi>, digne Paulo (qui etsi imperitus
<pb n="0347C"/>
est sermone, non tamen scientia) debemus exponere:
non quo scierit esse fascinum, qui vulgo putatur
nocere; sed usus sermone sit trivii [ <hi>Al.</hi> trito],
et ut in caeteris, ita et in hoc quoque loco, verbum
quotidianae sermocinationis assumpserit. Legimus in
Proverbiis: <hi>Donum invidi cruciat oculos.</hi> Qui apud
nos <hi>invidus,</hi> in Graeco significantius ponitur, <hi>fascinator:</hi> 
et in Sapientia quae Salomonis scribitur: <hi>Fascinatio
malignitatis obscurat bona <note>(Sap. IV, 22)</note>
          </hi>. Quibus
docemur exemplis, quod vel invidus aliena felicitate
crucietur: vel is in quo bona sint aliqua, alio
fascinante, id est, invidente noceatur. Dicitur fascinus
proprie infantibus nocere, et aetati parvulae, et
his qui necdum firmo vestigio figant gradum. Unde
et quidam e Gentibus:
<l>
<pb n="0347D"/>Nescio quis teneros oculus mihi fascinat agnos.</l>  <note>(Virgil. Eclog. 3.)</note> 
Hoc utrum verum, necne sit, Deus viderit: quia potest
fieri, ut et daemones huic peccato serviant; et
quoscumque in Dei opere vel coepisse, vel profecisse
cognoverint, eos a bonis operibus avertant.
Nunc illud in causa est, quod ex opinione vulgi
<pb n="0348A"/>
sumptum putamus exemplum: ut quomodo tenera
aetas noceri dicitur fascino: sic etiam Galatae in
Christi fide nuper nati, et nutriti lacte, et non solido
cibo <note>(I Cor. III)</note>, veluti quodam fascinante <emph>418</emph> 
sint nociti: et stomacho fidei nauseante [ <hi>Al.</hi> nauseantes],
Spiritus sancti cibum evomuerint. Quod si
aliquis contradicit, exponat quomodo de communi
opinione sit sumptum, vallis Titanorum, in Regnorum
libris <note>(IV Reg. XXIII)</note>, Sirenae et Onocentauri
in Isaia <note>(Cap. XXXIV)</note>, Arcturus et Orion, et Pleiades
in Job <note>(Cap. IX)</note>, et caetera his similia, quae utique
vocabula, Gentilium fabularum et causas et origines
habet. Interrogemus ergo hoc loco Marcionem, qui
prophetas repudiat, quomodo interpretetur id quod
sequitur.</p>
<p>
          <pb n="0348B"/> <hi>Ante quorum oculos Jesus Christus proscriptus
est, in vobis crucifixus est.</hi> Nobis enim recte praescriptus
est Christus, de cujus patibulo et passione,
alapis et flagellis, omnis prophetarum praedicit chorus:
ut crucem ipsius non de Evangelio tantum, in
quo crucifixus refertur; sed multo antequam descendere
dignaretur ad terras, et hominem qui est
crucifixus assumeret, noverimus. Nec parva laus
Galatarum est, quod ita crediderint in crucifixum,
ut ante fuerat eis praescriptus: quo scilicet lectitantes
prophetas, et omnia veteris Legis sacramenta
noscentes, via et ordine venerint ad credendum. Legitur
in quibusdam codicibus: <hi>Quis vos fascinavit
non credere veritati?</hi> Sed hoc quia in exemplaribus
Adamantii non habetur, omisimus.</p>
<p>
          <pb n="0348C"/> <hi>
            <note>(Vers. 2.)</note> Hoc solum a vobis volo discere: ex operibus
Legis spiritum accepistis, an ex auditu fidei?</hi> 
Sunt quidem, ait, multa quae possunt interrogatione
vos cogere, Legi Evangelium praeferendum: sed
quoniam insensati estis, et nequaquam ea potestis
audire, simplici vobiscum sermone loquor, et de eo
quod promptum est, sciscitor: Spiritum sanctum
quem accepistis, utrum vobis Legis opera, sabbati
observatio, circumcisionis, et neomeniarum superstitio
dederint, an auditus fidei, per quam ex gentibus
credidistis? Quod si negari non potest, Spiritum
sanctum et virtutes, quae in principio fidei acceptum
Spiritum sequebantur, non ex operibus Legis, sed
ex fide Christi datas, manifestum est, vos a melioribus
exorsos [ <hi>Al.</hi> exosos], in pejora corruere. Consideremus
<pb n="0348D"/>
autem diligenter, quia non dixerit: <hi>Volo
a vobis discere utrum ex operibus Spiritum accepistis;</hi> 
sed adjecerit, <hi>ex</hi> <emph>419</emph> <hi>operibus Legis.</hi> Sciebat enim
et Cornelium centurionem Spiritum ex operibus accepisse <note>(Actor. X)</note>;
sed non ex operibus Legis, quam
nesciebat. Si autem econtrario dicitur: ergo et sine
auditione fidei accipi Spiritus potest. Nos respondebimus,
accepisse quidem eum Spiritum, sed ex auditu
<pb n="0349A"/>
fidei, et naturali lege, quae loquitur in cordibus
nostris, bona quaeque facienda, et vitanda mala:
per quam dudum quoque Abraham, Moysen, et
caeteros sanctos justificatos retulimus, quam augere
deinceps potest operum observatio, Legisque [ <hi>Al.</hi> 
Legis quoque] justitia: non tamen carnalis legis,
quae praeteriit, sed spiritualis, quia Lex spiritualis
est. Neque vero, quia fidem praeferimus, Legis opera
destruimus <note>(Rom. III)</note>, nec dicimus secundum quosdam: <hi>Faciamus mala, donec veniant bona</hi> 
 (quorum
damnatio justa est), sed servituti gratiam anteponimus.
Dicimusque, quod Judaei propter metum faciunt,
id nos facere propter charitatem. Illos servos
esse, nos filios: illos cogi ad bonum, nos bonum
sponte suscipere. Non igitur ex fide Christi licentia
<pb n="0349B"/>
nascitur delinquendi; sed ex dilectione fidei voluntas
boni operis augetur, dum bona ideo facimus, non
quia judicem formidamus, sed quia scimus ea ei placere
in quem credimus. Quaerat quispiam, si fides
non est nisi ex auditu, quomodo qui surdi nati sunt,
possunt fieri Christiani. Deum quippe Patrem ex
magnitudine et pulchritudine creaturarum potest
quis intelligere, et a conditionibus conditor consequenter
agnoscitur. Christi autem nativitas, crux,
mors, resurrectio, nisi ex auditu sciri non potest.
Aut surdi igitur Christiani non sunt: aut si surdi
sunt Christiani, falsum est quod alibi ab apostolo
dicitur: <hi>Itaque fides ex auditu: auditus autem per
verbum Dei.</hi> Ad quod qui simplici responsione contentus
est, dicit, non eum generaliter dixisse, fides
<pb n="0349C"/>
omnium ex auditu est; sed fides ex auditu, quod et
in parte, et in toto accipi potest: eorum scilicet
fides ex auditu, qui audiunt, qui credunt. Qui autem
huic scrupulo satisfacere conatur, prius illud tentabit
asserere, quod nutibus <emph>420</emph> quoque et quotidiana
conversatione, et ut ita dixerim, totius corporis
loquente gestu, surdi possunt Evangelium discere:
deinde etiam hoc, quod Dei sermo cui nihil
surdum est, ad eas magis loquatur aures, de quibus
et ipse ait in Evangelio: <hi>Qui habet aures audiendi,
audiat <note>(Luc. VIII, 8)</note>
          </hi>. Et in Apocalypsi: <hi>Qui habet
aurem, audiat quid spiritus dicat Ecclesiis <note>(Apoc. II,
11)</note>
          </hi>. Et Isaias: <hi>Dominus addidit mihi auriculam <note>(Isai. VI, 33 et 35)</note>
          </hi>.
Iste est alius homo, cui Deus
loquitur in occulto, qui clamat in corde credentis:
<pb n="0349D"/> <hi>Abba, Pater 
 <note>(Rom. VIII, 15)</note>
          </hi>: et (ut frequenter exposuimus)
quomodo corpus omnia membra, et sensus
habet: ita animam quoque universos et sensus, et
membra habere, et inter caetera aures etiam:
quas qui habuerit, non magnopere indigebit his auribus
corporis ad Christi Evangelium cognoscendum.
Simul autem etiam illud attendite, quod hic Spiritus
absque ullo additamento Sanctus intelligatur,
<pb n="0350A"/>
quem ex dono Dei consequimur, et non hominis:
de quo alibi scribitur: <hi>Incorruptus Spiritus est in
omnibus <note>(Sap. XII, 1)</note>
          </hi>. Et: <hi>Ipse Spiritus testimonium
reddit</hi> [Al. <hi>reddet] spiritui nostro <note>(Rom. VIII, 16)</note>
          </hi>. Et
in alio loco: <hi>Nemo scit ea quae in homine sunt, nisi
spiritus hominis qui est in eo <note>(I Cor. II, 11)</note>
          </hi>. Et in
Daniele: <hi>Benedicite, spiritus et animae justorum, Dominum <note>(Dan. III, 86)</note>
          </hi>.</p>
<p> <hi>
            <note>(Vers. 3.)</note> Sic stulti estis, ut cum Spiritu coeperitis,
nunc carne consummemini?</hi> Si sanctum Spiritum acceperant
Galatae, quomodo stulti erant? Verum statim
solvitur, coepisse quidem cos Spiritum, sed cum
carne consummarentur, Spiritum ab eis fuisse sublatum.
Unde sine causa passi sunt tanta quae passi
sunt. Quod ne sibi post peccatum eveniret, David
<pb n="0350B"/>
precatur, dicens: <hi>Spiritum sanctum tuum ne auferas
a me <note>(Ps. L, 13)</note>
          </hi>. Diligenter attendite quod qui Scripturas
juxta litteram sequitur, consummari carne dicatur.
Quamobrem illud quod ad Corinthios scriptum
est: <hi>In carne viventes, non juxta carnem militamus <note>(II Cor. X, 3)</note>
          </hi>,
melius sic intelligi potest, ut hi militare
dicantur in carne, qui vetus Testamentum humiliter
edisserunt. Qui vero sequuntur intelligentiam
spiritualem, sint quidem in carne, quia eamdem habeant
litteram <emph>421</emph> quam Judaei, sed non juxta carnem
militent, a carne ad spiritum transcendentes.
Quando videritis eum qui primum credit ex Gentibus,
et ad Christi aratrum mittit manum, praevio
aliquo doctore prudente, sic per Legis iter ad Evangelium
pergere, ut omnia illa quae ibi scripta sunt,
<pb n="0350C"/>
de sabbato, de azymis, de circumcisione, de victimis,
digne Deo intelligat, et deinceps post Evangelii
lectionem a Judaeo aliquo, aut Judaeorum socio persuaderi,
ut umbras et allegoriae nubila derelinquens,
sic Scripturas interpretetur, ut scriptae sunt: de
hoc potestis dicere: Sic stultus es, ut cum spiritu
coeperis, nunc carne consummeris?</p>
<p> <hi>
            <note>(Vers. 4.)</note> Tanta passi estis sine causa, si tamen
sine causa.</hi> Consideremus infelices Judaeos, quanta
superstitione et observationis labore vivant inter
caeteras nationes, dicentes, ne tetigeris, ne gustaveris,
ne attrectaveris, et probabimus verum esse quod
dicitur: <hi>Tanta passi estis sine causa;</hi> sed non statim
ad eos sententia temperatur, et dubia fit, <hi>si tamen
sine causa:</hi> quia de his dicitur, qui possunt post Legem
<pb n="0350D"/>
ad Evangelium reverti. Melius autem sic intelligi
potest, quod primum credentes Galatae in Crucifixum,
et a Judaeis, et a gentibus opprobria multa
perpessi sint, persecutiones non minimas sustinuerint.
Quas frustra arguuntur fuisse perpessi, si a
gratia Christi recedant, propter quam tanta perpessi
sunt. Simul et illa spes, quod quicumque ob Christi
fidem laboraverit, et postea lapsus fuerit in peccatum,
<pb n="0351A"/>
sicut priora sine causa dicitur passus fuisse
dum peccat, sic rursum non perdat ea, si ad pristinam
fidem et ad antiquum studium revertatur. Aliter:
Si circumcisionem, inquit, putatis sequendam
esse post gratiam: ergo usque ad praesens tempus
sine circumcisione viventes, omnia quae passi estis,
in irritum sunt deducta. Quae quidem mihi videmini
non frustra sustinuisse, qui scio Legem post Evangelium
non valere. Vel certe sic: Non leve erat
damnum, si circumcisionem sequentes, tantum pristinum
fidei perdidissetis laborem: nunc vero ad
hoc detrimentum etiam praevaricationis poena sociatur,
ut et praeterita sine causa perpessi sitis, et in <emph>422</emph> 
 futuro cruciemini. Quidam coactius ita intelligunt:
Considerate pristinam gratiae libertatem et
<pb n="0351B"/>
praesentis onera observationis in Lege, et videbitis
quam multa casso studio feceritis: licet non penitus
fructus erroris istius desperandus sit, dum zelo
Dei ad hoc ipsum estis adducti. Ignorantibus enim
concedi venia potest, si ad meliora conversi,
scientiam in vobis doceatis fluctuasse, non studium.</p>
<p> <hi>
            <note>(Vers. 5.)</note> Qui ergo tribuit vobis spiritum, et operatur
virtutes in vobis, ex operibus Legis, an ex auditu
fidei? Tribuit,</hi> hoc est, <hi>administrat,</hi> praesentis temporis
est legendum; ut ostendatur per singulas horas
atque momenta semper dignis sanctum Spiritum
ministrari; et quanto quis in Dei opere et amore
profecerit, tanto magis sancti Spiritus in se habere
virtutes, quas auditus fidei, et non Legis opera consummant.
<pb n="0351C"/>
Non quo Legis opera contemnenda sint,
et absque eis simplex fides appetenda; sed quo ipsa
opera fide Christi adornentur. Scita est enim sapientis
viri illa sententia,  « Non fidelem vivere ex justitia,
sed justum ex fide. »  Simul ostenditur Galatas,
accepto post fidem sancto Spiritu, dona habuisse
virtutum, id est, prophetiam, genera linguarum,
morborum curationes, et caetera, quae ad Corinthios
in donis spiritualibus enumerantur <note>(I Cor. VII)</note>. Et
tamen post tanta (quia forsitan gratiam discernendorum
spirituum non habebant) a falsis doctoribus
irretiti sunt. Observandum etiam, quod operari virtutes
dicantur in his, qui non tenent Evangelii veritatem:
sicut in illis qui Dominum non sequentes,
in nomine ejus signa faciebant, Joanne vel maxime
<pb n="0351D"/>
conquerente: <hi>Praeceptor, vidimus quemdam in nomine
tuo ejicientem daemonia, et prohibuimus eum quia non
sequitur nobiscum <note>(Marc. IX, 37)</note>
          </hi>. Hoc adversum haereticos,
qui probationem fidei suae ex eo si signum
aliquod fecerint, arbitrantur. Qui cum manducaverint
et biberint in nomine Domini (habent quippe et
ipsi altare sacrilegum), et signa multa, invocato Salvatore,
fecisse se jactent, in die judicii merebuntur
audire: <hi>Non novi vos, discedite a me qui operamini
iniquitatem <note>(Matth. VII, 23)</note>
          </hi>.</p>
<p>
          <pb n="0352A"/> <hi>
            <note>(Vers. 6.)</note> Sicut Abraham credidit Deo, et reputatum
est illi ad justitiam.</hi> Ab hoc loco usque ad eum
ubi scribitur: <hi>Qui ex fide sunt, benedicentur cum fideli
Abraham,</hi> Marcion de suo Apostolo erasit. <emph>423</emph> 
Sed quid profuit hoc tulisse, cum caetera quae reliquit,
insaniae ejus adversa sint? Credidit autem
Abraham Deo, exiens de patria sua in terram quam
nesciebat <note>(Gen. XII seqq.)</note>: Sara nonagenariam, et
sterilem confidens esse parituram; et audita repromissione
Dei, quod in Isaac vocaretur semen ejus,
 ipsum Isaac offerens victimam, et tamen de Domini
repromissione non dubitans. Recte tali reputatur
fides ad justitiam, qui Legis opera supergressus,
Deum non metu, sed dilectione promeruerit [ <hi>Al.</hi> promeruit].</p>
<p>
          <pb n="0352B"/> <hi>
            <note>(Vers. 7.)</note> Cognoscitis ergo, quia qui ex fide sunt,
hi filii sunt Abraham.</hi> Plenius de hoc in epistola ad
Romanos disputat, quod fides reputata sit Abrahae ad
justitiam, non in circumcisione, sed in praeputio <note>(Rom. IV)</note>.
Et diligenter observans, docet eos filios
esse Abrahae, quicumque hac mente crediderunt,
qua incircumcisus credidit Abraham, qui exsultavit
ut videret diem Domini, et vidit, et laetatus est <note>(Joan. VIII)</note>.
Unde et ad infideles Judaeos dicitur: <hi>Si
filii essetis Abrahae, opera Abrahae faceretis <note>(Ibid. 39)</note>
          </hi>.
Quae autem alia (illo in tempore cum haec dicebantur)
ab eis opera Dominus expetebat, nisi credulitatem
in Filium Dei, quem Pater miserat loquentem: <hi>Qui
credit in me, non credit in me, sed in eum qui me misit <note>(Joan. XII, 44)</note>
          </hi>?
Unde et in alio loco de generis
<pb n="0352C"/>
sibi antiquitate, et nobilitate plaudentibus respondetur: <hi>Et ne dixeritis, quia patrem habemus Abraham.
Potest enim Deus de lapidibus istis suscitare filios
Abraham 
 <note>(Matth. III, 9)</note>
          </hi>. Lapides ibi nemo ambigit
dura significari corda Gentilium, quae mollita sunt
postea, et fidei recepere signaculum. Virtutes
Abraham in quibus ante circumcisionem Deo placuit,
diligens lector enumera, et quoscumque in simili
opere repereris, dicito filios esse Abraham, justificati
in praeputio, qui circumcisionem non ob
meritum operum, sed in signum fidei prioris accepit.
Quia enim ex semine ejus erat Christus oriundus
(in quo universarum Gentium fuerat benedictio
repromissa, et ab Abraham usque ad Christum
multa erant saecula transitura), providens Deus, ne
<pb n="0352D"/>
soboles dilecti Abrahae caeteris nationibus miscerentur,
et paulatim familia ejus <emph>424</emph> fieret incerta,
gregem Israeliticum quodam circumcisionis cauterio
denotavit, ut viventes inter Aegyptios, inter Assyrios,
Babylonios atque Chaldeos, hoc signaculo distinguerentur.
Denique per quadraginta annos in
eremo nullus est circumcisus: soli quippe sine Gentis
alterius admixtione vivebant: statim ut Jordanis
ripam transgressus est populus, et in Palaestinae
terram Judaeum se examen infudit, circumcisio necessaria
<pb n="0353A"/>
futuro ex commixtione Gentium providit
errori. Quod autem a Jesu duce, secundo scribitur
populus circumcisus <note>(Jos. V)</note>, significat et in
eremo cessasse circumcisionem, quae in Aegypto rationabiliter
exercebatur; et a Domino Jesu Christo
spirituali circumcisione credentes esse mundandos.</p>
<p> <hi>
            <note>(Vers. 8, 9.)</note> Providens autem Scriptura, quia ex
fide justificat gentes Deum, praenuntiavit Abrahae, quia
benedicentur in te omnes gentes. Igitur qui ex fide
sunt, benedicentur cum fideli Abraham.</hi> Non quo ipsa
Scriptura, atramentum videlicet et membranae,
quae insensibiles sunt, possint futura praenoscere;
sed quo Spiritus sanctus, et sensus, qui in littera
latet, multis post saeculis ventura praedixerint. Porro
<pb n="0353B"/>
exemplum quod de Genesi sumptum est, ita in proprio
volumine continetur: <hi>Et benedicentur in semine
tuo omnes gentes terrae <note>(Gen. XXVI, 4)</note>
          </hi>. Quod apostolus
super Christo interpretatus, ait: <hi>Non est scriptum
ex seminibus, quasi in multis; sed quasi in uno,
et semine tuo, qui est Christus.</hi> Hoc autem in omnibus
[ <hi>Al.</hi> novis] pene testimoniis, quae de veteribus
libris in novo assumpta sunt Testamento, observare
debemus, quod memoriae crediderint evangelistae
<pb n="0354A"/>
vel apostoli; et tantum sensu explicato, saepe ordinem
commutaverunt, nonnumquam vel detraxerint
verba vel addiderint. Nulli vero dubium quod in Isaac
et Jacob, sive in duodecim patriarchis, et caeteris
qui de Abraham stirpe descendunt, non fuerint benedictae
universae nationes; sed in Christo Jesu,
per quem omnes gentes laudant Deum, et benedicitur
novum nomen super terram. Potest autem intelligi
apostolus et de alio Geneseos loco exemplum
seminis usurpasse, ubi scribitur: <hi>Eduxit autem foras</hi> <emph>425</emph> 
 (haud dubium quin Abraham) <hi>Deus, et
dixit ei: Aspice in coelum et numera stellas, si poteris
dinumerare eas. Et ait illi: Sic erit semen tuum;
et credidit Abraham Deo, et reputatum est ei ad justitiam <note>(Gen. XV, 5, 6)</note>
          </hi>.
Quicumque igitur credunt, benedicentur
<pb n="0354B"/>
cum fideli Abraham, qui ob egregiam in
Deum fidem prius in eum credidisse narratur. <emph>426</emph> 
Sicut Enos ob principalem in Deum spem, et inter
caeteros eminentem, sperasse scribitur in vocare Dominum
Deum <note>(Gen. IV, 26)</note>. Non quo et Abel de quo
Dominus ait: <hi>Vox sanguinis fratris tui clamat ad me <note>(Ibid. IV, 10)</note>
          </hi>;
et caeteri deinceps, Deum non speraverint
invocare; sed quo ex ea parte unusquisque
appelletur, quam vel maxime habet.
</p>
      </div1>

<div1>
        <head> <hi>LIBER SECUNDUS.</hi> </head>

<pb n="0353"/>
<p>
          <pb n="0353C"/> <emph>425-426</emph> Quod in primo Commentariorum ad
Galatas libro, cum de Gentium proprietatibus disputarem,
intactum reliqueram, nunc in secundo reddendum
videtur: qui sint Galatae, vel quo, et unde
transierint. Utrum indigenas eos fuderit, an advenas
quam nunc incolunt, terra susceperit: et utrum linguam
connubio perdiderint, an et novam didicerint,
et non amiserint suam. Marcus Varro, cunctarum
antiquitatum diligentissimus perscrutator, et caeteri
qui eum imitati sunt, multa super hac gente, et digna
memoria tradiderunt. Sed quia nobis propositum
est, incircumcisos homines non introducere in templum
Dei (et ut simpliciter fatear, multi jam anni
sunt quod haec legere desivimus), Lactantii nostri
quae in tertio ad Probum volumine de hac gente opinatus
<pb n="0353D"/>
sit, verba ponemus:  « Galli, inquit, antiquitus a
candore corporis Galatae nuncupabantur; et Sibylla
sic eos appellat. Quod significare voluit poeta, cum
ait: <hi>Tum lactea colla--Auro innectuntur (Virg. lib. VIII
<pb n="0354C"/>
Aeneid.)</hi>: Cum posset dicere, candida. Hinc utique
Galatia provincia, in quam Galli aliquando venientes,
cum Graecis se miscuerunt. Unde primum
ea regio Gallograecia, post Galatia nominata est. » 
Nec mirum si hoc ille de Galatis dixerit, et Occidentales
populos tantis in medio terrarum spatiis
praetermissis, in Orientis plaga consedisse memorarit:
cum constet Orientis contra et Graeciae examina,
ad Occidentis ultima pervenisse. Massiliam
Phocaei condiderunt: quos ait Varro trilingues esse,
quod et Graece loquantur, et Latine, et Gallice. Oppidum
Rhoda, coloni Rhodiorum locaverunt: unde
 amnis Rhodanus nomen accepit. Praetermitto Carthaginis
conditores Tyrios, et Agenoris urbem; praetereo <emph>427-428</emph> 
 Thebas Liberi, quas in Africa
<pb n="0354D"/>
condidit: quae civitas nunc Thebestis dicitur. Relinquo
eam partem Libyae, quae Graecis urbibus plena
est. Ad Hispanias transgredior: nonne Saguntum
Graecis ex insula Zacintho profecti condiderunt: et
<pb n="0355A"/>
oppidum Tartesson, quod nunc vocatur Carteia,
lones Graeci homines locasse referuntur? Montes
quoque Hispaniarum, Calpe, Idrus, Pyrene: item
insulae Aphrodisiades, et Gymnesiae, quae vocantur
Baleares, nonne Graeci sermonis indicia demonstrant?
Ipsa Italia a Graecis populis occupata, Major quondam
Graecia vocabatur. Certe quod negari non potest,
Romani de Aeneae Asiani hominis stirpe generati
sunt. Ex quo evenit, ut et in Occidente Graeci
saepe acuminis reperiantur ingenia, et in Oriente
 stoliditatem barbaram redoleant. Nec hoc dicimus,
quod non e regione utrobique diversa nascantur:
sed quod ex magna parte etiam caetera quae non sunt
similia, nuncupentur. Itaque non mirum est stultos,
et ad intelligentiam tardiores Galatas appellatos;
<pb n="0355B"/>
cum et Hilarius Latinae eloquentiae Rhodanus, Gallus
ipse et Pictavis genitus, in Hymnorum Carmine
Gallos indociles vocet. Et quod nunc oratorum fertiles
sunt, non tam ad regionis diligentiam, quam
ad rhetoricorum [ <hi>Al.</hi> rhetoricum] clamorem pertinet:
maxime cum Aquitania [ <hi>Al.</hi> Aquitanica]
Graeca se jactet origine: et Galatae non de illa parte
terrarum, sed de ferocioribus Gallis sint profecti.
Vultis scire, o Paula et Eustochium, quomodo Apostolus
unamquamque provinciam suis proprietatibus
denotarit? Usque hodie eadem vel virtutum vestigia
permanent, vel errorum. Romanae plebis laudatur
fides <note>(Rom. I)</note>. Ubi alibi tanto studio et frequentia,
ad Ecclesias et ad Martyrum sepulcra concurritur?
ubi sic ad similitudinem coelestis tonitrui <hi>Amen</hi> reboat,
<pb n="0355C"/>
et vacua idolorum templa quatiuntur? Non
quod aliam habeant Romani fidem, nisi hanc quam
omnes Christi Ecclesiae: sed quod devotio in eis
major sit, et simplicitas ad credendum. Rursum facilitatis
et superbiae arguuntur. Facilitatis, ut ibi: <hi>Rogo vos, fratres, ut observetis eos qui dissensiones et
offendicula, praeter doctrinam quam vos didicistis, faciunt;
et declinate ab illis: hujusmodi enim Christo
Domino</hi> 
 [Al. addit <hi>nostro] non serviunt, sed suo ventri;
et per dulces sermones et benedictiones seducunt corda
innocentium. Vestra enim obedientia in omnem locum
pervulgata est. Gaudeo igitur in vobis: et volo vos sapientes
esse in bono, et simplices in malo <note>(Rom. XVI,
17 seqq.)</note>
          </hi>. Superbiae vero: <hi>Noli altum sapere, sed
time <note>(Rom. II, 20 et 25)</note>
          </hi>. Et: <hi>Nolo vos ignorare, fratres,
<pb n="0355D"/>
mysterium hoc, ut non sitis ipsi vobis sapientes.</hi> 
Et in sequentibus: <hi>Dico enim per gratiam quae data
est mihi, omnibus qui sunt inter vos: non plus sapere
<pb n="0356A"/>
quam oportet sapere; sed sapere ad sobrietatem <note>(Rom.
XII, 3)</note>
          </hi>. Et apertius: <hi>Gaudere cum gaudentibus, flere
cum flentibus. Idipsum invicem sentientes. Non alta
sapientes; sed humilibus consentientes. Nolite esse prudentes
apud vosmetipsos <note>(Ibid., XV, 16)</note>
          </hi>. Corinthios
quoque notat quod mulieres eorum intecto capite
sint, et viri comam nutriant <note>(I Cor. X)</note>: et indifferenter
vescantur in templis [ <hi>Al.</hi> tempus] <note>(II Cor.
X, 20)</note>; et inflati sapientia saeculari, resurrectionem
carnis negent. Haec ex parte usque hodie
permanere, non potest dubitare, qui Achaiam <emph>429-430</emph> 
 viderit <note>(I Cor. IV)</note>. Macedones in
charitate laudantur, et hospitalitate ac susceptione
fratrum. Unde ad eos scribitur: <hi>De charitate autem
fraternitatis, non necesse habemus scribere vobis. Ipsi
<pb n="0356B"/>
enim vos a Deo didicistis, ut diligatis invicem. Etenim
facitis illud in omnes fratres in universa Macedonia <note>(I Thess. IV, 9)</note>
          </hi>.
Sed reprehenduntur quod otiosi domos
circumeant: et alienum exspectantes cibum,
dum singulis placere desiderant, et huc illucque
discurrant, quid apud singulos agatur, enuntient.
Sequitur enim: <hi>Rogamus autem vos, fratres, ut abundetis
magis, et operam detis ut quieti sitis: ut et vestrum
negotium agatis, et operemini manibus vestris
sicut praecepimus vobis: ut et honeste ambuletis ad eos
qui foris sunt, et nullius aliquid desideretis <note>(Ibid., X,
11)</note>
          </hi>. Quod ne quis putet officio magis docentis, quam
vitio gentis admonitum, in secunda ad eosdem inculcat
ac replicat, dicens: <hi>Nam et cum essemus apud
vos, hoc denuntiabamus vobis, quoniam si quis operari
<pb n="0356C"/>
non vult, nec manducet. Audivimus enim inter vos
quosdam ambulare inquiete, nihil operantes, sed curiose
agentes. His autem qui ejusmodi sunt, denuntiamus
et obsecramus in Domino Jesu Christo, ut cum
silentio operantes, suum panem manducent <note>(II Thess.
III, 10 seqq.)</note>
          </hi>. Longum est si velim de Apostolo, et
de Scripturis omnibus singularum gentium, vel virtutes
observare, vel vitia: cum ad haec ipsa quae diximus,
inde devoluti simus quod Galatae stulti et
vecordes pronuntiati sint. Scit mecum qui vidit Ancyram
[ <hi>Al.</hi> Anchiram] metropolim Galatiae civitatem,
quot [ <hi>Al.</hi> quod] nunc usque schismatibus dilacerata
sit, quot [ <hi>Al.</hi> quod] dogmatum varietatibus
constuprata. Omitto Cataphrygas, Ophitas, Borboritas,
et Manichaeos; nota enim jam haec humanae calamitatis
<pb n="0356D"/>
vocabula sunt. Quis umquam Passaloryncitas,
et Ascodrobos, et Artotyritas, et caetera magis
portenta quam nomina [ <hi>Al.</hi> numina] in aliqua parte
<pb n="0357A"/>
Romani orbis audivit? Antiquae stultitiae usque hodie
manent vestigia. Unum est quod inferimus, et promissum
in exordio reddimus, Galatas excepto sermone
Graeco, quo omnis Oriens loquitur, propriam
linguam eamdem pene habere quam Treviros, nec
referre, si aliqua exinde corruperint, cum et Aphri
Phoenicum linguam nonnulla ex parte mutaverint, et
ipsa Latinitas et regionibus quotidie mutetur et tempore.
Sed jam ad propositum revertamur.</p>
<p> <hi>Quicumque enim ex operibus Legis sunt, sub maledicto
sunt. Scriptum est enim: Maledictus omnis qui
non permanserit in omnibus quae scripta sunt in libro
Legis, ut faciat ea.</hi> Hunc morem habeo, ut quotiescumque
ab Apostolis de veteri Instrumento aliquid
<pb n="0357B"/>
sumitur, recurram ad originales libros, et diligenter
inspiciam, quomodo in suis locis scripta sint. Inveni <emph>431</emph> 
 itaque in Deuteronomio hoc ipsum apud Septuaginta
interpretes ita positum: <hi>Maledictus omnis
homo qui non permanserit in omnibus sermonibus Legis
hujus, ut faciat illos: et dicet</hi> [Al. <hi>dicit] omnis
populus, fiat <note>(Deut. XXVII, 26)</note>
          </hi>. Apud Aquilam vero
sic: <hi>Maledictus qui non statuerit verba Legis hujus,
ut faciat ea: et dicet omnis populus, vere.</hi> Symmachus: <hi>Maledictus qui non firmaverit sermones</hi> 
 [Al.
addit <hi>istos] Legis istius, ut faciat eos, et dicet omnis
populus, amen.</hi> Porro Theodotio sic transtulit: <hi>Maledictus
qui non suscitaverit sermones Legis hujus, facere
eos, et dicet omnis populus, Amen.</hi> Ex quo intelligimus,
Apostolum, ut in caeteris, sensum magis
<pb n="0357C"/>
testimonii posuisse quam verba: et incertum habemus,
utrum Septuaginta Interpretes addiderint, <hi>omnis
homo,</hi> et, <hi>in omnibus,</hi> an in veteri Hebraico ita fuerit,
et postea a Judaeis deletum sit. In hanc me autem
suspicionem illa res stimulat, quod verbum, <hi>omnis,</hi> 
et <hi>in omnibus,</hi> quasi sensui suo necessarium, ad probandum
illud, quod quicumque ex operibus Legis
sunt, sub maledicto sint, Apostolus vir Hebraeae peritiae,
et in Lege doctissimus, numquam protulisset
nisi in Hebraeis voluminibus haberetur. Quam ob causam
Samaritanorum Hebraea volumina relegens, inveni
 CHOL, quod interpretatur, <hi>omnis,</hi> sive, <hi>omnibus,</hi> 
scriptum esse, et cum Septuaginta interpretibus
concordare. Frustra igitur illud tulerunt Judaei, ne
viderentur esse sub maledicto, si non possent omnia
<pb n="0358A"/>
complere quae scripta sunt: cum antiquiores alterius
quoque gentis litterae id positam fuisse testentur.
Quoniam autem nemo possit implere Legem, et cuncta
facere quae jussa sunt, et alibi testatur Apostolus,
dicens: <hi>Quod enim erat impossibile Legi, in quo
infirmabatur per carnem: Deus Filium suum mittens
in similitudinem carnis peccati, de peccato condemnavit
peccatum in carne <note>(Rom. VIII)</note>
          </hi>. Quod si verum est,
potest nobis objici: Ergo et Moyses, et Isaias, et
caeteri prophetae, qui sub operibus Legis fuerunt,
sub maledicto sunt? Quod non timebit annuere, qui
dicentem Apostolum legerit: <hi>Quia Christus nos redemit
de maledicto Legis, factus pro nobis maledictum;</hi> <emph>432</emph> 
 et respondere unumquemque sanctorum suo
tempore maledictionem factum esse pro populo. Nec
<pb n="0358B"/>
statim hoc tribuens et justis viris, videbitur detrahere
Salvatori, quasi nihil praecipuum et excellens
habuerit, factus pro nobis maledictum, cum et
caeteri pro aliis maledictum facti sint. Nemo enim
illorum quamvis factus fuerit ipse maledictio, de
maledicto quempiam liberavit, absque solo Domino
Jesu Christo, qui pretioso sanguine suo, et nos
 omnes, et ipsos, Moysen dico et Aaron, prophetasque
cunctos et patriarchas, de maledicto Legis redemit.
Nec hoc ex meo sensu dictum putetis, Scriptura
testis est: quia <hi>Christus gratia Dei,</hi> sive ut in
quibusdam exemplaribus legitur, <hi>absque Deo, pro
omnibus mortuus est <note>(II Cor. V)</note>
          </hi>. Si autem pro omnibus,
et pro Moyse, et pro universis prophetis, e quibus
nullus potuit delere chirographum vetus, quod
<pb n="0358C"/>
adversum nos scriptum erat, et affigere illud cruci <note>(Colos. II)</note>:
 <hi>Omnes peccaverunt, et indigent gloria</hi> 
[id est, <hi>gratia] Dei <note>(Rom. III, 23)</note>
          </hi>. Ecclesiaste quoque
hanc firmante sententiam: <hi>Homo non est justus
in terra, qui</hi> [Al. <hi>qua] faciat bonum et non peccet <note>(Eccles. VII, 21)</note>
          </hi>.
Denique et inferius Apostoli dictum
manifeste docet, nec Moysen, nec illustrem
aliquem de antiquis virum, apud Deum justificari
potuisse per Legem. Sequitur enim:</p>
<p> <hi>
            <note>(Vers. 11, 12.)</note> Quoniam autem in Lege nemo
justificatur apud Deum, manifestum est, quia justus ex
fide vivit. Lex autem non est ex fide, sed qui fecerit
ea, vivet in illis.</hi> Exemplum quo probatur justus ex
fide vivere, et non ex operibus, de Abacuc tulit,
quod ita Septuaginta interpretes ediderunt: <hi>Justus
<pb n="0359A"/>
autem ex fide mea vivit <note>(Abac. II, 4)</note>
          </hi>. Aquila et
Theodotio: <hi>Justus autem ex fide ejus vivit,</hi> id est, <hi>Dei.</hi> 
 Considerandum itaque quia non dixerit, homo
aut vir ex fide vivit, ne occasionem tribueret ad virtutum
opera contemnenda; sed, <hi>justus ex fide vivit:</hi> 
ut quicumque fidelis esset, et per fidem victurus,
non aliter posset [ <hi>Al.</hi> possit] ad fidem venire, vel
in ea vivere, nisi prius justus fuisset, et puritate
vitae quasi quibusdam ad fidem gradibus <emph>433</emph> 
 ascendisset. Potest ergo fieri, ut sit aliquis
justus, et tamen non vivat absque fide Christi. Si
legenti scrupulus commovetur, Pauli verba suscipiat,
in quibus de se ait: <hi>Secundum justitiam, quae in
Lege est, sine reprehensione <note>(Philip. III, 6)</note>
          </hi>. Erat
igitur Paulus tunc justus in Lege, sed necdum vivere
<pb n="0359B"/>
poterat, quia non habebat in se Christum loquentem: <hi>Ego sum vita 
 <note>(Joan. XI, 25)</note>
          </hi>. In quem
credens postea coepit et vivere. Faciamus et nos
aliquid simile huic quod dicitur, <hi>justus ex fide vivit;</hi> 
et dicamus: castus ex fide vivit, sapiens ex fide
vivit, fortis ex fide vivit, et a caeteris virtutum partibus
vicinam sententiam proferamus adversum eos,
qui in Christum non credentes, fortes et sapientes,
temperantes se putant esse, vel justos: ut sciant
nullum absque Christo vivere, sine quo omnis virtus
in vitio est. Potest praesens testimonium et sic
legi: <hi>quia justus ex fide,</hi> ut deinceps inferatur, <hi>vivit</hi> 
[Al. <hi>vivet</hi> ]. Quod autem ait: <hi>Lex non est ex fide,
sed qui fecerit ea, vivet in illis,</hi> manifestissime demonstratur
non simplicem dici vitam, sed eam quae
<pb n="0359C"/>
referatur ad aliquid. <hi>Justus</hi> quippe <hi>ex fide vivit:</hi> et
non additur, in his, sive in illis. Vivens autem in
Lege qui fecerit ea, vivit in illis, hoc est, in his quae
fecit, quae putavit bona: mercedem laboris sui habens
ea tantum opera quae fecit, sive longitudinem
vitae (ut Judaei putant) sive declinationem, poenae
per quam transgressor Legis occiditur. <hi>Vivere autem
in illis,</hi> non putemus Apostoli verba esse, sed
Ezechielis prophetae, qui ait: <hi>Et eduxi eos in desertum,
et dedi eis praecepta mea et justificationes
meas demonstravi eis, quas faciet homo, et vivet in
eis <note>(Ezech. XX, 10, 11)</note>
          </hi>. Qui cum illos qui in praeceptis
et justificationibus ambulassent, vivere dixisset,
adjecit: <hi>Et dedi eis praecepta non bona, et justificationes
in quibus non viverent in eis <note>(Ibid., 25)</note>
          </hi>.
<pb n="0359D"/>
Quanta in verbis consideratio! ubi dixit: <hi>Dedi eis praecepta
et justificationes in quibus viverent in eis,</hi> non
adjunxit bona. Ubi vero posuit, <hi>in quibus non viverent
<pb n="0360A"/>
in eis,</hi> addidit: <hi>Et ego dedi eis praecepta non bona, et justificationes
in quibus non vivent in eis.</hi> Sed haec plenius
in Ezechiele: nunc ad ordinem Epistolae revertamur.</p>
<p> <note>(Vers. 13.)</note> <emph>434</emph> <hi>Christus nos redemit de maledicto
Legis, factus pro nobis maledictum.</hi> Subrepit in hoc
loco Marcion de potestate Creatoris, quem sanguinarium,
crudelem infamat et vindicem [ <hi>Al.</hi> judicem],
asserens nos redemptos esse per Christum, qui alterius
boni Dei Filius sit. Qui si intelligeret quo differunt
[ <hi>Al.</hi> differrent] emere, et redimere (quia qui
emit, alienum emit; qui autem redimit, id emit proprie
quod suum fuit, et suum esse desivit) numquam
Scripturarum verba simplicia in calumniam
sui dogmatis detorqueret. Redemit ergo nos Christus
de maledicto Legis, quod peccantibus constitutum
<pb n="0360B"/>
est, quos ipse increpat per prophetam, dicens: <hi>Ecce peccatis vestris venditi estis, et in iniquitatibus
vestris dimisi matrem vestram 
 <note>(Isai. L, 1)</note>
          </hi>. Et apostolus
hoc ipsum replicat, dicens: <hi>Ego autem carnalis sum,
venundatus sub peccato <note>(Rom. VII, 14)</note>
          </hi>. Maledicta
quoque Legis quae in Levitico et Deuteronomio
scripta sunt, non Deo auctore complentur, sed prophetico
spiritu his qui peccaturi erant, ea quae eis
ventura sunt, nuntiantur. Quod si apostoli voluerit
nos testimonio coarctare dicentis: <hi>Quicumque ex
operibus Legis sunt, sub maledicto sunt: scriptum est
enim: Maledictus omnis qui non permanserit in omnibus
quae scripta sunt in libro Legis, ut faciat ea <note>(Deut. XXVII, 26)</note>
          </hi>,
et asserere omnes qui sub Lege
fuerint, fuisse maledictos, interrogemus eum,
<pb n="0360C"/>
utrum hi qui sub Evangelio Christi sunt, et ejus
praecepta non faciunt, maledicti sint, an non. Si
maledictos dixerit, id habebit in Evangelio, quod
nos habemus in Lege. Si maledictos negaverit, frustra
ergo Evangelii praecepta sint posita, et absque
mercede erunt hi qui illa compleverint. Solvitur
itaque utrumque hoc modo: quomodo Christus Jesus
ex maledicto nos Legis liberavit, factus pro nobis
maledictum: ita de maledicto quoque Evangelii
quod statutum est super eos qui ejus praecepta non
fecerint, eruit nos, factus pro nobis ipse maledictum,
sciens talenti quoque minimam non dimittere
portionem, et novissimum exigere quadrantem <note>(Matth. V, et Marc XII)</note>.</p>
<p> <hi>
            <note>(Vers. 14.)</note> Quia scriptum est: Maledictus omnis
<pb n="0360D"/>
qui pendet in ligno: ut in gentibus benedictio Abrahae
fieret in Christo Jesu, ut pollicitationem</hi> <emph>435</emph> <hi>spiritus
accipiamus per fidem.</hi> Antequam de sensu et
<pb n="0361A"/>
verbis Apostoli disputemus, justum videtur Deuteronomii
testimonium, de quo et apostolus haec sumpsit <note>(Deut. XXI, 22, 23)</note>,
paucis replicare, et componere
illud caeteris editionibus. Septuaginta ergo
interpretes ita hunc locum transtulere: <hi>Si autem
fuerit in aliquo peccatum et judicium mortis, et mortuus
fuerit, suspenderitis eum in ligno, non dormiet
corpus illius super lignum, sed sepelientes sepelietis
eum in die illa; quia maledictus a Deo omnis qui pendet
in ligno: et non contaminabis terram tuam quam
Dominus Deus tuus dabit tibi in haereditatem.</hi> 
Aquila: <hi>Et cum fuerit in viro peccatum in</hi> [Al. <hi>et] judicium
mortis, et occisus fuerit, et suspenderis eum
super lignum, non commorabitur morticinium ejus super
lignum, sed sepeliens sepelies eum in die illa,
<pb n="0361B"/>
quia maledictio Dei est, qui suspensus est: et non
contaminabis humum tuam quam Dominus Deus tuus
dabit tibi haereditatem.</hi> Symmachus: <hi>Si autem fuerit
homini peccatum ad judicium mortis, et occisus fuerit,
et suspenderis eum super lignum: non pernoctabit cadaver
ipsius super lignum, sed sepultura sepelies eum</hi> 
[Al. <hi>illud] in die ipsa, quia propter blasphemiam Dei
suspensus est: et non contaminabis terram tuam quam
Dominus Deus tuus dabit tibi ad haereditatem.</hi> Theodotio: <hi>Et quia erit in viro peccatum in</hi> 
 [Al. tacet <hi>in]
judicium mortis, et morietur, et suspendes eum in ligno,
non dormiet morticinium ejus super lignum, quia sepultura
sepelies eum in die ipsa, quia maledictio Dei
est suspensus: et non contaminabis adama</hi> [Al. <hi>adamam]
tuam quam Dominus Deus tuus dederit tibi
<pb n="0361C"/>
haereditatem.</hi> Porro ADAMA ( ), <hi>terra</hi> sive <hi>humus,</hi> 
lingua Hebraea appellatur. In eo autem loco ubi
Aquila et Theodotio similiter transtulerunt, dicentes: <hi>quia maledictio Dei est suspensus,</hi> 
 in Hebraeo ita ponitur
 CHI CALALATH ELOIM THALUI. Haec verba Ebion
ille haeresiarches Semichristianus, et Semijudaeus <emph>436</emph> 
 ita interpretatus est, <foreign xml:lang="greek">ὅτι ὕβρις Θεοῦ ὁ κρεμάμενος</foreign>,
id est, <hi>quia injuria Dei est suspensus.</hi> Memini
me in Altercatione Jasonis et Papisci, quae Graeco
sermone conscripta est, ita reperisse: <foreign xml:lang="greek">λοιδορία Θεοῦ
ὁ κρεμάμενος</foreign>, id est, <hi>maledictio Dei qui appensus est.</hi> 
Dicebat mihi Hebraeus qui me in Scripturis aliqua
<pb n="0362A"/>
ex parte instituit, quod possit et ita legi: <hi>quia contumeliose
Deus suspensus est.</hi> Haec idcirco congessimus,
quia famosissima quaestio est, et nobis soleat a
Judaeis pro infamia objici, quod Salvator noster et
Dominus sub Dei fuerit maledicto. Primum igitur
intuendum est, quod non quicumque in ligno pependerit
maledictus sit apud Deum, sed qui peccaverit,
et propter scelus morti fuerit adjudicatus
sublatusque in crucem: non ideo maledictus quia
crucifixus est, sed quia in talem inciderit reatum,
ut meruerit crucifigi. Deinde illud opponendum,
quod inferius causa patibuli plenius exponatur,
Scriptura referente, ob maledictum et blasphemiam
Dei eum esse crucifixum. Quod apertius Symmachus
transtulit, dicens: <hi>quia propter blasphemiam
<pb n="0362B"/>
Dei suspensus est.</hi> Ad extremum interrogemus eos,
si Ananias et Azarias et Misael, nolentes adorare
idolum Nabuchodonosor, fuissent in ligno suspensi <note>(Dan. III)</note>;
Eleazarus quoque nonagenarius sub Antiocho
rege Syriae, et cum septem filiis gloriosa
mater, utrum maledictos eos aestimaturi fuerint <note>(II Mach. VII)</note>,
an omni benedictione dignissimos?
Certe si crucem quam Aman paraverat Mardochaeo <note>(Esther VII)</note>,
non ipse pro suo merito conscendisset,
puto Mardochaeus in eam, non ut maledictus,
sed ut vir sanctus ascenderet [ <hi>Al.</hi> ascenderat]. His
et caeteris similibus comprobantur illum esse maledictum,
qui dignum facinus patibulo perpetrarit: non
cum qui iniquitate judicum, et inimicorum potentia,
vel clamore vulgi, aut virtutum invidia, aut regis
<pb n="0362C"/> <emph>437</emph> 
 ira fuerit crucifixus. Et Naboth [ <hi>Al.</hi> Nabutham]
quondam, ad Jezabel litteras, tota Jezrael civitas
morte damnavit <note>(III Reg. XXI)</note>; sed sanguis ejus
in typo Christi, multa post saecula vindicatur, dicente
Domino ad Osec: <hi>Voca nomen ejus Jezrael,
quia adhuc modicum, et ulciscar sanguinem Jezrael
super domum Jeu. <note>(Osee I, 4)</note>
          </hi>. Haec adversum Judaeos.
Caeterum ut ad nos redeat disputatio, scire non
possum quare Apostolus in eo quod scriptum est: <hi>Maledictus a Deo omnis qui pendet in ligno 
 <note>(Deut.
XXI, 2)</note>
          </hi>, vel subtraxerit aliquid vel addiderit. Si
enim semel auctoritatem Septuaginta interpretum
<pb n="0363A"/>
sequebatur, debuit, sicut ab illis editum est, et Dei
nomen adjungere. Sin vero ut Hebraeus ex Hebraeis,
id quod in sua lingua legerat, putabat esse verissimum,
nec <hi>omnis,</hi> nec <hi>in ligno,</hi> quae in Hebraeo non
habentur, assumere [ <hi>Al.</hi> assumeret]. Ex quo mihi
videtur, aut veteres Hebraeorum libros aliter habuisse,
quam nunc habent: aut Apostolum (ut ante
jam dixi) sensum Scripturarum posuisse, non verba:
aut quod magis est aestimandum, post passionem
Christi, et in Hebraeis, et in nostris codicibus ab
aliquo Dei nomen appositum, ut infamiam nobis
inureret, qui in Christum maledictum a Deo credimus.
Audaci itaque pede ad hoc procedo certamen,
ut ad libros provocem, nullo loco scriptum, a Deo
quemquam esse maledictum, et ubicumque maledictio
<pb n="0363B"/>
ponitur, numquam Dei nomen adjunctum. <hi>Maledictus
tu ab omnibus bestiis <note>(Genes. III, 14)</note>
          </hi>, dicitur
ad serpentem. Et ad Adam: <hi>Maledicta terra in operibus
tuis <note>(Ibid., 17)</note>
          </hi>. Et ad Cain: <hi>Maledictus tu super
terram <note>(Gen. IV, 11)</note>
          </hi>. Et alibi: <hi>Maledictus Chanaan
puer, famulus erit fratribus suis <note>(Gen. IX, 25)</note>
          </hi>. Necnon
et in alio loco: <hi>Maledictus furor eorum, quia audax,
et ira eorum, quia dura <note>(Gen. XLIX, 7)</note>
          </hi>. Longum est
si universas maledictiones, quae in Levitico, et in
Deuteronomio, et in Jesu Nave scribuntur, enumerem;
et tamen in nulla earum, Dei nomen est additum:
intantum ut etiam ipse Satanas, cum de Job
polliceretur, quod si grandibus pressus fuisset angustiis,
blasphemaret, a meliori parte hoc significaverit,
dicens: <hi>Nisi te benedixerit in faciem <note>(Job I, 11)</note>
          </hi>.
<pb n="0363C"/>
Et in Regnorum libris, Naboth [ <hi>Al.</hi> Nabutham] propterea
lapidatus refertur: <hi>quia benedixerit Deum et
regem <note>(III Reg. XXI)</note>
          </hi>. Nullum autem debet movere
quod Christus pro nobis maledictum factus sit, quia
et Deus qui eum dicitur fecisse <emph>438</emph> maledictum,
ipse (cum nesciret Christus peccatum) pro nobis
eum peccatum fecit, et Salvator de plenitudine Patris
exinanivit se, formam servi accipiens <note>(Philip. II)</note>:
vita mortua [ <hi>Al.</hi> mortuus] est, et sapientia Dei fatuitas
est appellata, ut quod stultum erat Dei sapientius
fieret hominibus <note>(I Cor. I)</note>. Et in sexagesimo
octavo psalmo de se loquitur: <hi>Deus, tu scis insipientiam
meam, et delicta mea a te non sunt abscondita <note>(Psal. LXVIII, 7)</note>
          </hi>.
Injuria itaque Domini, nostra gloria
est. Ille mortuus est, ut nos viveremus. Ille descendit
<pb n="0363D"/>
ad inferos, ut nos ascenderemus ad coelum.
Ille factus est stultitia, ut nos sapientia fieremus. Ille
se de plenitudine et de forma Dei evacuavit, formam
servi accipiens, ut in nobis habitaret plenitudo divinitatis,
et Domini fieremus e servis. Ille pependit
in ligno, ut peccatum quod commiseramus in ligno
scientiae boni et mali, ligno deleret appensus. Crux
ejus amaras aquas vertit in dulcem saporem, et securim
perditam, in profundumque demersam, missa
in fluenta Jordanis levavit <note>(IV Reg. VI)</note>. Ad postremum
factus est ille maledictio, factus, inquam, non
<pb n="0364A"/>
natus: ut benedictiones quae promissae fuerant
Abrahae, ipso auctore et praevio transferrentur ad
gentes, et spiritus repromissio per fidem illius compleretur
in nobis: quam dupliciter debemus accipere,
aut in virtutum spiritualibus donis, aut in Scripturarum
intelligentia spirituali <note>(I Cor. IX)</note>.</p>
<p> <hi>
            <note>(Vers. 15 seqq.)</note> Fratres, secundum hominem dico:
tamen hominis testamentum confirmatum nemo spernit,
aut superordinat: Abrahae dictae sunt repromissiones,
et semini ejus. Non dicit, et seminibus, quasi in
multis, sed quasi in uno, et semini tuo, qui est Christus.
Hoc autem dico testamentum confirmatum a Deo,
quae post quadringentos et triginta annos facta est Lex,
non irritum facit ad evacuandam repromissionem,
quia si ex Lege haereditas, jam non ex promissione.
<pb n="0364B"/>
Abrahae autem per promissionem donavit Deus.</hi> Apostolus,
qui omnibus omnia factus est, ut omnes lucrifaceret,
debitor Graecis ac Barbaris, sapientibus
et insipientibus, Galatis quoque quos paulo ante stultos
dixerat, factus est stultus. Non enim ad eos his usus est
argumentis quibus ad Romanos, sed simplicioribus;
et quae stulti possent intelligere, et pene de trivio.
Quod ne videretur imperitia et non arte fecisse,
prudentem placat ante lectorem, et quae dicturus
est, <emph>439</emph> temperat praefatione praemissa: <hi>Fratres,
secundum hominem dico.</hi> Quod enim dicturus sum,
non dico secundum Deum: non dico secundum reconditam
sapientiam, et eos qui solido possunt vesci
cibo, sed secundum eos qui ob teneritudinem stomachi
lacteo rore pascuntur, et nequaquam valent audire
<pb n="0364C"/>
quae grandia sunt <note>(I Cor. V)</note>. Unde et ad Corinthios
in quibus audiebatur fornicatio, et talis fornicatio quae
ne inter gentes quidem, ait: <hi>Ego dico, et non Dominus <note>(I Cor. VII, 12)</note>
          </hi>.
Et ad eosdem in secunda: <hi>Quod loquor,
non secundum Dominum loquor, sed quasi in insipientia <note>(II Cor. XI, 17)</note>
          </hi>.
Putant aliqui quod de testamento hominis,
et de testatoris morte, et caeteris humanae
similitudinis disputaturus exemplis, dixerit: <hi>Fratres,
secundum hominem dico:</hi> mihi autem videtur,
et propter hoc quidem quod illi arbitrantur, sed
maxime propter illud quod sequitur esse praemissum
[ <hi>Al.</hi> promissum], id est: <hi>Non dicit, et seminibus,
quasi in multis, sed quasi in uno, et semini tuo,
qui est Christus.</hi> Omnes Scripturas sensu ac memoria
peragrans, numquam plurali numero semina scripta
<pb n="0364D"/>
reperi, sed sive in bonam partem, sive in malam,
semper in singulari numero. Necnon et illud quod
infert: <hi>Hoc autem dico testamentum confirmatum a
Deo,</hi> si quis diligenter Hebraea volumina, et caeteras
editiones cum Septuaginta interpretum translatione
contulerit, inveniet ubi testamentum scriptum est,
non <hi>testamentum</hi> sonare, sed <hi>pactum,</hi> quod Hebraeo
sermone dicitur BERITH ( ). Unde manifestum est,
id fecisse Apostolum quod promisit, nec reconditis
ad Galatas usum esse sensibus, sed quotidianis, et
vilibus, et quae possent (nisi praemisisset, <hi>secundum
<pb n="0365A"/>
hominem dico</hi> ) prudentibus displicere. Supputandi in
hoc loco anni ab eo tempore quo Dominus ad Abraham
locutus est, dicens: <hi>Et in semine tuo benedicentur
omnes gentes <note>(Genes. XXII, 18)</note>
          </hi>, usque ad legislatorem
Moysen: utrum quadringenti triginta sint, vel quomodo
in Genesi ipsi Abrahae Dominus polliceatur,
quod post quadringentos annos de terra servitutis
filii ejus exituri sint. Non enim parva res est, et a
multis quaesita, nescio an ab aliquo <emph>440</emph> sit inventa.
Illud etiam quod in eodem libro de Thamar
et duobus ejus parvulis legitur <note>(Genes. XXXVIII)</note>,
quod scilicet primus qui dicitur Zara, miserit manum
suam, et obstetrix ligaverit ei coccinum, et dehinc
illo manum intrinsecus retrahente, manum
posterior, qui Phares vocatur, porrexerit, praesenti
<pb n="0365B"/>
loco congruit, quod ostenderit Israel in Legis opere
manum suam, et eam prophetarum, et ipsius Salvatoris
pollutam cruore contraxerit. Postea vero proruperit
populus Gentium, propter quem dicitur saepius
esse destructa, et medius paries qui inter Judaeos et
Gentiles fuerat dissipatus, ut fieret unus grex et
unus pastor, et esset gloria, et honor, et pax omni
operanti bonum, Judaeo primum et Graeco. Simplex
autem sensus qui in hoc loco texitur, hanc vim habet,
ut doceat Apostolus, non posse per Legem,
quae postea data est, repromissiones quae ante factae
sunt ad Abraham destrui, et posteriora prioribus
praejudicare, cum repromissiones ad Abraham ante
quadringentos triginta annos datae sint, quod benedicerentur
in illo universae nationes. Legis autem
<pb n="0365C"/>
observatio, quod qui fecisset eam, viveret in ea, post
quadringentos triginta annos Moysi data sit in monte
Sina. Econtrario hic dici poterat: Quid ergo necesse
fuit Legem post tantum tempus repromissionis
dari, cum et data Lege, suspicio destructae sponsionis
potuerit [ <hi>Al.</hi> putaverit] oboriri, et manente
repromissione non profutura Lex data sit? Quam
praevidens Apostolus quaestionem, in sequentibus
ipse sibi proponit et explicat, dicens:</p>
<p> <hi>
            <note>(Vers. 19, 20.)</note> Quid igitur? Lex propter transgressiones
posita est donec veniret semen cui promissum
<pb n="0366A"/>
erat: ordinata per angelos in manu mediatoris, Mediator
autem unius non est, Deus autem unus est.</hi> 
Quia manente repromissione, quae facta fuerat ad
Abraham, Lex postea data per Moysen frustra videbatur
illata, cur data sit explicat: <hi>propter transgressiones,</hi> 
inquit. Post offensam enim in eremo populi, post
adoratum vitulum, et murmur in Dominum, Lex transgressiones
prohibitura successit. <hi>Justo quippe lex non</hi> <emph>441</emph> 
 <hi>est posita, iniquis autem et non subjectis, impiis
et peccatoribus <note>(I Tim. II, 9)</note>
          </hi>: et ut altius repetam,
post idololatriam, cui in Aegypto fuerant mancipati,
ita ut Deum patrum suorum obliviscerentur, et
deinceps dicerent: <hi>Isti sunt dii tui, Israel, qui eduxerunt
te de terra Aegypti,</hi> ritus colendi Deum et
delinquentium poena sancita est in manu mediatoris
<pb n="0366B"/>
Christi Jesu, quia omnia per ipsum facta sunt, et
sine ipso factum est nihil: non solum coelum, terra,
mare et universa quae cernimus, sed etiam illa quae
per Moysen duro populo quasi jugum Legis imposita
sunt <note>(Joan. I)</note>. Scribitur et ad Timotheum: <hi>Unus
enim Deus, unus et mediator Dei et hominum, homo
Christus Jesus <note>(I Tim. II, 5)</note>
          </hi>. Postquam ob nostram
salutem de Virginis utero dignatus est nasci mediator
Dei et hominum homo Christus Jesus, sequester
est dictus. Antequam vero humanum corpus
assumeret, et esset apud Patrem in principio
Deus Verbum, ad omnes sanctos ad quos factus est
sermo Dei, Enoch videlicet, Noe, Abraham, Isaac,
et Jacob, et postea Moysen et cunctos Prophetas,
quos Scriptura commemorat, sine additamento hominis,
<pb n="0366C"/>
quem necdum assumpserat, mediator tantummodo
nuncupatur. Quod autem ait: <hi>Lex ordinata
per angelos,</hi> hoc vult intelligi, quod in omni
veteri Testamento, ubi angelus primum visus refertur,
et postea quasi Deus loquens inducitur: Angelus
quidem vere ex ministris pluribus quicumque
sit visus, sed in illo mediator loquatur qui dicat: <hi>Ego sum Deus Abraham, Deus Isaac, et Deus Jacob <note>(Exod. III, 6)</note>
          </hi>.
Nec mirum si Deus loquatur in angelis,
cum etiam per angelos qui in hominibus
sunt, loquatur Deus in <emph>442</emph> prophetis, dicente
<pb n="0367A"/>
 Zacharia. <hi>Et ait angelus qui loquebatur in me <note>(Zach. II, 3)</note>
          </hi>;
ac deinceps inferente: <hi>Haec dicit Dominus
omnipotens.</hi> Neque enim angelus qui esse dictus
fuerat in propheta, ex sua persona audebat loqui: <hi>Haec dicit Dominus omnipotens.</hi> 
 Manum mediatoris,
potentiam et virtutem ejus debemus accipere.
Qui cum secundum Deum, unum sit ipse cum Patre,
secundum mediatoris officium alius ab eo intelligitur.
Quia vero lectionis ordo confusus est, et
hyperbato perturbatur, sic nobis reddendus videtur:
Lex posita est per angelos in manu mediatoris,
propter transgressiones ordinata per angelos, donec
veniret semen cui repromissum erat. Semen autem
haud dubium quin Christum significet, qui ex Matthaei
quoque principio comprobatur esse filius
<pb n="0367B"/>
Abraham, Scriptura referente: <hi>Liber generationis
Jesu Christi filii David, filii Abraham.</hi> </p>
<p> <hi>
            <note>(Vers. 21 seqq.)</note> Lex ergo adversus promissa Dei?
Absit. Si enim data esset Lex quae posset vivificare,
vere ex Lege esset justitia. Sed conclusit Scriptura
omnia sub peccato, ut promissio ex fide Jesu Christi
daretur credentibus. Prius autem quam veniret fides,
sub lege custodiebamur, conclusi in eam fidem quae
revelanda erat.</hi> Sicut mediator Dei et hominum, inter
dantem et accipientem Legem medius fuit: ita
Lex ipsa, quae post repromissionem data est, inter
repromissionem et completionem ejus media subrepsit.
Quae non idcirco arbitranda est promissionem
excludere, quia postea subsecuta eam, quae prius
fuit, videtur abolere; sed ex eo quod non potuit
<pb n="0367C"/>
vivificare, nec id tribuere quod repromissio prima
pollicita est, manifestum est <emph>443</emph> in custodiam
eam repromissionis, non in subversionem datam.
Si enim data esset Lex quae posset praestare vitam,
et id quod repromissio spoponderat exhibere, vere
promissio per Legem putaretur exclusa. Nunc autem
propter transgressiones, ut supra diximus, posita,
magis arguit eos peccatores, quibus post repromissionem
in custodiam, et, ut ita dicam, in carcerem
data est, ut quia per arbitrii libertatem noluerant
innocentes exspectare promissum, legalibus
 vinculis praepediti, et in servitutem mandatorum
redacti, custodirentur in adventum futurae in
Christo fidei, quae finem repromissionis afferret.
<pb n="0367D"/>
Nec vero aestimandum Scripturam auctorem esse
peccati, quia omnia sub peccato conclusisse dicatur,
cum mandatum quod ex jure praecipitur, ostendat
potius arguatque peccatum, quam sit causa peccati.
Quomodo et judex non est auctor sceleris, nequam
homines vinciendo: sed concludit eos, et nocentes
<pb n="0368A"/>
sententiae suae auctoritate pronuntiat, ut debitos
poenae indulgentia postea si voluerit, principalis
absolvat.</p>
<p> <hi>
            <note>(Vers. 24 seqq.)</note> Itaque Lex paedagogus noster fuit
in Christo, ut ex fide justificaremur. At ubi venit
fides, jam non sub paedagogo sumus. Omnes enim filii
Dei estis per fidem, quae est in Christo Jesu.</hi> Paedagogus
parvulis assignatur, ut lasciviens refrenetur
aetas, et prona in vitia corda teneantur, dum tenera
studiis eruditur infantia, et ad majores philosophiae
ac regendae reipublicae disciplinas, metu poenae
coercita praeparatur. Non tamen paedagogus magister
et pater est, nec haereditatem et scientiam paedagogi
is qui eruditur, exspectat; sed alienum custodit
filium paedagogus, ab eo postquam ille ad legitimum
<pb n="0368B"/>
capiendae haereditatis tempus advenerit,
recessurus. Denique et nomen paedagogi hoc ipsum
sonat, et est compositum ab eo quod pueros agat,
id est, ductet. Itaque et Moysi lex, populo lascivienti,
ad instar paedagogi severioris apposita est, ut
custodiret eos, et futurae fidei praepararet, quae postquam
venit, et credidimus in Christum, jam non
sumus sub paedagogo, tutor a nobis curatorque discedunt, <emph>444</emph> 
 et legitimum aetatis tempus ineuntes, veri
Dei filii nominamur, cui nos generat non Lex abolita,
sed mater Fides, quae est in Christo Jesu. Quod si
quis post consummatum aetatis suae tempus, quando
jam haeres et liber et filius appellatur, voluerit
esse sub paedagogo, sciat se non posse legibus parvuli
vivere. Ubi enim nunc compleri potest illud:
<pb n="0368C"/> <hi>Ter in anno apparebit omne masculinum tuum in conspectu
Domini Dei tui 
 <note>(Exod. XXIII, 17)</note>
          </hi>, subversa
Jerusalem, et templo usque ad cineres dissipato?
Ubi salutares et pro peccato hostiae? Ubi ad simulacrum
coelestium siderum, holocaustorum aeternus
ignis, altari omnino destructo? Noxiis vero quae
poterit poena decerni, Scriptura dicente: <hi>Aufere is
malum de medio vestrum <note>(Deut. XIII, 5)</note>
          </hi>, servientibus
Judaeis, et Romanis regnantibus? Atque ita fiet, ut
nec sub patre nec sub paedagogo vivant: dum et
Lex impleri non potest post successionem fidei, et
fides dum paedagoga Lex appetitur, non tenetur.</p>
<p> <hi>
            <note>(Vers. 27, 28.)</note> Quicumque enim in Christo baptizati
estis, Christum induistis. Non est Judaeus, neque
Graecus. Non est servus, neque liber. Non est
<pb n="0368D"/>
masculus, neque femina. Omnes enim vos unum estis
in Christo Jesu.</hi> Quomodo Filii Dei per fidem, quae
est in Christo Jesu, nascamur, ostendit dicens: <hi>Quicumque enim in Christo baptizati estis, Christum
induistis.</hi> 
 Quod autem Christus sit indumentum, non
solum de praesenti loco, verum etiam de alio comprobatur,
<pb n="0369A"/>
Paulo eodem cohortante: <hi>Induite vos Dominum
Jesum Christum <note>(Rom. XIII, 14)</note>
          </hi>. Si igitur
qui in Christo baptizati sunt, Christum induerunt,
manifestum est eos qui non sunt induti Christum,
non fuisse baptizatos in Christo. Ad eos enim qui
fideles et baptisma Christi consecuti putabantur,
dictum est: <hi>Induite vos Dominum Jesum Christum.</hi> 
Si quis hoc corporeum et quod oculis carnis aspicitur,
aquae tantum accipit lavacrum, non est indutus
Dominum Jesum Christum. Nam et Simon ille de
Actibus apostolorum, acceperat lavacrum aquae;
verum quia sanctum Spiritum non habebat, indutus
non erat Christum <note>(Actor. VIII)</note>. Et haeretici vel hypocritae,
et hi qui sordide victitant, <emph>445</emph> videntur
quidem accipere baptismum, sed nescio an Christi
<pb n="0369B"/>
habeant indumentum. Itaque consideremus ne forte
et in nobis aliquis deprehendatur, qui ex eo quod
Christi non habet indumentum, arguatur non baptizatus
in Christo. Cum autem quis semel Christum
indutus fuerit, et missus in flammam, Spiritus
sancti ardore canduerit, non intelligitur aurum sit
an argentum. Quamdiu calor massam sic possidet,
unus igneus color est, et omnis diversitas generis,
conditionis et corporum aufertur istiusmodi vestimento.
Non est enim Judaeus, neque Graecus. Pro
Graeco Gentilem accipere debemus, quia <foreign xml:lang="greek">Ἕλλην</foreign>,
et Graecum et Ethnicum utrumque significat. Nec
Judaeus idcirco melior est, quia circumcisus est;
nec Gentilis ideo deterior, quia praeputium habet;
sed pro qualitate fidei, vel Judaeus, vel Graecus
<pb n="0369C"/>
melior,sive deterior est. Servus quoque et liber,
non conditione separantur, sed fide, quia potest et
servus libero esse melior, et liber servum in fidei
qualitate praevertere. Masculus similiter et femina,
fortitudine et imbecillitate corporum separantur.
Caeterum fides pro mentis devotione censetur, et
saepe evenit ut et mulier viro causa salutis fiat, et
mulierem vir in religione praecedat. Cum autem ita
se res habeat, et tota diversitas generis, conditionis
et corporum, Christi baptismate, et indumento
illius auferatur, omnes unum sumus in Christo
Jesu: ut quomodo Pater et Filius in se unum sunt,
ita et nos in ipsis unum simus.</p>
<p> <hi>
            <note>(Vers 29.)</note> Si autem vos Christi: ergo Abrahae semen
estis, secundum promissionem haeredes.</hi> Quia repromissiones
<pb n="0369D"/>
ad Abraham et ad semen ejus factae
sunt, quod est Christus Jesus, consequenter hi qui
Christi filii, id est, semen ejus sunt, semen quoque
dicuntur Abraham, cujus sunt semen ex semine.
Verum quotiescumque Dominus noster Jesus semen
Abrahae nominatur, corporaliter sentiendum est,
quod ex ejus stirpe generetur. Quoties autem nos,
qui Salvatoris sermone suscepto, credidimus in eum,
et nobilitatem generis Abrahae, ad quem est promissio
facta, suscepimus: tunc spiritualiter semen
fidei et praedicationis accipere debemus. Deinde etiam
<pb n="0370A"/> <emph>446</emph> 
 hoc considerandum, quod quando de Domino
loquitur: <hi>Abrahae autem dictae sunt promissiones et
semini ejus,</hi> hoc est, Christo Jesu, repromissiones
pluraliter ponat. Quando vero de his qui per Christum
semen sunt Abrahae, singulariter repromissio
nuncupetur, ut in praesenti loco: <hi>Ergo Abrahae semen
estis, secundum promissionem haeredes.</hi> Decens quippe
erat ut quod in Christo uno pluraliter dicebatur, id in
multis hominibus singulariter poneretur. Sequitur:</p>
<p> <hi>
            <note>(Cap. IV.--Vers. 1, 2.)</note> Dico autem, quanto tempore
haeres parvulus est, nihil differt a servo, cum sit
Dominus omnium, sed sub tutoribus est et actoribus
usque ad praefinitum tempus a patre.</hi> Haeres iste parvulus,
qui nihil differt a servo cum sit Dominus omnium,
sed sub tutoribus et actoribus est, usque ad
<pb n="0370B"/>
praefinitum tempus a patre, totum humanum genus
usque ad adventum Christi, et, ut amplius dicam, usque
ad mundi consummationem significat. Quomodo enim
omnes in protoplasto Adam, necdum nati moriuntur:
ita et omnes etiam hi, qui ante adventum Christi nati
sunt, in secundo Adam vivificantur. Atque ita fit, ut
et nos Legi servierimus in patribus: et illi gratia
salventur in filiis. Iste intellectus Ecclesiae catholicae
convenit, quae et veteris et novi Testamenti unam
asserit providentiam: nec distinguit in tempore,
quos conditione sociavit. Omnes aedificati sumus super
fundamentum apostolorum et prophetarum, continente
nos angulari lapide Jesu Christo Domino nostro,
qui fecit utraque unum, et medium parietem
dissipans, inimicitiam utriusque populi in sua carne
<pb n="0370C"/>
destruxit, et antiquae Legis difficultatem, Evangelicorum
dogmatum integritate mutavit <note>(Ephes. II, 20)</note>.
Vere in Christo omnes unus panis sumus, et duo
consensimus super terram. Et quomodo nos super
prophetas fundati sumus: ita et patriarchae in apostolorum
fundamine constiterunt. Tutores autem et
actores, possunt et prophetae accipi, quorum verbis
quotidie in adventum Salvatoris erudiebamur: sicut
paedagoga Moysi Lex supra disserta est; et angeli parvulorum
qui quotidie vident faciem Patris, et interpellant
pro eis. De quibus dictum est: <hi>Immittet</hi> <emph>447</emph> <hi>angelos Domini in circuitu timentium eum, et eruet eos <note>(Ps. XXXIII, 8)</note>
          </hi>.
Possunt intelligi et sacerdotes et principes,
qui tum populo dominati, nunc formam praebere
censentur. Et recte hi sub tutoribus et actoribus
<pb n="0370D"/>
esse dicuntur, qui habentes spiritum timoris, necdum
meruere spiritum libertatis et adoptionis accipere.
Aetas enim infantiae ad peccata formidat, paedagogum
metuit, non confidit esse se liberam, licet per naturam
domina sit. Et secundum utramque intelligentiam
qua tutores et actores, vel prophetas, vel angelos
diximus, parvulus iste tamdiu sub actoribus est atque
tutoribus, donec legitimum perfecti viri tempus impleverit.
Legitimum autem tempus, sicut Romanis
legibus, viginti quinque annorum spatio terminatur,
ita ad humani generis perfectionem Christi reputatur
<pb n="0371A"/>
adventus. Statim ut ille venerit, et omnes in virum
perfectum creverimus, paedagogus a nobis tutorque
discedunt. Tunc auctoritate Domini et haereditatis
possessione perfruemur, in qua prius nati quodammodo
putabamur alieni.</p>
<p> <hi>
            <note>(Vers 3.)</note> Ita et nos, cum essemus parvuli, sub elementis
hujus mundi eramus servientes.</hi> Elementa mundi,
eosdem quos supra tutores et actores dixerat, appellavit:
quod sub ipsis primum praesidibus constituti,
quia necdum Dei Filii capere ad nos poteramus adventum,
erudiebamur in medio. Nonnulli eos esse
angelos arbitrantur, qui quatuor mundi elementis
praesideant: terrae videlicet, aquae, igni, et aeri: et
necesse esse, ut priusquam quis credat in Christo,
illis arbitris gubernetur. Elementa mundi coelum et
<pb n="0371B"/>
terram, et ea quae intra haec sunt, plerique appellata
putant: quod videlicet solem, lunam, maria, silvarum,
et montium deos, et sapientes Graeciae, et Barbarae
nationes, Romanique, omnium superstitionum
sentina, venerentur: quibus cum Christus venerit,
liberamur, intelligentes ea creaturas esse, non numina.
Alii elementa mundi, Legem interpretantur
Moysi et eloquia prophetarum: quod per haec quasi
initia et exordia litterarum, Dei timorem, qui sapientiae
principium est, suscipiamus. Denique ad eos qui
jam deberent esse perfecti, et veritate neglecta, <emph>448</emph> 
adhuc disciplinarum principiis inhaerebant, scribit
in Epistola ad Hebraeos Apostolus: <hi>Etenim cum deberetis
esse magistri propter tempus, rursum necesse
habetis ut doceamini quae sint elementa principii sermonum
<pb n="0371C"/>
Dei <note>(Hebr. V, 12)</note>
          </hi>. Econtrario nobis objici potest,
quod ad Colossenses Paulus apostolus scribens,
elementa mundi alia nuncuparit: <hi>Videte,</hi> dicens, <hi>ne
quis vos depraedetur per philosophiam, et inanem deceptionem,
secundum traditionem hominum: secundum
elementa mundi, et non secundum Christum <note>(Coloss.
II, 8)</note>
          </hi>. Sed ex eo quod addidit, <hi>secundum traditionem
hominum, et inanem deceptionem,</hi> ostendit non eadem
elementa ad Colossenses et ad Galatas nominari. Ab
his quippe elementis postquam venerit temporis
plenitudo redimimur, et ad majora gradientes adoptionem
recipimus filiorum. Ab illis vero nihil tale dicitur
quid sequatur; sed simpliciter elementa pro litteris
accipiuntur. Potest igitur, ut diximus, Moysi Lex et
prophetae pro elementis accipi litterarum, quod per eas
<pb n="0371D"/>
syllabae jungantur et nomina, et non tam sui, quam
alterius rei utilitate discantur: ut possimus orationem
legere contextam, in qua sensus magis et ordo verborum
quam litterarum principia considerantur. Quod
autem Legem et prophetas, elementa mundi interpretati
sumus, mundus pro his qui in mundo sunt, accipi
solet, eodem Paulo dicente: <hi>Deus erat in Christo, mundum
reconcilians sibi <note>(II Cor. V, 9)</note>
          </hi>. Et in Evangelio: <hi>Et mundus per eum factus est, et mundus eum non recipit <note>(Joan. X)</note>
          </hi>.
Quidam etiam in illa liberius evagantur:
ut quia Lex umbram habet futurorum bonorum, requirant
<pb n="0372A"/>
utrum in alio mundo, de quo Salvator ait: <hi>Ego non sum de mundo isto 
 <note>(Joan. VIII, 23)</note>
          </hi>, primum
parvuli simus, et sub elementis initiorum constituti,
paulatim procedamus ad summum, et recipiamus
adoptionis locum quem quondam amisimus.</p>
<p> <hi>
            <note>(Vers. 4.)</note> At ubi venit plenitudo temporis, misit
Deus Filium suum factum ex muliere, factum sub Lege:
ut eos qui sub Lege erant, redimeret, ut adoptionem
filiorum reciperemus.</hi> Diligenter attendite quod
non dixerit, <hi>factum per mulierem:</hi> quod Marcion
et caeterae haereses volunt, quae putativam Christi
carnem simulant: sed <hi>ex muliere,</hi> ut non per illam, <emph>449</emph> 
 sed ex illa natus esse credatur. Quod
autem sanctam et beatam Matrem Domini, mulierem,
non Virginem nominavit, hoc idem et in Evangelio
<pb n="0372B"/> <foreign xml:lang="greek">κατὰ Ματθαῖον</foreign>
 scriptum est: quando uxor appellatur
Joseph <note>(Luc. II)</note>, et ab ipso Domino quasi
mulier increpatur <note>(Joan. II)</note>. Non enim necesse erat
semper quasi caute et timide Virginem dicere, cum
mulier sexum magis significet quam copulam viri:
et secundum intelligentiam Graecitatis, <foreign xml:lang="greek">γυνὴ</foreign> tam
uxor, quam mulier valeat interpretari. Sed ut
cuncta praeteream: quomodo sub lege factus est,
ut eos qui sub lege erant, redimeret: sic
propter illos qui nati erant ex muliere, ex muliere
nasci voluit. Nam et baptismum in Jordanis
fluento idcirco quasi poenitens, cum esset a peccatis
liber, accepit: ut caeteros edoceret mundandos esse
per baptismum, et in filios nova Spiritus adoptione
generari. Quod nequaquam intelligens Joannes Baptista,
<pb n="0372C"/>
eum ad lavacrum prohibebat accedere, dicens: <hi>Ego a te debeo baptizari 
 <note>(Matt. III, 14)</note>
          </hi>. Et
statim sacramentum [ <hi>Al.</hi> sacramento] docetur: <hi>Sine
modo: sic enim decet nos adimplere omnem justitiam,</hi> 
ne qui ob hominum salutem venerat, aliquid de
conversatione hominum praeteriret. Quaerat quispiam,
et dicat: Si ideo sub Lege factus est, ut eos
qui sub Lege erant, redimeret: quod videlicet impossibile
fuerit redimi eos qui erant sub Lege, nisi
factus fuisset ipse sub Lege: aut sine Lege factus
est, ut redimeret eos, qui sub Lege non erant: aut
si non est factus ipse sine Lege, non redimit eos qui
sub Lege non fuerant. Quod si possibile erat eos qui
sine Lege erant, redimi; ita ut sine Lege ipse non
fieret: ergo superflue sub Lege factus est; ut redimeret
<pb n="0372D"/>
eos qui sub Lege erant. Breviter solvet hanc
quaestionem, si quis illo utatur exemplo: <hi>et cum his
qui sine Lege erant, reputatus est.</hi> Nam licet in Latinis
codicibus propter simplicitatem interpretum male
editum sit: <hi>Et cum iniquis reputatus est <note>(Luc. XXII,
37)</note>
          </hi>; tamen sciendum aliud apud Graecos significare <foreign xml:lang="greek">ἄνομον</foreign>,
quod hic scriptum est; aliud <foreign xml:lang="greek">ἄδικον</foreign>, quod in
Latinis voluminibus habetur. <foreign xml:lang="greek">Ἄνομος</foreign> enim dicitur
ille, qui sine lege est, et nullo <emph>450</emph> jure constringitur. <foreign xml:lang="greek">Ἄδικος</foreign>
 vero iniquus, sive injustus. Unde
et ipse Apostolus in alio loco: <hi>cum non essem,</hi> 
<pb n="0373A"/>
ait, <hi>sine Lege Dei; sed in Lege essem Christi <note>(I Cor.
IX)</note>
          </hi>: et certe in hoc quoque testimonio <foreign xml:lang="greek">ἄνομος</foreign> in
Graeco scriptum est; et qui hic bene interpretatus
est, potuit idem verbum et ibi similiter interpretari:
nisi eum ambiguitas fefellisset. Alius vero ipsum
verbum, <hi>redimeret,</hi> acutius intuebitur; et dicet eos
significari redemptos, qui primum de Dei parte fuerint,
et postea esse cessaverint: illos vero qui sub
Lege non fuerint, non tam redimi, quam emi. Unde
et ad Corinthios, in quibus audiebatur fornicatio, et
talis fornicatio quae ne inter Gentes quidem <note>(Ibid. V)</note>,
scribitur: <hi>Pretio empti estis,</hi> non <hi>redempti:</hi> 
sub Lege quippe non fuerant. Recipimus igitur adoptionem
filiorum Dei: et redempti a Christo, sub
servitute elementorum mundi et tutorum potestate
<pb n="0373B"/>
esse desistimus. Quomodo autem inter redimere et
emere quid interesset, ostendimus, sic quid sit inter
accipere, et recipere adoptionem filiorum, consideremus.</p>
<p> <hi>
            <note>(Vers. 6.)</note> Quoniam autem estis filii Dei, misit Deus
spiritum Filii sui in corda nostra clamantem, Abba,
Pater.</hi> Manifeste apostolus Paulus tres spiritus nominat,
Spiritum Filii Dei, ut in praesenti loco, <hi>Misit
Deus Spiritum Filii in corda nostra <note>(Rom. VIII, 14)</note>
          </hi>.
Et Spiritum Dei, ut in illo: <hi>Quotquot Spiritu Dei
aguntur, hi filii Dei sunt.</hi> Et Spiritum sanctum ut ibi: <hi>Corpora vestra templum sancti Spiritus sunt, qui est
in vobis 
 <note>(I Cor. VI, 19)</note>
          </hi>. Alium autem sanctum Spiritum
esse quam Filium Dei, manifeste et in Evangelio
comprobatur: <hi>Qui dixerit verbum contra Filium
<pb n="0373C"/>
hominis, dimittetur ei. Quicumque autem dixerit contra
Spiritum sanctum, nec hic, nec in futuro dimittetur
et <note>(Luc. XII, 10)</note>
          </hi>. Hoc ideo: quia multi per imperitiam
Scripturarum (quod et Firmianus in octavo
ad Demetrianum Epistolarum libro facit) asserunt
Spiritum sanctum saepe Patrem, saepe Filium nominari.
Et cum perspicue in Trinitate credamus, tertiam
personam auferentes, non substantiam ejus volunt
esse, sed nomen. Ne autem longum faciam (non
enim dialogus, sed <emph>451</emph> commentarius scribitur), de
quinquagesimo psalmo tres spiritus nominatos breviter
ostendam, propheta dicente: <hi>Cor mundum crea
in me, Deus, et spiritum rectum innova in visceribus
meis. Ne projicias me a facie tua: et Spiritum sanctum
tuum ne auferas a me. Redde mihi laetitiam salutaris
<pb n="0373D"/>
tui, et spiritu principali confirma me.</hi> Principalem
spiritum, Patrem appellat: quia Filius ex Patre,
et non Pater ex Filio. Spiritum autem rectum, veritatis
atque justitiae, Christum Dominum significat: <hi>Quia Pater omne judicium dedit Filio 
 <note>(Joan. V, 22)</note>
          </hi>,
ut David ait: <hi>Deus, judicium tuum regi da, et potentiam
tuam filio regis <note>(Ps. LXXI, 1)</note>
          </hi>. Porro Spiritum
sanctum aperto nomine vocat. Quae quidem cum
<pb n="0374A"/>
vocabulis personisque dissentiant, substantia naturaque
sociata sunt: et indifferenter idem Spiritus
ob naturae societatem, nunc Patris dicitur esse,
nunc Filii. Argumentum autem quo asserere conatur,
nos jam non esse sub Lege, sed sub gratia Domini
Jesu, tali fine concludit. Superius dixerat, <hi>ut adoptionem
filiorum reciperemus:</hi> nunc Dei esse nos filios,
ex spiritu probat quem habemus in nobis. Numquam
enim, inquit, auderemus dicere: <hi>Pater noster
qui es in coelis: Sanctificetur nomen tuum,</hi> nisi de
conscientia Spiritus habitantis in nobis, et magna
sensuum et dogmatum voce clamante: <hi>Abba, Pater <note>(Rom. VIII, 15)</note>
          </hi>.
Abba Hebraicum est, idipsum significans
quod et Pater. Et hanc consuetudinem in pluribus
locis Scriptura conservat, ut Hebraicum verbum
<pb n="0374B"/>
cum interpretatione sua ponat. Bartimeus, <hi>filius
Timei.</hi> Aser, <hi>divitiae.</hi> Tabitha, <hi>Dorcas <note>(Act. IX)</note>
          </hi>:
et in Genesi, Mesech, <hi>vernaculus <note>(Gen. XV)</note>
          </hi>, et caetera
his similia. Cum autem Abba Pater Hebraeo Syroque
sermone dicatur: et Dominus noster in Evangelio
praecipiat, nullum patrem vocandum nisi Deum <note>(Matt. XXIII)</note>,
nescio qua licentia in monasteriis vel
vocemus hoc nomine alios, vel vocari nos acquiescamus.
Et certe ipse praecepit hoc qui dixerat non
esse jurandum <note>(Matth. V)</note>. Si non juramus, nec patrem
quidem quempiam nominemus. Si de patre interpretabimur
aliter, et de jurando aliter sentire cogemur
[ <hi>Al.</hi> cogemus]. Notandum etiam, quia clamor
in Scripturis, non <emph>452</emph> magnae vocis emissio, sed
scientiae intelligatur et dogmatum magnitudo. Nam
<pb n="0374C"/>
et in Exodo respondit Dominus ad Moysen: <hi>Quid
clamas ad me <note>(Exod. XIV, 15)</note>
          </hi>? cum penitus Moysi
vox nulla praecesserit. Verum compunctum cor et
pro populo lacrymabiliter ingemiscens, Scriptura
clamorem vocavit. Quomodo igitur, qui Spiritum
Filii Dei habet, filius Dei est; sic in reciprocum, qui
spiritum Filii Dei non habet, Dei filius non potest
appellari.</p>
<p> <hi>
            <note>(Vers. 7.)</note> Itaque jam non est servus, sed filius.
Quod si filius, et haeres per Christum.</hi> Habentes, inquit,
spiritum Filii Dei in vobis clamantem, Abba,
Pater, non servi coepistis esse, sed filii. Quia ante
nihil differebatis a servo cum essetis natura quidem
Dei; sed sub tutoribus et actoribus parvuli degebatis:
quod si filii estis, consequenter vobis debetur
<pb n="0374D"/>
haereditas, ut quomodo spiritum Filii Dei accipientes,
facti estis filii Dei: ita in libertatem de servitute
mutati, haeredes sitis cum haerede Patris Christo
Jesu, qui ex persona hominis assumpti loquitur in
psalmo: <hi>Dominus dixit ad me, Filius meus es tu, ego
hodie genui te. Postula a me, et dabo tibi gentes haereditatem
tuam, et possessionem tuam terminos terrae <note>(Ps. II, 7, 8)</note>
          </hi>.
Quod autem in hoc loco dicimus, in
<pb n="0375A"/>
caeteris quoque observare debemus, de toto genere
hominum singulari numero disputari. Omnes enim
credentes, unum sumus in Christo Jesu, et membra
corporis ejus, et in perfectum virum redacti, illum
habemus caput, quia caput viri Christus est <note>(I Cor.
XI, 2)</note>.</p>
<p> <hi>
            <note>(Vers. 8, 9.)</note> Sed tunc quidem nescientes Deum servistis
his qui natura non erant dii. Nunc vero cognoscentes
Deum, magis autem cogniti ab eo, quomodo
convertimini iterum ad infirma et egena elementa, quibus
rursum servire vultis?</hi> Galatas quod ab idolorum
cultu ad fidem Dei veri transtulerunt, arguit, quomodo
idolis derelictis, quae natura non erant dii, et
cognoscentes Deum, magis autem cogniti ab ipso,
spiritu quoque adoptionis accepto, rursum quasi
<pb n="0375B"/>
parvuli, et sub tutoribus et paedagogo esse cupientes,
ad infirma et paupertina revertantur elementa,
quae propterea infirmo et pauperi sensu populo data
sunt <emph>453</emph> in deserto, quia non poterat accipere et
sustinere majora. Eadem autem elementa, quae nunc
infirma et egena appellavit, superius tantum mundi
elementa posuit. Et ubi elementa mundi dicta sunt,
ibi non est additum, <hi>infirma et egena.</hi> Hinc rursum
ubi infirma vocata sunt, <hi>mundi,</hi> ut supra diximus,
nomen est tacitum. Puto itaque quamdiu quis parvulus
est, nec statutum a patre tempus implevit, ut
filius et haeres appellari queat, sub elementis eum
mundi, Lege videlicet esse Moysi. Cum autem post
libertatem filio debitam rursus reversus fuerit ad
Legem, circumcidi volens, et totam Judaicae superstitionis
<pb n="0375C"/>
litteram sequi, tunc quae prius ei mundi
tantum fuerant elementa, infirma quoque et egena
dicuntur exordia. Intantum enim nihil prosunt cultoribus
suis, ut ne hoc quidem eis exhibere valeant
quod ante praestiterant, Jerosolyma, templo altarique
destructis. Respondeat aliquis, et dicat: Si lex
et praecepta quae in Lege conscripta sunt, infirma
et egena elementa sunt, et hi qui cognoverunt Deum,
magis autem cogniti sunt ab eo, Legem observare
non debent (ne incipiant non tam Deum colere a
quo cogniti sunt, quam ad eos reverti qui natura
non sunt dii), aut Legem observaverunt Moyses et
prophetae, et non cognoverunt Deum, nec cogniti
sunt ab eo; aut si cognoverunt Deum, mandata Legis
minime compleverunt. Quod utrumque periculosum
<pb n="0375D"/>
est dicere: Aut illos non fecisse quae Legis
sunt, et sic cognovisse Deum: aut non cognovisse
Deum, dum infirma et egena Legis elementa custodiunt.
Quod quidem sic solvi potest, ut dicamus illos,
quomodo Paulus factus est Judaeis Judaeus,
ut Judaeos lucrifaceret <note>(I Cor. IX)</note>, et in Generis ex
voto comam totondit <note>(Act. XVIII)</note>, et nudipedalia atque
calvitium Jerosolymis in templo exercuit, ut eorum
sedaret invidiam, qui catechisati de eo fuerant,
quod contra Legem Moysi, et Deum faceret
<pb n="0376A"/>
prophetarum: ita et sanctos viros fecisse quidem
ea quae Legis erant, sed sensum magis Legis secutos
esse quam litteram. Qui non minus quam Abraham
sublato de facie velamento, cupierunt videre
diem Christi, et viderunt <emph>454</emph> et laetati sunt: Facti
infirmo populo infirmi, ut infirmos lucrifacerent <note>(I Cor. IX)</note>,
et his qui sub Lege erant quasi essent
ipsi sub Lege, ut eos ab idolis, quibus in Aegypto
assueverant, separarent. Absurdum quippe est Moysen
et caeteros confabulatores Dei in ea fuisse conditione,
ut non credamus eis, et praefinitum tempus
a Patre venisse, et redemptos eos esse de servitute
legali, et adoptionem filiorum consecutos,
et haereditatem cepisse cum Christo. Quaecumque
enim toto generi humano sapientia Dei quasi uni
<pb n="0376B"/>
Filio praestitit, haec eadem unicuique sanctorum
semper suo ordine et dispensatione largita est. Legem
nobis Moysi infirma et egena dicentibus elementa,
occasionem inveniunt haeretici, ut detrahant
Creatori, quia mundum condiderit, et Legem sanxerit.
Quibus nos respondebimus, id quod supra
diximus, infirma his esse et egena elementa, qui ad
ea post Evangelii gratiam revertuntur. Antequam
vero praefinitum tempus veniret a Patre, non tam
infirma et egena appellata esse elementa, quam
mundi. Denique priusquam Christi in toto orbe
Evangelium coruscaret, habuerunt suum fulgorem
praecepta legalia: postquam vero majus evangelicae
gratiae lumen effulsit, et sol justitiae toti mundo se
prodidit, stellarum lumen absconditum est, et earum
<pb n="0376C"/>
radii caligaverunt, ita ut Apostolus in alio loco
diceret: <hi>Nam nec glorificatum est, quod glorificatum
fuit in hac parte, propter excellentem gloriam <note>(II Cor.
III)</note>
          </hi>. Quod aliis verbis nunc loquitur, ut dicat, Lex
Moysi quae ante Evangelium dives, et opulenta, et
clara fuit, post adventum Christi ad comparationem
ejus quasi infirma et egena, imminuta atque destructa
est ab eo qui major fuit Salomone, et templo,
et Jona. Quod enim scriptum est: <hi>Illum oportet
crescere, me autem minui <note>(Joan. III, 30)</note>
          </hi>: non tam
ex Joannis, quam ex Legis persona dictum puto,
quia semper cedunt minora majoribus, et perfecta
initiis praeponuntur. Alias autem infirma et egena
elementa, Judaeorum traditiones, et secundum litteram
vilem intelligentiam confirmabimus, quae sunt
<pb n="0376D"/>
justificationes non bonae, et praecepta non bona. <emph>455</emph> 
 Robusta quippe et dives est Legis intelligentia
spiritualis <note>(Ezech. XX)</note>, ita ut aut penitus elementum
non debeat appellari, aut elementum quidem sit
comparatione futuri saeculi, et vitae in Christo Jesu,
qua nunc vivunt angeli supernaeque virtutes. Sensui
vero Judaico comparata, non tam elementum, hoc
est, initium, quam perfectio nuncupetur. Quod autem
ait: <hi>Nunc vero cognoscentes Deum, magis autem
cogniti ab eo,</hi> illud ostendit, quod post idolorum cultum,
<pb n="0377A"/>
Deum intellexerint Galatae, vel potius ipsi cognitione
ejus digni sint judicati. Non quod Deus
Creator omnium aliquid ignoret; sed quod eos tantum
scire dicatur, qui errorem pietate mutaverint. <hi>Cognoscit Dominus qui sunt ejus 
 <note>(II Tim. II, 19)</note>
          </hi>. Et
Salvator in Evangelio: <hi>Ego sum,</hi> ait, <hi>pastor bonus,
et cognosco meas, et cognoscunt me meae <note>(Joan. X, 14)</note>
          </hi>.
Econtra ad impios: <hi>Nescio vos, recedite a me, operarii
iniquitatis <note>(Luc. XIII, 27)</note>
          </hi>. Et ad stultas virgines: <hi>Nescio vos quae estis</hi> 
 [Al. <hi>sitis</hi> ] <note>(Matth. XXV, 12)</note>.</p>
<p> <hi>
            <note>(Vers. 10, 11.)</note> Dies observatis, et menses, et tempora,
et annos, timeo vos, ne forte sine causa laboraverim
in vobis.</hi> Qui non adorat Patrem in spiritu et
veritate, nescit sabbatismum sanctis repositum, de
quo loquitur Deus: <hi>Si introierunt in requiem meam</hi> 
<pb n="0377B"/> <note>(Psal. XCIV, 11)</note>:
et non de illis temporibus recordatur,
de quibus scriptum est: <hi>Recordamini dierum
saeculi <note>(Isai. XLVI, 9)</note>
          </hi>. Et alibi: <hi>Memoratus sum dies
antiquos, et annos aeternos in mente habui <note>(Psal.
LXXVI, 6)</note>
          </hi>. Dies Judaicos observat, et menses, et
tempora, et annos. Dies, ut sabbati, et neomeniae,
et a decima mensis primi usque ad quartam decimam,
qua agnus corporeus victimae reservatur, et a
quarta decima usque ad vicesimam primam ejusdem
mensis, quando azyma comeduntur, non sinceritatis
et veritatis, sed in fermento veteri malitiae et nequitiae
Pharisaeorum. Septem quoque septimanas,
qui ritu Judaico post azyma computat, dies Israeliticae
Pentecostes colit. Nec non et clangorem tubarum
mense septimo prima mensis. Decima quoque ejusdem
<pb n="0377C"/>
mensis, expiationem et jejunium, et scenopegias ex
more figentes, Judaicos observant dies. Menses autem
custodiunt, qui primum et septimum mensem, non intelligentes
mysterium veritatis, observant. Tempora
quoque <emph>456</emph> colunt, qui ter per annos singulos Jerosolymam
venientes, putant se Domini implere praeceptum,
dicentis: <hi>Tribus temporibus anni diem festum
agetis mihi, solemnitatem azymorum, et solemnitatem
messis primitivorum; et solemnitatem consummationis
in exitu anni <note>(Exod. XXIII, 14, seqq.)</note>
          </hi>. Et alibi: <hi>Tribus
temporibus anni apparebit masculinum tuum in conspectu
Domini Dei tui <note>(Ibid. XVII)</note>
          </hi>. Quod autem ait, <hi>et annos,</hi> 
 puto de septimo remissionis anno dici, et
de quinquagesimo, quem illi Jubileum vocant. Plenius
hunc locum ad Colossenses Apostolus explicat,
<pb n="0377D"/>
dicens: <hi>Nemo ergo vos judicet in cibo, aut in potu,
aut in parte diei festi, aut neomeniae, aut sabbatorum,
quae sunt umbra futurorum <note>(Coloss. II, 16)</note>
          </hi>. Partem
dici festi ad distinctionem perpetuae festivitatis hic
posuit, ut non brevem, et, ut ita dicam, totius corporis
<pb n="0378A"/>
quamdam particulam, sed totum vitae nostrae
spatium perpetuae in Christo solemnitatis habeamus.
Et ut posterioribus priora connectam, quid de lege
Moysi et de superflua ciborum curiositate in hac eadem
Epistola sentiat, statim subjungit et loquitur: <hi>Si enim mortui estis cum Christo, ab elementis mundi
hujus, quid adhuc tamquam viventes in hoc mundo decernitis?
Ne tetigeritis, neque gustaveritis, neque contrectaveritis,
quae sunt omnia in interitu ipso usu, secundum
praecepta et doctrinas hominum.</hi> 
 Dicat aliquis:
Si dies observare non licet, et menses, et
tempora, et annos, nos quoque simile crimen incurrimus
quartam sabbati observantes, et parasceven,
et diem Dominicam, et jejunium Quadragesimae, et
Paschae festivitatem, et Pentecostes laetitiam, et pro
<pb n="0378B"/>
varietate regionum, diversa in honore martyrum
tempora constituta. Ad quod qui simpliciter respondebit,
dicet: non eosdem Judaicae observationis dies
esse quos nostros. Nos enim non azymorum pascha
celebramus, sed resurrectionis et crucis. Nec septem
juxta morem Israel numeramus hebdomadas in
Pentecoste, sed Spiritus sancti veneramur adventum.
Et ne inordinata congregatio populi
fidem minueret in Christo, propterea dies aliqui
constituti sunt, ut in unum omnes pariter veniremus.
Non quo celebrior sit dies illa qua convenimus,
sed quo quacumque die conveniendum
sit, <emph>457</emph> ex conspectu [ <hi>Al.</hi> et aspectu] mutuo laetitia
major oriatur. Qui vero oppositae quaestioni acutius
respondere conatur, illud affirmat, omnes dies
<pb n="0378C"/>
aequales esse, nec per parasceven tantum Christum
crucifigi, et die Dominica resurgere, sed semper
sanctum resurrectionis esse diem et semper eum
carne vesci Dominica, Jejunia autem et congregationes
inter dies propter eos a viris prudentibus
constitutos, qui magis saeculo vacant, quam Deo, nec
possunt, immo nolunt toto in Ecclesia vitae suae tempore
congregari, et ante humanos actus, Deo orationum
suarum offerre sacrificium. Quotus enim quisque
est, qui saltem haec pauca quae statuta sunt, vel
orandi tempora, vel jejunandi semper exerceat? Itaque
sicut nobis licet vel jejunare semper, vel semper
orare, et diem Dominicam accepto Domini corpore
indesinenter celebrare gaudentibus: non ita et Judaeis
fas est omni tempore immolare agnum, Pentecostem
<pb n="0378D"/>
agere, tabernacula figere, jejunare quotidie.
Satis vero caute inter auctoritatem Apostoli, et sancti
hominis lenitatem verba moderatus est, inferens: <hi>Timeo vos, ne forte sine causa laboraverim in vobis.</hi> 
Si enim abrupte condemnare voluisset, dixisset utique:
<pb n="0379A"/> <hi>Timeo vos: sine causa enim laboravi in vobis.</hi> 
Nunc autem videns eos zelum Dei habere, sed non
secundum scientiam, nec penitus eorum desperavit
salutem, qui pio fuerant errore decepti, nec rursum
irreprehensos reliquit, ne et ipsis perseverandi in
errore, et caeteris occasionem similiter tribueret errandi. <hi>Timeo autem vos,</hi> 
 posuit, pro eo quod est, <hi>timeo
de vobis.</hi> Sine causa laborat magister, cum ipse
provocat ad majora discipulos, et illi retro lapsi ad
minora et humilia revolvuntur.</p>
<p> <hi>
            <note>(Vers. 12.)</note> Estote sicut et ego, quia et ego sicut vos.</hi> 
Quod dicit tale est, quomodo ego vobis infirmis sum factus
infirmus, et non potui loqui ut spiritualibus, sed
quasi carnalibus et parvulis in Christo, et quia necdum
poteratis solido cibo vesci, <emph>458</emph> Evangelico vos tantum
<pb n="0379B"/>
lacte potavi, nolens in aetate vos semper infantiae
permanere, sed paulatim ad adolescentiam et juventutem
usque perducere, ut solidum cibum possetis
accipere: ita et vos debetis esse sicut et ego sum,
perfectiora videlicet sapere, dimisso lacte, ad fortiores
cibos, et ad pabula transire majora. Hoc autem
loquitur quasi Salvatoris imitator, qui non rapinam
arbitratus est se esse aequalem Deo, sed semetipsum
exinanivit formam servi accipiens; et habitu inventus
est ut homo, ut nos dii fieremus ex hominibus,
et non ultra moreremur; sed consurgentes Christo,
amici ejus diceremur et fratres, et ut esset discipulus
sicut magister, et servus sicut dominus. Potest
autem et ita intelligi: Obsecro vos, inquit, fratres,
ut Judaica observatione contempta, dierum, mensium,
<pb n="0379C"/>
temporum, atque annorum, quae sunt umbrae
futurorum, me imitemini, qui sine querela in Lege
versatus, omnia arbitratus sum quasi purgamenta
atque quisquilias, ut Christum lucrifacerem. Fui
quippe et ego sicut vos nunc estis, cum eisdem observationibus
strictus tenebar, et Ecclesiam Christi,
quia ista non faceret, persequens devastabam.</p>
<p> <hi>
            <note>(Vers. 13.)</note> Fratres, obsecro vos, nihil me laesistis.
Scitis autem quia per infirmitatem carnis evangelizavi
vobis jam pridem.</hi> Superiori sententiae junge quod sequitur,
quod ut fiat manifestius, sit ordo iste quem
fingimus: Obsecro vos, fratres, estote sicut et ego,
quia et ego sicut vos. Simile est huic illud: <hi>Rogamus
pro Christo, reconciliamini Deo <note>(II Cor. V, 40)</note>
          </hi>.
Nec non et alibi: <hi>Obsecro primum omnium fieri deprecationes,
<pb n="0379D"/>
orationes, postulationes, gratiarum actiones <note>(I Tim. II, 1)</note>
          </hi>.
Petri quoque verba dicentis: <hi>Seniores
in vobis rogo consenior ipse, et testis passionum
Christi <note>(I Petr. V, 1)</note>
          </hi>. Quae quidem et nos ad humilitatem
provocant, et supercilium decutiunt episcoporum,
qui velut in aliqua sublimi specula constituti,
vix dignantur videre mortales, et alloqui conservos
suos. Discant ab Apostolo, <emph>459</emph> errantes et insipientes
Galatas fratres vocari. Discant post increpationem
blanda verba dicentis: <hi>Obsecro vos <note>(I Cor. XI)</note>
          </hi>.
Quod autem obsecrat, illud est, ut imitatores ejus
<pb n="0380A"/>
sint, sicut ipse Christi; immo ut praesentem locum
sequar, nihil est grande quod postulat: ut quomodo
ipse propter illos de majori factus est minor: sic illi
a minoribus ad majora conscendant. <hi>Nihil me,</hi> inquit, <hi>laesistis.</hi> 
 Laedit discipulus magistrum, si per
negligentiam suam praecepta ejus laboremque disperdat.
Non laeserant Galatae Apostolum, usque in
praesens tempus Evangelium ejus ac mandata servantes.
Aut certe ita: Quando vobis primum Evangelium
annuntiavi; et propter infirmitatem carnis
vestrae, quia non poteratis sacramenta suscipere
majora, praedicavi vobis quasi parvulis, et meipsum
infirmum esse simulavi, ut vos infirmos lucrifacerem:
nonne quasi angelum suscepistis me, quasi Christum
Jesum? Cum igitur in nullo me illo tempore laeseritis
<pb n="0380B"/>
[ <hi>Al.</hi> laesistis], et me vestri causa humilem atque
dejectum similem Dei Filio putaveritis: quomodo
ad majora vos provocans laedor a vobis, perdendo
laborem meum, et dispensationem illam, qua
me parvulum esse simulaveram, irrito opere nunc
 lugetis? Per infirmitatem autem carnis non suae,
sed audientium, Galatis Paulus annuntiat: qui non
poterant carnem subjicere verbo Dei, sed quasi carnei,
nihil intelligentiae suscepere spiritualis. Quod
ut evidentius fiat, ponamus exemplum. Per infirmitatem
carnis docet, qui dicit: <hi>Si se non continent, nubant.</hi> 
Et: <hi>Mulier si mortuus fuerit vir ejus, libera est:
cui vult nubat, tantum in Domino <note>(I Cor. VII, 9, 39)</note>
          </hi>.
Nequaquam vero per infirmitatem carnis docet, ista
commemorans: <hi>Solutus es ab uxore: noli quaerere
<pb n="0380C"/>
uxorem.</hi> Et: <hi>Tempus est, ut et qui habent uxores, sic
sint quasi non habentes <note>(Ibid. 27, 29)</note>
          </hi>. Alia quippe
praecepta ad spirituales, alia dantur ad carneos. Et
aliud est quod juxta imperium, aliud quod juxta indulgentiam
praecipitur.</p>
<p> <hi>
            <note>(Vers. 14.)</note> Et tentationem vestram, quae erat in
carne mea, non sprevistis, neque respuistis: sed sicut
angelum Dei excepistis me, sicut Christum Jesum.</hi> 
Obscurus locus, et <emph>460</emph> acrius attendendus. Ego
quidem, ait, quasi parvulis vobis atque lactentibus
per infirmitatem carnis vestrae jam pridem evangelizavi,
a minoribus incipiens, et (ut ita dicam) apud
vos pene balbutiens. Quae dispensatio et praedicationis
infirmae simulatio, mea quidem gubernatio erat;
sed vestra tentatio, an vobis placerent, et magna viderentur
<pb n="0380D"/>
ea quae pro conditione sui minora erant, et
a me quasi humilia promebantur. Quae quidem vos,
non ut parva, sed ut magna capientes, intantum admirati
estis, ut me qui ea loquebar quasi angelum,
et, ut plus dicam, quasi Dei Filium susciperetis. Haec
ergo vestra tentatio, qua ego vos in carnali mei sermonis
annuntiatione tentabam, non fuit contempta,
nec vilis; sed plus quam aestimabam, habuit dignitatis.
Potest et locus iste ita edisseri: quando veni
ad vos, non veni in sermone sapientiae, sed homo
humilis atque contemptus, nihil magnum deferens,
<pb n="0381A"/>
crucifixum. Cum igitur me videretis in corpore infirmitatibus
obnoxio constitutum, regna coelestia
pollicentem non irrisistis, nec aestimastis dignum
esse contemptu: intelligebatis quippe humilitatem
carnis meae, et ipsius habitus vilitatem, ad vestram
tentationem fieri: an videlicet contemneretis cum,
qui ab incredulis miserabilis putabatur; sed econtra
illum humilem, vilem atque contemptum, ita ut angelum,
et plusquam angelum suscepistis. Aut certe
suspicari possumus, Apostolum eo tempore quo primum
venit ad Galatas, aegrotasse; et aliqua corpusculi
infirmitate detentum, non cessasse tamen, nec
vocem silentio repressisse, quo minus coeptum Evangelium
praedicaret. Nam tradunt eum gravissimum
capitis dolorem saepe perpessum: et hunc esse angelum
<pb n="0381B"/>
Satanae, qui appositus ei sit, ut eum colaphizaret
in carne, ne extolleretur. Haec infirmitas, et
languor hic corporis, apud eos quibus annuntiabatur
Evangelium, tentatio fuit: an contemnerent eum
sublimia promittentem, quem languoribus corporis
subjectum videbant. Nec non et illud dici potest,
quod in principio adventus sui ad Galatas, contumelias, <emph>461</emph> 
 et persecutiones, et plagas corporis ab his
qui contraibant Evangelio sustinuerit: et hanc fuisse
tentationem vel maximam Galatis, Apostolum
Christi cernentibus verberari. Quod autem ait, sicut
angelum, sicut Christum Jesum suscepistis me: et
angelo [ <hi>Al.</hi> angelis] Christum esse ostendit majorem,
quem secundum dispensationem corporis minorem
Psalmista cantaverat, dicens: <hi>Minorasti eum paulo
<pb n="0381C"/>
minus ab angelis <note>(Psal. VIII, 6)</note>
          </hi>; et tantum sua verba
in principio valuisse demonstrat, ut angeli putarentur
et Christi.</p>
<p> <hi>
            <note>(Vers. 15, 16.)</note> Ubi est ergo beatitudo vestra? Testimonium
enim perhibeo vobis: quia si fieri potuisset,
oculos vestros eruissetis et dedissetis mihi. Ergo inimicus
vobis factus sum veritatem dicens vobis?</hi> Beatus est
qui ambulat in virtutum via, sed si ad virtutes usque
pervenerit. Nec prodest a vitiis recessisse, nisi optima
comprehendas. Quia non tam initia sunt in
bonis studiis laudanda, quam finis. Sicut enim in vinea
multi usque ad praelum uvae gradus sunt: et primum
necesse est ut vitis gemmet in pampinis, spem
promittat in floribus: dehinc ut flore decusso, futuri
botri species deformetur, paulatimque turgescens
<pb n="0381D"/>
uva parturiat, ut pressa torcularibus dulcia
musta desudet. Ita et in doctrina singuli beatitudinum
sunt provectus [ <hi>Al.</hi> profectus]: ut audiat quis
verbum Dei, ut concipiat, ut in utero animae ejus
adolescat, et ad partum usque perveniat. Ut cum
pepererit illum, lacte enutriat, et per infantiam,
pueritiam, adolescentiam, juventutem, ad perfectum
virum usque perducat. Cum ergo singuli, ut diximus,
<pb n="0382A"/>
gradus, juxta provectus suos habeant beatitudinem:
si finis, et ut ita loquar, extrema manus operi defuerit,
totus labor irritus fiet; et dicetur: <hi>Ubi est
ergo beatitudo vestra?</hi> Quamvis, inquit, vos eo tempore
quo Evangelium juxta carnem susceperatis,
beatos dicerem quod in initiis fervebatis: tamen
nunc quia non video aedificio culmen impositum, et
pene nequaquam jacta fundamina, cogor dicere: <hi>Ubi est ergo beatitudo vestra,</hi> 
 qua vos beatos arbitrans
ante laudabam? Vere enim et ipse fateor,
quia sic me vobis humilia praedicantem vel persecutionibus <emph>462</emph> 
 conflictatum, in principio dilexistis:
ut si fieri posset (hyperbolice autem sunt accipienda
quae loquitur) eruissetis vobis oculos; et mihi,
ut omnium vestrum luminibus plus cernerem,
<pb n="0382B"/>
dedissetis. Optabatis quippe vos caecos esse per ineffabilem
in me charitatem; ut plus in meo corde
Evangelii lumen oriretur, emolumentum meum vestris
damnis crescere volebatis: et hoc illo tempore,
quo vobis quasi parvulis atque lactentibus, sive
propter infirmitatem carnis vestrae parva et humilia
annuntiabam, sive propter meae carnis injurias,
non dignus videbar fide. Nunc vero quia ab elementis
et syllabis et lectione puerili coepi vos ad majora
studia provocare, ut libros teneatis in manibus, ut
plena eruditionis, et sensuum verba discatis, recalcitratis,
irascimini, gravis vobis videtur esse perfectio
doctrinarum: et intantum in alios mutati estis
affectus, ut me quem quasi angelum et Christum
susceperatis, cui volebatis oculos vestros tradere,
<pb n="0382C"/>
nunc habeatis inimicum: quia vobis plenam annuntio
veritatem. Eleganter autem sententiam terminavit,
dicens: <hi>Ergo inimicus vobis factus sum veritatem
dicens vobis?</hi> ut ostenderet initia praedicationis, non
tam veritatem fuisse, quam umbram et imaginem
veritatis. Similis est huic illa sententia nobilis apud
Romanos poetae <note>(Terent. in And. I, 1)</note>:
<l>Obsequium amicos, veritas odium parit.</l> 
Sed vide quanto hic melius quam ille; Apostolus
enim his quos stultos dixerat, quos parvulos appellarat,
hanc sententiam temperavit, et specialem fecit:
dum proprie ad personas Galatasque direxit.
Ille vero et generalem, et ita se apud omnes habere
denuntians, vehementer erravit. Obsequium enim,
quo putavit amicos fieri, veritate dempta, non tam
<pb n="0382D"/>
obsequium est, quam adulatio, et assentatio: quas
clandestinas magis inimicitias, quam amicitias dici
debere, perspicuum est. Simul autem et illud considerandum,
quod hodie quoque quamdiu parvulis
atque lactentibus, et his in quorum cordibus numquam
Christus adolescit, nec proficit aetate et sapientia,
et gratia apud <emph>463</emph> Deum et homines, juxta
litteram Scripturas explanamus, laudamur, suspicimur,
<pb n="0383A"/>
admirationi habemur. Cum autem paululum
coeperimus eos provocare, ut transeant ad majora,
de praeconibus nostris inimici fiant; et malint Judaeos
potius quam apostolos sequi, qui a Pharisaeorum
doctrina et traditionibus recedentes, ad ipsum
Christum propitiatorium et perfectionem Legis ingressi
sunt: nec divinum sermonem accipere dignentur,
qui Ecclesiae magistros jubet ad altiora
dogmata scandere, et totis viribus sublimare vocem,
nec circumlatrantium strepitum pertimescere parvulorum,
dicentem [ <hi>Al.</hi> dicens]: <hi>Super montem excelsum
ascende, qui evangelizas Sion. Exalta in virtute
vocem tuam, qui evangelizas Jerusalem. Exalta,
noli timere <note>(Isai. XL, 9)</note>
          </hi>.</p>
<p> <hi>
            <note>(Vers. 17, 18.)</note> Aemulantur vos non bene: sed
<pb n="0383B"/>
excludere vos volunt, ut illos aemulemini. Bonum autem
aemulamini in bono semper: et non tantum cum
praesens sum apud vos.</hi> Aemulantur bene, qui cum videant
in aliquibus esse gratias, dona, virtutes, ipsi
tales esse desiderant: et fidem, vitam atque industriam
eorum per quae illa meruerunt, nituntur imitari,
ut possint ea quoque quae bona aemulatione digna
sunt, consequi. De quibus et Apostolus ait: <hi>Aemulamini spiritualia: magis autem ut prophetetis.</hi> 
Ac deinceps: <hi>Sic et vos, quoniam aemulatores estis
spiritualium, ad aedificationem Ecclesiae quaerite ut
abundetis.</hi> Et iterum: <hi>Itaque, fratres, aemulamini
prophetare, et loqui linguis nolite prohibere.</hi> Aemulantur
autem non bene, qui non tam ipsi cupiunt esse
meliores, ut imitentur eos qui aemulatione digni sunt,
<pb n="0383C"/>
quam illos ipsos volunt facere pejores, et retrorsum
trahere aemulatione perversa. Verbi gratia dictum
sit: Christianus est quispiam, legit Moysen et prophetas;
scit omnia in umbra et in imagine illi populo
praecessisse; scripta autem esse propter nos in
quos fines saeculorum decurrerunt. Circumcisionem
non tam praeputii, quam aurium et cordis intelligit.
Resurrexit cum Christo: ea quaerit quae sursum sunt.
Liberatus est ab onere et servitute Legis, ne tangas,
ne gustes, ne contamines, imperantis: huic si quis
Scripturarum verbis voluerit persuadere, ut non per
tropologiam, sed occidentem <emph>464</emph> litteram quae
sunt scripta, suscipiat: ut in manifesto fiat Judaeus,
non in occulto, aemulatur eum non bene: sed concito
cursu ad majora gradientem retrahere festinat;
<pb n="0383D"/>
ut se potius aemuletur qui retrorsum vadit: aut
certe eum multum ultra non promovet. Loquitur
itaque Galatis, qui ab assertoribus Legis inducti
fuerant, ut eos imitarentur, cum illi potius Galatas
debuerint imitari. Quia naturale est, majorem de
minori, non minorem fieri de majore, et dicit: <hi>Bonum
aemulamini in bono,</hi> id est, nolite assertores
Judaicae observationis imitari, sed ea quae bona
sunt, imitamini. Quomodo enim qui divitias, potentiam,
dignitatem alicujus imitatur, non tam bona,
quam ea quae fugienda sunt, aemulatur: ita et vos
<pb n="0384A"/>
econtrario, bonum aemulamini in bono: magis quaerentes
spiritualia quam carnalia; ut non illi vos Judaeos,
sed vos illos Christianos esse doceatis. Hoc
autem facite semper, ut perseveranti gradu, ad finem
boni operis pervenire possitis. Aemulabamini siquidem
bonum in bono, prius cum apud vos essem: qui
postquam a vobis recessi, omnia quae tradideram
perdidistis, de statione certa et fido portu, rursum
in altum unda relabente subtracti. Nec mirum si,
recedente Apostolo, vase electionis, et in quo Christus
Dominus loquebatur, Galatae sunt mutati: cum
etiam nunc cernamus et in Ecclesiis idipsum fieri. Si
quando enim doctor quis in Ecclesia contigerit sermone
ornatus et vita, qui audientes quasi stimulis
quibusdam concitet ad virtutes, videmus omnem
<pb n="0384B"/>
plebem circa eleemosynas, jejunia, castitatem, susceptionem
pauperum, sepulturas, et caetera similia
festinare, fervere, discurrere. Cum autem ille recesserit,
paulatim emarcescere, et subtracto cibo, tenuari,
pallere, languescere, et interitum sequi omnium
quae prius vigebant. Quamobrem quia messis
multa, operarii autem pauci <note>(Matth. IX, 37)</note>, precemur
Dominum messis, ut mittat operarios ad metendum,
qui spicas populi Christiani, quae stant in Ecclesia,
futuro tritico praeparatae, metant, colligant,
et in horrea comportantes, nequaquam perire patiantur. <emph>465</emph> 
 Hoc de eo zelo et aemulatione perversa,
de qua et alibi dictum est: <hi>Noli aemulari in malignantibus <note>(Ps. XXXVI, 1)</note>
          </hi>:
et hic: <hi>Aemulantur vos
non bene.</hi> Invenimus autem et alium zelum, quo zelati
<pb n="0384C"/>
sunt filii Jacob, Joseph fratrem suum <note>(Genes.
XXXVII seqq.)</note>: et Maria et Aaron amicum Domini
Moysen <note>(Num. XII)</note>. Neque enim aut illi, aut hi, ut
meliores essent Joseph et Moyse, ad zelum sunt concitati:
sed quia dolebant illos esse meliores. Iste
zelus vicinus invidiae est. Longum est si velim omnia
zeli genera, boni seu mali de Scripturarum preferre
thesauro. Bonum zelum legimus Phinees <note>(Num.
XXV)</note>, Eliae <note>(III Reg. XIX)</note>, Mathatiae <note>(I Mach. II)</note>, et
apostoli Judae (sed non proditoris) qui ob insignem
zeli in se virtutem, etiam <hi>Zelotis</hi> nomen accepit <note>(Actor. I)</note>.
Malum autem, ut Cain in Abel <note>(Genes. IV)</note>,
et caeterorum in alios. Et Zelum viri, de quo scriptum
est: <hi>Et venerit ei spiritus zeli <note>(Num. V)</note>
          </hi>. Nisi
forte medius hic zelus est, et nec in bonam, nec in
<pb n="0384D"/>
malam partem accipi potest; sed inter utrumque zelotypia
potius appellatur. Aliter: Videntes hi qui ex
circumcisione erant Galatas ex gentibus, Spiritus
sancti abundare virtutibus, se vero non linguis loqui,
non dona habere curationum; non gratiam prophetiae,
cupiebant eos zeli stimulis incitati, ad Legis
onera transducere, ut inciperent et illi sui similes
fieri.</p>
<p> <hi>
            <note>(Vers. 19.)</note> Filioli mei, quos iterum parturio, donec
formetur Christus in vobis.</hi> Quantis difficultatibus et
dolore fetus promantur ex utero, maledictio prima
<pb n="0385A"/>
declarat, dicens: <hi>In tristitia paries filios <note>(Gen. III,
16)</note>
          </hi>. Volens igitur Paulus ostendere magistrarum
pro discipulis sollicitudinem, quos patiantur affectus,
ne sectatores sui excidant a salute, ait: <hi>Filioli
mei, quos iterum parturio.</hi> Qui enim in alio loco quasi
pater dixerat: <hi>Si decem millia paedagogorum habeatis
in Christo, sed non multos patres <note>(I Cor. IV, 15)</note>
          </hi>,
jam non quasi pater, sed ut mater loquitur in Christo,
ut utriusque anxietatem, et pietatem in se parentis
agnoscant. Tale quid et Moyses de populo loquebatur: <hi>Numquid ego in utero accepi omnem populum
istum 
 <note>(Num. XI, 12)</note>
          </hi>? Quis, putas, nostrum ita de
discipulorum anxius est salute, ut non paucis horis,
aut ut multum biduo triduove, sed toto vitae suae
tempore torqueatur, <emph>466</emph> donec Christus formetur
<pb n="0385B"/>
in eis? Exemplum fetae mulieris quod assumpsit,
concipientis et formantis in se semina, diligenter
tenendum, ut possimus intelligere quod dicitur.
Natura non erubescenda, sed veneranda est. Sicut
enim in vulvam mulieris primum semen jacitur informe,
ut sulcis et fundo ejus quasi quodam glutino
adhaereat: de quo et propheta initii sui recordatus, ait: <hi>Incompositum meum viderunt oculi tui 
 <note>(Ps. CXXXVIII,
16)</note>
          </hi>: deinde per novem menses restricto sanguine,
futurus homo coagulatur, corporatur, pascitur atque
distinguitur; ut postquam in utero palpitarit, statuto
tempore fundatur in lucem, et tantis difficultatibus
nascitur, quantis postea ne intereat, enutritur:
ita et semen sermonis Christi cum animam audieatis
inciderit, per gradus suos crescit, et, ut multa
<pb n="0385C"/>
praeteream (possumus siquidem facile corporalem
descriptionem transferre ad intelligentiam spiritualem),
tamdiu in ancipiti est, quamdiu pariat qui concepit.
Nec statim finis industriae est edidisse, sed
tunc alterius laboris exordium est, ut lactentem infantiam
sedulis nutrimentis et studiis, usque ad
plenam Christi perducat aetatem. Et quomodo in
conjugio saepe viri semen in causa est ne liberi procreentur,
nonnumquam sterilis uxor semina non
tenet, et frequenter neuter ad generandum aptus
est, et econtrario uterque fecundus: ita et in his
qui verbum Dei seminant, quadrifaria haec divisio
custoditur, ut impleat quidem suum doctor officium,
sed sit sterilis auditor: vel auditor bonae indolis sit,
sed per imperitiam doctoris, verbi semen intereat:
<pb n="0385D"/>
aut certa tam vecors sit qui docetur, quam ille est
qui praecipit; raroque contingit, ut et magister et
discipulus sibi consentiant, scilicet ut tantum iste
<pb n="0386A"/>
doceat, quantum ille possit haurire: vel tantum
suscipere doctus, quantum doctor ingerere. At nunc
omnes judices sumus. Nescimus quotus psalmus
sit, quae pars prophetiae, quod Legis capitulum, et
loquendi facilitate interpretamur audacter, quod
nequaquam intelligimus. Non ad nos pertinet,
ut Christus formetur in populo: ut ad domum
suam unusquisque rediens habeat semen
verbi Dei, quod cum conceperit, possit dicere
cum <emph>467</emph> propheta: <hi>A timore tuo, Domine,
concepimus et peperimus, filios salvationis tuae
fecimus super terram <note>(Isai. XXVI, 17, 18)</note>
          </hi>. Tales in
apostolos transeunt, et a Salvatore merentur [ <hi>Al.</hi> 
merebantur] audire: <hi>Quicumque fecerit voluntatem
Patris mei, ipse est frater meus, et soror, et mater</hi> 
<pb n="0386B"/> <note>(Matt. XXII, 50)</note>:
diversitate profectuum, in diversis
nominibus ostensa [ <hi>Al.</hi> ostendente]. Formatur quoque
Christus in corde credentium, cum omnia illis
sacramenta panduntur, et ea quae obscura videbantur,
perspicua fiunt. Sed et illud est intuendum, quod
qui per peccatum quodammodo homo esse desierat,
per poenitentiam concipitur a magistro, et rursum
in eo Christi formatio repromittitur. Hoc adversum
Novatianos, qui nolunt reformari eos quos
semel peccata contriverint.</p>
<p> <hi>
            <note>(Vers. 20.)</note> Vellem autem esse apud vos modo, et
mutare vocem meam, quoniam confundor in vobis.</hi> 
Scriptura divina aedificat et lecta; sed multo plus
prodest, si de litteris vertatur in vocem, ut qui per
Epistolam docuerat, praesens instruat audientes.
<pb n="0386C"/>
Magnam siquidem vim habet vox viva: vox de auctoris
sui ore resonans, quae ea pronuntiatione profertur
atque distinguitur, qua in hominis sui corde generata
est. Sciens itaque Apostolus majorem vim
habere sermonem qui ad praesentes fiat, cupit vocem
Epistolicam, vocem litteris comprehensam, in
praesentiam commutare: et quia hoc magis expediebat
his qui in errore fuerant depravati, vivo eos
ad veritatem retrahere sermone. Hoc autem ideo,
quia confundebatur [ <hi>Al.</hi> confundatur] in illis: quod
quidem Graece magis proprie dicitur. <foreign xml:lang="greek">Ἀποροῦμαι</foreign>
enim non tam <hi>confusionem,</hi> quae apud illos <foreign xml:lang="greek">αἰσχύνη</foreign>
sive <foreign xml:lang="greek">σύγχυσις</foreign> appellatur, quam <hi>indigentiam</hi> et <hi>inopiam</hi> 
sonat. Sensus itaque iste est; Vellem apud vos
nunc adesse, et litterarum vocem praesens ipse
<pb n="0386D"/>
proferre, quia indigeo in vobis. Non quippe habeo
fructus quos solent de discipulis habere doctores;
et sine causa semen jactum est doctrinarum, cum
<pb n="0387A"/>
penitus in vobis patiar egestatem: ita ut in Jeremiae
possim vocem prorumpere: <hi>Non profui, neque profuit
mihi quisquam <note>(Jerem. XXIII, 23)</note>
          </hi>. Potest et aliter locus
iste interpretari: <emph>468</emph> Paulus apostolus qui factus
fuerat Judaeis Judaeus, ut Judaeos lucrifaceret <note>(I Cor.
IX)</note>, et his qui erant sub Lege, quasi ipse esset sub
Lege, et infirmis infirmus, ut infirmos lucrifaceret:
pro qualitate eorum quos salvare cupiebat, mutabat
vocem suam, et in histrionum similitudinem (factus
siquidem est theatrum mundo, et angelis, et hominibus <hi>[I Cor. IV]</hi> 
 habitum in diversas figuras vertebat
et voces. Non quod id esset, quod se esse simulabat;
sed quod id tantum videretur esse, quod caeteris
proderat. Cernit Galatas alia indigere doctrina,
alia via debere salvari, non illa qua primum ad
<pb n="0387B"/>
Christi fidem fuerant de gentilitate transducti: et
compellitur dicere: <hi>Vellem nunc esse apud vos, et
mutare vocem meam, quoniam confundor in vobis.</hi> 
Non, inquit, video me prodesse, si ea loquar quae
prius locutus sum, propter quod ignorans quid
agam, et in diversa distractus, laceror, confundor
atque dilanior. Et quomodo medici cum vim artis
suae in primo viderint non valere medicamine, transeunt
ad aliud, et tamdiu experiuntur quid prosit e
pluribus, donec perveniant ad curationem: ut quod
per mollitiem alicujus emplastri nequaquam sanari
valuit, mordaciori pulvere, et austeriori curatione
sanetur: ita et ego quia confundor in vobis, et ignorantia
huc atque illuc distrahor, vellem litterarum
vocem praesens de meo ore proferre, ut vos solito
<pb n="0387C"/>
severior ipse corriperem; quoniam epistola non potest
vocem objurgantis exprimere; non valet irascentis
resonare clamorem, et dolorem pectoris apicibus
explicare. Potest autem et simplicius intelligi:
Blandis apud vos modo verbis usus sum, dicens: <hi>Fratres, obsecro vos.</hi> 
 Et: <hi>Filioli mei, quos iterum
parturio donec Christus formetur in vobis;</hi> sed
ego blandus et lenis, qui ad vos quasi pater locutus
sum, pro ea charitate qua filios meos perire non
patior et errare perpetuo, vellem nunc praesens esse
si confessionis me vincula non arctarent, et blandam
vocem in objurgantis verba mutare. Nec levitatis
est, si nunc <emph>469</emph> blandiar, nunc irascar; impellit
me charitas, impellit me dolor, diversis affectibus
loqui. Nescio enim in quae primum verba prorumpam,
<pb n="0387D"/>
et quo vos debeam sanare medicamine, quia
confundor in vobis.</p>
<p> <hi>
            <note>(Vers. 21.)</note> Dicite mihi qui sub Lege vultis esse, Legem
non audistis?</hi> Notandum Legem hic dictam esse
Geneseos historiam, non ut vulgo aestimant, quae facienda
sint, quaeve vitanda, sed totum quod de Abraham,
et ejus uxoribus liberisque contexitur, legem
appellatam <note>(Joan. XV)</note>. Legimus et in alio loco, Prophetas
quoque Legem vocari. Audit ergo Legem,
qui juxta Paulum non superficiem, sed medullam
ejus introspicit. Non audit Legem, qui similis Galatarum,
exteriorem tantum corticem sequitur.</p>
<p>
          <pb n="0388A"/> <hi>
            <note>(Vers. 22, 23.)</note> Scriptum est enim, quoniam Abraham
duos filios habuit, unum de ancilla et unum de
libera. Sed qui de ancilla, secundum carnem natus
est: qui autem de libera, per repromissionem.</hi> Nimiae
difficultatis est demonstrare, Isaac tantum, qui de
Sara natus est, fuisse de repromissione generatum,
et non etiam Ismael, qui de Agar ancilla est ortus
Aegyptia. Scriptura quippe refert, quod cum, persequente
Sara, Agar feta fugisset, et venisset ad eam
angelus in deserto, moneretque ut subjiceretur dominae
potestati, idem ipse angelus etiam haec locutus
sit: <hi>Multiplicans multiplicabo semem tuum, et non
numerabitur prae multitudine <note>(Genes. XVI, 10)</note>
          </hi>. Et postea
de Ismael (quae utique repromissionis verba nemo
dubitarit): <hi>Iste erit rusticanus homo, manus ejus
<pb n="0388B"/>
super omnes, et manus omnium super eum, et contra
faciem omnium fratrum suorum habitabit.</hi> Sed responderi
potest, minoris auctoritatis esse repromissionem
angeli, quam ipsius Dei. Sicut enim stella,
orto sole, non rutilat: ita et angeli verba ad comparationem
repromissionis Dei obscurari, et evanescere,
et pro nihilo computari Videtur quidem haec
responsio aliquid habere momenti; sed statim sequentis
Scripturae auctoritate conteritur. Scriptum
est enim: <hi>Abraham autem dixit ad Deum: Ismael
iste vivat in conspectu tuo <note>(Ibid., XVII, 18 seqq.)</note>
          </hi>: et
Deus respondit ad eum ita: <hi>Ecce Sara uxor tua pariet
tibi filium, et vocabis nomen ejus Isaac, et statuam
testamentum meum ad eum, in testamentum aeternum,
et semini ejus post eum. De Ismael autem:</hi> <emph>470</emph> 
<pb n="0388C"/> <hi>Ecce exaudivi te, et ecce benedixi eum, et augebo eum,
et multiplicabo illum vehementer. Duodecim gentes
generabit, et dabo eum in gentem magnam, testamentum
autem meum statuam ad Isaac, quem generabit
tibi Sara in tempore isto, anno venturo.</hi> 
 Ex quibus
evidens est ipsius quoque sermonibus Dei, Ismael
secundum repromissionem esse generatum. Sed et
hoc ita solvitur, repromissionem proprie in testamenti
datione compleri, et aliud esse benedicere,
augere, multiplicare vehementer, quod in Ismael
scriptum est: aliud haeredem facere per testamentum,
quod de Isaac dicitur: <hi>Statuam testamentum
meum ad eum, in testamentum aeternum, et semini
ejus post eum.</hi> Et in consequentibus: <hi>Testamentum
autem meum statuam ad Isaac, quem pariet tibi Sara</hi> 
<pb n="0388D"/> <note>(Gen., XVII, 19)</note>.
Et quomodo aliud sunt dona, aliud
substantia: aliud legata, aliud haereditas (legimus
enim filiis concubinarum Abrahae dona tradita: filio
autem Sarae totius substantiae haereditatem relictam);
ita aliud esse, ut diximus, benedictionem
atque legata, aliud testamentum. Sed et hoc dici
potest de Ismaele, post conceptum ejus, vel angelum,
vel Deum locutum. De Isaac vero antequam in
Sarae utero conciperetur, Deum fuisse pollicitum.
Haec interim quantum ingenii nostri mediocritas
patitur dicta sint. Caeterum si quis potest majus aliquid
invenire, quomodo Ismael qui de ancilla natus
<pb n="0389A"/>
est, non sit repromissionis filius, sed Isaac qui de
libera: ille potius audiendus est. <hi>Et si quid,</hi> inquit
Apostolus, <hi>aliter sentitis, et hoc vobis Deus revelavit.</hi> 
Nunc breviter ad altiora tendendum est, ut dicamus
unumquemque nostrum primum, non juxta repromissionem
nasci, quamdiu Scripturarum verbis simplicibus
instruitur, et Judaicis adhuc expositionibus
delectatur: quando vero ad sublimiora transcenderit,
et legem intellexerit spiritualem, tunc eum de
repromissione generari: et, ut apertius loquar, quotidie
eos qui faciunt opera Abrahae, de Abraham
nasci. Verum illos qui habent spiritum servitutis
iterum in timore, ex ancilla generari Aegyptia; eos
autem qui spiritum adoptionis acceperint, ex Sara
libera: qua libertate a Christo donati sumus. Loquitur
<pb n="0389B"/>
Dominus ad Judaeos, qui adhuc ancillae filii
esse malebant: <emph>471</emph> <hi>Si manseritis in sermone meo,
vere discipuli mei eritis, et cognoscetis veritatem, et
veritas liberos faciet vos <note>(Joan. VIII, 31, 32)</note>
          </hi>. Unde et
illi ignorantes mysticum esse quod dicebatur, aiunt: <hi>Semen Abrahae sumus, et nemini umquam servivimus:
quomodo tu dicis, liberi eritis? Respondit eis Jesus: Amen,
amen dico vobis, quia omnis qui facit peccatum,
servus est peccati. Servus autem non manet in domo
in aeternum, filius autem manet in aeternum.</hi> 
 Si
servi sumus peccati, Agar nos generavit Aegyptia:
si non regnat peccatum in nostro mortali corpore,
vere Dei filii sumus.</p>
<p> <hi>
            <note>(Vers. 24.)</note> Quae sunt per allegoriam dicta.</hi> Allegoria
proprie de arte grammatica est, et quo a metaphora,
<pb n="0389C"/>
vel caeteris tropis differat, in scholis parvuli
discimus. Aliud praetendit in verbis, aliud
significat in sensu. Pleni sunt oratorum <note>( <hi>Sup.</hi> allegoriis)</note>,
et poetarum libri. Scriptura quoque divina,
per hanc non modica ex parte contexta est. Quod intelligens
Paulus apostolus (quippe qui et saeculares
litteras aliqua ex parte contigerat) ipso verbo figurae
usus est, ut allegoriam, sicut apud suos dicitur,
appellaret: quo scilicet sensu magis loci hujus
Graeci sermonis abusionem monstraret. Scisse autem
Paulum, licet non ad perfectum, litteras saeculares,
ipsius verba testantur: <hi>Dixit quidam ex eis,
proprius eorum propheta: Cretenses semper mendaces,
malae bestiae, ventres pigri <note>(Tit. I, 12)</note>
          </hi>. Hic versus
heroicus Epimenidis poetae est, cujus et Plato, et
<pb n="0389D"/>
caeteri scriptores veteres recordantur. Apud Athenienses
quoque cum in Areopago satisfaceret, haec
addidit: <hi>Sicut et quidam de vobis poetae dixerunt:
Ipsius enim et genus sumus <note>(Act. XVII, 28)</note>
          </hi>. Hoc hemistichium
fertur in Arato, qui de coelo stellisque
conscripsit. Necnon et illud: <hi>Corrumpunt bonos mores
confabulationes pessimae <note>(I Cor. XV, 33)</note>
          </hi>; trimeter
<pb n="0390A"/>
iambicus de comoedia sumptus est Menandri. Ex
quibus et aliis, evidens est Paulum non ignorasse
litteras saeculares, et quam hic allegoriam dixit,
alibi vocasse intelligentiam spiritualem. Ut ibi: <hi>Scimus
enim quod Lex spiritualis est <note>(Rom. VII, 14)</note>
          </hi>, pro
eo quod est, allegoria, sive allegorice figurata. Et
alibi: <hi>Omnes eamdem spiritualem</hi> <emph>472</emph> <hi>comederunt
escam, et eumdem spiritualem biberunt potum. Bibebant
autem de spirituali sequenti eos petra, petra autem
erat Christus <note>(I Cor. X, 34)</note>
          </hi>. Manna hic, et subiti
fontis eruptio, et petra ipsa quae sequitur, quod
allegorice accipienda sint, nemo est qui dubitet.
Scio quid econtrario possit opponi: <hi>Fratres, si
praeoccupatus fuerit homo in aliquo delicto: vos spirituales
instruite istiusmodi in spiritu mansuetudinis</hi> 
<pb n="0390B"/> <note>(Infra. VI, 1)</note>.
Et in alio loco: <hi>Spiritualis autem dijudicat
omnia: ipse autem a nullo dijudicatur <note>(I Cor.
II, 25)</note>
          </hi>: quod scilicet aliud quam supra diximus,
verbum spirituale sonet. Sed nos spiritualem, quia
omnia judicet, et ipse a nemine dijudicetur, eum virum
dicimus, qui universa Scripturarum sacramenta
cognoscens, sublimiter ea intelligat: et Christum in
divinis libris videns, nihil in eis Judaicae traditionis
admittat.</p>
<p> <hi>
            <note>(Vers. 25, 26.)</note> Haec enim sunt duo testamenta,
unum quidem a monte Sina, in servitutem generans,
quae est Agar. Sina enim mons est in Arabia, qui conterminus
est ei, quae nunc est Jerusalem, et servit cum
filiis suis. Illa autem quae sursum est Jerusalem, libera
est, quae est mater omnium nostrum.</hi> Pene cunctorum
<pb n="0390C"/>
super hoc loco ista est explanatio, ut Agar ancillam,
interpretentur in Lege, et in populo Judaeorum: Saram
autem liberam, in Ecclesia, quae de gentibus
congregata est, quae mater sanctorum sit, Paulo dicente: <hi>Quae est mater omnium nostrum.</hi> 
 Haec diu non
peperit, antequam Christus de Virgine nasceretur,
et sterilis fuit: necdum risu mundi Isaac de electo
patre cum voce sublimium dogmatum resonante:
siquidem et <hi>Abraham</hi> in nostra lingua, <hi>pater electus
cum sonitu</hi> refertur. <hi>Agar</hi> autem quae interpretatur <foreign xml:lang="greek">παροικία,</foreign>
 id est, <hi>incolatus,</hi> sive <hi>peregrinatio,</hi> sive <hi>mora,</hi> 
 generat Ismael, qui tantum <hi>audiat Dei</hi> praecepta,
nec faciat hominem rusticum, sanguinarium,
deserta sectantem: qui universis fratribus suis de libera
procreatis inimicus sit, et adversa eis fronte resistat.
<pb n="0390D"/>
Nec mirum vetus Testamentum, quod in monte
Sina, qui est in Arabia, et confinis est ei, quae nunc <emph>473</emph> 
 est Jerusalem, constitutum est atque conscriptum,
non esse perpetuum: cum et incolatus a
perpetua possessione diversus sit, et <hi>Sina</hi> montis
nomen <hi>tentationem</hi> sonet: et <hi>Arabia</hi> significet <hi>occasum:</hi> 
et econtrario quae sursum est Jerusalem, quae
<pb n="0391A"/>
est libera materque sanctorum, demonstret hanc
Jerusalem, quae in praesenti est, deorsum esse, et in
humili infimoque demersam. Sunt qui duo Testamenta
et aliter intelligant: ut Scripturam divinam,
tam veterem quam novam, juxta diversitatem sensus
eorumque senientiam qui legunt, aut ancillam interpretentur,
aut liberam, et eos, qui adhuc litterae
serviant, et spiritum timoris habeant in servitutem,
de Agar Aegyptia velint esse generatos: eos autem
qui ad superiora conscendant, et allegorice velint
sentire quae scripta sunt, filios esse Sarae, quae in
lingua nostra <foreign xml:lang="greek">ἄρχουσα,</foreign> id est, <hi>princeps</hi> interpretatur,
genere feminino. Et hoc ob illam necessitatem se
asserunt [ <hi>Al.</hi> asserat] usurpare: quia iniquum sit
Moysen, et cunctos prophetas de ancilla, quoslibet
<pb n="0391B"/>
vero gentilium de libera intelligere procreatos.
Unde melius esse, ut non solum de his qui in Ecclesia
sunt, pro diversitate (ut supra diximus) intellectuum,
alios servos, alios liberos arbitremur: sed
etiam de uno eodemque homine quamdiu sequitur
historiam, ancillae eum esse filium: cum autem
aperiente Jesu Scripturas, incensum fuerit cor ejus,
et in fractione panis inspexerit eum quem antea non
videbat <note>(Luc. XXIV)</note>: tunc et ipsum Sarae filium nominari.
Marcion et Manichaeus hunc locum in quo dixit
Apostolus: <hi>Quae quidem sunt allegorica,</hi> et caetera
quae sequuntur, de codice suo tollere noluerunt,
putantes adversum nos relinqui: quod scilicet Lex
aliter sit intelligenda, quam scripta est; cum utique
etiamsi allegorice (quod nos quoque fatemur, et
<pb n="0391C"/>
Paulus docet) accipienda sit, non pro voluntate legentis,
et pro scribentis auctoritate sic condita sit:
et eo ipso, quod contra nos servare visi sunt, conterantur:
quod Moyses creatoris Dei servus, spiritualia
scripserit, Apostolo quoque eorum idipsum
docente, quem ipsi alterius Christi, <emph>474</emph> et melioris
Dei asserunt praedicatorem.</p>
<p> <hi>
            <note>(Vers. 27.)</note> Scriptum est enim: laetare, sterilis,
quae non paris: erumpe et clama, quae non parturis:
quia multi filii desertae magis quam ejus quae habet
virum <note>(Isai. LIV, 1.)</note>
          </hi> Virum habuit synagoga Legem:
et juxta Annae quoque prophetiam, fetosa quondam
in liberis fuit <note>(I Reg. I.)</note> Sterilis vero Ecclesia, sine
viro Christo, sine ullo sponsi sermonis alloquio, diu
jacuit in deserto. Sed postquam accepit illa librum
<pb n="0391D"/>
repudii in manus suas, et omnia ornamenta viri in
idoli vertit ornamentum: tunc maritus, priore cingulo
putrescente, alium lumbis suis baltheum, aliud
de gentibus lumbare contexuit: quae statim ut est
viro juncta, concepit et peperit. Et in Isaac exclamat
Dominus per prophetam: <hi>Si est gens nata simul <note>(Isai. XLIX, 54)</note>
          </hi>:
quando una die in Actibus apostolorum
tria millia, et quinque millia hominum crediderunt <note>(Actor. III, seqq.)</note> 
 Nec puto necesse esse, ut de
multitudine Christiana, et de Judaeorum paucitate
dicamus, cum in toto mundo crucis vexilla resplendeant:
<pb n="0392A"/>
et vix rarus atque notabilis in urbibus Judaeus
appareat.</p>
<p> <hi>
            <note>(Vers. 28.)</note> Nos autem, fratres, secundum Isaac
promissionis filii sumus.</hi> Apostolum et similes ei secundum
Isaac promissionis esse filios, nulla intelligentiae
difficultas est. Sed quia Origenes hunc locum
edisserens, ita Apostoli posuit exemplum: <hi>Vos
autem, fratres, secundum Isaac promissionis filii estis,</hi> 
quaeritur quomodo Galatas, quos stultos appellarat,
et incoepisse dixerat spiritu, carne finire, nunc secundum
Isaac filios repromissionis vocet? Dicimus
itaque Apostolum ideo eos appellare secundum Isaac
filios repromissionis, quia non penitus eorum desperet
salutem, et rursum eos ad spiritum quo coeperant
aestimet reversuros, fiantque filii liberae. Qui
<pb n="0392B"/>
si carne fuerint consummati, filii sunt ancillae.</p>
<p> <hi>
            <note>(Vers. 29-31.)</note> Sed quomodo tunc qui secundum
carnem natus fuerat, persequebatur eum qui secundum
spiritum: ita et nunc. Sed quid dicit Scriptura? Ejice
ancillam et filium ejus: non enim haeres erit filius
ancillae cum filio meo Isaac. Itaque, fratres, non sumus
ancillae filii, sed liberae. Qua libertate Christus nos
liberavit.</hi> Non puto invenire non posse ubi Ismael
persecutus <emph>475</emph> fuerit Isaac; sed tantum illud,
quod cum filius Aegyptiae, qui major natu erat, luderet
cum Isaac, indignata sit Sara, et dixerit ad
Abraham: <hi>Ejice ancillam et filium ejus: Non enim
haereditabit filius ancillae cum filio meo Isaac <note>(Gen.
XXI, 10)</note>
          </hi>. Et utique simplex lusus inter infantes, expulsione
et abdicatione indignus est. Verum Apostolus
<pb n="0392C"/>
quasi Hebraeus ex Hebraeis, et ad pedes magistri
Gamalielis edoctus: qui quondam furentes
adversus Dominum [ <hi>Al.</hi> eum] Pharisaeos concilio
refrenaret, ex verbis Sarae dicentis: <hi>non enim
haereditabit filius ancillae, cum filio meo Isaac,</hi> intellexit
lusum illum simplicem non fuisse. Sed quia
forsitan Ismael quasi major natu, et eo tempore
circumcisus quo jam poterat intelligere et sentire
quod passus est, sibi primogenita vindicabat, Scriptura
jurgium parvulorum, lusum vocavit. Unde et
Sara haec verba non sustinens, et consuetudinem
sibi primogenita vindicantis ancillae filii a parva
aetate non patiens, erupit in vocem: <hi>Ejice ancillam
cum filio suo: Non enim haereditabit filius ancillae cum
filio meo Isaac.</hi> Quod cum durum visum fuisset
<pb n="0392D"/>
Abrahae (semper enim primogenitis majora debentur)
non solum Ismaelem priorem esse desinere; sed
ne aequalem quidem cum minore fratre accipere
portionem: Deus qui liberam intus esse, et foras
expelli volebat ancillam, Sarae verba confirmat, et
loquitur ad Abraham: <hi>Non durum sit coram te de
puero et ancilla. Omnia quae dixerit</hi> [Al. <hi>dixit] tibi
Sara, audi vocem ejus: quoniam in Isaac vocabitur
tibi semen.</hi> Sicut ergo tunc major frater Ismael lactentem
adhuc et parvulum persequebatur Isaac, sibi
circumcisionis praerogativam, sibi primogenita vindicans:
<pb n="0393A"/>
ita et nunc secundum carnem Israel [ <hi>Al.</hi> 
Ismael], adversum minorem fratrem de gentibus
populum Christianum sustollitur, inflatur, erigitur.
Consideremus insaniam Judaeorum, qui et Dominum
interfecerunt, et prophetas, et apostolos persecuti
sunt, et adversantur voluntati Dei: et videbimus
multo majores persecutiones, quas nos etiam Historiae
docent, a Judaeis in Christianos quam a gentibus
concitatas. Miramur de Judaeis? Hodie quoque hi
qui in Christo parvuli sunt, <emph>476</emph> et vivunt carnaliter,
persequuntur eos qui ex aqua et spiritu nati sunt;
et cum Christo resurgentes, ea quaerunt quae sursum
sunt, non deorsum. Faciant quod volunt: cum
Ismaele persequantur Isaac: ejicientur foras cum
ancilla matre Aegyptia: nec accipient haereditatem,
<pb n="0393B"/>
quam solus qui de repromissione natus est, consequentur.
Eleganter autem et illud, quod is qui secundum
carnem natus est, persequitur spiritualem.
Numquam enim spiritualis persequitur carnalem;
sed ignoscit ei quasi rusticano fratri: scit eum
posse proficere per tempus. Et si quando Aegyptiae
filium viderit irascentem, recordatur unius patris,
qui lucem, boves crearit et culicem: et in magna
domo, non solum esse vasa aurea et argentea; sed
lignea et fictilia. Itaque cum apostolo Paulo dicamus: <hi>Non sumus ancillae filii, sed liberae 
 <note>(II Tim. II)</note>
          </hi>; et renovati
in Christo, audiamus verba Domini ad Judaeos
loquentis: <hi>Si manseritis in sermone meo, cognoscetis
veritatem, et veritas liberabit vos <note>(Joan. VIII,
31, 32)</note>
          </hi>. Hac libertate et Apostolus liberatus aiebat:
<pb n="0393C"/>
Cum enim sim liber ex omnibus. <hi>Qui facit peccatum,
servus peccati est <note>(I Cor. IX, 19)</note>
          </hi>. Ille quia se ab omnibus
vitiis liberum, ab omni concupiscentia et errore
sciebat alienum, recte in Christi libertate gaudebat
dicens: <hi>Non sumus ancillae filii, sed liberae: qua
libertate Christus nos liberavit <note>(Joan. VIII, 34)</note>
          </hi>.</p>
<p> <hi>
            <note>(Cap. V.--Vers. 1.)</note> State, et nolite iterum jugo
servitutis contineri.</hi> Et ex hoc ostenditur, quia non
stet qui jugo inhaereat servitutis. Et quia is qui a
Christo libertate donatus est, tamdiu fuerit sub jugo,
quamdiu spiritum servitutis habuerit in timore, et
Legis initia sit secutus. Quod autem ait, <hi>state,</hi> firmam
et stabilem in Christo hortatur fidem, ut Ecclesiae
Galatiae fixo in Salvatore permaneant pede.
De quo et in alio loco justus loquitur: <hi>Statuit super
<pb n="0393D"/>
petram pedes meos <note>(Ps. XXXIX, 3)</note>
          </hi>, pro eo quod est, <hi>super Christum:</hi> 
 ne scilciet circumferantur omni
vento doctrinae, et in diversa rapiantur <note>(Ephes. IV)</note>.
Unde et ad stantes dicitur: <hi>Et qui stat, videat ne
cadat <note>(I Cor. X, 12)</note>
          </hi>. Et in alio loco: <hi>State, viriliter
agite, confortamini <note>(Ibid. XVI, 13)</note>
          </hi>, ut stent cum eo,
quem Stephanus a dextris Patris stantem vidit in
martyrio perseverans <note>(Act. VII)</note>, <emph>477</emph> et qui locutus
<pb n="0394A"/>
est ad Moysen: <hi>Tu vero sta mecum <note>(Exod. XXXIV, 2)</note>
          </hi>.
Jugum autem servitutis, Legem vocat duram, difficilem,
laboriosam, quae die ac nocte cultores suos
gravi opere consumit. Sicut et Petrus in Actibus
apostolorum: <hi>Quid tentatis,</hi> inquit, <hi>imponere jugum
grave super collum fratrum, quod neque nos, neque
patres nostri portare potuerunt <note>(Act. XV, 10)</note>
          </hi>? Quod
autem apposuit, <hi>nolite iterum,</hi> non quo prius Legem
Galatae custodierint; sed quo et idololatriae jugum
grave sit, quo Aegyptiorum populus oppressus, ad
instar plumbi in Rubrum mare mersus est <note>(Exod. XV)</note>.
Juxta quem sensum et supra dixerat: <hi>Quomodo
convertimini iterum ad infirma, et egena elementa;
quibus rursum servire vultis, dies observantes, et menses,
et tempora, et annos?</hi> Galatae enim qui ad Pauli
<pb n="0394B"/>
apostoli praedicationem, idolis derelictis, statim ad
Evangelii conscenderant gratiam, non revertebantur
ad Legis Judaicae servitutem, quam numquam prius
cognoverant: sed volentes observare tempora, circumcidi
carne, et hostias offerre corporeas, quodammodo
in eosdem revertebantur cultus, quibus
in idololatria ante servierant. Aiunt enim, et Aegypti
sacerdotes, et Ismaelitas, et Madianaeos praeputium
non habere. Quod autem nationes observent dies,
menses, et annos, utinam nesciremus, ne [ <hi>Al.</hi> nec]
nobis cum eis esse umquam mixta festivitas.</p>
<p> <hi>
            <note>(Vers. 2.)</note> Ecce ego Paulus dico vobis: quoniam si
circumcidamini, Christus vobis nihil prodest.</hi> In Evangelio
Salvator ad discipulos loquitur. <hi>Qui vos audit,
me audit: qui vos suscipit, me suscipit <note>(Luc. X, 16)</note>
          </hi>.
<pb n="0394C"/>
Et Apostolus testatur, dicens: <hi>Vivo autem, jam non
ego; vivit autem in me Christus (Supra, II, 20)</hi>; et
alibi: <hi>An experimentum quaeritis ejus qui in me loquitur
Christus <note>(II Cor. XIII, 3)</note>
          </hi>? Ex quo liquido comprobatur
hoc quod nunc dicit: <hi>Ecce ego Paulus dico
vobis,</hi> non quasi Pauli tantum verba accipienda,
sed Domini. Nam cum et in prima ad Corinthios
praemisisset: <hi>His autem qui nupti sunt denuntio, non
ego, sed Dominus <note>(I Cor. VII, 10)</note>
          </hi>; et statim intulisset: <hi>caeteris autem ego praecipio 
 <note>(Ibid., 12)</note>
          </hi>, ne vilis
sua putaretur auctoritas: <hi>puto,</hi> inquit, <hi>quod</hi> <emph>478</emph> 
 <hi>et ego spiritum Dei habeo:</hi> ut spiritu et Christo
in se loquente, non contemptui duceretur, qui
prophetas imitans diceret: <hi>Haec dicit Dominus omnipotens.</hi> 
Majus autem fiet id quod dictum est: <hi>Ecce
<pb n="0394D"/>
ego Paulus dico vobis: quoniam si circumcidamini,
Christus vobis nihil prodest,</hi> si cum principio copuletur,
in quo ait: <hi>Paulus apostolus non ab hominibus,
neque per hominem, sed per Jesum Christum,</hi> et
reliqua: ut audientes, non tam missi, quam mittentis
auctoritate moveantur. Potest aliquis dicere:
Contrarium est huic loco illud quod ad Romanos
scribitur: <hi>Circumcisio quidem prodest, si Legem custodias</hi> 
<pb n="0395A"/> <note>(Rom. II, 25)</note>;
et infra: <hi>Quid ergo est amplius
Judaeo; aut quae utilitas circumcisionis? Multum per
omnem modum. Primum quidem, quia credita sunt
illis eloquia Dei <note>(Ibid., 1, 2)</note>
          </hi>. Si enim his qui circumcisi
fuerint Christus nihil prodest: quomodo
Legem custodientibus prodest circumcisio? Quod
quidem hac responsione solvetur, ut dicamus [ <hi>Al.</hi> 
dicatur], Epistolam quae ad Romanos scripta est,
ad eos esse dictatam, qui ex Judaeis Gentibusque
crediderant: et hoc egisse Paulum, ut [ <hi>Al.</hi> ne] neuter
populus offenderetur: quo scilicet suum utraque
plebs privilegium possideret: ut nec gentiles
circumciderentur, nec circumcisi adducerent praeputium.
Ad Galatas autem scribens alio usus sit argumento.
Non enim erant ex circumcisione: sed ex
<pb n="0395B"/>
gentibus qui crediderant. Nec poterat eis prodesse
circumcisio, qui post Evangelii gratiam iterum ad
Legalia reverterentur elementa. Et in Actibus apostolorum
narrat historia <note>(Actor. XV)</note>: cum quidam
de circumcisione surgentes asseruissent eos qui ex
gentibus crediderant, debere circumcidi, et legem
custodire Moysi, seniores qui Jerosolymis erant, et
apostolos pariter congregatos, statuisse per litteras,
ne superponeretur eis jugum Legis, nec amplius observarent,
nisi ut custodirent se tantum ab idolothytis,
et sanguine, et fornicatione, sive ut in nonnullis
exemplaribus scriptum est, <hi>et a suffocatis.</hi> 
Et ne resideat ulla dubitatio, <emph>479</emph> quod circumcisio
nihil prosit, sed propter eos qui ex Judaeis crediderant,
ad Romanos de circumcisione sententiam
<pb n="0395C"/>
temperavit, paulatim ad Epistolae ejusdem posteriora
descendens, nec circumcisionem, nec praeputium aliquid
valere, monstravit dicens: <hi>Circumcisio itaque nihil
est, et praeputium nihil est, sed observatio mandatorum
Dei <note>(I Cor. VII, 19)</note>
          </hi>. Intantum enim circumcisio nihil
est, ut Israeliticae quoque domui, se de circumcisione
jactanti, nihil profuerit, propheta memorante: <hi>Omnes gentes incircumcisae carne, domus autem Israel
incircumcisa corde 
 <note>(Ezech. XLIV, 9)</note>
          </hi>, et incircumcisus
Melchisedec, circumcisum benedixit Abraham. Nam
quod ait: <hi>Si circumcidamini <note>(Genes. XLIV)</note>
          </hi>; tale est,
 quale si dicere voluisset, si carne circumcidamini.
Quam in alio loco non circumcisionem, sed concisionem
vocat, dicens: <hi>Videte concisionem. Nos enim
sumus circumcisio, qui spiritu Dei servimus, et gloriamur
<pb n="0395D"/>
in Christo, et non in carne confidimus <note>(Philipp.
III, 2, 3)</note>
          </hi>. Non confidit in carne, qui omnem utilitatem
exspectat a Christo, et non seminat in carne,
ut de carne metat corruptionem; sed in spiritu, de
quo vita aeterna generatur. Subtilius intuenda sententia:
<pb n="0396A"/> <hi>Si circumcidamini, Christus vobis nihil prodest.</hi> 
Quod non solum in eo si cirumcidantur, non
eis prosit ipsa circumcisio; sed etiamsi caeteras videantur
extra circumcisionem in Christo habere virtutes,
universae pereant, cum post fidem Christi fuerint
circumcisi. Quid igitur? nihil profuit Timotheo
circumcisio? Multum per omnem modum. Non enim
tam ideo circumcisus est, ut ex ipsa circumcisione
aliquid emolumenti aestimaret posse se consequi,
quam ut caeteros lucrifaceret <note>(I Cor. IX)</note>. Factus Judaeis
Judaeus, ut Judaeos ad fidem Christi sua circumcisione
transduceret. Tunc siquidem non prodest
circumcisio, cum aliquid per semetipsam putatur
utilitatis [ <hi>Al.</hi> utilitas] afferre.</p>
<p> <hi>
            <note>(Vers. 3.)</note> Contestor autem omnem hominem circumcidentem
<pb n="0396B"/>
se, quoniam debitor est universae Legis
faciendae.</hi> Deus qui circumcisionem primo ad Abraham,
deinde per Moysen in Lege praecipit, non solum
circumcisionem, sed et alia multa <emph>480</emph> observanda
constituit: Dies festos Jerosolymis frequentandos:
hostiarum holocausta, mane semper et vespere:
immolationem in uno tantum loco agni, terrae
septima aetate ferias: quinquagesimum remissionis
annum, et caetera quae facile est de Scripturis
excerpere sibi unumquemque lectorem. Coarctabimus
itaque Ebionem, et sectatores ejus, qui post
Evangelium credentes in Christo circumcidendos
putant, ut aut circumcisionem faciant, et caetera quae
praecipiuntur in Lege: aut si impossibile est cuncta
fieri, cesset et circumcisio, quae cum caeteris quasi
<pb n="0396C"/>
mutilis praetermissa est. Quod si responderint, possibilia
tantum debere se facere (non enim Deum ea
a nobis exigere quae non possumus, sed ea quae possimus
implere), dicemus eis, non ejusdem esse Dei,
custodiri velle Legem, et eos qui Legem custodiant
derelinquere. Aut quomodo propter intermissam
Legem reos eos faciat, qui etiamsi velint, universa
complere non possint? Nos vero legem sequi spiritualem,
quae dicat: <hi>Non infrenabis os bovi trituranti <note>(Deut. XXV, 4)</note>
          </hi>,
et cum Apostolo intelligere: <hi>Numquid
de bobus cura est Deo <note>(I Tim. X, 18; I Cor.
IX, 9)</note>
          </hi>? sed propter nos utique dicit, et observare
sabbata delicata <note>(Isai. LVIII, 13)</note>, non ut bos et asinus
noster, et vilia pecora laetentur in sabbato; sed
illi homines, et pecora, de quibus scriptum est:
<pb n="0396D"/> <hi>Homines et jumenta salvos facies, Domine 
 <note>(Ps. XXXV,
7)</note>
          </hi>. Homines rationabiles quosque et spirituales viros,
animalia vero, eos qui tardioris ingenii sunt, et
a spiritualibus ad agenda Domini sabbata erudiuntur.
Nec contrarium esse id quod supra dictum est:

<pb n="0397A"/> <hi>Si circumcidamini, Christus vobis nihil prodest:</hi> 
 Et
quod sequitur: <hi>Testificor omnem hominem circumcidentem
se, quoniam debitor est universae Legis faciendae,</hi> 
huic quod infertur a nobis. Neque enim auditores
Legis sunt justi apud Deum: sed factores Legis
justificabuntur. Quia factor ille sit Legis, qui potest
dicere: <hi>Non sumus circumcisio;</hi> et, <hi>In occulto
Judaeus:</hi> et, <hi>scimus quia Lex spiritualis est.</hi> Qui autem
concisionem et interfectricem sequatur litteram,
eum non Legis esse factorem, sed vere legis inimicum, <emph>481</emph> 
 maxime post Salvatoris adventum, qui ad se
convertentibus tollat velamen de corde, ut omnes
revelata facie gloriam Domini contemplantes, transfiguremur
de vetustate litterae in novitatem spiritus.</p>
<p>
          <pb n="0397B"/> <hi>
            <note>(Vers. 4.)</note> Evacuati estis a Christo: qui in Lege
justificamini, a gratia excidistis.</hi> Quomodo nemo
potest duobus dominis servire <note>(Matth. VI)</note>, sic umbram
pariter et veritatem Legis implere difficile
est. Umbra in Lege veteri est, donec aspiret dies,
et amoveantur umbrae: veritas in Evangelio Christi: <hi>Gratia enim et veritas per Jesum Christum factae
sunt 
 <note>(Joan. I, 17)</note>
          </hi>. Perdit ergo gratiam Christi, et
Evangelium quod tenuerat, amittit, qui in aliqua
observatione Legis se justificari putat: et cum gratiam
amiserit, a Christi fide destituitur, et in ejus
opere conquiescit: <foreign xml:lang="greek">κατηργήθητε</foreign> enim <foreign xml:lang="greek">ἀπὸ τοῦ Χριστοῦ,</foreign>
non ut in Latino male interpretatum est: <hi>Evacuati estis a Christo,</hi> 
 sed, <hi>in Christi</hi> [Al. <hi>Christo],
opere cessastis,</hi> magis intelligitur, ut id quod supra
<pb n="0397C"/>
specialiter de circumcisione praeceperat, dicens: <hi>si
circumcidamini, Christus vobis nihil prodest,</hi> nunc
de tota Lege generaliter comprehendat, nihil eos in
Christi opere proficere, qui in quacumque observatione
Legis se crediderint justificandos.</p>
<p> <hi>
            <note>(Vers. 5.)</note> Nos enim spiritu ex fide, spem justitiae
exspectamus.</hi> Spiritum, ad distinctionem litterae
posuit. Spes vero justitiae, Christus intelligendus:
quia ipse est veritas, patientia, spes, justitia, omnesque
virtutes, cujus nos secundum exspectamus
adventum, quod judicaturus est omnia, et jam non
patientia, sed justitia affuturus, ut reddat unicuique
secundum opera sua. Cujus Dei praesentiam apostolus,
et qui ei sunt similes exspectantes, aiunt: <hi>Adveniat regnum tuum 
 <note>(Matth. VI, 10)</note>
          </hi>, ut cum Filius
<pb n="0397D"/>
Deo et Patri tradiderit regnum, et in subjectis
omnibus fuerit et ipse subjectus: tunc caput subjiciatur
in corpore, et sit Deus omnia in omnibus <note>(I Cor. XV)</note>.
Quia qui nunc est ex parte, per singulos,
tunc incipiet totus esse per cunctos.</p>
<p> <hi>
            <note>(Vers. 6.)</note> Nam in Christo Jesu, neque circumcisio</hi> <emph>482</emph> 
 <hi>aliquid valet, neque praeputium, sed fides
<pb n="0398A"/>
quae per charitatem operatur.</hi> His qui in Christo Jesu
volunt vivere, virtutes appetendae sunt, vitia fugienda.
media vero quae inter virtutes et vitia sunt,
nec fugienda, nec appetenda, ut circumcisio et praeputium,
et caetera his similia. Circumcisio quidem
prodest, si Legem custodias. Quae idcirco utilis
fuit his qui in Lege vixerunt, non quia circumcisi
erant, sed quia credita sunt illis eloquia Dei, quae
in opera vertentes, a salute extranei non fuerunt.
Nec nos moveat quod a Sephora tollens caleulum,
filium circumcidit, et suffocantem angelum prohibuit
a marito <note>(Exod. IV)</note>, sive ut aliter in Hebraeo
scriptum refertur, quia nunc non tam circumcisionem
penitus nil prodesse, quam in Christo Jesu
eam non valere testatus est, ex eo siquidem tempore
<pb n="0398B"/>
quo Evangelium in toto orbe radiavit, superflua
est circumcisionis injuria. Quae tunc, ut caetera
quoque Legis, valuit, quando et benedictiones carnales
Legem servantibus spondebantur; quod scilicet,
si implessent eam, benedicti essent in civitate,
benedicti in agro, plena haberent horrea, et
multa alia quae in repromissionibus continentur <note>(Deut. XXVIII)</note>.
Nos autem in Christo Jesu valere volumus
et confortari, id est, in vera circumcisione,
et non in concisione Judaica. <hi>Neque enim qui in
aperto Judaeus est, neque manifesta in carne circumcisio,
sed in abscondito Judaeus, et circumcisio cordis
in spiritu, non littera <note>(Rom. II, 28, 29)</note>
          </hi>. Nihil
itaque prodest in Christo carnis circumcisio, sed
cordis et aurium, quae aufert illud opprobrium Judaeorum:
<pb n="0398C"/> <hi>Ecce incircumcisae aures vestrae, et non
potestis audire 
 <note>(Exod. VI, 12)</note>
          </hi>. Prodest circumcisio
labiorum, quam juxta humilitatem, necdum se habere
causabatur Moyses, ut in Hebraico scriptum
est: <hi>Ego autem sum praeputium habens in labiis.</hi> 
Multum utilitatis praebet, et in rebus venereis circumcisio
cum per castitatem impudicitia desecatur.
Igitur in Christo Jesu nec circumcisio valet, nec
praeputium corporale, quia in medio, id est, inter
vitia virtutesque sunt posita; <emph>483</emph> sed fides, quae
per charitatem operatur, ut et fides quae reputata
est Abrahae in justitiam, comprobetur, et omne
opus fidei in charitate ponatur, tota Lege et Prophetis
ex charitate pendentibus. In his siquidem duobus
praeceptis: <hi>Diliges Deum tuum, et diliges proximum,</hi> 
<pb n="0398D"/>
Salvator asseruit Legem Prophetasque consistere.
Et Paulus in alio loco: <hi>Etenim non adulterabis,
non furaberis, non concupisces, et si quod
est aliud mandatum, in hoc sermone recapitulatur:
Diliges proximum tuum sicut te <note>(Rom. XIII,
9)</note>
          </hi>. Si ergo omne mandatum recapitulatur in eo
quod dictum est: <hi>Diliges proximum tuum tamquam
<pb n="0399A"/>
te,</hi> fides autem per charitatem operata valet
plurimum, manifestum est operationem fidei
per charitatem, plenitudinem mandatorum omnium
continere. Quomodo autem juxta apostolum Jacobum,
fides absque operibus mortua est <note>(Jacob. III)</note>:
sic absque fide, quamvis bona opera sint, mortua
computantur. Qui igitur in Christo non credunt, et
sunt probis moribus, aliud quid magis habent quam
opera virtutum? Exemplum fidei quae per charitatem
operatur, de Evangelio illa meretrix tribuat,
quae cum in domo Pharisaei accubanti Domino <emph>484</emph> 
pedes lavisset lacrymis, tersisset crinibus, linisset
[ <hi>Al.</hi> levisset] unguento, et Pharisaeo murmuranti,
Dominus parabolam quinquaginta et quingentos denarios
debitoris proposuisset, adjecit: <hi>Propter quod
<pb n="0399B"/>
dico tibi: Dimittuntur ei peccata multa, quia dilexit
multum <note>(Luc. VII, 47 et 50)</note>
          </hi>. Et ad ipsam mulierem
<pb n="0400A"/>
conversus, ait: <hi>Fides tua te salvam fecit: vade in
pace.</hi> Aperte enim in hoc loco demonstratum est
mulierem istam habuisse fidem per charitatem operatam,
quae multum valuerit in Christo. Esto quis
dicat: Bene circumcisionem in Christo nihil valere
monstravit, quam sciebat aliquando valuisse: numquid
et de praeputio aliquis ambigebat, ut diceret, <hi>neque praeputium?</hi> 
 Sed si consideremus plurimos
Christianorum, id est, e nostris, qui de oleastro
inserti sumus in radicem bonae olivae <note>(Rom. XI)</note>,
exsultare contra fractos ramos populi Judaeorum, et
dicere, magis valere praeputium, in quo Abraham
Deo placuit, et reputata est ei fides ad justitiam,
quam circumcisionem, quae in signum fidei data
est, et habenti eam non profuit Israeli: videbimus
<pb n="0400B"/>
etiam hanc quorumdam usurpationem cautissime
nunc exclusam.
</p>
      </div1>

<div1>
        <head> <hi>LIBER TERTIUS.</hi> </head>

<pb n="0399"/>
<p>
          <pb n="0399B"/> <emph>483-484</emph> Tertium ad Galatas, o Paula et Eustochium,
volumen hoc cudimus: non ignari imbecillitatis
nostrae, et exilis ingenii rivulum, vix parvo
strepentem murmure sentientes. Jam enim et in
Ecclesiis ista quaeruntur: omissaque apostolicorum
simplicitate et puritate verborum, quasi ad Athenaeum,
et ad auditoria convenitur, ut plausus circumstantium
suscitentur: ut oratio rhetoricae artis
fucata mendacio, quasi quaedam meretricula procedat
<pb n="0399C"/>
in publicum, non tam eruditura populos, quam favorem
populi quaesitura, et in modum psalterii et tibiae
dulce canentis, sensus demulceat audientium;
ut vere illud prophetae Ezechielis nostris temporibus
possit aptari, dicente Domino ad eum: <hi>Et factus es eis
quasi vox citharae suave canentis, et bene compositae: et
audiunt verba tua, et non faciunt ea <note>(Ezech. XXXIII, 32)</note>
          </hi>.
Verum quid agam? Taceamne? Sed scriptum est: <hi>Non apparebis in conspectu Domini tui vacuus.</hi> 
 Et
Isaias (sicut in Hebraeis tamen habetur voluminibus)
ingemiscit: <hi>Vae mihi misero, quia tacui.</hi> Loquar? <emph>485-486</emph> 
 Sed omnem sermonis elegantiam, et
Latini eloquii venustatem, stridor lectionis Hebraicae
sordidavit. Nostis enim et ipsae, quod plus quam
quindecim anni sunt, ex quo in manus meas numquam
<pb n="0399D"/>
Tullius, numquam Maro, numquam gentilium
litterarum quilibet Auctor ascendit: et si quid forte
inde dum loquimur, obrepit, quasi antiqui per nebulam
somnii recordamur. Quod autem profecerim ex
linguae illius infatigabili studio, aliorum judicio derelinquo:
ego quid in mea amiserim, scio. Accedit
ad hoc, quia propter oculorum et totius corpusculi
infirmitatem, manu mea ipse non scribo: nec labore
et diligentia compensare queo eloquii tarditatem:
<pb n="0400B"/>
quod de Virgilio quoque tradunt, quia libros suos in
modum ursorum fetum [ <hi>Al.</hi> fetuum] lambendo figuraverit:
verum accito notario, aut statim dicto quodcumque
in buccam venerit: aut si paululum voluero
cogitare, melius aliquid prolaturus, tunc me tacitus
ille reprehendit, manum contrahit, frontem rugat,
et se frustra adesse, toto gestu corporis contestatur.
Oratio autem etsi de bonae indolis ingenio sit profecta,
et distincta inventionibus, et ornata flore verborum:
<pb n="0400C"/>
tamen nisi auctoris sui manu limata fuerit
et polita, non est nitida, non habet mixtam cum decore
gravitatem; sed in modum divitum rusticorum,
opibus suis magis arguitur, quam exornatur. Quorsum
ista? videlicet ut et vobis, et caeteris (qui forte
legere voluerint) sit responsum, me non panegyricum,
aut controversiam scribere, sed commentarium,
id est, hoc habere propositum, non ut mea
verba laudentur, sed ut quae ab alio bene dicta sunt,
ita intelligantur ut dicta sunt. Officii mei est obscura
disserere, manifesta perstringere, in dubiis immorari.
Unde et a plerisque commentariorum opus, explanatio
nominatur. Si quis eloquentiam quaerit, vel
declamationibus delectatur, habet in utraque lingua
Demosthenem et Tullium, Polemonem et Quintillianum.
<pb n="0400D"/>
Ecclesia Christi non de Academia, et Lyceo,
sed de vili plebecula congregata est. Unde et Apostolus: <hi>Videte,</hi> 
 inquit, <hi>vocationem vestram, fratres,
quia non multi sapientes secundum carnem, non multi
potentes, non multi nobiles; sed quae stulta sunt hujus
mundi elegit Deus, ut confundat sapientes: et infirma
mundi elegit Deus, ut confundat fortia: et ignobilia
hujus mundi, et contemptibilia elegit Deus, et quae non
sunt, ut ea quae sunt, destrueret <note>(I Cor. I, 26, 27, 28)</note>
          </hi>.
<pb n="0401A"/>
Quia enim ex creaturarum ordine, varietate, constantia,
non cognoverat mundus per sapientiam
Deum, placuit Deo per stultitiam praedicationis, salvos
facere credentes: non in sapientia verbi, ut non
evacuaretur crux Christi. Ubi enim sapiens, ubi
grammaticus, ubi causarum naturalium scrutatores?
Nec in persuasibilibus sapientiae verbis, sed in ostensione
virtutis et spiritus: ut fides credentium non
esset in sapientia hominum, sed in virtute Dei.
Quamobrem et ipse Apostolus ad eosdem Corinthios
loquebatur: <hi>Et ego veniens ad vos, fratres, veni non
per sublimitatem sermonum, et sapientiae, annuntians
vobis testimonium Domini. Non enim judicavi scire me
aliquid inter vos, nisi Christum Jesum et hunc crucifixum <note>(I Cor. II, 1, 2)</note>
          </hi>.
 <emph>487-488</emph> Et ne forsitan
<pb n="0401B"/>
putaretur, haec dicens, esse insipientiae praedicator,
mente praesaga, quod opponi poterat, evertit. <hi>Sed loquitur,</hi> 
inquit, <hi>Dei sapientiam in mysterio, quae abscondita
est: quam nemo principum hujus saeculi cognovit.</hi> 
Quotusquisque nunc Aristotelem legit? quanti
Platonis vel libros novere, vel nomen? Vix in angulis
otiosi eos senes recolunt. Rusticanos vero et piscatores
nostros totus orbis loquitur, universus mundus
sonat. Itaque sermone simplici, simplicia eorum
verba pandenda sunt. Verba, inquam, non sensus.
Caeterum si, orantibus vobis, illum possim [ <hi>Al.</hi> possem]
in exponendis Epistolis eorum habere spiritum,
quem illi in dictando habuerunt: tunc videritis [ <hi>Al.</hi> 
videretis] tantam majestatem et latitudinem in his
verae fuisse sapientiae, quanta in saeculi litteratis arrogantia
<pb n="0401C"/>
et vanitas fuit. Breviter vobis meae mentis
fateor arcanum: Qui per me intellecturus est Apostolum,
nolo ut mea scripta difficulter intelligat, et
ad interpretem cognoscendum, alium quaerat interpretem.
Sed jam tempus est, ut reliqua persequamur.</p>
<p> <hi>
            <note>(Vers. 7.)</note> Currebatis bene, quis vos impedivit veritati
non obedire?</hi> Id quod nunc Latinus posuit interpres, <hi>veritati non obedire,</hi> 
 et in Graeco scriptum est, <foreign xml:lang="greek">τῇ ἀληθείᾳ μὴ πείθεσθαι,</foreign>
 in superiori loco ita interpretatus
est, <hi>non credere veritati.</hi> Quod quidem nos, in
vetustis codicibus non haberi, in suo loco annotavimus:
licet et Graeca exemplaria hoc errore confusa
sint. Sensus autem iste: Adorabatis Patrem in spiritu
<pb n="0401D"/>
et veritate, et de plenitudine Christi accipientes,
sciebatis, quia Lex data est tantum populo per
Moysen, et non etiam facta. Gratia autem et veritas
non solum data, sed et facta per Jesum Christum.
Cum igitur tam bene curreretis, veritati magis quam
imaginibus servientes, a quo praepediti doctore perverso,
umbram Legis sequimini, et Evangelii relinquitis
veritatem? Sequitur.</p>
<p> <hi>Nemini consenseritis.</hi> Sed quia nec in Graecis libris,
nec in his qui in Apostolum commentati sunt, hoc
scriptum invenimus, praetereundum videtur.</p>
<p>
          <pb n="0402A"/> <hi>
            <note>(Vers. 8.)</note> Persuasio vestra non est ex eo qui vocavit
vos.</hi> In Latinis codicibus ita scriptum reperi: <hi>Persuasio vestra ex Deo est, qui vocavit vos.</hi> 
 Quod
quidem puto, <hi>ex eo,</hi> fuisse, et non intellectum, paulatim
ob similitudinem, <hi>ex Deo,</hi> increbuisse, pro eo
quod est, <hi>ex eo.</hi> Sed nec sic potest stare sensus, ut
quos modo accusaverat quare non obedierint veritati,
ostendens in eorum arbitrio positum, vel obedire,
vel non obedire, nunc econtrario asserat persuasionem
et obedientiam eorum, non tam ex ipsis esse
qui vocentur, quam ex eo qui vocet. Melius igitur et
verius sic legitur: <hi>Persuasio vestra non est ex eo qui
vocavit vos.</hi> Aliud quippe Dei opus est, aliud hominum.
Dei opus est, vocare: hominum, vel credere,
vel non credere. Et sicubi de scripturis liberum
<pb n="0402B"/>
hominis affirmatur arbitrium ut ibi: <hi>Si volueritis et
audieritis me <note>(Exod. XIX, 5)</note>
          </hi>. Et iterum: <hi>Et nunc,
Israel, quid petit a te Dominus Deus tuus <note>(Deut. X,
12)</note>
          </hi>, et ex hoc loco vel maxime comprobatur. Verum
simpliciores quique putantes se deferre Deo,
ut persuasio quoque nostra in ejus sit potestate, abstulerunt
partem orationis <hi>non</hi> et sensum contrarium
Apostolo reddidere. Sive ergo in bonam, sive in malam
partem, nec Deus, nec diabolus in causa est,
quia persuasio nostra non est ex eo qui vocavit nos,
sed ex nobis, qui vel consentimus, vel non consentimus
vocanti. Aliter: Persuasio haec quam nunc
sequimini, non est ex Deo, qui in principio vos vocavit,
sed ex his qui vos postea turbaverunt.</p>
<p> <hi>
            <note>(Vers. 9.)</note> Modicum fermentum totam conspersionem
<pb n="0402C"/>
fermentat.</hi> Male in nostris codicibus habetur: <hi>Modicum fermentum totam massam corrumpit,</hi> 
 et sensum
potius interpres suum, quam verba Apostoli
transtulit. <emph>489</emph> Hac autem ipsa sententia Paulus et
ad Corinthios utitur: ubi praecepit eum qui uxorem
patris sui habebat, tolli de medio, et tradi poenitentiae
in interitum et vexationem carnis per jejunia et
aegrotationes, ut spiritus salvus fiat in die Domini
[ <hi>Al.</hi> addit nostri] Jesu Christi. Ait quippe: <hi>Non bona
gloriatio vestra. Nescitis quia modicum fermentum
totam massam corrumpit <note>(I Cor. V, 5, 6 seqq.)</note>
          </hi>? sive <note>(ut
jam [ <hi>Al.</hi> et jam] emendavimus)</note> <hi>totam conspersionem
fermentat?</hi> Et statim intulit: <hi>Expurgate vetus fermentum,
ut sitis nova conspersio, sicut estis azymi,
etenim pascha nostrum immolatus est Christus. Itaque
<pb n="0402D"/>
epulemur non in fermento veteri, neque in fermento
malitiae et nequitatiae, sed in azymis sinceritatis et veritatis.</hi> 
Nunc autem per hanc eamdem sententiam
docet panem Ecclesiae spiritualem, qui de coelo descendit,
non debere Judaica interpretatione violari:
et Dominus idipsum discipulis praecepit, ut caveant a
fermento Pharisaeorum <note>(Joan. VI)</note>. Quod evangelista
manifestius faciens addidit: <hi>Dixerat autem eis de
doctrina Pharisaeorum <note>(Matth. XVI, 12)</note>
          </hi>. Porro quae
est ista alia doctrina Pharisaeorum, nisi Legis secundum
carnem observatio? Sensus itaque iste est:
<pb n="0403A"/>
Nolite putare pancorum hominum, qui de Judaea venientes
aliud docent, insidias contemnendas. Scintilla
res parva est, et pene dum cernitur, non videtur;
sed si fomitem comprehenderit, et nutrimenta
sui quamvis parvus ignis invenerit, moenia, urbes,
latissimos saltus, regionesque consumit. Fermentum
quoque cujus ad aliam partem in Evangelio parabola
temperata est <note>(Luc. XIII)</note>, res modica videtur
et nihili; sed cum farinae conspersum, totam massam
suo vigore corruperit, in illius vim transit
omne quod mixtum est: ita et doctrina perversa ab
uno insipiens vix duos aut tres primum in exordio
reperit auditores; sed paulatim ut cancer serpit in
corpore, et juxta vulgare proverbium, unius pecudis
scabies, totum commaculat gregem. Igitur et scintilla
<pb n="0403B"/>
statim ut apparuerit, exstinguenda est, et fermentum
a massae vicinia semovendum, secandae putridae
carnes, et scabiosum animal a caulis ovium
repellendum, ne tota domus, massa, corpus et pecora,
ardeat, corrumpatur, putrescat, intereat.
Arius in Alexandria una scintilla fuit; sed quia non
statim <emph>490</emph> oppressa [ <hi>Al.</hi> oppressus] est, totum orbem
ejus flamma populata est.</p>
<p> <hi>
            <note>(Vers. 9.)</note> Ego confido in vobis in Domino, quia
nihil aliud sapietis.</hi> Non per conjecturam, ut quidam
volunt, sed prophetico spiritu Paulus pronuntiat,
Galatas ad veritatis viam, quam amiserant, regressuros <note>(I Cor. XII)</note>.
Etenim qui alios hortabatur, ut
aemularentur charismata, magis autem ut prophetarent:
ipse quoque eadem plenus gratia loquebatur:
<pb n="0403C"/> <hi>Ex parte cognoscimus, et ex parte prophetamus 
 <note>(Ibid.,
XIII, 9)</note>
          </hi>. Praevidens igitur spiritu, quia nihil aliud
essent credituri, nisi quod per Epistolam docebantur,
ait: <hi>Ego confido in vobis in Domino, quod nihil
aliud sapietis.</hi> Nam et additio Dominici nominis,
idipsum significat. Si enim per conjecturam hoc
aestimabat, potuerat dicere: <hi>Ego confido in vobis.</hi> Nunc
autem apponens, <hi>in Domino,</hi> divino quodam confidens
spiritu, quod futurum cognoverat, prophetavit.</p>
<p> <hi>
            <note>(Vers. 10.)</note> Qui autem conturbat vos, portabit judicium,
quicumque est ille.</hi> Occulte, inquiunt, Petrum
lacerat, cui supra in faciem restitisse se scribit,
quod non recto pede incesserit ad Evangelii veritatem.
Sed nec Paulus tam procaci maledicto de Ecclesiae
principe loqueretur <note>(Galat. II)</note>, nec Petrus dignus
<pb n="0403D"/>
qui conturbatae Ecclesiae reus fieret. Ex quo arbitrandum
est de alio quodam dici, qui aut cum Apostolis
fuerat, aut de Judaea venerat, aut ex Pharisaeis
crediderat, aut certe magnus sit apud Galatas aestimatus,
ut portet judicium Ecclesiae conturbatae, quicumque
est ille. Portare autem judicium, id est,
quod aliis verbis in sequentibus dixit: <hi>Unusquisque
proprium onus portabit.</hi> Et puto in Scripturis, onus
et in bonam et in malam partem posse accipi, hoc
est, et in his qui peccatis gravibus opprimuntur, et
in illis qui virtutum levia onera sustentant. De peccatis
in psalmo poenitens loquitur: <hi>Iniquitates meae
elevatae sunt super caput meum, quasi onus grave gravatae
sunt super me <note>(Psal. XXXVII, 5)</note>
          </hi>. De virtutibus,
<pb n="0404A"/>
doctrinaque virtutum Salvator ait: <hi>Jugum enim
meum suave est, et onus meum leve est <note>(Matth. XI, 30)</note>
          </hi>.
Quod autem et doctrina pro onere accipiatur, perspicuum
fit in Evangelio. Alligant quippe Pharisaei
onera gravia, et quae portari non possunt,
et superponunt [ <hi>Al.</hi> ponunt] ea super humeros
hominum, ipsi autem uno ea digito nolunt contingere <note>(Ibid., XXIII)</note>.
Quam <emph>491</emph> grave sit aliquem
de tranquillitate turbare, et serena corda hominum
quibusdam quasi fluctibus concitare, Salvatoris ad
apostolos verba testantur, dicentis: <hi>Ne conturbetur
cor vestrum, neque timeatis <note>(Joan. XIV)</note>
          </hi>. Expedit
quippe ei qui conturbat et scandalizat quempiam in
Ecclesia, ut lapis molaris circumdetur collo ejus, et
mittatur cum eo in mare, quam ut scandalizet unum
<pb n="0404B"/>
de his minimis, qui a Salvatore monstrantur <note>(Luc.
XVII)</note>. Turbati ergo fuerant Galatae inter spiritum et
litteram, circumcisionem et concisionem, Judaismum
occultum et manifestum, quid agerent ignorantes.
Brevius autem et sic accipi potest: Quicumque
est ille qui vos ad Pharisaeorum doctrinam retrahit,
et in carne desiderat circumcidi quamvis sit
eloquens, et in Legis eruditione se jactitet, nihil
amplius dico, nisi hoc (quod etiam vos abnuere non
potestis) quod portabit pro hoc opere judicium, et
consequetur pro suo labore mercedem.</p>
<p> <hi>
            <note>(Vers. 11.)</note> Ego, autem, fratres, si circumcisionem
praedico, quid adhuc persecutionem patior? Ergo evacuatum
est</hi> (sive ut in Graeco melius habet, <hi>cessavit)
scandalum crucis.</hi> Legimus in Actibus apostolorum,
<pb n="0404C"/>
ipse quoque apostolus Paulus in Epistolis suis saepe
commemorat, se a Judaeis persecutiones creberrimas
sustinuisse, propterea quod doceret eos qui de gentibus
crediderant in Christo, non debere circumcidi.
Hi itaque de quibus supra ait: <hi>Qui autem conturbat
vos, portabit judicium, quicumque est ille,</hi> ut deciperent
Galatas, etiam hoc addebant: Non solum Petrus,
et Jacobus, et Joannes, et caeteri in Judaea
apostoli circumcisionem, et alia praecepta Legis observant,
sed ipse quoque Paulus, qui vos aliter docuit,
quam se rei veritas habet, Timotheum circumcidit,
et Judaeis frequenter Judaeus factus est,
veritate cogente. Quam opinionem de Galatarum
mentibus Paulus nunc volens tollere, ait: <hi>Ego autem,
fratres, si circumcisionem praedico, quid adhuc persecutionem
<pb n="0404D"/>
patior?</hi> Omne, inquit, in me odium Judaeorum,
et qua adversum me furiunt insania, ob nihil
aliud est, nisi quod doceo gentes non debere circumcidi,
et Legis onera superflua et jam abolita custodire.
Cum autem persecutionem <emph>492</emph> patiar, manifestum
est me circumcisionem non praedicare, quam
destruo. Non enim tam persecutionem patior a Judaeis,
quia praedico crucifixum, et Jesum dico esse
Christum, quem Lex et prophetae praenuntiaverunt,
quam quia doceo Legem esse completam. Quod autem
crux Judaeis scandalum sit, gentibus stultitia, ipse
Dominus noster ostendit, qui lapis dicitur offensionis,
et petra scandali <note>(Matth. XXI; Luc. XX)</note>: propter
nihil aliud puto, nisi quia praedicatio cum plenis
<pb n="0405A"/>
velis ad audientes processerit, statim ut ad crucem
venerit, impingit: et nequaquam libero cursu potest
ultra procedere. Sed haec crux quae apud Judaeos
scandalum est, et apud gentes stultitia, nobis qui
credimus virtus est et sapientia. <hi>Christus enim Dei
virtus est, et Dei sapientia <note>(I Cor. I, 24)</note>
          </hi>, ut propter
id quod stultitia dicebatur, fatuum Dei sapientius
fieret hominibus: et propter id quod infirmitas et
scandalum, infirmum Dei fortius fieret hominibus.
Cum autem, inquit, crucis Christi scandalum maneat,
et ego persecutionem patiar, quam non paterer,
si scandalum non maneret: frustra quidam jactitant
me circumcisionem praedicare, quam impugnando
sustineo persecutionem.</p>
<p> <hi>
            <note>(Vers. 12.)</note> Utinam et abscindantur qui vos conturbant.</hi> 
<pb n="0405B"/>
Quaeritur quomodo Paulus discipulus ejus qui
ait: <hi>Benedicite maledicentibus vobis.</hi> Et ipse loquens: <hi>Benedicite et nolite maledicere 
 <note>(Rom. XII, 14)</note>
          </hi>. Et in
alio loco: <hi>Neque maledici regnum Dei possidebunt <note>(I
Cor. XV)</note>
          </hi>: nunc et maledixerit eis, qui Ecclesias Galatiae
conturbant [ <hi>Al.</hi> conturbabant], et cum optantis
voto maledixerit: <hi>Utinam et abscindantur qui vos
conturbant.</hi> Tam enim detestanda abscisionis est
passio, ut et qui invitis eam intulerit, legibus publicis
puniatur, et qui seipsum castraverit, infamis habeatur.
Ut enim illud, aiunt, verum sit: <hi>Vivit in me
Christus <note>(II Cor. XIII, 3)</note>
          </hi>; et hoc: <hi>An experimentum
quaeritis ejus qui in me loquitur Christus?</hi> certe maledictionis
vox non potest ejus intelligi, qui dicit: <hi>Discite a me, quia humilis sum, et mitis, et mansuetus
<pb n="0405C"/>
corde 
 <note>(Matth. XI, 29)</note>
          </hi>. Et magis putatur Judaico furore,
et quadam effrenata insania se non potuisse
cohibere, quam imitatus esse eum, qui tamquam
agnus coram tondente se, non aperuit os suum, et maledicentibus
non remaledixit <note>(Isai. LIII)</note>. Tradidit autem <emph>493</emph> 
 se morti condemnatus. Ad quod qui pro Paulo
respondebit, haec dicet: non tam furoris in adversarios,
quam dilectionis in Ecclesias Dei, verba esse
quae locutus sit. Videbat quippe totam provinciam,
quam ipse suo sanguine, et periculis ab idololatria,
ad Christi transduxerat fidem, subita persuasione turbatam,
et dolore apostolico, dolore patris, se tenere
non poterat: mutabat vocem, et quibus blanditus
fuerat, irascebatur, ut quos nequiverat lenitate, saltem
objurgatione retineret. Nec mirum esse si Apostolus,
<pb n="0405D"/>
ut homo, et adhuc vasculo clausus infirmo,
vidensque aliam legem in corpore suo captivantem
se, et ducentem in lege peccati, semel fuerit hoc
locutus, in quod frequenter sanctos viros cadere
perspicimus. Sed et illud dici potest (licet superfluum
quibusdam esse videatur) quod Paulus non
tam maledixerit eis, quam oraverit pro illis, ut eas
<pb n="0406A"/>
partes corporis perderent, per quas delinquere cogebantur.
Et quomodo in Evangelio dictum est: melius
esse aliquem sine oculo, et sine manu, et sine
pede, et qualibet alia parte membrorum intrare in
regnum coelorum, quam totum ire in gehennam <note>(Matth. XVIII)</note>:
ita et nunc optare eis magis unam
partem corporis perdere, quam per occasionem integri
corporis perpetuo igne damnari. Hic locus si
quando ab ethnicis reprehenditur, quomodo eis responderi
possit, ostendimus. Nunc a nobis contra
haereticos proferatur, Marcionem videlicet, et Valentinum
 et omnes qui contra vetus latrant Testamentum,
qua ratione illi qui Creatorem sanguinarium,
severum bellatorem, et tantum judicem criminantur,
hoc in Apostolo Dei boni valeant excusare.
<pb n="0406B"/>
Et certe nullam puto in veteri Lege tam trucem,
tam cruentam in aliquo esse sententiam, quam, <hi>utinam
abscindantur qui vos conturbant.</hi> Nec possunt dicere
orasse Apostolum pro inimicis Christi, qui ejus
Ecclesias conturbabant. Nec ex dilectione prolatum,
quod tumore et indignatione plenum, ipso verborum
pondere demonstratur. Quidquid ergo illi pro Apostolo
excusationis attulerint, <emph>494</emph> hoc non pro Lege
veteri defendemus.</p>
<p> <hi>
            <note>(Vers. 13.)</note> Vos enim in libertatem vocati estis, fratres:
tantum ne libertatem in occasionem carni</hi> (subauditur) <hi>detis:</hi> 
 quod quia in Graeco non habetur,
Latinus posuit interpres. Hunc locum quia valde obscurus
est, de decimo Stromatum libro transferri
placuit ad verbum. Non quo singula non possint suis
<pb n="0406C"/>
locis et sensibus explanari; sed quo a superiori negotio
separata, unum difficile corpus efficiant: et si
sic intelligantur ut resonant, inconsequenter et abrupte
repugnare inter se et scatere videantur. Origenis
itaque haec verba sunt:  « Difficilis locus est: et ita
nobis disserendus videtur. Qui liber est, et altiori
sensu spiritum, et veritatem sequitur, praecedentes
et typos contemnit et litteram: non idcirco debet
minores despicere, et occasionem dare his qui non
possunt sentire sublimius, de se penitus desperandi.
Licet enim infirmi sint et caro comparatione spiritus
appellentur: caro tamen Christi sunt. Si enim intelligit
mysterium charitatis infirmioribus servientis,
faciat aliquid propter infirmos: ne in scientia sua
frater pereat, pro quo Christus est mortuus. Diligenter
<pb n="0406D"/>
itaque attende, an ex consequentibus sensus iste
texatur. <hi>Vos,</hi> inquit, <hi>fratres, in libertatem vocati
estis:</hi> forsitan ideo, quia non omnes vocationem capere
poterant libertatis. Propter quod nunc auditis: <hi>Tantum ne libertatem in occasionem detis carni.</hi> 
 Per
dilectionem enim oportet minoribus servire majores:
quia qui vult esse major, erit omnium servus
<pb n="0407A"/> <note>(Matth. XX; Marc. X)</note>.
Neque ergo spiritualis laceret
Christi carnes: neque occasionem illis tribuat, ut se
remordeant provocantem ne ab invicem consumantur.
Oportet ergo spiritu ambulantem, et spiritu
Scripturarum verba sectantem, non perficere desiderium
carnis earum. Si autem hoc quod dicitur: <hi>Spiritu ambulate, et desiderium carnis non perficietis,</hi> 
simpliciter intelligimus (ut plerique arbitrantur) contra
argumentum et hypothesin totius Epistolae, in
haec subito Paulus erumpet; <emph>495</emph> statim quippe sequitur: <hi>Si autem spiritu ducimini, non estis sub Lege.</hi> 
Et cum hucusque aliqua ex parte sibi sermo cohaereat,
rursum si simplicem intelligentiam sequamur,
ad inordinata repente praecepta nos transfert, de
carne et spiritu disserens, id est: <hi>Manifesta autem
<pb n="0407B"/>
opera carnis illa et illa.</hi> Et econtrario: <hi>Fructus
autem spiritus, est charitas,</hi> et reliqua. Sed neque in
his consequentiam desperare debemus; quia opera
carnis divinorum voluminum historia continet; non
valde eos juvans qui sic eam intelligunt, ut scripta
est. Quis enim non docebitur servire luxuriae, et fornicationem
habere pro nihilo: cum Judam ad meretricem
legerit ingredientem <note>(Gen. XXVIII)</note>; et patriarchas
habuisse multas pariter uxores? Quomodo non
ad idololatriam provocabitur, qui sanguinem taurorum,
et caeteras Levitici victimas non plus quam
quod in littera sonat, putaverit indicare? Quod autem
inimicitias, in aperto positus Scripturae sermo
doceat, et ex hoc loco probatur: <hi>Filia Babylonis
misera, beatus qui retribuet tibi retributionem tuam,
<pb n="0407C"/>
quam retribuisti nobis. Beatus qui tenebit, et allidet
parvulos tuos ad petram <note>(Ps. CXXXVI, 8, 9)</note>
          </hi>. Et ex
illo: <hi>In matutino interficiebam omnes peccatores terrae <note>(Ps. C, 8)</note>
          </hi>,
et caetera his similia: de contentionibus
videlicet, aemulatione, ira, rixis, dissensionibus. Ad
quae (si non altius aliquid sentiamus) provocant nos
magis historiae exempla, quam prohibent. Haereses
quoque magis de carnali Scripturae intelligentia,
quam de opere carnis nostrae, ut plurimi aestimant,
substiterunt. Necnon invidiam et ebrietates per Legis
litteram discimus. Inebriatur Noe post diluvium,
et patriarchae apud fratrem Joseph in Aegypto <note>(Gen.
IX et XLIII)</note>. Sed et comessationes in Regnorum libro
scriptae sunt; saltante David et concrepante tympanis
coram Arca testamenti Dei <note>(I Reg. VI)</note>, et his similia.
<pb n="0407D"/>
Quaeritur quomodo ad veneficia, et ad maleficas
artes, simplex Scripturae divinae sermo qui dicitur
caro, nos provocet: nisi ad ejusdem Scripturae spiritum
transcendamus. Puto hoc significare, decies
Danielem, et tres pueros, magis, incantatoribus, et
Gazarenis <emph>496</emph> atque Chaldaeis sapientiores repertos,
et Moysen omni sapientia et doctrina Aegyptiorum
eruditum. Multorum ergo malorum occasio est,
si quis in Scripturae carne permaneat. Quae qui fecerint,
regnum Dei non consequenter. Quamobrem spiritum
Scripturae fructusque quaeramus, qui non dicuntur
<pb n="0408A"/>
esse manifesti. Multo quippe labore et sudore,
et digno cultu in Scripturis fructus spiritus invenitur.
Unde arbitror, Paulum diligenter et caute
de Scripturae sensibus dixisse carnalibus: <hi>Manifesta
autem sunt opera carnis <note>(Galat. V, 19)</note>
          </hi>. De spiritualibus
vero non ut ibi posuisse, <hi>manifestus est fructus
spiritus;</hi> sed ita: <hi>Fructus autem Spiritus, est charitas,
gaudium, pax,</hi> et reliqua <note>(Ibid., 22)</note>. Quod si
relictis typis, ad veritatem Scripturae transeamus et
spiritum, statim nobis prima charitas panditur, et
ad gaudium inde gradientes, pervenimus ad pacem,
per quam consequimur patientiam. Quis autem non
ad miserationem et bonitatem erudiatur, cum etiam
ea quae quibusdam tristia putantur in Lege supplicia
dico et praelia, et eversiones gentium, et comminationes
<pb n="0408B"/>
ad populos per prophetas, magis remedia intellexerit
esse, quam poenas? Non enim in aeternum
irascetur Dominus <note>(Isai. LVII)</note>. Cum haec ergo nobis
aperta fuerint, rationabiliorem habebimus fidem, et
correctos mores temperantia comitabitur, quam continentia
 sequetur et castitas: et post haec omnia
incipiet esse Lex pro nobis. »  Hucusque Origenes.
Quibus nos possumus addere, ut dicamus de servitute
legali ad Evangelii libertatem vocatos (quibus
superius dicitur: <hi>State, et nolite rursum jugo servitutis
haerere</hi> ) etiam nunc moneri, ut leve Christi jugum
et delectabilia Evangelii praecepta sectantes,
nequaquam putent sibi licere, ut hac ipsa libertate
vivendi, in occasione carnis utantur: scilicet ut juxta
carnem vivant, juxta carnem circumcidantur; sed
<pb n="0408C"/>
spiritu magis stent, spiritu praeputium carnis abscindant,
et ad spiritus altiora tendentes, humilitatem
litterae derelinquant. Potest autem et aliter intelligi.
Discat quispiam: Si cessavi, o Paule, esse sub Lege,
et de servitute <emph>497</emph> libertatem vocatus sum: ergo
debeo ita vivere ut convenit libertati, nec aliquibus
praeceptis teneri, sed quodcumque placuerit,
et voluntas suggesserit, hoc facere implere, sectari.
Ad quod respondit Apostolus: Vocatos quidem nos
esse in spiritus libertatem: sed ita, ut libertas ipsa
carni non serviat. Nec putemus quia nobis omnia
licent, omnia expedire: quin potius quia servi Legis
esse cessavimus, facti liberi, magis per charitatem
nobis invicem serviamus, ut laciniosae Legis
praecepta, uno dilectionis capitulo concludantur.</p>
<p>
          <pb n="0408D"/> <hi>
            <note>(Vers. 14.)</note> Sed per charitatem servite invicem, omnis
enim lex in uno sermone impletur. Diliges proximum
tuum sicut teipsum.</hi> Qui cum esset liber ex omnibus,
omnium se propter charitatem servum fecit,
ut plures lucrifaceret <note>(I Cor. XIII)</note>, recte hortatur et
caeteros, ut per charitatem sibi serviant: quae non
quaerit quod suum est, sed quod proximi. Qui enim
vult fieri primus, erit omnium servus <note>(Marc., X, 44)</note>:
ut quomodo Salvator in forma Dei constitutus, non
rapinam arbitratus est esse se aequalem Deo, sed
seipsum exinanivit, formam servi accipiens, et habitu
<pb n="0409A"/>
inventus ut homo, humiliavit semetipsum, factus
obediens usque ad mortem, mortem autem crucis <note>(Philip. II)</note>:
ita et nos quaecumque ante sub Legis
necessitate facere videbamur, nunc sciamus, nobis
liberis, magis per charitatem esse facienda. Tantum
autem bonum est charitas, ut omnis lex in illa recapituletur.
Enumerat et in alio loco Apostolus charitatis
bona, dicens: <hi>Non zelatur, non agit perperam <note>(I Cor. XIII, 7, 8)</note>
          </hi>.
Multisque in medio replicatis, in
fine concludit: <hi>Omnia sperat, omnia sustinet, charitas
numquam excidit.</hi> Et Salvator in Evangelio, hoc
signum sui, ait, esse discipuli, si [ <hi>Al.</hi> ut] diligat proximum <note>(Matth. XXII)</note>.
Quod quidem puto non solum
hominibus, sed etiam angelis convenire. Aliis verbis
idipsum dicitur: <hi>Quae vobis fieri non vultis, aliis ne
<pb n="0409B"/>
feceritis, et quae vultis ut vobis faciant homines, haec
eadem et vos eis facite similiter <note>(Ibid., VII, 12)</note>
          </hi>. Nolo
adulterari uxorem meam, nolo substantiam diripi,
nolo me falso opprimi testimonio, et ut cuncta brevi
sermone comprehendam, indigne fero aliquid mihi
fieri quod injustum est. Haec eadem si <emph>498</emph> per charitatem
in me operantem, vel fecero alteri, vel voluero,
lex omnis impleta est. Nec difficile est docere
quomodo universa praecepta, non occides, non adulterabis,
non furaberis, non falsum testimonium dices,
et caetera his similia, una charitatis observatione
teneantur. Hoc ostendere arduum est, quomodo hostiae
quoque, quae in Levitico sunt praeceptae, et ciborum
vel abstinentia, vel permissio, cum alia munda,
alia dicantur immunda, solemnitatum quoque
<pb n="0409C"/>
jugis per annos recursus, in uno charitatis praecepto
recapitulentur. Nisi forte quis illo se transferat, ut
affirmet Legem spiritualem esse, et imaginibus et
exemplaribus nos coelestium deservisse, antequam
verus Pontifex adveniret: qui postquam semel seipsum
offerens victimam, suo sanguine nos redemit,
omnis illa priscae Legis varietas, et difficultas, in
ipsius super homines dilectione completa est. Intantum
quippe Pater amavit mundum, ut Filium suum
charissimum, et unigenitum daret pro nobis. Ei autem
qui semel spiritu vivens, opera carnis mortificavit,
et a Salvatore dilectus, nequaquam servus,
sed amicus vocatur, non est ultra Lex posita, quae
impiis et peccatoribus, et non subjectis et nefariis
constituta est. At nunc cum omnia quae difficiliora
<pb n="0409D"/>
sunt, vel modica ex parte faciamus, hoc solum non
facimus, quod et factu facilius est, et absque quo
cassa sunt universa quae facimus. Jejunii corpus sentit
injuriam: vigiliae carnem macerant: eleemosynae
labore quaeruntur: sanguis in Martyrio, quamvis
ardeat fides, tamen sine dolore et timore non funditur.
Haec omnia sunt qui faciant: sola charitas sine
labore est. Et quia sola cor mundum efficit, a
<pb n="0410A"/>
diabolo expugnatur in nobis, ne Deum pura mente
videamus. Quando enim sedens loquor contra fratrem
meum, et contra filium matris meae pono
scandalum <note>(Ps. XLIX, 20)</note>, quando aliena torqueor
felicitate, et alterius bonum, meum malum facio,
nonne hoc quod sequitur, in me expletur: <hi>Si invicem
mordetis et comeditis, videte ne ab invicem consumamini?</hi> 
Charitatis rara possessio est. Quis vult
ipse anathema esse a Christo pro fratribus suis,
Apostolum sequens? Quis <emph>499</emph> cum lugentibus lugens,
cum gaudentibus gaudens, alieno vulnere vulneratur?
Quis fratris morte perimitur? Omnes magis
amatores nostri, quam amatores Dei sumus. Vide
quantum bonum sit charitatis. Si ita martyrium fecerimus,
ut nostras velimus ab hominibus reliquias
<pb n="0410B"/>
honorari: si opinionem vulgi sectantes, intrepidi
sanguinem fuderimus, et substantiam nostram usque
ad mendicitatem propriam dederimus, huic [ <hi>Al.</hi> 
hinc] operi non tam praemium quam poena debetur:
et perfidiae magis tormenta sunt, quam corona victoriae.</p>
<p> <hi>
            <note>(Vers. 15.)</note> Quod si invicem mordetis, et comeditis,
videte ne ab invicem consumamini.</hi> Potest hoc et simpliciter
accipi, ne detrahamus invicem, ne maledicto
nos putemus ulcisci, ne contristati contristare
cupiamus, et similes bestiarum, mordere pariter et
remorderi, ut post morsus sequatur interitus
atque consumptio. Melius autem est, ne contra
rationem et totius Epistolae consequentiam, subito
in extraordinaria praecepta, Paulus erumpat, hoc
<pb n="0410C"/>
ita intelligere, ut ad circumcisionem observationemque
Legis cuncta referamus. Si vos, inquit, conturbant
alii, vos autem conturbamini. Si totam Scripturam
veterem legentes, sic intelligitis ut scripta
est: <hi>Oculum pro oculo: dentem pro dente <note>(Deut. XIX,
21)</note>
          </hi>, et ira desiderat ultionem, ultio vero imponit
dolorem: quod Lex non solum non prohibet, verum
etiam praecipit, justitiam in talione restituens, sequitur,
ut et nudatus nudet, et vulneratus revulneret,
et comestus remordeat, et quae videtur justitia
esse, comsumptio sit, non unum vindicans, sed
utrumque consumens.</p>
<p> <hi>
            <note>(Vers. 16.)</note> Dico autem: Spiritu ambulate, et desiderium
carnis non perficietis.</hi> Et hoc <emph>500</emph> secundum
superiora dupliciter accipiendum, ut dicamus eos
<pb n="0410D"/>
qui spiritu opera carnis mortificaverint ei seminaverit
in spiritu, ut de spiritu metant vitam aeternam, quotiescumque
voluptatem carnis senserint titillare, non perficere
desiderium ejus (quod quidem si expletum
fuerit, blandiri videtur ad tempus), sed spiritu refrenare,
et secundum sententiam Historici <note>(Sallust.)</note>,
Animi imperio, corporis servitio magis vivere. Nec
non et illud, quia Lex spiritualis est <note>(Rom. VII)</note>, et non
<pb n="0411A"/>
qui in manifesto Judaeus, sed qui in occulto, et circumcisio
cordis in spiritu, non littera, eos ambulare
spiritu, et carnis desiderium non perficere dicimus,
qui spiritualiter egrediuntur Aegyptum, et spiritualem
escam potumque de spirituali hauriunt petra,
qui non judicantur in cibo, aut in potu, aut in parte
diei festi, aut neomeniae et sabbati, sed ambulant in
omnibus spiritualiter, non perficientes carneae legis,
litteraeve desiderium, sed fructus metentes intelligentiae
spiritualis. Tertia quoque interpretatio a quibusdam
in hoc loco dicta est, sed quae non multum
discrepet a secunda, ut desiderium carnis in his asserant
esse qui parvuli in Christo sunt: iter autem
spiritus in perfectis viris, et esse sensum: In gravitate
spiritus, id est, in itinere viri ambulate perfecti,
<pb n="0411B"/>
et non facietis desideria parvulorum.</p>
<p> <hi>
            <note>(Vers. 17.)</note> Caro enim concupiscit adversus spiritum,
spiritus autem adversus carnem. Haec enim sibi
invicem adversantur, ut non quaecumque vultis, illa
faciatis.</hi> Caro praesentibus delectatur et brevibus:
spiritus perpetuis et futuris. Inter hoc jurgium media
 anima constitit, habens quidem in sua potestate
bonum et malum, velle et nolle, sed non
habens hoc ipsum velle ac nolle perpetuum: <emph>501</emph> 
quia fieri potest, ut cum carni consenserit, et
opera ejus fecerit, rursum per poenitentiam se
remordens, spiritui copuletur, et opera ejus efficiat.
Hoc est ergo quod ait: <hi>Haec enim sibi invicem
adversantur,</hi> id est, caro et spiritus: <hi>ut non quaecumque
vultis, illa faciatis.</hi> Non quo proprium nobis tulerit
<pb n="0411C"/>
arbitrium, quo vel carni, vel spiritui assentiamur:
sed quia quod facimus, non est nostrum proprie,
sed opus ipsum vel carni, vel spiritui deputatur
[ <hi>Al.</hi> deputetur]. Grandis laboris et disputationis est
nimiae, ostensis carnis operibus et spiritus, media
aliqua reperire, quae nec ad carnem videantur pertinere,
nec ad spiritum. Carnales dicimur, quando
totos nos voluptatibus damus. Spirituales, quando
Spiritum sanctum praevium sequimur, id est, cum
ipso sapimus instruente, ipso docemur auctore. Animales
reor esse philosophos, qui proprios cogitatus
putant esse sapientiam, de quibus recte dicitur: <hi>Animalis autem homo non recipit</hi> 
 [Al. <hi>percipit] ea quae
sunt spiritus. Stultitia quippe est ei.</hi> Quod ut manifestius
<pb n="0412A"/>
fiat, aliquod sumamus exemplum: Caro,
terra, anima, aurum, spiritus, ignis vocentur.
Quamdiu aurum fuerit in terra, perdit vocabulum
suum, et a terra cui commixtum est, appellatur.
Cum vero separatum ab humo, auri et speciem et
nomen acceperit, aurum quidem dicitur, sed necdum
probatum. Si autem per ignem excoctum fuerit et
purgatum, tunc auri splendorem, et ornatus sui
accipit dignitatem. Ita et anima inter humum et
ignem, hoc est, inter carnem spiritumque consistens,
quando se tradiderit carni, caro dicitur:
quando spiritui, spiritus appellatur. Quod si proprio
crediderit cogitatui, et absque gratia Spiritus
sancti invenire se aestimaverit veritatem, quasi aurum
sordidum, animalis hominis appellatione signatur
<pb n="0412B"/>
[ <hi>Al.</hi> signabitur]. Potest locus iste sic melius
explanari, et quasi una series corpusque fieri, se
invicem nectens, sibique non discrepans. Fratres,
de servitute Legis vocati estis in Evangelii libertatem.
Verum obsecro vos, ne libertate pro licentia
abutamini, et putetis vobis cuncta expedire quae licent:
detisque occasionem <emph>502</emph> carni atque luxuriae.
Quin potius discite quod libertas haec major sit
servitus, ut quod ante Lex ab invitis extorquebat
obsequium, nunc per charitatem vobis invicem serviatis.
Siquidem omne illud Legis onus, et multiplicia
praecepta, non tam exclusa sunt per Evangelii
gratiam, quam uno charitatis sermone breviata, ut
diligamus proximum sicut nosmetipsos. Qui enim
diligit proximum, totam legem implet <note>(Matth. XXII)</note>,
<pb n="0412C"/>
bona ei tribuens, mala non inferens. Quod si cesset
dilectio, et non sit charitas, per quam lex universa
completur, publicum quoddam inter homines
latrocinium erit, ut contra se invicem defurentes
[ <hi>Al.</hi> deferentes], seque mordentes, consumantur ab
invicem. Vos autem fratres, propterea secundum
spiritualem legem debetis vivere, ne desideria quae
carnis sunt, perficiatis. Caro enim frigus timet, aspernatur
famem, attenuatur vigiliis, libidinibus
exardescit, mollia quaeque et jucunda desiderat. E
contra spiritus, ea quae carni contraria sunt, et quae
illam debilitare queant, expetit. Et ita fit, ut non
ideo quia sub servitute Legis esse cessastis, putetis
esse vos liberos: sed sciatis magis naturae vos lege
<pb n="0413A"/>
retineri, quia non statim si lex non imperat, et natura
cessavit, ne voluntatem scilicet vestram, opera
subsequantur, sed frequenter ea facere compellamini,
repugnante carne adversus spiritum, quae facere
non vultis. Ex quo, fratres, obsecro, ut non detis
libertatem vestram in occasionem carnis, sed magis
spiritui serviatis, ut incipiatis ea facere quae vultis,
et nihil debere legi, id est, non esse sub carne.
Quia libertatem legis abolitae tunc vere in Evangelio
habere poteritis, cum vos nequaquam caro
compulerit facere quae non vultis, sed spiritui servientes,
docueritis vos non esse sub Lege. Et quia
supra secundum duplicem intelligentiam hunc locum
coeperamus exponere, reddenda sunt quae omisimus.
Caro concupiscit adversus spiritum, id est, historia
<pb n="0413B"/>
et Scripturae carneus intellectus, contra allegoriam
et spiritualem doctrinam repugnat. Spiritus autem
adversus carnem, id est, sublimiora dejectis, aeterna
brevibus, umbrae veritas refragatur. <emph>503</emph> Et carneus
Scripturae sensus, qui adimpleri [ <hi>Al.</hi> quia
impleri] non potest (nec enim valemus omnia quae
scripta sunt facere) ostendit nos non in nostra positos
potestate Legis explendae, cum etiam si velimus
litteram sequi, impossibilitas non admittat.</p>
<p> <hi>
            <note>(Vers. 18.)</note> Quod si spiritu ducimini, non estis sub
Lege.</hi> Spiritum non eum, de quo Apostolus in alio
loco loquitur: <hi>Ipse Spiritus testimonium perhibet
spiritui nostro, quod sumus filii Dei <note>(Rom. VIII, 16)</note>
          </hi>,
id est, non spiritum hominis qui in ipso est, sed Spiritum
sanctum significat: quem sequentes, efficimur
<pb n="0413C"/>
spirituales, et sub Lege esse desistimus. Notandum
ergo quod hic spiritus non cum <foreign xml:lang="greek">ἄρθρῳ</foreign> ( <hi>articulo</hi> ), et
cum additamento aliquo, sicut in caeteris legimus,
spiritum mansuetudinis, et spiritum fidei: sed simpliciter
Spiritus appellatur: quae quidem minutiae
magis in Graeco, quam in nostra lingua observatae
(qui <foreign xml:lang="greek">ἄρθρα</foreign> penitus non habemus) videtur aliquid habere
momenti. Quaeritur in hoc loco, si quicumque
spiritu ducitur, non est sub Lege, utrum Moses et
prophetae, vel spiritu acti sint, et sub Lege vixerint,
quod Apostolus negat: aut habentes spiritum, sub
Lege non fuerint, quod Apostolus hic affirmat: aut
quod est tertium, sub Lege viventes, spiritum non
habuerint, quod de tantis viris nefas est credere.
Ad quod nos breviter respondebimus: Non idem esse
<pb n="0413D"/>
sub Lege esse, et esse quasi sub Lege: quomodo
non idipsum est, in similitudine carnis peccati, et
in carne esse peccati. Nec idem sonat verus serpens.
et aerei similitudo serpentis, quem Moyses in eremo
suspendit <note>(Num. XXI)</note>. Sic igitur et sanctos prophetas,
et Moysen, ambulantes spiritu, et spiritu viventes,
non sub Lege, sed quasi sub Lege vixisse, ut
ipsi viderentur quidem esse sub Lege; sed eos qui
sub Lege erant lucrifacerent, et ab humilitate litterae,
<pb n="0414A"/>
ad altitudinem spiritus provocarent. Nam et
Paulus qui Judaeis Judaeus factus est, et omnibus
omnia, ut omnes lucrifaceret <note>(I Cor. IX)</note>: non dixit, <hi>factus sub Lege,</hi> 
 sed, <hi>factus quasi sub Lege,</hi> ut
ostenderet se non veritatem Legis, sed similitudinem
custodisse. Videmur nobis solvisse propositam quaestionem.
Sed quid faciemus de illo Pauli capitulo <emph>504</emph> 
 dicentis: <hi>Cum autem venit plenitudo temporis,
misit Deus filium suum, factum est muliere, factum
sub Lege, ut eos qui sub Lege erant, redimeret (Supra</hi> )?
Si enim Christus sub Lege fuit, et non quasi sub
Lege, tota illa superior disputatio vacua fiet. Verum
et haec oppositio de suo solvetur loco. Qui enim
propterea factus sub Lege est, ut eos qui erant sub
Lege, redimeret, utique cum esset liber a Lege,
<pb n="0414B"/>
Legi se subdidit voluntate: et multo erat Paulo liberior,
qui non sub Lege, sed quasi sub Lege se
fuisse testatus est. Et quomodo in coenum et barathrum
mortis propter nos descendit, qui orabamus
dicentes: <hi>Quis me liberabit de corpore mortis hujus <note>(Rom. VII, 14)</note>
          </hi>?
ita et ex muliere nasci voluit, et esse
sub Lege, ut eos qui nati erant de muliere, et sub
Lege, salvaret. Et certe non est natus de muliere,
id est, de nupta, sed de virgine. Verum abusive
virgo mulier appellata est, propter eos qui illam
fuisse virginem nesciebant. Ut itaque propter illos,
qui sanctam Mariam arbitrabantur maritum habere,
mulier pro virgine posita est: sic propter eos
qui aestimabant Christum esse sub Lege, nescientes
quia factus esset his qui erant sub Lege, quasi sub
<pb n="0414C"/>
Lege, dicitur et ipse factus esse sub Lege.</p>
<p> <hi>
            <note>(Vers. 19-21.)</note> Manifesta autem sunt opera carnis,
quae sunt, fornicatio, immunditia, luxuria, idolorum
servitus, veneficia, inimicitiae, contentiones, aemulationes,
irae, rixae, dissensiones, haereses, invidiae, ebrietates,
comessationes, et his similia, quae praedico vobis
sicut et praedixi: quoniam qui haec agunt, regnum Dei
non possidebunt:</hi> Superius cum exponeremus de
carne et spiritu, triplicem intelligentiam dixeramus:
vel eos esse carneos, qui parvuli et corporei, in
Christo solidum cibum, et perfectae aetatis alimenta
capere non possent: vel carnales eos esse, qui more
Judaico historiam tantum sequerentur et litteram:
aut certe, juxta simplicem sensum, in hominis fictione
carnem spiritumque subsistere, et juxta diversitatem
substantiae, vel opera carnis esse, vel spiritus.
<pb n="0414D"/>
Nunc ergo quae hic carnis opera nominantur, fornicatio
videlicet, immunditia, luxuria, et caetera quae
sequuntur, magis mihi videntur ad simplicem carnis <emph>505</emph> 
 et spiritus intelligentiam, quam ad carnem
Legis, et parvulos in Christo referri, licet in eo loco,
ubi supra de decimo Origenis Stromate verbum
transtulimus ad verbum, quid etiam de his sentiri
possit, expressum sit. Quod autem ait: <hi>Manifesta
<pb n="0415A"/>
autem sunt opera carnis,</hi> vel omnibus ea nota esse
demonstrat: quia per se pateant mala esse et fugienda,
intantum ut etiam hi qui ea faciunt, cupiant
occultare quod faciunt. Vel certe his tantum
manifesta, qui in Chritso crediderint. Plurimi quippe
gentilium in suis ignominiis gloriantur, et putant si
expleverint voluptatem, quamdam se turpitudinum
victoriam consecutos. Sed et illud eleganter, quod
in carne opera posuit, et fructus in spiritu: quia
vitia in semetipsa finiuntur et pereunt, virtutes frugibus
pullulant et redundant. Nec putemus animae
nullum esse opus, si vitia carni, virtutes spiritui
deputentur. Quia anima (ut supra diximus) in quodam
meditullio posita, vel carni jungitur, et dicitur
de ea: <hi>Non permanebit spiritus meus in hominibus
<pb n="0415B"/>
istis, quia carnes sunt <note>(Gen. VI, 3)</note>
          </hi>; vel spiritui copulatur,
et in spiritus vocabulum transit. <hi>Qui enim adhaeret
Domino, unus spiritus est <note>(I Cor. VI, 17)</note>
          </hi>. Primum
itaque carnis opus, est fornicatio. Manifesta
in exordio posuit, ne de mediis ambigamus. Omne
enim quodcumque fecerit homo, extra corpus est:
qui autem fornicatur, in corpus suum peccat. Et non
sumus nostri: empti enim sumus pretio, glorificemus
et portemus Deum in corpore nostro. In eo fornicator
majoris est criminis: quia tollit membra Christi,
et facit ea membra meretricis. Erunt quippe
duo in carne una. Qui non est fidelis, nec credit in
Christo, sua membra facit membra meretricis: qui
credit et fornicatur, Christi membra facit membra
meretricis. Econtrario infidelis in fornicatione sua
<pb n="0415C"/>
utrum violet, an aedificet templum idolo, nescio.
Per vitia quippe vel maxime daemones coluntur.
Hoc unum scio: quod qui post fidem Christi fornicatur,
violat templum Dei. Secundum opus carnis,
immunditia nuncupatur, et eam comes luxuria sequitur.
Quomodo enim in veteri Lege de nefandis
criminibus, quae in occulto <emph>506</emph> fiunt, et ea nominare
turpissimum est (ne et dicentis os et aures
audientium polluerentur) generaliter Scriptura complexa
est, dicens: <hi>Verecundos,</hi> vel <hi>reverentes facite
filios Israel ab omni immunditia <note>(Levit. XV, 31)</note>
          </hi>: sic
in hoc loco caeteras extraordinarias voluptates, ipsarum
quoque opera nuptiarum, si non verecunde,
et cum honestate, quasi sub oculis Dei fiant, ut
tantum liberis serviatur, immunditiam et luxuriam
<pb n="0415D"/>
nominavit. Quartum, in catalogo operum carnis,
idololatria locum tenet. Qui enim semel se luxuriae
voluptatique permiserit, non respicit Creatorem.
Alias autem omnis idololatria, festivitate, gula, ventre,
et his quae infra ventrem sunt, delectatur. Et
ne forsitan veneficia, et maleficae artes non viderentur
in novo prohibitae Testamento, ipsae quoque
inter carnis opera nominantur. Quia saepe magicis
artibus, et amare miseris evenit et amari. Inimicitia
quoque, quae post veneficia ponitur, quem habeat
reatum, manifesti criminis subjectio declarat.
<pb n="0416A"/>
Quantum enim in nobis est, nullius esse debemus
inimici, sed cum omnibus habere pacem. Quod si
loquentes veritatem, aliquos meremur inimicos:
non tam nos inimici eorum sumus, quam illi inimici
sunt veritatis. Nam quod et in Genesi dicitur ad
Abraham: <hi>Inimicus ero inimicis tuis: et adversabor
adversantibus tibi,</hi> sicut supra intelligendum, non
tam Abraham illis inimicum fuisse, quam illos Abrahae
virtutibus et religioni, per quam, calcatis idolis,
cognitum venerabatur Deum. Illud quoque quod
populo praecipitur Israel, ut odio sempiterno, et in
posteros transmissa discordia, inimici sint Madianeis <note>(Num. XXXI)</note>,
quasi his dicitur, qui sub paedagogo
erant, et in alio loco merebantur audire: <hi>Odio
habebis inimicum tuum <note>(Matth. V, 43)</note>
          </hi>. Aut certe non
<pb n="0416B"/>
tam personarum, quam morum est facta dissensio:
ut quomodo Deus utiliter inter serpentem et mulierem
inimicitias posuit, ne amicitiae eorum inutiles
essent homini, per quas projectus est de paradiso:
ita et in Israelitis, et Madianeis vita magis dissimilis,
quam gens una damnata est. Septimum locum inter
carnis opera, contentio possidet, quodam quasi sacrato,
et eminenti <emph>507</emph> inter vitia numero collocata. <hi>Servum autem Domini non oportet rixari, sed esse
mansuetum ad omnes, doctorem, longanimem, cum
mansuetudine erudientem, etiam eos qui econtra disputant <note>(II Tim. II, 24, 25)</note>
          </hi>.
Post contentionem, octava
succedit aemulatio, quae Graeco sermone <foreign xml:lang="greek">ζῆλος</foreign> significantius
et notius appellatur. Quo quidem malo, nescio
quis nostrum careat. Zelati sunt enim, et patriarchae
<pb n="0416C"/>
Joseph fratrem suum: et Maria, et Aaron
prophetes Dei et sacerdos, contra Moysen tali passione
decepti sunt <note>(Genes. XXXVII, Num. XII)</note>: intantum
ut illa de qua Scriptura narraverat, dicens: <hi>Tollens autem Maria prophetes tympanum 
 <note>(Exod. XV.
20)</note>
          </hi>, et caetera, postea extra castra projecta, leprae
vitio sordidata sit, et poenitentiam longiorem septem
dierum separatione signaverit <note>(Num. XII)</note>. Ira deinde
succedit, quae justitiam Dei non operatur <note>(Jacob. I)</note>,
et species est furoris. Inter iracundiam autem et
iram, hoc interest: quod iracundus semper irascitur:
iratus pro tempore concitatur. Et nescio quis
possit regnum Dei possidere: cum is qui irascitur,
separetur a regno <note>(Matth. V)</note>. Rixae quoque quas
aliud Graeci significantes, <foreign xml:lang="greek">ἐριθείας</foreign> vocant (siquidem
<pb n="0416D"/>
rixa <foreign xml:lang="greek">μάχη</foreign> dicitur) a regno Dei prohibent. Est autem <foreign xml:lang="greek">ἐριθεία,</foreign>
 cum quis semper ad contradicendum paratus,
stomacho delectatur alieno: et muliebri jurgio
contendit, et provocat contendentem. Haec alio nomine
apud Graecos <foreign xml:lang="greek">φιλονεικία</foreign> appellatur. Necnon et
dissensiones opera carnis sunt: cum quis nequaquam
perfectus, eodem sensu, et eadem sententia
dicit: <hi>Ego sum Pauli, et ego Apollo, et ego Cephae,
et ego Christi <note>(I Cor. I, 12)</note>
          </hi>. Sed et domorum inter se
haec eadem dissensio reperitur: mariti videlicet ad
uxorem, patris ad filium, fratris ad fratrem, conservi
<pb n="0417A"/>
ad conservum, militis ad contubernalem, artificis
ad ejusdem operis artificem. Nonnumquam evenit,
ut et in expositionibus Scripturarum oriatur
dissensio: e quibus haereses quoque quae nunc in
carnis opere ponuntur, ebulliunt. Si enim sapientia
carnis inimica est Deo <note>(Rom. VIII)</note> (inimica autem
sunt omnia dogmata falsitatis Deo repugnantia) consequenter
et haereses inimicae Deo, ad carnis opera
referuntur. <foreign xml:lang="greek">Αἵρεσις</foreign> autem Graece, ab electione <emph>508</emph> 
dicitur: quod scilicet eam sibi unusquisque eligat
disciplinam, quam putat esse meliorem. Quicumque
igitur aliter Scripturam intelligit, quam sensus
Spiritus sancti flagitat, quo conscripta est: licet de
Ecclesia non recesserit, tamen haereticus appellari
potest, et de carnis operibus est, eligens quae pejora
<pb n="0417B"/>
sunt. Haereses sequitur invidia, quam non putemus
idem esse quod zelum. Quia zelus et in bonam partem
accipi potest, cum quis nititur ea quae meliora
sunt, aemulari. Invidia vero aliena felicitate torquetur,
et in duplicem scinditur passionem: cum aut
ipse est aliquid in eo, in quo alium esse non vult:
aut alium esse videns meliorem, dolet se ei non
esse consimilem. Pulchre quidam de neotericis,
Graecum versum transferens, elegiaco metro de invidia
lusit, dicens:
<l>Justius invidia nihil est: quae protinus ipsum</l>
<l>Auctorem rodit, excruciatque animum.</l> 
Scripsit et beatus Cyprianus librum de <hi>Zelo</hi> et <hi>Livore</hi> 
valde optimum: quem qui legerit, non dubitabit
annumerare operibus carnis invidiam. Inter
<pb n="0417C"/>
invidum autem et invidiosum hoc interest: quod
invidus feliciori invidet. Invidiosus autem is est,
qui ab alio patitur invidiam. Quartumdecimum locum
inter carnis opera ebrietas tenet. Ebriosi
quippe regnum Dei non possidebunt. Et Dominus
ad discipulos: <hi>Cavete,</hi> ait, <hi>ne forte graventur corda
vestra in vino et crapula <note>(Luc. XXI, 34)</note>
          </hi>. Vino homini
sensus evertitur: pedes corruunt: mens vacillat:
libido succenditur: Unde Apostolus clamitat: <hi>Et vinum
in quo est luxuria <note>(Ephes. V, 18)</note>
          </hi>. Habet unusquisque
suae sententiae potestatem. Ego Apostolum
sequor: in vino esse luxuriam, in vino ebrietatem.
Ebrietatem autem et luxuriam inter carnis opera
numerari, nec ille potest negare qui eisdem passionibus
vincitur. Et licet me quidam in eo libro, quem
<pb n="0417D"/>
de servanda virginitate scripsi, reprehendendum putent:
quod dixerim adolescentulas ita vinum debere
fugere ut venenum: non me sententiae poenitebit.
Opus quippe ibi magis vini, quam Dei a nobis
creatura damnata est: et licentiam tulimus <emph>509</emph> 
 virgini proprio aetatis calore ferventi, ne sub
occasione parum bibendi, plus biberet et periret.
Alioquin sciebamus, et in Christi sanguinem vinum
consecrari: et Timotheo vinum ut biberet, imperatum.
Ebrietas autem tam ex vino quam ex caeteris
bibendi generibus, quae vario modo conficiuntur,
<pb n="0418A"/>
potest accidere; ex quo et de sancto dicitur: <hi>Vinum
et siceram non bibet <note>(Luc. I, 15)</note>
          </hi>. Sicera interpretatur <hi>ebrietas.</hi> 
 Et ne quis vinum non bibens, aliud sibi putaret
bibendum, exclusa causatio est; dum omne
quod inebriare potest, cum vino pariter aufertur.
Quintadecima, quae et extrema inter carnis opera,
commessatio est. <hi>Manducavit quippe populus et bibit,
et surrexerunt ludere <note>(Exod. XXXII, 6)</note>
          </hi>. Semper ebrietati
juncta luxuria est. Pulchre quidam non ignobilis
orator, cum ebrium de somno describeret excitatum,
ait:  « Nec dormire excitatus, nec vigilare
ebrius poterat. »  Qua sententia expressit, quodammodo
nec mortuum eum fuisse nec vivum. Longum
erat universa carnis opera replicare, et catalogum
facere vitiorum. Uno igitur omnia sermone conclusit
<pb n="0418B"/>
dicens, <hi>et his similia.</hi> Quae utinam tam facile vitare
possemus, quam facile intelligimus. <hi>Praedico,</hi> 
inquit, <hi>vobis sicut praedixi: quoniam qui talia agunt,
regnum Dei non consequentur.</hi> Ubi ante praedixerat: <hi>Non regnet,</hi> 
 inquit, <hi>peccatum in mortali vestro corpore,
ad obediendum desideriis ejus <note>(Rom. VI, 12)</note>
          </hi>.
Peccatum omnes istas species habet, in quibus nunc
discriminandis plus forsitan quam oportuit, immorati
sumus. Ergo in anima, in qua peccatum regnaverit,
non potest Dei regnare regnum. <hi>Quae enim
participatio justitiae et iniquitati? quae communicatio
luci ad tenebras? qui consensus Christo et Belial <note>(II Cor. VI, 14, 15)</note>
          </hi>.
Et putamus nos regnum Dei
consequi, si a fornicatione, idololatria, et veneficiis
immunes simus. Ecce inimicitiae, contentio, ira,
<pb n="0418C"/>
rixa, dissensio, ebrietas quoque, et caetera quae
parva arbitramur, excludunt nos a regno Dei. Nec
refert uno quis a beatitudine excludatur, an pluribus,
cum omnia similiter excludant. In Latinis codicibus,
adulterium quoque, et impudicitia, et homicidia, <emph>510</emph> 
 in hoc catalogo vitiorum scripta referuntur.
Sed sciendum non plus quam quindecim
carnis opera nominata, de quibus et disseruimus.</p>
<p> <hi>
            <note>(Vers. 22.)</note> Fructus autem spiritus, est charitas,
gaudium, pax, longanimitas, benignitas, bonitas, fides,
mansuetudo, continentia, adversus hujusmodi non est
Lex.</hi> Et quae alia inter fructus spiritus debuit tenere
primatum, nisi charitas, sine qua virtutes caeterae
non reputantur esse virtutes, et ex qua nascuntur
universa quae bona sunt? Siquidem et in Lege, et in
<pb n="0418D"/>
Evangelio ipsa obtinet principatum: <hi>Diliges Dominum
Deum tuum ex toto corde tuo, et ex tota anima
tua, et ex tota virtute tua: et diliges proximum tuum
sicut teipsum <note>(Deut. VI, 5; Matt. XXII, 37)</note>
          </hi>. Quantis
bonis referta sit charitas, et supra breviter perstrinximus,
et nunc vel parum dixisse sufficiat:
quod dilectio non quaerit quae sua sunt, sed quae aliena <note>(I Cor. XIII)</note>.
Et quamvis suo quis vitio inimicus sit
diligenti, et tranquillitatem ejus ad odiorum fluctus
concitare nitatur: tamen numquam ille turbatur:
numquam creaturam Dei odio dignam aestimat. Charitas
<pb n="0419A"/>
enim operit multitudinem peccatorum <note>(I Petr.
IV, 8)</note>. Illud quoque quod a Salvatore dicitur: <hi>Non
potest arbor bona fructus afferre malos: neque arbor
mala, fructus afferre bonos (Matt, VII, 18)</hi>, non tam
de hominibus, quam de fructibus carnis et spiritus,
arbitror pronuntiatum: quia nec spiritus umquam
potest ea vitia, quae in carnis operibus numerata
sunt, facere; nec caro his fructibus qui oriuntur ex
spiritu redundare. Potest autem fieri per negligentiam
possidentis, ut spiritus qui versatur in homine,
fructus non habeat suos: et econtrario caro operibus
suis mortificatis, peccare desistat. Non tamen
illo usque procedunt, ut et neglecta arbor spiritus,
opera carnis afferat, et arbor carnis exculta, fructus
germinet spirituales. In secundo spiritualium fructuum
<pb n="0419B"/>
loco, gaudium positum est: quod Stoici quoque
qui distinguunt inter verba subtilius, aliud
quid esse aestimant quam laetitiam. Gaudium quippe,
esse, aiunt elationem animi super his quae digna
sunt exsultantis: Laetitiam vero effrenatam animi
elationem, <emph>511</emph> quae modum nesciat, et in his quoque
quae vitio sint mixta, laetetur. Alii e regione
gaudii voluptatem ponunt: non hanc quae corpus ad
libidinem concitat, titillat sensus, dulci blanditur
affectu; sed alium huic <foreign xml:lang="greek">ὁμώνυμον,</foreign> quae sine moderatione,
et ullo decore laetitiae, in risu exaltat vocem
suam. Quod si verum est, et eorum inter verba distinctio
non fallit et fallitur, consideremus ne forsitan
idcirco sit dictum: <hi>Non est gaudere impiis, dicit
Dominus <note>(Isai. LVII, 21)</note>
          </hi>. Simul autem et illud notandum,
<pb n="0419C"/>
quod post dilectionem, gaudium sequitur. Qui
enim diligit quempiam, semper in ejus felicitate laetatur.
Et si eum viderit aliquo errore deceptum, et
peccatorum lubrico concidisse, dolebit quidem, et
eruere festinabit: sed non poterit gaudium mutare
tristitia, sciens nullam rationabilium creaturarum
apud Deum perire perpetuo. Tertius fructus spiritus,
est pax, a qua Salomon quoque qui in typo Christi
praecessit, nomen accepit. Et de Ecclesia Psalmista
canit: <hi>Factus est in pace locus ejus <note>(Ps. LXXV, 2)</note>
          </hi>.
Et inter octo Evangelii benedictiones scribitur: <hi>Beati pacifici: quoniam filii Dei vocabuntur 
 <note>(Matt. V, 9)</note>
          </hi>.
In primo etiam graduum psalmo cantatur: <hi>Cum his
qui oderunt pacem, eram pacificus <note>(Ps. CXIX, 6)</note>
          </hi>. Nec
putemus pacem tantum in eo esse quaerendam, si
<pb n="0419D"/>
cum alio non jurgemur: sed tunc pax Christi, hoc
est, haereditas nostra nobiscum est, si tranquilla
mens nullis passionibus perturbetur. Post pacem sequitur
longanimitas, sive patientia: quia utroque modo
<pb n="0420A"/> <foreign xml:lang="greek">μακροθυμίαν</foreign>
 possumus interpretari. Huic contraria
est pusillanimitas, de qua scribitur: <hi>Pusillanimus
vehementer insipiens: qui vero patiens est, et universa
sustentat, vir sapiens (Eccli, VII)</hi>. Et cum <foreign xml:lang="greek">ἐπιτάσει</foreign> <hi>multum sapiens</hi> 
 appellatur, ut in Proverbiis
quoque scriptum est: <hi>Longanimus vir, multus in prudentia <note>(Prov. XIV, 29)</note>
          </hi>.
Benignitas etiam sive suavitas,
quia apud Graecos <foreign xml:lang="greek">Χρηστότης</foreign> utrumque sonat,
virtus est lenis, blanda, tranquilla, et omnium bonorum
apta consortio, invitans ad familiaritatem
sui, dulcis alloquio, moribus temperata. Denique
et hanc Stoici ita definiunt: Benignitas est virtus
sponte ad bene faciendum <emph>512</emph> exposita. Non multum
bonitas a benignitate diversa est: quia et ipsa
ad benefaciendum videtur exposita. Sed in eo differt,
<pb n="0420B"/>
quia potest bonitas esse tristior, et fronte severis
moribus irrugata, bene quidem facere et praestare
quod poscitur: non tamen suavis esse consortio, et
sua cunctos invitare dulcedine. Hanc quoque sectatores
Zenonis ita definiunt: Bonitas est virtus quae
prodest: sive, virtus ex qua oritur utilitas: aut,
virtus propter semetipsam: aut affectus qui fons sit
utilitatum.</p>
<p>Inter fructus spiritus, septimum et sacratiorem
locum fides possidet, quae etiam alibi inter tres ponitur:
spes, fides, charitas. Nec mirum si spes in
hoc catalogo non referatur: cum in fide sit quod
speratur: et ita eam Apostolus ad Hebraeos scribens
definiat: <hi>Est autem fides sperandarum substantia rerum,
argumentum necdum apparentium <note>(Hebr. XI, 1)</note>
          </hi>,
<pb n="0420C"/>
Siquidem id quod speramus esse venturum, et necdum
est in praesenti, fide possidemus, sperantes nos
tenere quod credimus. Quaeritur quoque quomodo
fides in charitate sit posita. Qui diligit, numquam
se laedi aestimat: numquam aliud nisi quod diligit
 et diligitur, suspicatur. Cum autem dilectio procul
abfuerit, et fides pariter abscedit. Post fidem
mansuetudo numeratur, quae adversa est irae, rixis,
dissensionibus: et numquam ad sui contraria provocatur,
vere de bona spiritus arbore, bonos fructus
egerminans. Per hanc famulus Dei Moyses, testimonium
Scripturae meruit accipere, dicentis: <hi>Moyses
mansuetus erat, plusquam omnes homines super terram <note>(Num. XII, 3)</note>
          </hi>.
Super terram, inquit. Super eos enim
qui facie ad faciem Deum videbant, esse non poterat:
<pb n="0420D"/>
quia multa saepe compellimur per carnis facere
infirmitatem. De David quoque, licet multi de Domino
nostro aestiment prophetatum, quod nos etiam
non negamus, Spiritus sanctus in typo venturi canit:
<pb n="0421A"/> <hi>Memento, Domine, David, et omnis mansuetudinis
ejus 
 <note>(Ps. CV, 1)</note>
          </hi>. Cujus mansuetudo adversus Saul,
Absalon, et Semei, vel maxime claruit <note>(I Reg. XXIV;
II Reg. XV)</note>? Cum alius eum vellet occidere: alius
res novas molitus, fraudare imperio niteretur: <emph>513</emph> 
 alius lapides in eum jaciens, et pulverem ventilans,
clamaret et diceret: <hi>Egredere, egredere, vir
inique <note>(Ibid., XVI, 7)</note>
          </hi>. Extrema continentia in fructibus
spiritus collocatur. Quam non solum in castitate
debemus accipere, sed etiam in cibo et potu, in
ira quoque et vexatione mentis, et detrahendi libidine.
Inter modestiam autem et continentiam hoc
interest, quod modestia in viris perfectis est, consumataeque
virtutis, de quibus Salvator ait: <hi>Beati mites,
quoniam ipsi possidebunt terram <note>(Matth. V, 4)</note>
          </hi>.
<pb n="0421B"/>
Et de seipso: <hi>Discite a me, quoniam mitis sum, et humilis,
et mansuetus corde <note>(Matth. XI, 29)</note>
          </hi>. Continentia
vero in via quidem virtutis est, sed necdum pervenit
ad calcem: quia cupiditates adhuc in ejus qui
se continet, cogitatione nascuntur, et mentis polluunt
principale, licet non superent, nec ad opus
pertrahant cogitantem. Non solum autem in desideriis
et cupiditate, continentia necessaria est, sed
etiam in tribus reliquis perturbationibus, dolore scilicet,
laetitia et timore. Adversus hujusmodi fructus
spiritus, non est Lex. <hi>Justo quippe Lex non est posita:
iniquis autem et non subjectis, impiis et peccatoribus <note>(I Tim. I, 9)</note>
          </hi>.
Lex mihi dicit: <hi>Non adulterabis:
non occides, non falsum testimonium dices: non fraudabis:
non desiderabis aliena: non perjurabis: non
<pb n="0421C"/>
furaberis <note>(Exod. XX, 12 seqq.)</note>
          </hi>: si haec omnia, fructu
in me spiritus charitate regnante, non facio, superflua
mihi sunt praecepta Legis. Denique et sapientes
mundi de philosophia sic opinati sunt, ut quod leges
publicae facere homines necessitate compellunt, hoc
illa persuadeat fieri voluntate.</p>
<p> <hi>
            <note>(Vers. 24.)</note> Qui autem sunt Christi, carnem crucifixerunt
cum vitiis et concupiscentiis.</hi> Origenes hunc locum
superioribus nectens, ita legit: <hi>Adversus hujusmodi
non est Lex, qui Christi carnem crucifixerunt cum
vitiis et concupiscentiis:</hi> ut non sicut in Latino sonat,
eos qui Christi sunt, carnem suam dicat crucifixisse
cum vitiis et concupiscentiis; sed Christi carnem
ab his cum vitiis et concupiscentiis crucifixam. Et
quaerit quomodo in his qui fructus spiritus habeant,
<pb n="0421D"/>
et adversum quos Lex esse cessavit, crucifixio
carnis Dominicae ponatur in laude, cum ad Hebraeos
in vituperatione sit positum: <hi>Rursum crucifigentes in
semetipsis Filium Dei, et ostentui</hi> <emph>514</emph> <hi>habentes <note>(Hebr.
VI, 6)</note>
          </hi>. Pro <hi>rursus crucifigentes,</hi> melius unum verbum
compositum in Graeco est, <foreign xml:lang="greek">ἀνασταυροῦντες,</foreign> quod nos
interpretari possumus, <hi>recrucifigentes.</hi> Primum ergo
notandum quod aliud sit crucifigere, aliud recrucifigere.
Deinde quia non idipsum sit recrucifigere Filium
Dei, et crucifigere carnem Christi cum vitiis et concupiscentiis.
<pb n="0422A"/>
Caro quippe Christi non principaliter, et
proprie Filius Dei est, sed Jesus Christus, qui cum
esset in principio apud Patrem, Verbum Deus caro
factus est, et seipsum exinanivit, formam servi
accipiens, ut crucifigeret carnem, et despoliaret
principatus et potestates, triumphans de eis in ligno <note>(Philip. II)</note>,
ut compleretur illud Apostoli: <hi>Quod enim
mortuus est, peccato, mortuus est semel <note>(Rom. VI, 10)</note>
          </hi>.
Igitur si corpora nostra membra sunt Christi, consequenter
et caro nostra caro Christi est, quam crucifigimus,
mortificantes per eam super terram,
fornicationem, immunditiam, passionem, desiderium
malum, et avaritiam: et de nobis in laude
nunc ponitur, qui Christi Jesu carnem crucifixerunt
cum vitiis et concupiscentiis, et semper mortificationem
<pb n="0422B"/>
Jesu circumferimus in corpore nostro, ut et
vita ejus manifestetur in carne nostra. Non modici
autem laboris est, sic in praesenti saeculo vivere, ut
jam nunc vita Jesu manifestetur in carne nostra. Ita
enim vivificabuntur et mortalia corpora nostra per
inhabitantem in nobis spiritum. Ubi Latinus interpres <hi>vitia</hi> 
 posuit, in Graeco <foreign xml:lang="greek">παθήματα,</foreign> id est, <hi>passiones</hi> 
leguntur. Et quia passio potest et dolorem, et caeteras
necessitates significare corpusculi, caute Apostolus
intulit <hi>desideria:</hi> ut non naturam corporis
videretur in spiritualibus viris negare, sed vitia. Et
hoc ita admonitum sit, si Vulgatam editionem sequimur,
legentes: <hi>Qui autem sunt Christi carnem 
 crucifixerunt cum vitiis et concupiscentiis:</hi> ut non
carnem Christi, sed suam eos crucifixisse dicamus.
<pb n="0422C"/>
Pene oblitus sum interpretationis secundae. Predixeram
enim omnia quae sequuntur ad Legem, et ad
circumcisionem esse referenda. Sensus itaque iste
est: In quibus est fructus spiritus, charitas, gaudium,
et reliqua, hi corpoream Scripturae intelligentiam,
quae nunc caro Christi appellatur, crucifixerunt cum <emph>515</emph> 
 passionibus ejus et desideriis, quae generant
parvulis atque lactentibus fomenta vitiorum. Crucifixit
 Christi carnem, qui non juxta carnem historiae
militat, sed spiritum allegoriae sequitur praeviantem.</p>
<p> <hi>
            <note>(Vers. 25.)</note> Si spiritu vivimus, spiritu et ambutemus.</hi> 
Utamur hoc testimonio adversum eos qui
nolunt Scripturas spiritualiter intelligere. Quis est
autem qui vivit spiritu, nisi absconditus homo noster,
qui et juxta carnem interdum solet vivere? Sed
<pb n="0422D"/>
cum spiritu vixerit, spiritu ambulat. Cum in carne
voluerit ambulare, vivens mortuus est. Vir perfectus
in Christo, semper vivit in spiritu: spiritui
obedit, numquam vivit in carne. Et contra: Qui se
totum carni dederit, et passionibus deputarit, numquam
vivit in spiritu. Inter hos medii sunt, quos nec
spirituales possumus appellare, nec carneos; sed
qui inter virtutes et vitia fluctuantes, nunc ad meliora
retrahuntur, et spiritus sunt: nunc carnis lubrico
supplantantur, et caro sunt.</p>
<p>
          <pb n="0423A"/> <hi>
            <note>(Vers. 26.)</note> Non efficiamur inanis gloriae cupidi,
invicem provocantes, invicem invidentes.</hi> Unum verbum
apud Graecos <foreign xml:lang="greek">κενόδοξοι,</foreign> trium verborum circuitu
interpres Latinus expressit. Quantas autem
habeat definitiones, et significantias gloria, et philosophorum
innumerabiles libri, et Ciceronis duo
volumina, quae <hi>de gloria</hi> scripsit, inditio sunt.
Verum nos quia non verborum etymologias, sed
Scripturae sensum disserere conamur, ita hunc locum
cum superioribus copulabimus: Si spiritu
vivimus, spiritui obtemperemus, nequaquam per
Legem, sed per charitatem nobis invicem servientes.
Non debemus de Scripturarum interpretatione contendere
et dicere: Circumcisio melior est: non,
sed praeputium. Contemnenda historia, et allegoria
<pb n="0423B"/>
sequenda immo allegoria vana est et umbratica, et
nullis veritatis fixa radicibus. Unde evenit, ut invicem
nascantur invidiae. <hi>Excludere enim,</hi> ait, <hi>vos
volunt, ut illos aemulemini:</hi> non tam veritatem Legis
volentes docere, quam vincere. Ne autem penitus
verbum gloriae praetermittamus intactum, suas philosophis
ineptias relinquentes, de <emph>516</emph> Scripturis
aliqua retractemus. Opinionem vulgi, et laudem
hominum favore quaesitam, gloriae nomen sonat,
ubi dicitur: <hi>Omnia autem faciunt, ut ab hominibus
glorificentur <note>(Matt. XXIII, 5)</note>
          </hi>. Et alibi: <hi>Quomodo
potestis credere, gloriam ab invicem quaerentes <note>(Joan.
V, 44)</note>
          </hi>? Porro in bonam partem in eodem loco: <hi>Et
gloriam ab eo qui solus est, non quaerentes.</hi> Ex quo
intelligimus idem verbum, nunc virtutem significare,
<pb n="0423C"/>
nunc vitium. Si ab hominibus quaero gloriam, vitium
est: si a Deo, virtus est, qui et ad veram nos gloriam
cohortatur, dicens: <hi>Eos autem qui me glorificant, glorificabo.</hi> 
Significat et aliud in Scripturis divinis gloria,
cum augustius aliquid, et divinius hominum se praebet
obtutibus. Visa est in tabernaculo gloria Domini, et
in templo quod a Salomone constructum est, gloria
erat <note>(I Reg. VIII)</note>, et in facie Moysi, quando nesciebat
quod glorificatus esset vultus ejus <note>(Exod. XL)</note>, de
qua vultus gloria, puto et Apostolum dicere: <hi>Nos
autem omnes revelata facie gloriam Domini contemplantes,
in eamdem imaginem transformamur a gloria
in gloriam, sicut a Dei spiritu <note>(II Cor. III, 18)</note>
          </hi>. Et ipse
Salvator, splendor gloriae et figura substantiae Dei
dictus est <note>(Hebr. I)</note>. Vidit et Stephanus gloriam Dei,
<pb n="0423D"/>
et Jesum stantem a dextris ejus <note>(Act. VII)</note>. Ut autem
et nos nobis fingendorum nominum licentiam praesumamus,
rebus quippe novis (ut ait quidam) nova
<pb n="0424A"/>
fingenda sunt nomina: quia hic dictum est: <hi>Non
efficiamur inanis,</hi> vel <hi>vacuae gloriae cupidi:</hi> nos eos
asseramus plenae gloriae esse cupidos, qui gloriam
Dei desiderant, et laudem virtute condignam, et
aspectum divinius aliquid ostendentem. Unde et in
plerisque locis. Nostri <hi>majestatem</hi> pro gloria transtulerunt.
Jam dudum cupio in verba prorumpere,
sed teneor timore dicendi. Dicam tamen, nec tacebo
passionem meam, passionem pene communem, non
de divitiis, non de potentia, non de pulchritudine,
et corporum venustate; haec enim manifeste inter
carnis opera nominantur. Eleemosyna si ob laudem
fiat, inanis est gloria: longa oratio, pallor ex
jejunio sequens. Non mea sunt verba, sed Salvatoris
in Evangelio pertonantis <note>(Matth. VI)</note>. Ipsa quoque castitas
<pb n="0424B"/> <emph>517</emph> 
 in matrimonio, viduitate, virginibus,
saepe plausum quaerit humanum: et quod dudum timeo
dicere, sed dicendum est, martyrium ipsum, si ideo
fiat ut admirationi et laudi habeamur a fratribus,
frustra sanguis effusus est. Loquatur Apostolus, loquatur
electionis vas: <hi>Si tradidero corpus meum, ut
glorier, charitatem autem non habeam, nihil mihi prodest <note>(I Cor. XIII, 3)</note>
          </hi>.
Illi qui dixerat: <hi>Scio hominem
in Christo, ante annos quatuordecim, sive in corpore,
nescio, sive extra corpus, nescio, Deus scit, raptum
usque ad tertium coelum <note>(II Cor. XII, 2)</note>
          </hi>. Et post modicum: <hi>Raptus in paradisum, audivit arcana verba,
quae non licet homini loqui:</hi> 
 illi, inquam qui plus omnibus
laboravit, ne magnitudo revelationum extolleret
eum, datus est stimulus carnis ejus, angelus
<pb n="0424C"/>
Satanae, qui eum colaphizaret, ut non tolleretur. Et
certe ter Dominum rogavit ut discederet ab eo; sed
dictum est ei: <hi>Sufficit tibi gratia mea: virtus enim
in infirmitate perficitur.</hi> Quid tam Dei opus est, quam
Scripturas legere, in Ecclesia praedicare, sacerdotium
cupere, ante altare Domini ministrare? Sed
et haec, nisi aliquis omni diligentia custodierit cor
suum, de cupiditate laudis oriuntur. Videas plerosque
(quod etiam Tullius ait) libros suos de contemnenda
gloria inscribere, et causa gloriae, proprii
nominis titulos praenotare. Interpretamur Scripturas:
saepe vertimus stylum: quae digna lectione sunt,
scribimus; et nisi Christi causa fiant, sed memoriae
in posteros, et famae in populos, totus labor irritus
fiet: et erimus quasi tympanum sonans, et cymbalum
<pb n="0424D"/>
concrepans <note>(I Cor. XIII)</note>. Videas plerosque de
Scripturis inter se contendere: e athleticum scamma
Dei facere sermonem: invicem provocant, et si
<pb n="0425A"/>
victi fuerint, in invident: inanis quippe gloriae cupidi
sunt. Scio in Latinis codicibus in eo testimonio quod
supra <emph>518</emph> posuimus: <hi>Si tradidero corpus meum ut
glorier, ardeam</hi> habere pro <hi>glorier;</hi> sed ob similitudinem
verbi, qua apud Graecos, <hi>ardeam,</hi> et <hi>glorier,</hi> 
id est, <foreign xml:lang="greek">καυθήσομαι</foreign> et <foreign xml:lang="greek">καυχήσομαι,</foreign> una litterae parte
distinguitur, apud nostros error inolevit. Sed et
apud ipsos Graecos exemplaria sunt diversa.</p>
<p> <hi>
            <note>(Cap. VI.--Vers. 1.)</note> Fratres, et si praeoccupatus
fuerit homo in aliquo delicto, vos qui spirituales estis,
instruite hujusmodi in spiritu mansuetudinis: considerans
teipsum, ne et tu tenteris.</hi> Sciens Paulus ejus
Dei se esse cultorem, qui nollet mortem peccatoris,
sed poenitentiam <note>(Ezech. XVIII, XXXIII)</note>: et excepta
Trinitate, omnem creaturam, licet non peccet, tamen
<pb n="0425B"/>
posse peccare: eum quoque qui spirituales est,
cohortatur sui timore ne peccet, manum porrigere
corruenti. Et pulchre praeoccupatum in delicto, hominem
vocat, qui mori possit: ex ipso nomine fragilitatem
conditionis ostendens; ut dignus sit venia,
qui velut homo errore deceptus, et mersus in voraginem,
seipsum sine auxilio, et adjutore erigere non
possit. Spirituali autem non additur homo: sed
quasi Deo praecipitur, ut hominem praeoccupatum
in delicto instruat: sive (ut melius habetur in
Graeco) perficiat in spiritu lenitatis. Qui autem perficitur,
non ei desunt universa, sed aliqua. Denique
 si non peccatis pluribus, sed vitio aliquo praeoccupatus
erravit: lenitatis spiritum et mansuetudinis
in correctione peccantis spiritualis adhibeat, ne rigidus,
<pb n="0425C"/>
ne iratus et tristis corrigere cupiat errantem;
sed provocet eum, spondens salutem; veniam repromittens:
Christi testimonium proferat: quod gravi
legis et peccatorum onere depressos, ad jugum
suum suave, et leve invitet onus: ut discant, quia
humilis sit et mitis, et mansuetus corde <note>(Matth. XI)</note>,
et inveniant requiem animabus suis. Utamur hoc
testimonio adversum haereticos: qui diversarum <emph>519</emph> 
fingentes fabulas naturarum, aiunt spiritualem, bonam
esse arborem, et numquam malos afferre fructus.
Ecce Apostolus, cujus et ipsi auctoritatem sequuntur,
dicit eos qui spirituales sunt, posse peccare,
si per altitudinem cordis sui inflentur et corruant.
Quod et nos quoque fatemur; et <foreign xml:lang="greek">χοϊκοὺς</foreign> ( <hi>terrenos</hi> ),
spirituales fieri, si ad meliora revertantur. Opponi
<pb n="0425D"/>
nobis potest illud quod ad Corinthios scribitur: <hi>Quid
vultis? In virga veniam ad vos, an in charitate, et spiritu
mansuetudinis <note>(I Cor. IV, 21)</note>
          </hi>? Si enim ibi ad peccatores,
non in spiritu mansuetudinis, sed in virga
venire se dicit: quomodo hic his qui in aliquo peccato
<pb n="0426A"/>
praeventi fuerint, non virgam adhibet, sed spiritum
mansuetudinis? Verum ibi ad eos dicitur, qui
post peccatum non sentientes errorem suum, nolebant
majoribus suis subdi, et poenitentia corrigi.
Ubi vero peccator intelligens vulnus suum, tradit
medico se curandum, ibi non est virga necessaria,
sed spiritus lenitatis. Sed et illud forte quaeratur,
quod si propterea instruere quis debeat peccatorem
in spiritu lenitatis: quia consideret se, ne et ipse
tentetur; ergo justus, qui de sua certus est mente,
qui scit non posse se labi, non debet instruere
peccatorem in spiritu lenitatis? Ad quod dicemus,
etiamsi vicerit justus, sciens quanto labore superaverit,
magis peccanti veniam largietur. Nam et Salvator
propterea tentatus est, juxta omnia nobis similiter
<pb n="0426B"/>
absque peccato: ut possit compati, et condolere
infirmitatibus nostris, suo doctus exemplo,
quam difficilis sit in carne victoria. Si quis virgo ad
senectam usque permanserit; ignoscat ei qui adolescentiae
 quondam calore deceptus est, sciens
quantis difficultatibus illam transierit aetatem. Si quis
pro Christi nominis confessione cruciatus, alium in
tormentis viderit denegare, compatiatur vulneribus
negatoris, et non tam illum victum, quam se vicisse,
miretur. Cautelam quoque scribentis attendite, quia
non dixerit: <hi>Considerans te, ne tu cadas;</hi> sed, <hi>ne et tu
tenteris.</hi> Vinci quippe vel vincere, nonnumquam in
nostra est potestate: <emph>520</emph> caeterum tentari, in potestate
tentantis est. Si enim Salvator tentatus est,
quis potest esse securus intentatum se vitae hujus
<pb n="0426C"/>
maria transire? Qui putant Paulum juxta humilitatem,
et non vere dixisse: <hi>Et si imperitus sermone,
non tamen scientia,</hi> defendant hujus loci consequentiam.
Debuit quippe secundum ordinem dicere: <hi>Vos, qui spirituales estis, instruite hujusmodi in spiritu
lenitatis, considerantes vosmetipsos, ne et vos tentemini;</hi> 
et non plurali inferre numerum singularem. Hebraeus
igitur ex Hebraeis, et qui esset in vernaculo
sermone doctissimus, profundos sensus aliena lingua
exprimere non valebat: nec curabat magnopere de
verbis, cum sensum haberet in tuto. Haec secundum
simplicem intelligentiam. Caeterum, ut et secundae
expositionis ordinem prosequamur, locus iste de
Epistolae ad Romanos fine pandendus est. Ibi
enim cum similiter de escis et observationibus scriberet
<pb n="0426D"/>
Judaeorum, et eos qui Legis juxta litteram
praecepta contemnerent, firmos atque perfectos: illos
vero, qui adhuc antiqua consuetudine ducebantur,
infirmos parvulosque narraret, et videret jurgium
esse inter spirituales et carneos: admonuit spirituales
<pb n="0427A"/>
ne contemnerent carneos, et ait: <hi>Infirmum
autem in fide assumite, non in disceptationibus cogitationum.
Alius enim credit manducare omnia: qui autem
infirmus est, olus manducet. Is qui manducat,
non manducantem non spernat: et qui non manducat,
manducantem non judicet, Deus enim illum assumpsit.
Tu quis es qui judices alienum servum? Suo domino
stat, aut cadit. Stabit autem: potens est enim Deus statuere
illum <note>(Rom. XIV, 1, seqq.)</note>
          </hi>. Et multa in medio super
sensu disserens, adjecit in fine: <hi>Noli propter
escam destruere opus Dei.</hi> Et iterum: <hi>Debemus autem
nos firmiores, imbecillitates infirmorum sustinere, et
non nobis placere. Unusquisque vestrum proximo suo
placeat ad bonam aedificationem <note>(Rom. XV, 1, 2)</note>
          </hi>.</p>
<p> <hi>
            <note>(Vers. 2.)</note> Alter alterius onera portate, et sic adimplebitis
<pb n="0427B"/>
legem Christi.</hi> Quia peccatum onus sit, et
Psalmista testatur dicens: <hi>Iniquitates meae elevatae
sunt super caput meum, quasi onus grave gravatae
sunt super me <note>(Psal. XXXVII, 5)</note>
          </hi>. Et Zacharias, in specie <emph>521</emph> 
 mulieris, vidit super talentum plumbi sedere
iniquitatem <note>(Zach. V)</note>. Hoc onus Salvator pro nobis
tulit, suo nos exemplo docens quid facere deberemus.
Ipse quippe iniquitates nostras portat, et pro
nobis dolet <note>(Isai. LIII)</note>, et eos qui peccatorum ac
Legis onere sunt depressi, ad leve onus virtutis invitat,
dicens: <hi>Jugum meum suave est, et onus meum
leve <note>(Matth. XI, 30)</note>
          </hi>. Qui igitur fratris non desperat
salutem, sed manum porrigit deprecanti, et quantum
in se est, flet cum flente, infirmus est cum infirmo,
suaque judicat aliena peccata, iste per charitatem
<pb n="0427C"/>
adimplet legem Christi. Quae Christi lex
est? <hi>Hoc est mandatum meum, ut diligatis invicem <note>(Joan. XIII, 34.)</note>
          </hi> 
 Quae lex Filii Dei est? <hi>Diligite alterutrum,
sicut et ego dilexi vos.</hi> Quomodo Dei Filius
nos dilexit? <hi>Major hac dilectione non est, quam ut
quis animam suam ponat pro amicis suis <note>(Joan. XV,
13)</note>
          </hi>. Qui clementiam non habet, nec indutus est
viscera misericordiae et lacrymarum, quamvis spiritualis
sit, non adimplebit legem Christi. Sed et
hunc locum cum superioribus copulemus. Duplicem
enim sequimur intelligentiam. Si quis infirmus in
fide est, et adhuc lacte nutritur infantiae, nec potest
tam cito a legali observatione ad spiritualia
sacramenta transire: vos qui robustiores estis, ejus
onera portate: ne per scientiam vestram frater percat,
<pb n="0427D"/>
pro quo Christus est mortuus. Portat quoque
fratris necessitatem, qui gravatum pauperem onere
egestatis adjuvat, et facit sibi amicos de iniquo
mammona <note>(Luc. XVI)</note>, quem post resurrectionem
Christus affatur: <hi>Venite ad me, benedicti Patris
mei: possidete praeparatum vobis regnum a constitutione
mundi. Esurivi enim, et dedistis mihi manducare:
sitivi, et dedistis mihi bibere <note>(Matth. XXV, 34,
35)</note>
          </hi>. Juxta hunc sensum etiam in alia Epistola Paulus
Timotheum docens, addidit: <hi>Divitibus hujus
saeculi praecipe non sublime sapere</hi> (pro eo quod est,
<pb n="0428A"/> <hi>non superbire), neque sperare in incerto divitiarum,
sed in Deo qui praestat omnia abunde ad fruendum:
bene agere, divites esse in operibus bonis, facile tribuere,
communicare, thesaurizare sibi fundamentum
bonum in futurum, ut apprehendant veram vitam 
 <note>(I
Tim. VI, 1 seqq.)</note>
          </hi>. Qui veram vitam apprehendit,
eum videlicet qui loquitur: <hi>Ego sum vita <note>(Joan. XIV,
6)</note>
          </hi>, implevit legem Christi, quae tendit ad vitam.</p>
<p> <note>(Vers. 3.)</note> <emph>522</emph> <hi>Nam si quis existimat se esse
aliquid, cum nihil sit, seipsum seducit.</hi> Si quis non
vult onera aliena portare, et immisericors suo tantum
opere et virtute contentus est, non quaerens
quae aliena sunt, sed quae sua, hoc est, sui tantum
amator, et non etiam Dei, ipse se seducit. Dupliciter
autem legi potest atque distingui: Vel, <hi>si quis
<pb n="0428B"/>
existimat esse se aliquid, cum sit nihil:</hi> aut ita: <hi>Si
quis existimat se esse aliquid,</hi> ut postea inferamus, <hi>cum sit nihil, se ipse seducit.</hi> 
 Et magis in Graeco
quam in Latino resonat ista distantia. Prioris distinctionis
hic sensus est: Qui se aliquid existimat
esse, et nihil est, ipse se decipit. Secundus sensus
altior est, et qui nobis magis placet: Si quis existimat
se esse aliquid, in eo quod se putat esse aliquid,
et non ex clementia in proximum; sed ex suo
opere et labore se judicat, sua tantum virtute contentus,
iste ex hac ipsa arrogantia nihil fit, et ipse
se decipit: quod melius in Graeco dicitur <foreign xml:lang="greek">φρεναπατᾷ,</foreign>
hoc est, mentem suam decipit: pro quo Latinus
posuit Interpres, <hi>se ipse seducit.</hi> Mentem autem
suam decipit, qui se putat esse sapientem, et secundum
<pb n="0428C"/>
Isaiam, sapiens in se est, et in conspectu
suo intelligens <note>(Isai. V)</note>. Ad circumcisionem et
Legem, ita loci hujus connectitur intellectus: Qui
spiritualis est, et misericordiam in proximum non
habet, contemnens humilem, quia ipse sublimior
est, ipse se decipit, nesciens hanc spiritus esse legem,
ut nos invicem diligamus.</p>
<p> <hi>
            <note>(Vers. 4.)</note> Opus autem suum probet unusquisque:
et sic in semetipso tantum gloriam habebit, et non in
altero.</hi> Sensus iste est: Tu qui te aestimas spiritualem,
et de alterius infirmitate robustior es, non
debes imbecillitatem jacentis, sed tuam fortitudinem
considerare. Neque enim si alius perfecte non
potest ad Christianismum a Judaismo transire, idcirco
tu perfectus es Christianus: sed si te propria
<pb n="0428D"/>
conscientia non remordet, habes in temetipso gloriam
et non in altero. Athleta non ideo fortis est,
quia vicit infirmum, et languida adversarii membra
superavit: sed si robustus est, et in sua fortitudine,
non in infirmitate alterius gloriatur. <emph>523</emph> Intelligi
potest et aliter: Qui conscientiam habet
operis boni, et seipsum considerans, opus suum
non reprehendit, non debet de hoc apud alium gloriari,
et laudem suam foras fundere, et communicare
cum cunctis, et ex hominum quaerere favore
jactantiam: sed in semetipso habeat gloriam, et
<pb n="0429A"/>
dicat: <hi>Mihi autem absit gloriari, nisi in cruce Domini
nostri Jesu Christi, per quem mihi mundus crucifixus
est, et ego mundo.</hi> Qui gloriam quaerit ab altero,
huic nec mundus crucifixus est, nec crucifixus
est ipse cum Christo. Recepit quippe, quod quaerebat
ab hominibus, mercedem suam.</p>
<p> <hi>
            <note>(Vers. 5.)</note> Unusquisque enim onus suum portabit.</hi> 
Videtur superioribus contraire, ubi ait: <hi>Alter alterius
onera portate:</hi> si enim onus suum unusquisque
portabit, alter alterius onera portare non poterit.
Sed videndum, quod ibi praeceperit ut peccantes in
hac vita nos invicem sustentemus, et in praesenti
saeculo alterutrum auxilio simus: hic autem de Domini
dicat [ <hi>Al.</hi> dicebat] in nos judicio, quod non ex
alterius peccato et comparatione deterioris; sed
<pb n="0429B"/>
juxta nostrum opus, aut peccatores ab eo judicemur,
aut sancti, recipiente unoquoque secundum
opus suum. Obscure licet docemur per hanc sententiolam,
novum dogma quod latitat: dum in praesenti
saeculo sumus, sive orationibus, sive consiliis,
invicem posse nos coadjuvari. Cum autem ante tribunal
Christi venerimus, non Job, non Daniel, nec
Noe rogare posse pro quoquam, sed unumquemque
portare opus suum <note>(Ezech. XIV)</note>.</p>
<p> <hi>
            <note>(Vers. 6.)</note> Communicet autem is qui catechizatur
verbum, ei qui se catechizat in omnibus bonis.</hi> Marcion
hunc locum ita interpretatus est, ut putaret
fideles, et catechumenos simul orare debere, et
magistrum communicare in oratione discipulis; illo
vel maxime elatus, quod sequatur, <hi>in omnibus bonis.</hi> 
<pb n="0429C"/>
Cum utique si de oratione sermo fuisset, non debuerit
ei praecipi qui catechizatur, sed ei qui se
catechizat, id est, non discipulo, sed magistro.
Deinde etiam caetera quae sequuntur, cum ejus expositione
non congruunt: <hi>Quae seminaverit homo,
haec et metet.</hi> Et: <hi>Bonum autem facientes, non deficiamus:
tempore enim suo metemus, non deficientes.</hi> <emph>524</emph> 
 Sensus itaque iste est: Quia superius spiritualibus
praeceperat, ut eos qui praeoccupati fuerant
in aliquo delicto, instruerent in spiritu lenitatis, et
alter alterius onera portarent, adimplentes legem
Christi: nunc econtrario his qui adhuc imbecilliores,
et discipuli, et carnales erant, praecipit, ut quomodo
ipsi a magistris spiritualia metunt: sic magistris
carnalia praebeant: qui totos se divinae eruditioni
<pb n="0429D"/>
et studio tradentes, vitae hujus necessariis
indigeant; et fiat illud quod de manna scriptum est: <hi>Qui multum, non abundavit; et qui modicum, non
minoravit 
 <note>(II Cor. VIII, 15)</note>
          </hi>. Bona autem in praesenti
loco juxta vulgi consuetudinem, moremque communem,
victum et vestitum, et caetera quae homines
inter bona numerant, appellavit. <hi>Habentes enim victum
et vestitum, his contenti sumus <note>(I Tim. VI, 8)</note>
          </hi>.
Nec mirum si Paulus ea quae erant corpori necessaria
boni appellatione signavit: cum etiam Salvator
noster ad eos qui necdum ad virtutum culmen
<pb n="0430A"/>
ascenderant, sed adhuc humilius incedebant, et
sibi addi poscebant fidem, dixerit: <hi>Si ergo vos cum
mali sitis, scitis bona data dare filiis vestris: quanto
magis Pater vester coelestis dabit bona petentibus se <note>(Matth. VII, 11)</note>
          </hi>!
Ego puto et Job, cum ad uxorem,
quasi unam de insipientibus mulieribus loqueretur,
respectu ejus, quae ita putabat, de corporalibus divitiis
locutum: <hi>Si bona accepimus de manu Domini <note>(Job. II, 10)</note>
          </hi>:
et rursum de angustiis et pressuris,
et tentatione, quae victoriam afferant: <hi>Quare malum
non sustineamus?</hi> Cum utique mala et bona non in
divitiis et pressuris, sed in virtutibus ponantur et
vitiis, ut justus loquitur in psalmo: <hi>Quis est homo
qui vult vitam, cupit videre dies bonos? Prohibe linguam
tuam a malo, et labia tua ne loquantur dolum.
<pb n="0430B"/>
Declina a malo, et fac bonum <note>(Ps. XXXIII, 13 seqq., et
XXXVI, 27)</note>
          </hi>. Proprie malum dicitur, quod vitandum
est: bonum, quod facere debemus. Dives quoque ille
in Evangelio, qui mali et boni scientiam non habebat,
recte agrorum ubertatem bona arbitrabatur,
dicens: <hi>Anima, habes bona posita in annos multos:
quiesce, comede, bibe, et laetare <note>(Luc. XII, 19)</note>
          </hi>. Et
alius qui jacebat in purpura, et deliciis affluebat,
audit apud inferos ab Abraham: <hi>Recepisti bona in
vita tua <note>(Luc. XVI, 25)</note>
          </hi>. Illud quoque attendendum <emph>525</emph> 
 ne forte et hoc possit intelligi, dari discipulis
mandatum, ut eis qui se instruunt, verbum communicent,
obsequantur, dociles, facilesque se praebeant.
In his tamen quae bona sunt, quae spiritualia, et non
haeretica, vel Judaica pravitate perversa.</p>
<p>
          <pb n="0430C"/> <hi>
            <note>(Vers. 7.)</note> Nolite errare, Deus non irridetur: quae
enim seminaverit homo, haec et metet.</hi> Praevidens spiritu,
eos qui docentur, et debent magistris sumptus
et vitae necessaria ministrare, posse obtendere paupertatem,
et dicere: Ager meus hoc anno aruit siccitate:
vineam grando contrivit: redditus qui esse
potuerunt [ <hi>Al.</hi> poterunt], tributa rapuerunt: non
habeo unde tribuam quod jubetur, adjecit: <hi>Nolite
errare, Deus non irridetur.</hi> Scit, inquit, corda vestra,
non ignorat facultates. Excusatio verisimilis hominem
potest utcumque placare, Deum non potest
fallere. Et simul cohortatur ad id quod praeceptum
est exhibendum, semen nominans, ne putet perditum,
quod multiplicato fenore recepturus est. Ad
Corinthios quoque rationem dati et accepti, simili
<pb n="0430D"/>
docuit exemplo: <hi>Qui parce seminat, parce et metet:
et qui seminat in benedictione, de benedictione et metet.
Unusquique sicut propositum habet in corde, non
ex tristitia, aut necessitate: hilarem enim datorem diligit
Deus <note>(I Cor. IX, 6, 7)</note>
          </hi>.</p>
<p> <hi>
            <note>(Vers. 8.)</note> Quoniam qui seminat in carne sua, de
carne et metet corruptionem. Qui autem seminat in
spiritu, de spiritu metet vitam aeternam.</hi> Omne quod
loquimur, agimus, cogitamus, in duobus seminatur
agris, carne et spiritu. Si bona sunt, quae de manu,
ore, corde promuntur, seminata in spiritu, vitae
<pb n="0431A"/>
aeternae fructibus redundabunt. Si mala, ab agro
carnis excepta, corruptionis nobis segetem pullulabunt.
Aliter: Qui legem carnaliter intelligit, repromissiones
quoque carnales, et quae in praesenti
saeculo corrumpuntur, exspectat. Qui autem <emph>526</emph> 
spiritualis auditor est, seminat in spiritu, et de spiritu
metet vitam sempiternam. Simul notemus sermonis
consequentiam, et eam cum superioribus
copulemus: hominem vocari in spiritu seminantem,
qui quando coeperit vitam metere sempiternam, homo
fortasse esse desistit. Cassianus, qui putativam
Christi carnem introducens, omnem conjunctionem
masculi ad feminam immundam arbitratur, Encratitarum
vel acerrimus haeresiarches, tali adversum
nos sub occasione praesentis testimonii usus est argumento:
<pb n="0431B"/>
Si quis seminat in carne, de carne metet
corruptionem: in carne autem seminat, qui mulieri
jungitur: ergo et is qui uxore utitur, et seminat in
carne ejus, de carne metet corruptionem. Respondebitur
ei, primum non dixisse Paulum, qui seminat
in carne; sed, <hi>in carne sua.</hi> Nemo autem secum ipse
concumbit, et in sua carne seminat. Deinde ut observationem
hanc quam annotavimus, <hi>in carne sua,</hi> 
ex abundanti ei concedamus, addendum est eos
quoque, qui comedant et bibant, et dormiant et aliquid
faciant ob refrigerium corporis, juxta illum
seminare in carne, et de ea metere corruptionem.
Quod si ad hoc confugerit, ut dicat eos qui, sive
bibant, sive manducent, sive dormiant, in nomine
tamen Domini omnia cum ratione perficiant, non
<pb n="0431C"/>
in carne seminare, sed in spiritu; et nos ei similiter
respondebimus, eos quoque qui Dei primam sententiam
sequantur cum ratione facientes: <hi>Crescite et
multiplicamini, et replete terram <note>(Genes. I, 22)</note>
          </hi>, non
in carne, sed in spiritu seminare. Syllogismus itaque
ejus futilis et caducus, sophismate primum decipit
audientem. Caeterum diligenter inspectus, facile
solvitur: Neque enim possumus dicere, Abraham,
Isaac et Jacob, et alios sanctos viros, qui de repromissione
nati sunt, ipsum quoque Domini praecursorem, <emph>527</emph> 
 quia in carne natus est, de corruptionis
germine pullulasse, illud pariter observandum, quod
qui seminat in carne, cum additamento suae carnis
ponitur: qui autem seminat in spiritu, non dicitur
<pb n="0431D"/>
in spiritu suo, sed simpliciter in spiritu. Qui enim
<pb n="0432A"/>
bona seminat, non in suo quippiam, sed in Dei
spiritu seminat, de quo et vitam est messurus aeternam.</p>
<p> <hi>
            <note>(Vers. 9.)</note> Bonum autem facientes, non deficiamus:
tempore enim suo metemus, non deficientes.</hi> Cohortatur
eos ad studium perseverantiae, qui in hac vita mercedem
boni operis exspectant, nescientes quia sicut
in semine aliud sationis, aliud messis est tempus:
sic et in praesenti vita, sementem esse opera (quae
vel in spiritu, vel in carne metantur), messem vero
futurum judicium, et pro qualitate vel diversitate
sementis, diversas nos facere messuras, centesimum
et sexagesimum, et tricesimum fructum, quam segetem
nemo potest metere deficiens. <hi>Qui enim perseveraverit
usque in finem, hic salvus erit <note>(Matt. X, 22)</note>
          </hi>.
<pb n="0432B"/>
Sicut et in alio loco praecipitur: <hi>Esto non deficiens <note>(Isai. V)</note>
          </hi>.
Quale est autem, ut cum peccatores quotidie
in malis operibus augeantur, nos in bono opere
lassemur?</p>
<p> <hi>
            <note>(Vers. 10.)</note> Ergo, dum tempus habemus, operemur
bonum ad omnes, maxime autem ad domesticos fidei.</hi> 
Tempus sementis, ut diximus, tempus est praesens,
et vita quam currimus. In hac licet nobis quod volumus
seminare; cum ista vita transierit, operandi
tempus aufertur. Unde et Salvator ait: <hi>Operamini
dum dies est: veniet nox, quando jam nullus poterit
operari <note>(Joan. IX, 4.)</note>
          </hi> Ortus est nobis Dei sermo, sol
verus, et congregatae sunt bestiae recedentes in cubilia
sua: procedamus ut homines ad opus nostrum, et
usque ad vesperam laboremus, sicut mystice cantatur
<pb n="0432C"/>
in psalmo: <hi>Posuisti tenebras, et facta est nox.
In ipsa pertransibunt bestiae silvae, catuli leonum rugientes,
ut rapiant, et quaerant a Deo escam sibi. Ortus
est sol, et congregatae sunt, et in cubilibus suis dormierunt.
Egredietur homo ad opus suum, et ad operationem
suam usque ad vesperam <note>(Ps. CIII, 20 seqq.)</note>
          </hi>. Sive
aegrotamus, sive sani sumus, humiles, vel potentes,
pauperes, divites, ignobiles, honorati, esurientes, <emph>528</emph> 
 sive vescentes, omnia in nomine Domini cum
patientia et aequanimitate faciamus, et implebitur in
nobis illud quod scriptum est: <hi>Diligentibus autem
Dominum, omnia cooperantur in bonum.</hi> Ira ipsa et
libido, et injuria quae desiderat ultionem, si me
refrenem: si propter Deum taccam: si per singulos
<pb n="0432D"/>
commotionis aculeos, et incentiva vitiorum, Dei
<pb n="0433A"/>
desuper me videntis recorder, fiunt mihi occasio
triumphorum. Ne dicamus in largiendo: Ille est
amicus, hunc nescio: hic debet accipere, iste contemni.
Imitemur Patrem nostrum, qui solem suum
oriri facit super bonos et malos, et pluit super justos
et injustos <note>(Matt. V)</note>. Fons bonitatis omnibus patet.
Servus et liber, plebeius et rex, dives et pauper, ex
eo similiter bibunt. Lucerna cum accensa fuerit in
domo, omnibus lucet aequaliter. Quod si in cunctos
indifferenter liberalitatis frena laxantur, quanto
magis in domesticos fidei, et in Christianos, qui
eumdem habent Patrem, ejusque magistri appellatione
censentur! Videtur autem mihi locus iste
posse et superioribus cohaerere, ut domesticos fidei,
magistros nominet, quibus supra omnia quae putantur
<pb n="0433B"/>
bona, ab auditoribus suis jusserat ministrari.
Breve est vitae istius curriculum. Hoc ipsum quod
loquor, quod dicto, quod scribo, quod emendo,
quod relego, de tempore meo mihi aut crescit, aut
deperit. Titus, filius Vespasiani, qui in ultionem
Dominici sanguinis, subversis Jerosolymis, Romam
victor ingressus est, tantae dicitur fuisse bonitatis,
ut cum quadam nocte sero recordaretur, in coena,
quod nihil boni die illa fecisset, dixerit amicis:
Hodie diem perdidi. Nos putamus non perire nobis
horam, diem, momenta, tempus, aetates, cum otiosum
verbum loquimur, pro quo reddituri sumus
rationem in die judicii <note>(Matt. XII)</note>? Quod si hoc ille
sine Lege, sine Evangelio, sine Salvatoris, et apostolorum
doctrina, naturaliter et dixit, et fecit: quid
<pb n="0433C"/>
nos oportet facere, in quorum condemnationem
habet et Juno univiras, et Vesta virgines, et alia
idola continentes? Beatus Joannes evangelista cum
Ephesi moraretur usque ad ultimam <emph>529</emph> senectutem,
et vix inter discipulorum manus ad ecclesiam
deferretur, nec posset in plura vocem verba contexere,
nihil aliud per singulas solebat proferre
collectas, nisi hoc: Filioli, diligite alterutrum. Tandem
discipuli et fratres qui aderant, taedio affecti,
quod eadem semper audirent, dixerunt: Magister,
quare semper hoc loqueris? Qui respondit dignam
Joanne sententiam: Quia praeceptum Domini est,
et si solum fiat, sufficit. Hoc propter praesens Apostoli
mandatum: <hi>Operemur bonum ad omnes: maxime
autem ad domesticos fidei.</hi> </p>
<p>
          <pb n="0433D"/> <hi>
            <note>(Vers. 11.)</note> Videte qualibus litteris scripsi vobis mea
manu.</hi> Hi qui circumcidi Galatas volebant, disseminaverant
alia Paulum facere, alia praedicare, et suo
opere destruere sermonem, quod qui Legem assereret
abolitam, ipse inveniretur in Lege. Hanc opinionem,
quia non poterat Paulus apud omnes praesens
ipse subvertere (prohibebatur quippe vinculis,
quae ob Christi martyrium sustinebat), seipsum per
<pb n="0434A"/>
litteras repraesentat. Et ne aliqua suppositae Epistolae
suspicio nasceretur, ab hoc loco usque ad finem,
manu sua ipse perscripsit, ostendens superiora ab
alio exarata. Quod autem sub nomine ejus a falsis
doctoribus Epistolae mitterentur, ad Thessalonicenses
quoque demonstrat scribens: <hi>Rogamus autem
vos. fratres, per adventum Domini nostri Jesu Christi,
et nostrae congregationis in ipsum, ut non cito moveamini
a vestro sensu, nec terreamini, neque per spiritum,
neque per sermonem, neque per Epistolam tamquam
per nos missam, quasi instet dies Domini, ne quis vos
seducat ullo modo <note>(II Thess. II, 1 seqq.)</note>
          </hi>. Et ut totam
Epistolam quam mittebat, suspicione erueret falsitatis,
manu sua in fine subscripsit, dicens: <hi>Salutatio
mea manu Pauli, quod est signum in omni Epistola:
<pb n="0434B"/>
ita scribo: Gratia Domini nostri Jesu Christi cum
omnibus vobis <note>(II Thess. III, 17, 18)</note>
          </hi>. Ad Colossenses
etiam quas dictaverat litteras, manu sua similiter
subnotavit: <hi>Salutatio mea manu Pauli: Memores
estote vinculorum meorum.</hi> Et ubicumque sciebat falsos
adesse doctores, qui possent per Apostoli auctoritatem
nova dogmata seminare, Epistolam manu
propria subscribebat. Denique et ad Corinthios scribens,
in quibus erant schismata et haereses, unoquoque <emph>530</emph> 
 dicente: <hi>Ego sum Pauli, et ego Apollo, ego
autem Cephae <note>(I Cor. I, 12)</note>
          </hi>, epistolam suam tali annotatione
signavit: <hi>Salutatio mea manu Pauli: Si quis
non amat Dominum Jesum Christum, anathema sit,
maranatha,</hi> et caetera. Propter hoc igitur volens omnem
occasionem falsis auferre doctoribus, qui es
<pb n="0434C"/>
Galatas a veritate Evangelii depravarant, finem epistolae
manus suae annotatione complevit, dicens: <hi>Videte qualibus litteris scripsi vobis;</hi> 
 non quod grandes
litterae fuerint (hoc quippe in Graeco sonat <foreign xml:lang="greek">πηλίκοις</foreign>),
sed quod suae manus essent eis nota vestigia, ut dum
litterarum apices recognoscunt, ipsum se putarent
videre, qui scripserat. In hoc loco vir apprime nostris
temporibus eruditus, miror quomodo rem ridiculam
locutus sit. Paulus, inquit, Hebraeus erat, et
Graecas litteras nesciebat. Et quia necessitas expetebat,
ut manu sua epistolam subscriberet, contra
consuetudinem curvos tramites litterarum, vix magnis
apicibus exprimebat: etiam in hoc suae ad Galatas
indicia charitatis ostendens, quod propter illos
id quoque quod non poterat, facere conaretur. Grandibus
<pb n="0434D"/>
ergo Paulus litteris scripsit epistolam, quia
sensus erat grandis in litteris, et spiritu Dei vivi,
non atramento, nec calamo fuerat exaratus. Quod
autem apposuit, <hi>mea manu,</hi> opera intelligamus in
manibus. Quam ob causam crebro et in prophetis
scribitur: <hi>Sermo Dei qui factus est in manu Jeremiae,</hi> 
sive <hi>Aggaei,</hi> ut per hanc quoque similitudinem in
manu Pauli sciamus factum Dei esse sermonem.
<pb n="0435A"/>
Grandes Paulus litteras non solum tunc ad Galatas,
sed etiam hodie scribit ad cunctos, et quamvis parvi
sint apices quibus ejus Epistolae conscribuntur, tamen
magnae sunt litterae, quia in litteris magnus est
sensus.</p>
<p> <hi>
            <note>(Vers. 12.)</note> Quicumque volunt placere in carne, hi
cogunt vos circumcidi: tantum ut crucis Christi persecutionem 
 non patiantur.</hi> Superius ostendit ex quo
loco sua subscripserit manu: nunc quid scripserit,
replicat. Caius Caesar, et Octavianus Augustus, et
Tiberius successor Augusti, leges promulgaverant,
ut Judaei qui erant in toto Romani imperii orbe dispersi,
proprio ritu viverent, et patriis caeremoniis
deservirent. Quicumque <emph>531</emph> igitur circumcisus
erat, licet in Christum crederet, quasi Judaeus habebatur
<pb n="0435B"/>
a Gentibus. Qui vero absque circumcisione se
non esse Judaeum praeputio praeferebat, persecutionibus
tam Gentilium, quam Judaeorum, fiebat obnoxius.
Has igitur persecutiones hi qui Galatas depravaverant
declinare cupientes, circumcisionem
pro defensione discipulis persuadebant quam nunc
Apostolus confidentiam in carne vocat, quod scilicet
tam Gentibus [ <hi>Al.</hi> Gentilibus], quos timebant, quam
Judaeis, qui volebant placere, circumcisionem in
persecutione proponerent. Nam nec Judaei persequi
eos poterant, nec Gentiles, quos videbant [ <hi>Al.</hi> volebant]
et proselytos circumcidere, et ipsos Legis praecepta
servare.</p>
<p> <hi>Neque enim qui circumcisi sunt, hi Legem custodiunt,
sed volunt vos circumcidi, ut in carne vestra
<pb n="0435C"/>
glorientur.</hi> Propter infirmitatem, inquit, carnis, Lex
impleri non potest. Unde et Judaei praecepta magis
hominum et doctrinas, quam Dei mandata custodiunt,
neque corporalem facientes Legem, impossibile
quippe est: neque spiritualem, quam non intelligunt.
Unde hoc est omne quod student, quod
agunt, quod nituntur, ut apud Judaeos de vestrae
carnis injuria glorientur, et jactitent suo Gentes magisterio
circumcisas. Hoc autem totum faciunt, ut
Judaeis placeant, et expugnatae Legis invidia conquiescat.</p>
<p> <hi>
            <note>(Vers. 14.)</note> Mihi autem absit gloriari, nisi in cruce
Domini nostri Jesu Christi, per quem mihi mundus crucifixus
est, et ego mundo.</hi> Solus potest in cruce Christi
gloriari, qui tollit eam, et sequitur Salvatorem, qui
<pb n="0435D"/>
crucifixit carnem suam cum vitiis et concupiscentiis,
qui mortuus est mundo, et non contemplatur ea quae
videntur, sed quae non videntur: videns mundum
crucifixum, et transeuntem figuram ejus. Crucifigitur
autem justo mundus ille, de quo Salvator ait: <hi>Ego vici mundum 
 <note>(Joan. XVI, 33)</note>
          </hi>. Et: <hi>Nolite diligere
mundum.</hi> Et: <hi>Non accepistis spiritum e mundo.</hi> Cui
crucifixus est mundus, huic mundus et mortuus est:
et jam ei venit mundi consummatio, et dignus effectus
novo coelo, et nova terra, et novo Testamento,
<pb n="0436A"/>
canit canticum novum, et accipit nomen novum scriptum <emph>532</emph> 
 in calculo, quod nemo novit nisi qui acceperit
illud. Quaeritur quomodo nunc Paulus dicat: <hi>Mihi autem absit gloriari, nisi in cruce Domini nostri
Jesu Christi,</hi> 
 cum in alio loco de aliis glorietur, ut
ibi ait: <hi>Per vestram gloriam, quam habeo in Christo
Jesu <note>(I Cor. XV, 31)</note>
          </hi>. Et iterum: <hi>Libenter gloriabor
in infirmitatibus meis, ut inhabitet in me virtus Christi <note>(II Cor. XII, 9)</note>
          </hi>.
Et in alio loco: <hi>Bonum autem mihi
est magis mori, quam ut gloriam meam quis evacuet <note>(I Cor. IX, 15)</note>
          </hi>,
et caetera quae in hunc modum scripta
sunt. Sed sciendum quod omnis illa gloriatio ad crucem
relata, gloria cruci sit: et quidquid dignum in
virtutibus perpetratur, hoc fieri ob Domini passionem.</p>
<p>
          <pb n="0436B"/> <hi>
            <note>(Vers. 15.)</note> Neque enim circumcisio aliquid est, neque
praeputium, sed nova creatura.</hi> Quomodo fidelis et
infidelis, cum unus sit per substantiam, in duos dividitur
juxta intelligentiae diversitatem, Apostolo
dicente: <hi>Exspoliantes vos veterem hominem cum operibus
ejus, et induentes novum, qui renovatur in cognitionem
juxta imaginem Creatoris <note>(Coloss. III, 9, 10)</note>
          </hi>:
sic et mundus cum secundum substantiam unus sit,
secundum sensum alius atque alius efficitur. Peccatori,
mundus vetus est: sancto, novus. Cum enim
sancto mundus fuerit crucifixus, nequaquam est ei
circumcisio et praeputium: non Judaeus, neque Gentilis:
sed nova creatura, in quam transfiguratur corpus
humilitatis nostrae, conforme corporis gloriae
Christi: Vetera quippe transierunt, ecce facta sunt
<pb n="0436C"/>
omnia nova <note>(II Cor. V)</note>. Et quomodo alia est gloria
solis, alia lunae, alia stellarum: <hi>Stella quippe a stella
differt in gloria: sic et resurrectio mortuorum <note>(I Cor.
XV, 41, 42)</note>
          </hi>. De qua et Daniel pari voce concordat,
dicens: <hi>Plurimi dormientium de terrae pulvere surgent:
hi in vitam aeternam, et hi in opprobrium et in
confusionem aeternam <note>(Dan. XII, 2)</note>
          </hi>; et: <hi>Intelligentes
fulgebunt sicut splendor firmamenti.</hi> Et de justis: <hi>Multi sicut stellae in sempiternum.</hi> 
 Neque enim in sole
et luna, firmamento et stellis, circumcisio aliquid
valet, aut praeputium: sed est nova conditio sine his
partibus corporum, quae possunt secari. Ita igitur et
nos qui diligimus Deum, et praeparata sunt nobis
quae nec oculus vidit, nec auris audivit, nec in cor
hominis ascenderunt <note>(I Cor. II)</note>, cum de <emph>533</emph> corpore
<pb n="0436D"/>
humilitatis transformati fuerimus in corpus gloriae
Domini Jesu Christi, illud habebimus corpus
quod nec Judaeus possit incidere, nec cum praeputio
custodire Gentilis. Non quod aliud juxta substantiam
sit: sed quod juxta gloriam sit diversum. <hi>Oportet
enim mortale hoc induere immortalitatem, et corruptivum
hoc incorruptione vestiri <note>(I Cor. XV, 53)</note>
          </hi>. Huic
quid simile et beatus evangelista Joannes sentiens
est locutus: <hi>Charissimi, nunc Dei filii sumus: et necdum
manifestum est quid futuri simus. Scimus quia si
<pb n="0437A"/>
manifestatum fuerit, similes ei erimus: quia videbimus
eum sicut ipse est <note>(I Joan. III, 2)</note>
          </hi>. Quia ergo necdum
manifestatum [ <hi>Al.</hi> manifestum] est illud corpus gloriae
Jesu Christi, quod et vestigia clavorum post resurrectionem
habuit, et clausis januis est ingressum:
nos qui jam nunc in baptismate Christo conresurreximus,
in novum renati hominem, nec circumcisioni,
nec praeputio serviamus: sed quod futuri sumus,
jam nunc nos esse credamus.</p>
<p> <hi>
            <note>(Vers. 16.)</note> Et quicumque hanc regulam sequuntur,
pax super illos, et misericordia, et super Israel Dei.</hi> 
Ad normam omnia diriguntur; et utrum prava rectave
sint, cum regula apposita fuerit, arguuntur. Ita
et doctrina Dei quaedam quasi norma sermonis est,
quae inter justa judicat et injusta: quam qui secutus
<pb n="0437B"/>
fuerit, habebit pacem in semetipso quae superat omnem
sensum; et post pacem, misericordiam quae
praecipua est in Dei Israel. Dei vero Israel dictus est,
ad distinctionem ejus qui Dei Israel esse cessavit.
Dicunt enim se esse Judaeos, et non sunt; sed mentiuntur,
cum sint de synagoga Satanae. Nec mireris,
si ad imitationem spiritualis Israel, carnalis sit
Israel, qui nec pacem habeat nec misericordiam; de
quo et ad Corinthios scribitur: <hi>Videte Israel secundum
carnem <note>(I Cor. X, 18)</note>
          </hi>; cum ad imitationem
quoque Dei et Domini, multi sint dii, et multi domini,
sive in coelo, sive in terra. Pulchre autem uno
sermone, ut epistolam juxta propositum argumentum
finiret, Israel Dei vocavit; quo scilicet omnia
quae supra dicta sunt, non extra causam; sed ex
<pb n="0437C"/>
causa disputata doceantur.</p>
<p> <hi>
            <note>(Vers. 17.)</note> De caetero nemo mihi molestus sit.</hi> Non
quasi defecerit in docendo; sed quo et agricola hunc
habeat laborem, si quae <emph>534</emph> plantaverit virgulta
siccentur; et pastor sollicitudinem, si pecora quae
congregaverat dissipata lanientur. Melius ergo in
Graeco legitur, <hi>De caetero labores mihi nemo exhibeat;</hi> 
ne rursum scilicet in vobis necessitatem habeam laborandi.
Laborem praestat magistro, qui aliter et
vivit et sentit, quam magister et docuit et fecit. Potest
et contentionem eorum, si qui contradicere
deinceps voluerint, praevenire, quod etiam ad Corinthios
in velando mulieris capite, et masculi non
velando, post multa complexus est, dicens: <hi>Si
quis autem videtur contentiosus esse: nos talem consuetudinem
<pb n="0437D"/>
non habemus, neque Ecclesia Dei <note>(I Cor.
XI, 16)</note>
          </hi>: hoc est, nos diximus quae nobis honesta videbantur
et justa; si quis autem nolens acquiescere
<pb n="0438A"/>
veritati, quaerit quid respondeat, et quibus nitantur
contra, sciat se responsione non dignum, qui magis
contendere paratus est, quam doceri.</p>
<p> <hi>Ego autem stigmata Domini Jesu in corpore meo
porto.</hi> Qui post adventum Christi in carne circumciditur,
non portat stigmata Domini Jesu; sed habet
gloriam in confusione sua. Qui vero in plagis supra
modum, in carceribus frequenter, ter virgis caesus
est, semel lapidatus est, et caetera quae in catalogo
scripta sunt gloriandi, hic stigmata Domini Jesu in
corpore suo portat. Forte et is qui macerat corpus
suum, et subjicit servituti, ne aliis praedicans
ipse reprobus inveniatur, portat stigmata Domini
Jesu in corpore suo <note>(I Cor. IX)</note>. Laetabantur et apostoli
quod digni fuerant pro nomine Jesu contumeliam
<pb n="0438B"/>
pati <note>(Act. V)</note>.</p>
<p> <hi>
            <note>(Vers. 18.)</note> Gratia Domini nostri Jesu Christi, cum
spiritu vestro, fratres, Amen.</hi> Non dissensio, non Legis
servitus, non rixa, non jurgium, sed gratia Domini
Jesu Christi sit cum spiritu vestro. Nequaquam
cum carne, nequaquam cum anima; sive quia spirituales
facti, caro et anima esse desistis, sive quod
in principali etiam ea, quae minora sunt, comprehendantur.
Anima enim et caro subjecta sunt spiritui.
De quo et Ecclesiastes loquitur: <hi>Spiritus revertetur
ad eum qui dedit illum <note>(Eccl. XII, 7)</note>
          </hi>. Et Paulus in
alio loco: <hi>Ipse spiritus testimonium perhibet spiritui
nostro <note>(Rom. VIII, 16)</note>
          </hi>. Haec autem gratia Domini
Jesu non cum omnibus est, sed cum his qui fratres
ab apostolo merentur <emph>535</emph> vocari, fratres fideles,
<pb n="0438C"/>
fratresque germani, quod AMEN verbum significat
Hebraeum. Amen enim Septuaginta interpretes, <hi>fiat;</hi> 
Aquila, Symmachus, et Theodotio, <hi>fideliter,</hi> sive, <hi>vere,</hi> 
 interpretati sunt. Et quomodo in veteri Testamento
quadam jurandi consuetudine Deus sua verba
confirmat, dicens: <hi>Vivo ego, dicit Dominus <note>(Num.
XIV, 28)</note>
          </hi>: per sanctos quoque juratur: <hi>Vivit anima
tua;</hi> ita et Salvator noster in Evangelio per verbum <emph>536</emph> 
 Amen, vera esse quae loquitur, ostendit.
Quod autem Amen consensum significet audientis,
et sit signaculum veritatis, ad Corinthios quoque
prima nos docet, in qua Paulus ait: <hi>Caeterum si benedixeris
spiritu, quis supplet locum idiotae? Quomodo
dicet amen super tua benedictione: quoniam
quidem nescit quid dicas <note>(I Cor. XIV, 16)</note>
          </hi>? Ex quo
<pb n="0438D"/>
ostendit non posse idioten respondere verum esse
quod dicitur, nisi intellexerit quod docetur.

</p>
      </div1>
</body>
  </text>
</TEI>