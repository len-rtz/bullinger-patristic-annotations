<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber Levitici</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 28</title>
           <idno>HieStr.LibLev</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	



<div1>
        <head>CAPITULATIONES LIBRI LEVITICI.</head>
        <head>TITULI LIBRI LEVITICI, ID EST, VAJECRA.</head>
<div3>
          <head>I. </head>
<p>
            <pb n="0295C"/> <hi>Ubi lex holocaustorum de immundis animalibus, vel
avibus Domini promulgatur.</hi> </p>
        </div3>
<div3>
          <head>II.</head>
 <hi>Sacrificium pro peccato per ignorantiam admisso.
Jubetur de ignorantia pontificis pro errore populi,
pro actu immundi, et recordatione peccati, et temere
curantibus.</hi> </div3>
<div3>
          <head>III.</head>
 <hi>De sacrificio eorum, qui per errorem sanctificata
comedunt, et de negante et pejerante, et libamentis.</hi> </div3>
<div3>
          <head>IV.</head>
 <hi>De oblationibus sacerdotum, quas pro se offerre
<pb n="0295D"/>
debeant, vel quid de oblationibus consequantur, de
adipe et sanguine.</hi> </div3>
<div3>
          <head>V.</head>
 <hi>Quomodo initiandi sunt sacerdotes, vel quibus
vestibus induendi. De unctione tabernaculi et vasorum
ejus. Ubi Moyses sicut pontifex accipit portionem
Aaron sacerdotis: Filii Aaron illicite ignem offerentes
percussi sunt.</hi> </div3>
<div3>
          <head>VI.</head>
 <hi>Sacerdotibus praecipitur vinum non bibere, cum
templum ingrediuntur. De mundis et immundis animalibus
et avibus comedendis.</hi> </div3>
<div3>
          <head>VII.</head>
 <hi>De muliere pariente, et immunda. De leprae contaminatione
<pb n="0296C"/>
vel discrimine. De lepra vestimentorum.
De mundatione leprae. De divitis et pauperis lepra,
et mundatione domorum.</hi> </div3>
<div3>
          <head>VIII.</head>
 <hi>De viro fluxum seminis sustinente, vel de iis,
quae per somnum contingere solent. De menstruis
mulierum, vel profluvio.</hi> </div3>
<div3>
          <head>IX.</head>
 <hi>De duobus hircis, et de duobus vitulis pro populo
et pontifice immolandis.</hi> </div3>
<div3>
          <head>X.</head>
 <hi>Praecipitur, ut omnis victima, quae in agro mactatur,
<pb n="0296D"/>
ut primitiae ex eadem Domino offerantur, et
ne sanguinem quis comedat, vel morticinum, vel
captum a bestia.</hi> </div3>
<div3>
          <head>XI.</head>
 <hi>Timor Dei imperatur: timendum patrem: idola
non facienda, et caetera, quae ad legem et justificationes
pertinent.</hi> </div3>
<div3>
          <head>XII.</head>
 <hi>Praecipitur nullum ex Israel et sancti seminis
idolo consecrandum. De moechis et adultera: quae
sunt personae, quibus liceat conjugio sociari.</hi> </div3>
<div3>
          <head>XIII.</head>
 <hi>Praecipitur sacerdos neminem lugere, neque viduam,
aut repudiatam uxorem accipere: et corporalibus
<pb n="0297A"/>
vitiis maculatum sacrificium non offerre:
nullum alienigenam Sancta sanctorum attingere.</hi> </div3>
<div3>
          <head>XIV.</head>
 <hi>De victimis pacificorum, quae sint Domino consecranda.
De solemnitate azymorum, et consecratione
spicarum in Pentecoste.</hi> </div3>
<div3>
          <head>XV.</head>
 <hi>De mense septimo, jejunio, et feriis tabernaculorum.
Oleum ad luminaria offerendum. Et de panibus
duodecim super altare jugiter imponendis.</hi> 
<pb n="0298A"/>
</div3>
<div3>
          <head>XVI. </head>
 <hi>De blasphemo legis lapidato: et ingressi qualiter
terram promissionis obtineant. De attenuato Hebraeo
vendente possessionem suam. De aedibus Levitarum:
de venditione ingenuorum: de adventis.
Benedictiones servantium legem, et maledictiones
contemptoribus legis Dei. De votis et sacrificiis, et
aestimatione sacerdotis.</hi> 
</div3>
      </div1>

<div1>
        <head>BREVES LIBRI LEVITICI.</head>

<pb n="0297"/>
<div3>
          <head>I. </head>
<p>
            <pb n="0297A"/> <hi>De decem generibus oblationum absque fermento,
et melle solo, admiscendis sale.</hi> </p>
        </div3>
<div3>
          <head>II.</head>
 <hi>De aliis decem generibus oblationum pro ignorantia,
vel oblivione, vel immunditia, et errore atque
contemptu.</hi> 
<pb n="0297B"/>
</div3>
<div3>
          <head>III. </head>
 <hi>De ritu sacerdotalium hostiarum, et caeterorum
sacrificiorum, et de sanguine non edendo.</hi> </div3>
<div3>
          <head>IV.</head>
 <hi>De consecratione Aaron et filiorum ejus, omniumque
vasorum, et de hostiis immolatis.</hi> </div3>
<div3>
          <head>V.</head>
 <hi>De praesentia gloriae Domini super tabernaculum,
et holocaustis divino igne comsumptis, ubi Nadab,
et Abiu ignis occidit.</hi> </div3>
<div3>
          <head>VI.</head>
 <hi>De mundis et immundis animantibus, et de mulieris
purificatione post partum.</hi> </div3>
<div3>
          <head>VII.</head>
 <hi>De diversitate leprae, ejusque mundatione.</hi> </div3>
<div3>
          <head>VIII.</head>
 <hi>De passionibus vel immunditia tam viri, quam
feminae.</hi> </div3>
<div3>
          <head>IX.</head>
 <hi>De observatione introeuntis in sancta Pontificis:
et de duobus hircis sorte discretis: et de die afflictionis,
et sanguine non edendo.</hi> 
<pb n="0298A"/>
</div3>
<div3>
          <head>X. </head>
 <hi>De turpitudinibus et sacrilegiis gentium exsecrandis,
et de constitutione praeceptorum.</hi> </div3>
<div3>
          <head>XI.</head>
 <hi>De magis, et adulteris, et de turpitudinibus. De
pythonibus non sequendis, et de sacerdotibus, atque
omni clero, ut in toto vitiis careant, et sanctum immundi
<pb n="0298B"/>
non comedant.</hi> </div3>
<div3>
          <head>XII.</head>
 <hi>De sacrificiis absque macula offerendis, et de
alienigenarum oblationibus reprobandis.</hi> </div3>
<div3>
          <head>XIII.</head>
 <hi>De quinque solemnitatibus anni celebrioribus, et
de oleo lucernarum, et de panibus propositionis.</hi> </div3>
<div3>
          <head>XIV.</head>
 <hi>De filio mulieris Israelitidis, qui blasphemavit
nomen, et oculum pro oculo, et ut terra anno septimo
sabbatizet, et de remissionibus anni jubilaei, et Dominus
ad Judaeos: Terra, inquit, mea est, et vos
advenae et coloni.</hi> </div3>
<div3>
          <head>XV.</head>
 <hi>De prosperitatibus quas Dominus pollicetur, si
fiat quod praecepit, et de vindicta ob transgressionem
septemplici.</hi> </div3>
<div3>
          <head>XVI.</head>
 <hi>De diversis votorum pretio redimendorum statutis.</hi> 
</div3>
      </div1>

<div1>
        <head>CAPITULA LIBRI LEVITICI, ID EST VAJECRA.</head>

<pb n="0297"/>
<div3>
          <head>I. </head>
<p>
            <pb n="0297C"/> <hi>Locutus est Dominus ad Mosen de tabernaculo testimonii,
et de sacrificiis.</hi> </p>
        </div3>
<div3>
          <head>II.</head>
 <hi>Quid offeratur pro delicto ignorantiae a sacerdote,
vel populo, dicit Deus Mosi.</hi> </div3>
<div3>
          <head>III.</head>
 <hi>Quid pro negligentia offerendum sit.</hi> </div3>
<div3>
          <head>IV.</head>
 <hi>De commendato et invento: si mentiatur aut
juret injuste.</hi> </div3>
<div3>
          <head>V.</head>
 <hi>De holocausto.</hi> </div3>
<div3>
          <head>VI.</head>
 <hi>De sacerdote uncto, quid offerat.</hi> </div3>
<div3>
          <head>VII.</head>
 <hi>Hostiam pro delicto.</hi> </div3>
<div3>
          <head>VIII.</head>
 <hi>Adipem et sanguinem, et a fera comestum non
manducandum.</hi> </div3>
<div3>
          <head>IX.</head>
 <hi>De sacrificio salutari.</hi> </div3>
<div3>
          <head>X.</head>
 <hi>Lavit Moses Aaron et filios ejus, et induit eum vestem
sacerdotalem.</hi> 
<pb n="0297D"/>
</div3>
<div3>
          <head>XI. </head>
 <hi>Unxit Aaron et filios ejus, et vestivit, et obtulerunt
holocausta et sacrificia, et descendit ignis consumens
omnia.</hi> </div3>
<div3>
          <head>XII.</head>
 <hi>Nadab et Abiu offerentes ignem alienum, igne
coelesti consumpti sunt.</hi> </div3>
<div3>
          <head>XIII.</head>
 <hi>Jubet sacerdotes cum accedunt ad Deum, vinum
non bibere.</hi> </div3>
<div3>
          <head>XIV.</head>
 <hi>De sacrificio quod remanserit, sacerdotes cum
suis praecepit manducare.</hi> 
<pb n="0298C"/>
</div3>
<div3>
          <head>XV. </head>
 <hi>De pecoribus manducandis.</hi> </div3>
<div3>
          <head>XVI.</head>
 <hi>De piscibus qui manducentur.</hi> </div3>
<div3>
          <head>XVII.</head>
 <hi>De volatilibus non manducandis.</hi> </div3>
<div3>
          <head>XVIII.</head>
 <hi>De pecoribus non manducandis.</hi> </div3>
<div3>
          <head>XIX.</head>
 <hi>De reptilibus non manducandis.</hi> </div3>
<div3>
          <head>XX.</head>
 <hi>De muliere quae masculum pepererit.</hi> </div3>
<div3>
          <head>XXI.</head>
 <hi>De ea, quae puellam pepererit.</hi> </div3>
<div3>
          <head>XXII.</head>
 <hi>De tactu leprae.</hi> </div3>
<div3>
          <head>XXIII.</head>
 <hi>Mundatum a lepra ostendi sacerdoti, et sic
intrare in castra.</hi> </div3>
<div3>
          <head>XXIV.</head>
 <hi>De macula leprae in domo.</hi> </div3>
<div3>
          <head>XXV.</head>
 <hi>De viro, cui fuerit fluxus ex corpore.</hi> </div3>
<div3>
          <head>XXVI.</head>
 <hi>De muliere, quae fuerit in fluxu sanguinis.</hi> </div3>
<div3>
          <head>XXVII.</head>
 <hi>Non debere Aaron assidue ingredi interius in
Sancta.</hi> 
<pb n="0298D"/>
</div3>
<div3>
          <head>XXVIII. </head>
 <hi>Septimo mense, decimo die mensis jejunandum.</hi> </div3>
<div3>
          <head>XXIX.</head>
 <hi>Sacrificia per Dei sacerdotes offerenda.</hi> </div3>
<div3>
          <head>XXX.</head>
 <hi>Sanguinem, et per se mortuum non manducandum.</hi> </div3>
<div3>
          <head>XXXI.</head>
 <hi>Morticinum et a fera captum non comedendum.</hi> </div3>
<div3>
          <head>XXXII.</head>
 <hi>Cum omni domestica generis non dormiendum.</hi> </div3>
<div3>
          <head>XXXIII.</head>
 <hi>Non adulterandum.</hi> 
<pb n="0299A"/>
</div3>
<div3>
          <head>XXXIV. </head>
 <hi>Sanctos esse debere, qui ad Deum accedunt,
et parentes diligere.</hi> </div3>
<div3>
          <head>XXXV.</head>
 <hi>Reliquias messis pauperibus dimittendas.</hi> </div3>
<div3>
          <head>XXXVI.</head>
 <hi>Non furandum, nec mentiendum, nec perjurandum,
neque delaturam faciendam.</hi> </div3>
<div3>
          <head>XXXVII.</head>
 <hi>Proximum non laedendum.</hi> </div3>
<div3>
          <head>XXXVIII.</head>
 <hi>Mercedem mercenarii non detinendam.</hi> </div3>
<div3>
          <head>XXXIX.</head>
 <hi>Non maledices surdo.</hi> </div3>
<div3>
          <head>XL.</head>
 <hi>Ante caecum non pones offendiculum.</hi> </div3>
<div3>
          <head>XLI.</head>
 <hi>Dominum Deum tuum timebis.</hi> </div3>
<div3>
          <head>XLII.</head>
 <hi>Non judicabis injuste.</hi> </div3>
<div3>
          <head>XLIII.</head>
 <hi>Personas non accipies.</hi> </div3>
<div3>
          <head>XLIV.</head>
 <hi>Non ambulabis dolose.</hi> </div3>
<div3>
          <head>XLV.</head>
 <hi>Non insistes in sanguinem proximi tui.</hi> </div3>
<div3>
          <head>XLVI.</head>
 <hi>Non oderis fratrem tuum, nec vindicabis te
<pb n="0299B"/>
ipsum.</hi> </div3>
<div3>
          <head>XLVII.</head>
 <hi>Diliges proximum tuum tamquam te.</hi> </div3>
<div3>
          <head>XLVIII.</head>
 <hi>Jumenta tua non sines coire diverso generi.</hi> </div3>
<div3>
          <head>XLIX.</head>
 <hi>Veste, quae ex discoloribus est, non indueris.</hi> </div3>
<div3>
          <head>L.</head>
 <hi>Si quis dormierit cum ancilla desponsata viro.</hi> </div3>
<div3>
          <head>LI.</head>
 <hi>Non augurandum vel auspicandum.</hi> </div3>
<div3>
          <head>LII.</head>
 <hi>Non profanabis filiam tuam in moechiam.</hi> </div3>
<div3>
          <head>LIII.</head>
 <hi>Ventriloquos et incantatores non audiendos.</hi> </div3>
<div3>
          <head>LIV.</head>
 <hi>Seniores et presbyteros honorandos.</hi> </div3>
<div3>
          <head>LV.</head>
 <hi>Advenam diligendam.</hi> </div3>
<div3>
          <head>LVI.</head>
 <hi>Pondera et mensuras aeque habendas.</hi> </div3>
<div3>
          <head>LVII.</head>
 <hi>Quicumque dederit filiam suam principi Moloch,
morte moriatur.</hi> </div3>
<div3>
          <head>LVIII.</head>
 <hi>Quicumque secutus fuerit ventriloquos aut
praecantatores, pereat de populo.</hi> 
<pb n="0299C"/>
</div3>
<div3>
          <head>LIX. </head>
 <hi>Qui maledixerit patri aut matri, moriatur.</hi> </div3>
<div3>
          <head>LX.</head>
 <hi>Adulteri pariter moriantur.</hi> </div3>
<div3>
          <head>LXI.</head>
 <hi>Cum uxore patris qui dormierit, ambo moriantur.</hi> </div3>
<div3>
          <head>LXII.</head>
 <hi>Si quis manserit cum nuru sua, ambo moriantur.</hi> </div3>
<div3>
          <head>LXIII.</head>
 <hi>Quicumque manserit cum masculo coitu femineo,
ambo moriantur.</hi> </div3>
<div3>
          <head>LXIV.</head>
 <hi>Quicumque acceperit mulierem et matrem ejus,
igni cremabuntur.</hi> 
<pb n="0300A"/>
</div3>
<div3>
          <head>LXV. </head>
 <hi>Quicumque dederit concubitum in quadrupedem
moriatur, et quadrupedem occidetis.</hi> </div3>
<div3>
          <head>LXVI.</head>
 <hi>Quaecumque mulier ad aliquod pecus accesserit
causa coitus, occidantur.</hi> </div3>
<div3>
          <head>LXVII.</head>
 <hi>Quicumque acceperit uxorem sororem suam,
exstirpabuntur de populo.</hi> </div3>
<div3>
          <head>LXVIII.</head>
 <hi>Si quis cum menstruata coierit, vel cum
uxore patris, vel avunculi, vel fratris sui, morte moriatur.</hi> </div3>
<div3>
          <head>LXIX.</head>
 <hi>Ventriloquum et incantatorem lapidandos.</hi> </div3>
<div3>
          <head>LXX.</head>
 <hi>Sacerdotes in nullo inquinari, sed esse sanctos.</hi> </div3>
<div3>
          <head>LXXI.</head>
 <hi>Filia viri sacerdotis, si prostituatur ad fornicandum,
igne cremabitur.</hi> </div3>
<div3>
          <head>LXXII.</head>
 <hi>Homo in quo fuerit macula, non accedet offerre
dona Deo.</hi> 
<pb n="0300B"/>
</div3>
<div3>
          <head>LXXIII. </head>
 <hi>Sacerdotem, in quo fuerit immunditia, et sic
accesserit ad sancta, exterminari a Deo, et de sanctis
extraneus non manducet.</hi> </div3>
<div3>
          <head>LXXIV.</head>
 <hi>Maculosa et vitiosa non offerenda.</hi> </div3>
<div3>
          <head>LXXV.</head>
 <hi>De sacrificio orationis.</hi> </div3>
<div3>
          <head>LXXVI.</head>
 <hi>De sabbato observando.</hi> </div3>
<div3>
          <head>LXXVII.</head>
 <hi>De Pascha et Azymis.</hi> </div3>
<div3>
          <head>LXXVIII.</head>
 <hi>De primitiis messis offerendis.</hi> </div3>
<div3>
          <head>LXXIX.</head>
 <hi>De mense septimo.</hi> </div3>
<div3>
          <head>LXXX.</head>
 <hi>Ad lumen lucernae oleum inferendum.</hi> </div3>
<div3>
          <head>LXXXI.</head>
 <hi>Eum qui blasphemaverit, lapidandum.</hi> </div3>
<div3>
          <head>LXXXII.</head>
 <hi>Eum qui occiderit, occidendum, et de Jubilaeo.</hi> </div3>
<div3>
          <head>LXXXIII.</head>
 <hi>De fratre paupere.</hi> </div3>
<div3>
          <head>LXXXIV.</head>
 <hi>De fratre venumdato et comparato.</hi> 
<pb n="0300C"/>
</div3>
<div3>
          <head>LXXXV. </head>
 <hi>Idola non facienda.</hi> </div3>
<div3>
          <head>LXXXVI.</head>
 <hi>Sabbata observanda.</hi> </div3>
<div3>
          <head>LXXXVII.</head>
 <hi>Bellum abfuturum, si mandata custodiantur.</hi> </div3>
<div3>
          <head>LXXXVIII.</head>
 <hi>In tribulationibus, et fame, et plagis malis
castigandos, si praecepta non servantur.</hi> </div3>
<div3>
          <head>LXXXIX.</head>
 <hi>Votum masculi vel feminae pretio efferendum,
in pecudibus vero non mutandum.</hi> 
</div3>
      </div1>

<div1>
        <head>INCIPIT LIBER VAJECRA QUI GRAECE DICITUR LEVITICUS.</head>

<pb n="0299"/>
<p divs_removed="true">
          <pb n="0299D"/>[T. I, B. I, C. I, Cap. I.] Vocavit autem Mosen, et locutus
est ei Dominus de tabernaculo testimonii, dicens: Loquere
filiis Israel, et dices ad eos: Homo qui obtulerit ex
vobis hostiam Domino de pecoribus, id est de bobus et
ovibus offerens victimas, si holocaustum fuerit ejus
<pb n="0300D"/>
oblatio, ac de armento, masculum immaculatum offeret
ad ostium tabernaculi testimonii, ad placandum
sibi Dominum, ponetque manum super caput
hostiae, et acceptabilis erit, atque in expiationem
ejus proficiens. Immolabitque vitulum coram Domino:
<pb n="0301A"/>
offerent filii Aaron sacerdotes sanguinem ejus,
fundentes per altaris circuitum, quod est ante ostium
tabernaculi: detractaque pelle hostiae, artus in frusta
concident, et subjicient in altari ignem, strue
lignorum ante composita, et membra, quae caesa sunt,
desuper ordinantes, caput videlicet, et cuncta quae
adhaerent jecori, intestinis et pedibus lotis aqua:
adolebitque ea sacerdos super altare in holocaustum
et suavem odorem Domino. Quod si de pecoribus
oblatio est, de ovibus, sive de capris holocaustum,
 masculum, absque macula offeret: immolabitque
ad latus altaris, quod respicit ad Aquilonem,
coram Domino: sanguinem vero illius fundent super
altare filii Aaron per circuitum, dividentque
membra, caput et omnia quae adhaerent jecori, et
<pb n="0301B"/>
imponent super ligna, quibus subjiciendus est ignis:
intestina vero et pedes lavabunt aqua. Et oblata
omnia adolebit sacerdos super altare, in holocaustum
et odorem suavissimum Domino. Si autem de
avibus, holocausti oblatio fuerit Domino, de turturibus,
aut pullis columbae, offerat eam sacerdos ad
altare, et retorto ad collum capite, ac rupto vulneris
loco, decurrere faciet sanguinem super crepidinem
altaris, vesiculam vero gutturis, et plumas projiciet
propter altare ad orientalem plagam, in loco in quo
cineres effundi solent, confringetque ascellas ejus,
et non secabit, nec ferro dividet eam, et adolebit
super altare, lignis igne supposito. Holocaustum est
e oblatio suavissimi odoris Domino.

        </p>
        
<p>
          <head>[Cap. II.]</head> Anima cum obtulerit oblationem [h. munera]
<pb n="0301C"/>
sacrificii Domino, simila erit ejus oblatio, fundetque
super eam oleum, et ponet thus, ac deferet
ad filios Aaron sacerdotes, quorum unus tollet pugillum
plenum similae et olei, ac totum thus, et ponet
memoriale super altare, in odorem suavissimum
Domino: quod autem reliquum fuerit de sacrificio,
erit Aaron et filiorum ejus, sanctum sanctorum de
oblationibus Domini. Cum autem obtuleris sacrificium
coctum in clibano: de simila, panes scilicet
absque fermento, conspersos oleo, et lagana azyma
oleo lita: si oblatio tua fuerit de sartagine, similae
conspersae oleo et absque fermento, divides
eam minutatim, et fundes super eam oleum. Sin
autem de craticula fuerit sacrificium: aeque simila
oleo conspergetur, quam offeres Domino, tradens
manibus sacerdotis. Qui cum obtulerit eam, tollet
<pb n="0301D"/>
memoriale de sacrificio, et adolebit super altare, in
<pb n="0302A"/>
odorem suavitatis Domino; quidquid autem reliquum
est, erit Aaron et filiorum ejus, sanctum sanctorum
de oblationibus Domini. Omnis oblatio, quae
offertur Domino, absque fermento fiet, nec quidquam
fermenti ac mellis adolebitur in sacrificium Domino.
Primitias tantum eorum offeretis ac munera: super
altare vero non ponentur in odorem suavitatis. Quidquid
obtuleris sacrificii, sale condies, nec auferes
sal foederis Dei tui de sacrificio tuo. In omni oblatione
[ <hi>Vulg. add.</hi> tua] offeres sal. Sin autem obtuleris
munus primitiarum frugum tuarum Domino de
spicis adhuc virentibus, torrebis eas [ <hi>Vulg. tac.</hi> eas]
igni, et confringes in morem farris, et sic offeres
primitias tuas Domino, fundens supra oleum, et thus
imponens, quia oblatio Domini est: de qua adolebit
<pb n="0302B"/>
sacerdos in memoriam muneris, partem farris fracti,
et olei, ac totum thus.
</p>
<div3>
          <head>[Cap. III.]</head>
<p> Quod si hostia pacificorum fuerit ejus
oblatio, et de bobus voluerit offerre, marem sive feminam,
immaculata offeret coram Domino. Ponetque
manum super caput victimae suae, quae immolabitur
in introitu tabernaculi testimonii, fundentque
filii Aaron sacerdotes sanguinem per circuitum altaris.
Et offerent de hostia pacificorum in oblationem
Domino, adipem qui operit vitalia, et quidquid
pinguedinis intrinsecus est: duos renes cum adipe
quo teguntur ilia, et reticulum jecoris cum renunculis:
adolebuntque ea super altare in holocaustum,
lignis igne supposito, in oblationem suavissimi odoris
Domino. Si vero de ovibus fuerit ejus oblatio, et
<pb n="0302C"/>
pacificorum hostia, sive masculum, sive feminam obtulerit,
immaculata erunt. Si agnum obtulerit coram
Domino, ponet manum suam super caput victimae suae,
quae immolabitur in vestibulo tabernaculi testimonii:
fundentque filii Aaron sanguinem ejus per altaris
circuitum. Et offerent de pacificorum hostia sacrificium
Domino: adipem et caudam totam cum renibus,
et pinguedinem quae operit ventrem atque universa
vitalia, et utrumque renunculum cum adipe
qui est juxta ilia, reticulumque jecoris cum renunculis:
et adolebit ea sacerdos super altare, in pabulum
ignis et oblationis Domini. Si capra fuerit ejus
oblatio, et obtulerit eam Domino, ponet manum suam
super caput ejus: immolabitque eam in introitu tabernaculi
testimonii. Et fundent filii Aaron sanguinem
ejus per altaris circuitum. Tollentque ex ea in
<pb n="0302D"/>
passum ignis Dominici, adipem qui operit ventrem,
<pb n="0303A"/>
et qui tegit universa vitalia, duos renunculos, cum
reticulo quod est super eos juxta ilia, et arvinam
jecoris cum renunculis, adolebitque ea sacerdos super
altare, in alimoniam ignis et suavissimi odoris.
Omnis adeps, Domini erit jure perpetuo in generationibus
et cunctis habitaculis vestris, nec adipem,
nec sanguinem omnino comedetis.</p>
<p>[T. II, B. II, C. II, Cap. IV.] Locutusque est Dominus
ad Mosen, dicens: Loquere filiis Israel: Anima, cum
[ <hi>Vulg.</hi> quae] peccaverit per ignorantiam, et de universis
mandatis Domini, quae praecepit, ut non fierent,
quidpiam fecerit: si sacerdos, qui est unctus, peccaverit,
delinquere faciens populum, offeret pro peccato
suo vitulum immaculatum Domino, et adducet illum
ad ostium tabernaculi testimonii coram Domino: ponetque
<pb n="0303B"/>
manum super caput ejus, et immolabit eum
Domino. Hauriet quoque de sanguine vituli, inferens
illum in tabernaculum testimonii. Cumque intinxerit
digitum in sanguine, asperget eo septies coram Domino
contra velum sanctuarii: ponetque de eodem
sanguine super cornua altaris thymiamatis gratissimi
Domino, quod est in tabernaculo testimonii: omnem
autem reliquum sanguinem fundet in basim altaris
holocausti in introitu tabernaculi. Et adipem vituli
auferet [h. et omnem adipem vituli peccati auferet]
pro peccato, tam eum qui operit vitalia, quam omnia
quae intrinsecus sunt: duos renunculos, et reticulum,
quod est super eos juxta ilia, et adipem
jecoris cum renunculis, sicut aufertur de vitulo hostiae
pacificorum, et adolebit ea super altare holocausti.
<pb n="0303C"/>
Pellem vero, et omnes carnes cum capite et
pedibus et intestinis a fimo, et reliquo corpore
efferet extra castra in locum mundum, ubi cineres
effundi solent: incendetque ea super lignorum
struem, quae in loco effusorum cinerum cremabuntur.
Quod si omnis turba Israel ignoraverit, et per imperitiam
fecerit quod contra mandatum Domini est,
et postea intellexerit peccatum suum, offeret vitulum
pro peccato [ <hi>Vulg. add.</hi> suo], adducetque eum ad
ostium tabernaculi. Et ponent seniores populi manus
super caput ejus coram Domino. Immolatoque vitulo
in conspectu Domini, inferet sacerdos, qui unctus
est, de sanguine ejus in tabernaculum testimonii,
tincto digito aspergens septies contra velum. Ponetque
de eodem sanguine in cornibus altaris, quod est
<pb n="0303D"/>
coram Domino in tabernaculo testimonii; reliquum
autem sanguinem fundet juxta basim altaris holocaustorum,
quod est in ostio tabernaculi testimonii.
Omnemque ejus adipem tollet, et adolebit super altare:
sic faciens et de hoc vitulo quomodo fecit et
prius, et rogante pro eis sacerdote, propitius erit eis
Dominus. Ipsum autem vitulum efferet extra castra,
atque comburet, sicut et priorem vitulum, quia pro
peccato est multitudinis. Si peccaverit princeps, et
fecerit unum e pluribus per ignorantiam, quod Domini
[h. quod Domini Dei sui lege] lege prohibetur,
et postea intellexerit peccatum suum, offeret hostiam
Domino, hircum de capris immaculatum. Ponetque
manum suam super caput ejus, cumque immolaverit
<pb n="0304A"/>
eum in loco, ubi solet mactari holocaustum
coram Domino, quia pro peccato est, tinget sacerdos
digitum in sanguine hostiae pro peccato, tangens cornua
altaris holocausti, et reliquum [ <hi>Vulg. add.</hi> sanguinem]
fundens ad basim ejus. Adipem vero adolebit
supra, sicut in victimis pacificorum fieri solet:
rogabitque pro eo sacerdos, et pro peccato ejus,
ac dimittetur ei. Quod si peccaverit anima per ignorantiam,
de populo terrae, ut faciat quidquam ex iis
quae Domini lege prohibentur, atque delinquat, et
cognoverit peccatum suum, offeret capram immaculatam.
Ponetque manum super caput hostiae, quae
pro peccato est, et immolabit eam in loco holocausti.
Tolletque sacerdos de sanguine in digito suo, et
tangens cornua altaris holocausti, reliquum fundet
<pb n="0304B"/>
ad basim ejus. Omnem autem adipem auferens, sicut
auferri solet de victimis pacificorum, adolebit super
altare in odorem suavitatis Domino; rogabitque pro
eo, et dimittetur ei. Sin autem de pecoribus obtulerit
victimam pro peccato, ovem scilicet immaculatam,
ponet manum super caput ejus, et immolabit
eam in loco ubi solent holocaustorum caedi hostiae.
Sumetque sacerdos de sanguine ejus digito suo, et
tangens cornua altaris holocausti, reliquum fundet
ad basim ejus. Omnem quoque auferens adipem, sicut
auferri solet adeps arietis qui immolatur pro
pacificis, cremabit super altare in incensum Domini,
rogabitque pro eo et pro peccato ejus, et dimittetur ei.</p>
<p>[C. III, Cap. V.] Si peccaverit anima, et audierit
<pb n="0304C"/>
vocem adjurantis, testisque fuerit quod aut ipse vidit
aut conscius est: nisi indicaverit, portabit iniquitatem
suam. Anima quae tetigerit aliquid immundum,
sive quod occisum a bestia est, aut per se
mortuum, vel quodlibet aliud reptile, et oblita fuerit
[h. anima quae tetigerit aliquid immundum, aut cadaver
bestiae immundae vel cujuslibet quadrupedis vel reptilis
animantis immundi, et oblita fuerit] immunditiae
suae, rea est, et deliquit: et si tetigerit quidquam
de immunditia hominis juxta omnem impuritatem
qua pollui solet, oblitaque cognoverit postea, subjacebit
delicto. Anima quae juraverit et protulerit labiis
suis, ut vel male quid faceret, vel bene, et
idipsum juramento et sermone firmaverit, oblitaque
postea intellexerit delictum suum, agat poenitentiam
<pb n="0304D"/>
pro peccato, et offerat agnam de gregibus, sive capram,
orabitque pro ea sacerdos et pro peccato
ejus: sin autem non potuerit offerre pecus, offerat
duos turtures, vel duos pullos columbarum Domino,
unum pro peccato, et alterum in holocaustum, dabitque
eos secerdoti, qui primum offerens pro peccato,
retorquebit caput ejus ad pinnulas [h. cervicem],
ita ut collo haereat, et non penitus abrumpatur.
Et asperget de sanguine ejus parietem altaris; quidquid
autem reliquum fuerit, faciet distillare ad fundamentum
ejus, quia pro peccato est. Alterum vero
adolebit holocaustum, ut fieri solet: rogabitque pro
eo sacerdos et pro peccato ejus [h. expiabit super
eum sacerdos pro peccato ejus], et dimittetur ei.
<pb n="0305A"/>
Quod si non quiverit manus ejus offerre duos turtures,
vel duos pullos columbae, offeret pro peccato
similam, partem epha decimam, non mittet in
eam oleum, nec thuris aliquid imponet, quia pro
peccato est: tradetque eam sacerdoti, qui plenum
 ex ea pugillum hauriens, cremabit super altare
in monimentum ejus, qui obtulit, rogans pro
illo, et expians, reliquam vero partem ipse habebit
in munere. [T. III.] Locutusque est Dominus ad Mosen,
dicens: Anima si praevaricans caeremonias per
errorem [h. per ignorantiam], in his quae Domino
sunt sanctificata, peccaverit, offeret pro delicto suo
arietem immaculatum de gregibus, qui emi potest
duobus siclis juxta pondus sanctuarii: ipsumque
quod tulit <hi>damni</hi> [h. non habet] restituet, et quintam
<pb n="0305B"/>
partem ponet supra, tradens sacerdoti, qui rogabit
pro eo offerens arietem, et dimittetur ei.
Anima si peccaverit per ignorantiam, feceritque
unum ex iis quae Domini lege prohibentur, et peccati
rea intellexerit iniquitatem suam, offeret arietem
immaculatum de gregibus sacerdoti, juxta mensuram
aestimationemque peccati: qui orabit pro eo, quia
nesciens fecerit, et dimittetur ei, quia per errorem
deliquit in Dominum.</p>
<p>[C. IV, Cap. VI.] Locutus est Dominus ad Mosen,
dicens: Anima quae peccaverit, et contempto Domino,
negaverit depositum proximo suo, quod fidei
ejus creditum fuerat [h. aut id quod fidei ejus creditum
fuerat], vel vi aliquid extorserit, aut calumniam
fecerit, sive rem perditam invenerit, et inficians
<pb n="0305C"/>
insuper pejeraverit, et quodlibet aliud ex pluribus
fecerit, in quibus peccare solent homines, convicta
delicti, reddet omnia, quae per fraudem voluit obtinere,
integra, et quintam insuper partem domino,
cui damnum intulerat. Pro peccato autem suo offeret
arietem immaculatum de grege, et dabit eum sacerdoti,
juxta aestimationem mensuramque delicti, qui
rogabit pro eo coram Domino, et dimittetur illi pro
singulis, quae faciendo peccavit. [B. III, C. V.]
Locutus est Dominus ad Mosen, dicens: Praecipe
Aaron et filiis ejus: Haec est lex holocausti: Cremabitur
in altari tota nocte usque mane: ignis ex eodem
altari erit. Vestietur sacerdos tunica et feminalibus
lineis: tolletque cineres quos vorans ignis
excussit, et ponens juxta altare, spoliabitur prioribus
<pb n="0305D"/>
vestimentis, indutusque aliis, efferet eos extra
castra et in loco mundissimo [h. non habet, usque
ad favillam consumi faciet] usque ad favillam consumi
faciet. Ignis autem in altari semper ardebit, quem
nutriet sacerdos subjiciens ligna mane per singulos
dies, et imposito holocausto, desuper adolebit adipes
pacificorum. Ignis est ipse perpetuus, qui numquam
deficiet in altari. Haec est lex sacrificii et
libamentorum, quae offerent filii Aaron coram Domino,
et coram altari [h. coram Domino in altari].
<pb n="0306A"/>
Tollet sacerdos pugillum similae, quae conspersa est
oleo, et totum thus, quod super similam positum
est: adolebitque illud in altari, in monimentum
odoris suavissimi Domino: reliquam autem partem
similae comedet Aaron cum filiis suis, absque fermento,
et comedet in loco sancto atrii tabernaculi.
Ideo autem non fermentabitur, quia pars ejus in
Domini offertur incensum. Sanctum sanctorum erit,
sicut pro peccato atque delicto. Mares tantum stirpis
Aaron comedent illud. Legitimum ac sempiternum
est [ <hi>Vulg.</hi> erit] in generationibus vestris de sacrificiis
Domini. Omnis qui tetigerit illa, sanctificabitur.
[T. IV, C. VI.] Et locutus est Dominus ad Mosen,
dicens: Haec est oblatio Aaron et filiorum ejus,
quam offerre debent Domino in die unctionis suae.
<pb n="0306B"/>
Decimam partem epha offerent similae in sacrificio
sempiterno, medium ejus mane, et medium ejus
vespere: quae in sartagine oleo conspersa frigetur.
Offerat autem eam calidam, in odorem suavissimum
Domino, sacerdos qui patri jure successerit: et tota
cremabitur in altari. Omne enim sacrificium sacerdotum
igne consumetur, nec quisquam comedet ex
eo. [C. VII.] Locutus est autem Dominus ad Mosen,
dicens: Loquere ad Aaron et ad filios ejus: ista est
lex hostiae pro peccato: In loco ubi offertur holocaustum,
immolabitur coram Domino. Sanctum sanctorum
est. Sacerdos, qui offeret [ <hi>Vulg.</hi> offert], comedet
eam in loco sancto, in atrio tabernaculi.
Quidquid [h. quisquis] tetigerit carnes ejus, sanctificabitur.
Si de sanguine illius vestis fuerit aspersa,
<pb n="0306C"/>
lavabitur in loco sancto. Vas antem fictile, in quo
cocta est, confringetur; quod si vas aeneum fuerit,
defricabitur, et lavabitur aqua. Omnis masculus de
genere sacerdotali vescetur carnibus ejus, quia sanctum
sanctorum est. Hostia enim quae caeditur pro
peccato, cujus sanguis infertur in tabernaculum
testimonii ad expiandum in sanctuario, non comedetur,
sed comburetur igni.
</p>
        </div3>

<p>
          <head>[Cap. VII.]</head> Haec quoque est lex hostiae pro delicto,
sancta sanctorum est: idcirco ubi immolabitur holocaustum,
mactabitur et victima pro delicto: sanguis
ejus per gyrum fundetur altaris. Offerent ex ea
caudam et adipem, qui operit vitalia. Duos renunculos,
et pinguedinem quae juxta ilia est, reticulumque
jecoris cum renunculis. Et adolebit ea sacerdos
<pb n="0306D"/>
super altare: incensum est Domini pro delicto. Omnis
masculus de sacerdotali genere, in loco sancto
vescetur his carnibus, quia sancta [ <hi>Vulg.</hi> sanctum]
sanctorum est. Sicut pro peccato offertur hostia, ita
et pro delicto: utriusque hostiae lex una erit; ad
sacerdotem, qui eam obtulerit, pertinebit. Sacerdos
qui offert holocausti victimam, habebit pellem ejus.
Et omne sacrificium similae, quod coquitur in clibano,
quidquid et in craticula vel in sartagine praeparatur,
ejus erit sacerdotis a quo offertur: [h. et]
<pb n="0307A"/>
sive oleo conspersa, sive arida fuerit, cunctis filiis
Aaron mensura aequa per singulos dividetur. Haec
est lex hostiae pacificorum quae offertur Domino. Si
pro gratiarum actione fuerit oblatio, offerent panes
absque fermento conspersos oleo, et lagana azyma
uncta oleo, coctamque similam, et collyridas olei
admixtione conspersas: panes quoque fermentatos,
cum hostia gratiarum, quae immolatur pro pacificis:
ex quibus unus pro primitiis offeretur Domino, et
erit sacerdotis qui fundet hostiae sanguinem. Cujus
carnes eadem comedentur die, nec remanebit ex eis
quidquam usque mane. Si voto vel sponte quisquam
obtulerit hostiam, eadem similiter edetur die: sed
et si quid in crastinum remanserit, vesci licitum
est: quidquid autem tertius invenerit dies, ignis absumet.
<pb n="0307B"/>
[C. VIII.] Et si quis de carnibus victimae pacificorum
die tertio comederit, irrita fiet oblatio,
nec proderit offerenti: quin potius quaecumque
anima tali se edulio contaminaverit, praevaricationis
rea erit. Caro, quae aliquid tetigerit immundum,
non comedetur, sed comburetur igni: qui fuerit
mundus, vescetur ea. Anima polluta, quae ederit de
carnibus hostiae pacificorum, quae oblata est Domino,
peribit de populis suis. Et quae tetigerit immunditiam
hominis, vel jumenti, sive omnis rei
quae polluere potest, et comederit de hujuscemodi
carnibus, interibit de populis suis. Locutusque est
Dominus ad Mosen, dicens: Loquere filiis Israel:
Adipem ovis, et bovis, et caprae, non comedetis.
Adipem cadaveris morticini, et ejus animalis quod
<pb n="0307C"/>
a bestia captum est, habebitis in usus varios. Si
quis adipem, qui offerri debet in incensum [h. Si
quis adipem animalium quae <hi>offerri debent</hi> in sacrificium]
Domini, comederit, peribit de populo suo.
Sanguinem quoque omnis animalis non sumetis in
cibo, tam de avibus quam de pecoribus [h. non
sumetis <hi>in cibo, in cunctis habitaculis vestris</hi> ]. Omnis
anima, quae ederit sanguinem, peribit de populis
suis. [C. IX.] Locutusque est Dominus ad Mosen,
dicens: Loquere filiis Israel [ <hi>Vulg. add.</hi> dicens]:
Qui offert victimam pacificorum Domino, offerat
simul et sacrificium, id est, et libamenta ejus. Tenebit
manibus adipem hostiae, et pectusculum:
cumque ambo oblata Domino consecraverit, tradet
sacerdoti, qui adolebit adipem super altare, pectusculum
<pb n="0307D"/>
autem erit Aaron et filiorum ejus. Armus
quoque dexter de pacificorum hostiis cedet in primitias
sacerdotis. Qui obtulerit sanguinem et adipem,
filiorum Aaron, ipse habebit armum dextrum in
portione sua. Pectusculum enim elevationis et armum
separationis tuli a filiis Israel de hostiis eorum
pacificis, et dedi Aaron sacerdoti ac filiis ejus,
lege perpetua, ab omni populo Israel. [T, V, B. IV.]
Haec est unctio Aaron et filiorum ejus in caeremoniis
Domini, die qua obtulit eos Moses, ut sacerdotio
fungerentur, et quae praecepit dari eis Dominus
a filiis Israel religione perpetua in generationibus
suis. Ista lex holocausti et sacrificii pro peccato
atque delicto, et pro consecratione et pacificorum
<pb n="0308A"/>
victimis: quas [ <hi>Vulg.</hi> quam] constituit Dominus
Mosi in monte Sinai, quando mandavit filiis Israel
ut offerrent oblationes suas Domino in deserto Sinai.</p>
<p>[C. X, Cap. VIII.] Locutusque est Dominus ad
Mosen, dicens: Tolle Aaron cum filiis suis vestes
eorum, et unctionis oleum, vitulum pro peccato,
duos arietes, et canistrum cum azymis, et congregabis
omnem coetum ad ostium tabernaculi. [C. XI.]
Fecit Moses ut Dominus imperaverat. Congregataque
omni turba ante fores tabernaculi, ait: Iste est
sermo, quem jussit Dominus fieri. Statimque obtulit
Aaron et filios ejus. Cumque lavisset eos, vestivit
pontificem subucula linea, accingens eum balteo, et
induens [ <hi>Vulg. add.</hi> eum] tunica hyacinthina, et
desuper humerale imposuit, quod astringens cingulo,
<pb n="0308B"/>
aptavit rationali, in quo erat Doctrina et Veritas.
Cidari quoque texit caput: et super eam, contra
frontem, posuit laminam auream consecratam
in sanctificatione, sicut praeceperat ei Dominus.
Tulit et unctionis oleum, quo linivit tabernaculum
cum omni supellectili sua. Cumque sanctificans
aspersisset altare septem vicibus, unxit illud, et omnia
vasa ejus, labrumque cum basi [h. fistula] sua
sanctificavit oleo. Quod fundens super caput Aaron,
unxit eum et consecravit; filios quoque ejus oblatos
vestivit tunicis lineis, et cinxit balteo [ <hi>Vulg.</hi> balteis],
imposuitque mitras, ut jusserat Dominus. Obtulit
et vitulum pro peccato. Cumque super caput
ejus imposuisset Aaron, et filii ejus manus suas,
immolavit eum, hauriens sanguinem, et tincto digito,
<pb n="0308C"/>
tetigit cornua altaris per gyrum. Quo expiato
et sanctificato, fudit reliquum sanguinem ad fundamenta
ejus. Adipem autem qui erat super vitalia, et
reticulum jecoris, duosque renunculos eum arvinulis
suis, adolevit super altare: vitulum cum pelle,
carnibus, et fimo, cremans extra castra, sicut praeceperat
Dominus. Obtulit et arietem in holocaustum,
super cujus caput cum imposuissent Aaron et filii
ejus manus suas, immolavit eum, et fudit sanguinem
ejus super altare per circuitum [ <hi>Vulg.</hi> per circuitum
altaris]. Ipsumque arietem in frusta concidens,
caput ejus, et artus, et adipem adolevit igni,
lotis prius intestinis et pedibus, totumque simul
arietem incendit super altare, eo quod esset holocaustum
suavissimi odoris Domino, sicut praeceperat
<pb n="0308D"/>
ei. Obtulit et arietem secundum, in consecratione
sacerdotum: posueruntque super caput illius
Aaron et filii ejus manus suas. Quem cum immolasset
Moses, sumens de sanguine, tetigit extremum auriculae
dextrae Aaron, et pollicem manus ejus dextrae,
similiter et pedis. Obtulit et filios Aaron. Cumque
de sanguine arietis immolati tetigisset extremum
auriculae singulorum dextrae, et pollices manus ac
pedis dextri, reliquum fudit super altare per circuitum;
adipem vero, et caudam, omnemque pinguedinem
quae operit intestina reticulumque jecoris, et
duos renes cum adipibus suis et armo dextro separavit.
Tollens autem de canistro azymorum, quod
erat coram Domino, panem absque fermento, et
<pb n="0309A"/>
collyridam conspersam oleo, laganumque posuit super
adipes et armum dextrum, tradens simul omnia
Aaron et filiis ejus. Qui postquam levaverunt ea
coram Domino, rursum suscepta de manibus eorum,
adolevit super altare holocausti, eo quod
consecrationis esset oblatio, in odorem suavitatis
sacrificii Domino. Tulit et pectusculum, elevans
illud coram Domino, de ariete consecrationis in
partem suam [h. In partem suam Moses], sicut
praeceperat ei Dominus. Assumensque unguentum
et sanguinem qui erat super altare [ <hi>Vulg.</hi> altari],
aspersit super Aaron et vestimenta ejus, et super
filios illius ac vestes eorum. Cumque sanctificasset
eos in vestitu suo [h. Cumque sanctificasset eos et
vestes eorum], praecepit eis, dicens: Coquite carnes
<pb n="0309B"/>
ante fores tabernaculi [h. Tabernaculi testimonii],
et ibi comedetis eas. Panes quoque consecrationis
edite qui positi sunt in canistro, sicut praecepit
mihi Dominus, dicens: Aaron et filii ejus comedent
eos; quidquid autem reliquum fuerit de carne et panibus,
ignis absumet. De ostio quoque tabernaculi
non exibitis septem diebus, usque ad diem quo
complebitur tempus consecrationis vestrae. Septem
enim diebus finitur consecratio: sicut et impraesentiarum
factum est, ut ritus sacrificii compleatur
[ <hi>Vulg.</hi> compleretur]. Die ac nocte manebitis in tabernaculo
observantes custodias Domini, ne moriamini:
sic enim mihi praeceptum est. Feceruntque Aaron et
filii ejus cuncta quae locutus est Dominus per
manum Mosi.</p>
<p>
          <pb n="0309C"/>[Cap. IX.] Facto autem octavo die, vocavit Moses
Aaron et filios ejus, ac majores natu Israel, dixitque
ad Aaron: Tolle de armento vitulum pro peccato,
et arietem in holocaustum, utrumque immaculatum,
et offer illos coram Domino. Et ad filios
Israel loqueris: Tollite hircum pro peccato, et vitulum
atque agnum anniculos, et sine macula, in
holocaustum, bovem et arietem pro pacificis: et immolate
eos coram Domino, in sacrificio singulorum
similam oleo conspersam offerentes. Hodie enim Dominus
apparebit vobis. Tulerunt ergo cuncta quae jusserat
Moses ad ostium tabernaculi: ubi cum omnis
astaret multitudo, ait Moses: Iste est sermo, quem
praecepit Dominus; facite, et apparebit vobis gloria
ejus. Dixitque ad Aaron: Accede ad altare, et immola
<pb n="0309D"/>
pro peccato tuo: offer holocaustum, et deprecare
pro te et pro populo. Cumque mactaveris hostiam
populi, ora pro eo, sicut praecepit Dominus. Statimque
Aaron accedens ad altare, immolavit vitulum
pro peccato suo: cujus sanguinem obtulerunt ei
filii sui: in quo tingens digitum, tetigit cornua altaris,
<pb n="0310A"/>
et fudit residuum ab basim ejus. Ad pemque
et renunculos, ac reticulum jecoris, quae sunt pro
peccato, adolevit super altare, sicut praeceperat Dominus
Mosi: carnes vero et pellem ejus extra castra
combussit igni. Immolavit et holocausti victimam:
obtuleruntque ei filii sui sanguinem ejus, quem fudit
per altaris circuitum. Ipsam etiam hostiam in frusta
concisam, cum capite et membris singulis obtulerunt.
Quae omnia super altare <hi>cremavit igni</hi> [h. non
habet], lotis prius aqua intestinis et pedibus. Et pro
peccato populi offerens mactavit hircum: expiatoque
altari [h. quo loto atque oblato], fecit holocaustum,
addens in sacrificio libamenta, quae pariter offeruntur,
et adolens ea super altare, absque caeremoniis
holocausti matutini. Immolavit et bovem atque arietem,
<pb n="0310B"/>
hostias pacificas populi: obtuleruntque ei filii
sui sanguinem, quem fudit super altare in circuitu.
Adipes autem bovis, et caudam arietis [h. Adipem
autem bovis et arietis, et caudam arietis], renunculosque
cum adipibus suis, et reticulum jecoris posuerunt
super pectora. Cumque cremati essent adipes
in altari, pectora eorum, et armos dextros separavit
Aaron, elevans coram Domino, sicut praeceperat
Moses. Et tendens manum contra populum,
benedixit eis. Sicque completis hostiis pro peccato,
et holocaustis, et pacificis, descendit. Ingressi autem
et Moses et Aaron tabernaculum testimonii, et deinceps
egressi, benedixerunt populo. [B. V.] Apparuitque
gloria Domini omni multitudini, et ecce egressus
ignis a Domino, devoravit holocaustum, et adipes
<pb n="0310C"/>
qui erant super altare. Quod cum vidissent turbae,
laudaverunt Dominum, ruentes in facies suas.</p>
<p>[C. XII, Cap. X.] Arreptisque Nadab et Abiu filii
Aaron thuribulis, posuerunt ignem et incensum desuper,
offerentes coram Domino ignem alienum:
quod eis praeceptum non erat. Egressusque ignis a
Domino, devoravit eos, et mortui sunt coram Domino.
Dixit Moses ad Aaron: Hoc est quod locutus
est Dominus: Sanctificabor in iis qui appropinquant
mihi, et in conspectu omnis populi glorificabor.
Quod audiens tacuit Aaron. Vocatis autem Moses
Misaele et Elsaphan, filiis Oziel, patrui Aaron, ait ad
eos: Ite et tollite fratres vestros de conspectu sanctuarii,
et asportate extra castra. Confestimque
pergentes, tulerunt eos sicut jacebant, vestitos lineis
<pb n="0310D"/>
tunicis, et ejecerunt foras [h. confestimque pergentes
tulerunt eos in tunicis suis, et ejecerunt foras],
ut sibi fuerat imperatum. Et dixit Moses ad Aaron
et ad Eleazar, atque Ithamar, filios ejus: Capita
vestra nolite nudare, et vestimenta nolite scindere,
ne forte moriamini, et super omnem coetum oriatur
<pb n="0311A"/>
indignatio. Fratres quoque vestri, omnis domus
Israel, plangant incendium quod Dominus suscitavit:
vos autem non egrediemini fores tabernaculi, alioquin
peribitis: oleum quippe sanctae unctionis est
super vos. Qui fecerunt omnia juxta praeceptum
Mosi. [T. VI, C. XIII.] Dixit quoque Dominus ad
Aaron: Vinum et omne quod inebriare potest, non
bibetis tu et filii tui, quando intretis in tabernaculum
testimonii, ne moriamini: <hi>quia</hi> [h. non habet]
praeceptum sempiternum est in generationes vestras.
Et ut habeatis scientiam discernendi inter
sanctum et profanum, inter pollutum et mundum,
doceatisque filios Israel omnia legitima mea quae
locutus est Dominus ad eos per manum Mosi.
[C. XIV.] Locutusque est Moses ad Aaron, et ad
<pb n="0311B"/>
Eleazar, et Ithamar filios ejus, qui residui erant:
Tollite sacrificium, quod remansit de oblatione
Domini, et comedite illud absque fermento juxta
altare, quia sanctum sanctorum est. Comedetis
autem in loco sancto, quod datum est tibi et filiis
tuis de oblationibus Domini, sicut praeceptum est
mihi. Pectusculum quoque quod oblatum est, et
armum qui separatus est, edetis in loco mundissimo
tu et filii tui, ac filiae tuae tecum. Tibi enim ac liberis
tuis reposita sunt de hostiis salutaribus filiorum
Israel: eo quod armum et pectus, et adipes qui
cremantur in altari, elevaverunt coram Domino, et
pertineant ad te, et ad filios tuos, lege perpetua,
sicut praecepit Dominus. Inter haec hircum, qui
oblatus fuerat pro peccato, cum quaereret Moses,
<pb n="0311C"/>
exustum reperit, iratusque contra Eleazar et Ithamar,
filios Aaron, qui remanserant, ait: Cur non
comedistis hostiam pro peccato in loco sancto, quae
sancta sanctorum est, et data vobis ut portetis iniquitatem
multitudinis, et rogetis pro ea in conspectu
Domini, praesertim cum de sanguine illius non sit
illatum intra sancta, et comedere eam debueritis
in sanctuario, sicut praeceptum est mihi? Respondit
Aaron: Oblata est hodie victima pro peccato, et
holocaustum coram Domino: mihi autem accidit,
quod vides. Quomodo potui comedere eam, aut
placere Domino in caeremoniis, mente lugubri?
Quod cum audisset Moses, recepit satisfactionem.</p>
<p>[B. VI, C. XV, Cap. XI.] Locutus est Dominus
ad Mosen et Aaron dicens: Dicite filiis Israel: Haec
<pb n="0311D"/>
sunt animalia quae comedere debetis de cunctis
animantibus [h. quadrupedibus] terrae: Omne quod
habet divisam ungulam, et ruminat in pecoribus,
comedetis. Quidquid autem ruminat quidem, et
habet ungulam, sed non dividit eam, sicut camelus
et caetera, non comedetis illud, et inter immunda reputabitis. Choerogryllius qui ruminat, ungulamque
non dividit, immundus est: Lepus quoque, nam et
ipse ruminat, sed ungulam non dividit. Et sus, qui
cum ungulam dividat, non ruminat. Horum carnibus
non vescemini, nec cadavera contingetis, quia
immunda sunt vobis. [C. XVI.] Haec sunt etiam
<pb n="0312A"/>
quae gignuntur in aquis, et vesci licitum est. Omne
quod habet pinnulas et squamas, tam in mari quam
in fluminibus et stagnis [h. non habet, et stagnis],
comedetis. Quidquid autem pinnulas et squamas
non habet eorum, quae in aquis moventur et vivunt,
abominabile vobis et exsecrandum erit, carnes eorum
non comedetis, et morticina vitabitis. Cuncta
quae non habent pinnulas et squamas in aquis, polluta
erunt. [C. XVII.] Haec sunt quae de avibus
comedere non debetis, et vitanda sunt vobis: aquilam
et gryphem, et haliaeetum, milvum ac vulturem
juxta genus suum, et omne corvini generis in similitudinem
suam, struthionem, et noctuam, et
larum, et accipitrem juxta genus suum: bubonem,
et mergulum, et ibin, cygnum, et onocrotalum, et
<pb n="0312B"/>
porphyrionem, herodionem et charadrion juxta
genus suum, upupam quoque, et vespertilionem.
[C. XVIII.] Omne de volucribus quod graditur super
quatuor pedes, abominabile erit vobis. Quidquid
autem ambulat quidem super quatuor pedes, sed
habet longiora retro crura, per quae salit super
terram, comedere debetis, ut est bruchus in genere
suo, et attachus atque ophiomachus, ac locusta,
singula juxta genus suum. Quidquid autem ex volucribus
quatuor tantum habet pedes, exsecrabile
erit vobis, et quicumque morticina eorum tetigerit,
polluetur, et erit immundus usque ad vesperum,
et si necesse fuerit ut portet quippiam horum [h.
et qui portaverit quippiam horum] mortuum, lavabit
vestimenta sua, et immundus erit usque ad
<pb n="0312C"/>
occasum solis. Omne animal quod habet quidem
ungulam, sed non dividit eam, nec ruminat, immundum
erit, et qui tetigerit illud, contaminabitur.
Quod ambulat super manus, ex cunctis animantibus,
quae incedunt quadrupedia, immundum erit:
qui tetigerit morticina eorum, polluetur usque ad
vesperum. Et qui portaverit hujuscemodi cadavera,
lavabit vestimenta sua, et immundus erit usque ad
vesperum, quia omnia haec immunda sunt vobis.
Haec quoque inter polluta reputabuntur de his quae
moventur in terra, mustela et mus et crocodilus,
singula juxta genus suum, mygale, et chamaeleon,
et stellio, et lacerta, et talpa, omnia haec immunda
sunt; qui tetigerit morticina eorum, immundus
erit usque ad vesperum, et super quod ceciderit
<pb n="0312D"/>
quidquam de morticinis eorum, polluetur, tam vas
ligneum et vestimentum, quam pelles et cilicia, et
in quocumque fit opus, intingentur aqua, et polluta
erunt usque ad vesperum, et sic postea mundabuntur.
Vas autem fictile, in quod horum quidquam
intro ceciderit, polluetur, et idcirco frangendum
est. Omnis cibus quem comedetis, si fusa fuerit
super eum aqua, immundus erit: et omne liquens
quod bibitur de universo vase, immundum erit. Et
quidquid de morticinis istius modi ceciderit super
illud, immundum erit, sive clibani, sive chytropodes,
destruentur et immundi erunt. Fontes vero
<pb n="0313A"/>
et cisternae, et omnis aquarum congregatio munda
erit. Qui morticinum eorum tetigerit, polluetur. Si
ceciderint super sementem, non polluent eam. Si
autem quispiam aqua sementem perfuderit, et postea
morticinis tacta fuerit, illico polluetur. Si
mortuum fuerit animal, quod licet vobis comedere,
qui cadaver ejus tetigerit, immundus erit usque ad
vesperum, et qui comederit ex eo quidpiam, sive
portaverit, lavabit vestimenta sua, et immundus
erit usque ad vesperum. [C. XIX.] Omne quod
reptat super terram, abominabile erit, nec assumetur
in cibum. Quidquid super pectus quadrupes
graditur, et multos habet pedes, sive per humum
trahitur, non comedetis, quia abominabile est.
Nolite contaminare animas vestras, nec tangatis
<pb n="0313B"/>
quidquam eorum, ne immundi sitis. Ego enim sum
Dominus Deus vester: sancti estote, quia ego sanctus
sum. Ne polluatis animas vestras in omni
reptili, quod movetur super terram. Ego enim sum
Dominus qui eduxi vos de terra Aegypti, ut essem
vobis in Deum. Sancti eritis, quoniam ego sanctus
sum. Ista est lex animantium ac volucrum, et omnis
animae viventis, quae movetur in aqua, et reptat in
terra, ut differentias noveritis mundi et immundi,
et sciatis quid comedere et quid respuere debeatis.</p>
<p>[B. VII, C. XX, Cap. XII.] Locutusque est Dominus
ad Mosen, dicens: Loquere filiis Israel, et dices
ad eos: Mulier, si suscepto semine [h. fuso semine]
pepererit masculum, immunda erit septem diebus,
juxta dies separationis menstruae. Et die octavo
<pb n="0313C"/>
circumcidetur infantulus: ipsa vero triginta tribus
diebus manebit in sanguine purificationis suae. Omne
sanctum non tanget, nec ingredietur in sanctuarium,
donec impleantur dies purificationis ejus [C. XXI].
Sin autem feminam pepererit, immunda erit duabus
hebdomadibus juxta ritum fluxus menstrui, et sexaginta
ac sex diebus manebit in sanguine purificationis
suae. Cumque expleti fuerint dies purificationis
ejus, pro filio, sive pro filia, deferet agnum anniculum
in holocaustum, et pullum columbae, sive
turturem pro peccato ad ostium tabernaculi testimonii,
et tradet sacerdoti, qui offeret illa coram Domino,
et rogabit pro ea, et sic mundabitur a profluvio
sanguinis sui. Ista est lex parientis masculum
aut feminam. Quod si non invenerit manus ejus, nec
<pb n="0313D"/>
potuerit offerre agnum, sumet duos turtures vel
duos pullos columbae, unum in holocaustum, et alterum
pro peccato. Orabitque pro ea sacerdos, et
sic mundabitur.</p>
<p>[B. VII, C. XXII, Cap. XIII.] Locutusque est Dominus
ad Mosen et Aaron, dicens: Homo, in cujus
cute et carne ortus fuerit diversus color sive pustula,
aut quasi lucens quidpiam, id est, plaga leprae,
adducetur ad Aaron sacerdotem, vel ad unum quemlibet
filiorum ejus. Qui cum viderit, lepram in cute, et
pilos in album mutatos colorem, ipsamque speciem
<pb n="0314A"/>
leprae humiliorem cute et carne reliqua, plaga leprae
est, et ad arbitrium ejus separabitur. Sin autem lucens
candor fuerit in cute, nec humilior carne reliqua,
et pili coloris pristini, recludet eum sacerdos septem
diebus, et considerabit die septimo, et siquidem
lepra ultra non creverit, nec transierit in cute priores
terminos, rursum includet [ <hi>Vulg.</hi> reclaudet],
eum septem diebus aliis. Et die septimo contemplabitur:
si obscurior fuerit lepra, et non creverit in
cute, mundabit eum, quia scabies est; lavabitque
homo vestimenta sua, et mundus erit. Quod si postquam
a sacerdote visus est, et redditus munditiae,
iterum lepra creverit, adducetur ad eum, et immunditiae
condemnabitur. Plaga leprae si fuerit
in homine, adducetur ad sacerdotem, et videbit
<pb n="0314B"/>
eum. Cumque color albus in cute fuerit, et capillorum
mutaverit aspectum, ipsa quoque caro viva apparuerit:
lepra vetustissima judicabitur, atque inolita
cuti. Contaminabit itaque eum sacerdos, et
non recludet, quia perspicuae immunditiae est. Sin
autem effloruerit discurrens lepra in cute, et operuerit
omnem cutem a capite usque ad pedes: quidquid
sub aspectum oculorum cadit, considerabit eum
sacerdos [h. sub aspectu oculorum sacerdotis], et
teneri lepra mundissima judicabit: eo quod omnis
in candorem versa sit, et idcirco homo mundus
erit. Quando vero caro vivens in eo apparuerit,
tunc sacerdotis judicio polluetur, et inter immundos
reputabitur. Caro enim viva si lepra aspergatur,
immunda est. Quod si rursum versa fuerit in alborem,
<pb n="0314C"/>
et totum hominem operuerit, considerabit
eum sacerdos, et mundum esse decernet. Caro et
cutis, in qua ulcus natum est et sanatum, et in loco
ulceris cicatrix apparuerit alba, sive subrufa, adducetur
homo ad sacerdotem: qui cum viderit locum
leprae humiliorem carne reliqua, et pilos versos
in candorem, contaminabit eum, plaga enim
leprae orta est in ulcere. Quod si pilus coloris est
pristini, et cicatrix subobscura, et vicina carne non
est humilior, recludet eum septem diebus. Et siquidem
creverit, adjudicabit eum leprae. Sin autem
steterit in loco suo, ulceris est cicatrix, et homo
mundus erit. Caro et cutis, quam ignis exusserit,
et sanata albam sive rufam habuerit cicatricem,
considerabit eam sacerdos, et ecce versa est in alborem
<pb n="0314D"/>
[h. Et ecce pilus versus est in alborem], et
locus ejus reliqua cute humilior: contaminabit eum,
quia plaga leprae in cicatrice orta est. Quod si pilorum
color non fuerit immutatus, nec humilior
plaga carne reliqua, et ipsa leprae species fuerit
subobscura, recludet eum septem diebus, et die
septimo contemplabitur; si creverit in cute lepra,
contaminabit eum. Sin autem in loco suo candor
steterit non satis clarus, plaga combustionis est,
et idcirco mundabitur, quia cicatrix est combusturae.
Vir, sive mulier, in cujus capite, vel barba germinaverit
<pb n="0315A"/>
lepra, videbit eos sacerdos. Et siquidem humilior
fuerit locus carne reliqua, et capillus flavus, solitoque
subtilior, contaminabit eos, quia lepra capitis
ac barbae est. Sin autem viderit locum maculae aequalem
vicinae carni, et capillum nigrum, recludet eum septem
diebus, et die septimo intuebitur. Si non creverit macula,
et capillus sui coloris, est, et locus plagae carni reliquae
aequalis, radetur homo absque loco maculae, et includetur
septem diebus aliis. Si die septimo visa fuerit
stetisse plaga in loco suo, nec humilior carne reliqua,
mundabit eum, lotisque vestibus suis, mundus
erit. Sin autem post emundationem rursus creverit
macula in cute, non quaeret amplius utrum capillus
in flavum colorem sit commutatus, quia aperte immundus
est. Porro si steterit macula, et capilli nigri
<pb n="0315B"/>
fuerint, noverit hominem esse sanatum, et confidenter
eum pronuntiet mundum. Vir, sive mulier, in
cujus cute candor apparuerit, intuebitur eos sacerdos.
Si deprehenderit subobscurum alborem lucere
in cute, sciat non esse lepram, sed maculam coloris
candidi, et hominem mundum. Vir, de cujus capite
capilli fluunt, calvus ac mundus est; et si a
fronte ceciderint pili, recalvaster et mundus est. Sin
autem in calvitio sive in recalvatione albus, vel rufus
color fuerit exortus, et hoc sacerdos viderit,
condemnabit eum haud dubie leprae, quae orta est
in calvitio. Quicumque ergo maculatus fuerit lepra,
et separatus ad arbitrium sacerdotis, habebit vestimenta
dissuta [h. scissa], caput nudum, os veste
contectum, contaminatum ac sordidum se clamabit
<pb n="0315C"/>
[h. contaminatum ac sordidum eum clamabit]. Omni
tempore, quo leprosus est et immundus, solus habitabit
extra castra. Vestis lanea, sive linea, quae
lepram habuerit in stamine atque subtegmine, aut
certe pellis, vel quidquid ex pelle confectum est,
si alba vel rufa macula fuerit infecta, lepra reputabitur,
ostendeturque sacerdoti. Qui consideratam
recludet septem diebus, et die septimo rursus aspiciens
si crevisse deprehenderit, lepra perseverans
est: pollutum judicabit vestimentum, et omne in
quo fuerit inventa; et idcirco comburetur flammis.
Quod si eam viderit non crevisse, praecipiet, et lavabunt
id in quo lepra est, recludetque illud septem
diebus aliis. Et cum viderit faciem quidem pristinam
non reversam, nec tamen crevisse lepram, immundum
<pb n="0315D"/>
judicabit, et igne comburet, eo quod infusa sit
in superficie vestimenti, vel per totum, lepra. Sin
autem obscurior fuerit locus leprae, postquam vestis
est lota, abrumpet eum, et a solido dividet. Quod
si ultra apparuerit in his locis quae prius immaculata
erant, lepra volatilis et vaga, debet igne comburi.
Si cessaverit, lavabit ea quae pura sunt, secundo,
et munda erunt. Ista est lex leprae vestimenti lanei et
linei staminis, atque subtegminis, omnisque supellectilis,
pelliciae, quomodo mundari debeat, vel contaminari.</p>
<p>[C. XXIII, Cap. XIV]. Locutusque est Dominus
<pb n="0316A"/>
ad Mosen, dicens: Hic est ritus leprosi, quando
mundandus est: Adducetur ad sacerdotem, qui
egressus extra castra, cum invenerit lepram esse
mundatam, praecipiet ei qui purificatur, ut offerat
pro se duos passeres vivos, quibus vesci licitum est,
et lignum cedrinum, vermiculumque et hyssopum.
Et unum ex passeribus immolari jubebit in vase fictili
super aquas viventes: alium autem vivum cum
ligno cedrino, et cocco et hyssopo, tinget in sanguine
passeris immolati, quo asperget illum, qui
mundandus est, septies, ut jure purgetur, et dimittet
passerem vivum, ut in agrum avolet. Cumque
laverit homo vestimenta sua, radet omnes pilos corporis,
et lavabitur aqua: purificatusque ingredietur
castra, ita dumtaxat ut maneat extra tabernaculum
<pb n="0316B"/>
suum septem diebus, et in die septimo radat capillos
capitis, barbamque et supercilia, ac totius corporis
pilos. Et lotis rursum vestibus et corpore, die
octavo assumet duos agnos immaculatos, et ovem
anniculam absque macula, et tres decimas similae
in sacrificium, quae conspersa sit oleo, et seorsum
olei sextarium. Cumque sacerdos purificans hominem,
statuerit eum, et haec omnia coram Domino
in ostio tabernaculi testimonii, tollet agnum, offeret
eum pro delicto, oleique sextarium. Et oblatis ante
Dominum omnibus, immolabit agnum, ubi immolari
solet hostia pro peccato, et holocaustum,
id est, in loco sancto. Sicut enim pro peccato, ita
et pro delicto ad sacerdotem pertinet hostia: sancta
sanctorum est. Assumensque sacerdos de sanguine
<pb n="0316C"/>
hostiae, quae immolata est pro delicto, ponet super
extremum auriculae dextrae ejus, qui mundatur, et
super pollices manus dextrae et pedis, et de olei sextario
mittet in manum suam sinistram, tingetque digitum
dextrum in eo, et asperget septies contra Dominum
[ <hi>Vulg.</hi> coram Domino]. Quod autem reliquum
est olei in laeva manu, fundet super extremum auriculae
dextrae ejus, qui mundatur, et super pollices
manus ac pedis dextri, et super sanguinem qui fusus
est pro delicto, et super caput ejus. Rogabitque pro
eo coram Domino, et faciet sacrificium pro peccato.
Tunc immolabit holocaustum, et ponet illud in altari
cum libamentis suis, et homo rite mundabitur. Quod si
pauper est, et non potest manus ejus invenire quae dicta
sunt, sumet agnum pro delicto ad oblationem ut roget
<pb n="0316D"/>
pro eo sacerdos, decimamque partem similae conspersae
oleo in sacrificium, et olei sextarium, duosque
turtures, sive duos pullos columbae, quorum sit
unus pro peccato, et alter in holocaustum: offeretque
ea die octavo purificationis suae sacerdoti, ad
ostium tabernaculi testimonii coram Domino. Qui
suscipiens agnum pro delicto et sextarium olei, levabit
simul: immolatoque agno, de sanguine ejus
ponet super extremum auriculae dextrae illius qui
mundatur, et super pollices manus ejus ac pedis
dextri: olei vero partem mittet in manum suam sinistram,
in quo tingens digitum dextrae manus
<pb n="0317A"/>
asperget septies coram Domino: tangetque extremum
dextrae auriculae illius qui mundatur, et pollices
manus ac pedis dextri, in loco sanguinis, qui
effusus est pro delicto: reliquam autem partem olei,
quae est in sinistra manu, mittet super caput purificati,
ut placet pro eo Dominum; et turturem sive
pullum columbae offeret, unum pro delicto, et alterum
in holocaustum cum libamentis suis. Hoc est
sacrificium leprosi, qui habere non potest omnia in
emundationem sui. [C. XXIV.] Locutusque est Dominus
ad Mosen et Aaron, dicens: Cum ingressi fueritis
terram Chanaan, quam ego dabo vobis in possessionem,
si fuerit plaga leprae in aedibus, ibit cujus est
domus, nuntians sacerdoti, et dicet: Quasi plaga leprae
videtur mihi esse in domo mea. At ille praecipiet,
<pb n="0317B"/>
ut efferant universa de domo, priusquam ingrediatur
eam, et videat utrum lepra [ <hi>Vulg.</hi> leprosa] sit, ne
immunda fiant omnia quae in domo sunt. Intrabitque
postea, ut consideret domus lepram: et cum viderit
in parietibus illius quasi valliculas pallore sive rubore
deformes, et humiliores superficie reliqua, egredietur
ostium domus, et statim claudet eam septem
diebus. Reversusque die septimo, considerabit eam.
Si invenerit crevisse lepram, jubebit erui lapides in
quibus lepra est, et projici eos extra civitatem in
locum immundum: domum autem ipsam radi intrinsecus
per circuitum, et spargi pulverem rasurae extra
urbem in locum immundum, lapidesque alios reponi
pro his qui ablati fuerint, et luto alio liniri domum.
Sin autem postquam eruti sunt lapides, et pulvis
<pb n="0317C"/>
erasus, et alia terra lita, ingressus sacerdos viderit
reversam lepram, et parietes aspersos [ <hi>Vulg.</hi> 
respersos] maculis, lepra est perseverans, et immunda
domus: quam statim destruent, et lapides
ejus ac ligna, atque universum pulverem projicient
extra oppidum in locum immundum. Qui intraverit
domum quando clausa est, immundus erit usque ad
vesperum; et qui dormierit in ea, et comederit quippiam,
lavabit vestimenta sua. Quod si introierit sacerdos,
et viderit lepram non crevisse in domo,
postquam denuo lita fuerit, purificabit eam, reddita
sanitate, et in purificationem ejus sumet duos passeres,
lignumque cedrinum, et vermiculum atque
hyssopum, et immolato uno passere in vase fictili
super aquas vivas, tollet lignum cedrinum, et hyssopum,
<pb n="0317D"/>
et coccum, et passerem vivum, et tinget omnia
in sanguine passeris immolati, atque in aquis viventibus,
et asperget domum septies, purificabitque eam
tam in sanguine passeris quam in aquis viventibus
et in passere vivo, lignoque cedrino et hyssopo atque
vermiculo. Cumque dimiserit passerem avolare in
agrum libere, orabit pro domo, et jure mundabitur.
Ista est lex omnis leprae et percussurae, leprae vestium,
et domorum, cicatricis et erumpentium papularum,
lucentis maculae, et in varias species coloribus
immutatis, ut possit sciri quo tempore mundum
quid vel immundum sit.</p>
<p>[T. VIII, B. VIII, C. XXV, Cap. XV.] Locutusque
est Dominus ad Mosen et Aaron, dicens: Loquimini
<pb n="0318A"/>
filiis Israel, et dicite eis. Vir, qui patitur fluxum
seminis, immundus erit. Et tunc judicabitur huic
vitio subjacere, cum per momenta singula adhaeserit
carni illius, atque concreverit foedus humor. Omne
stratum, in quo dormierit, immundum erit, et ubicumque
sederit. Et si quis hominum tetigerit lectum
ejus, lavabit vestimenta sua, et ipse lotus aqua, immundus
erit usque ad vesperum. Si sederit ubi ille
sederat, et ipse lavabit vestimenta sua, et lotus
aqua, immundus erit usque ad vesperum. Qui tetigerit
carnem ejus lavabit vestimenta sua, et ipse lotus
aqua immundus erit usque ad vesperum. Si salivam
hujuscemodi homo jecerit super eum, qui mundus
est, lavabit vestimenta sua, et lotus aqua, immundus
erit usque ad vesperum. Sagma super quod
<pb n="0318B"/>
sederit, immundum erit et quidquid sub eo fuerit
qui fluxum seminis patitur, pollutum erit usque ad
vesperum. Qui portaverit horum aliquid, lavabit
vestimenta sua, et ipse lotus aqua, immundus erit
usque ad vesperum. Omnis quem tetigerit qui talis
est, non lotis ante manibus, lavabit vestimenta sua,
et lotus aqua, immundus erit usque ad vesperum.
Vas fictile quod tetigerit, confringetur [h. fluxum
seminis patiens, confringetur]: vas autem ligneum
lavabitur aqua. Si sanatus fuerit qui hujuscemodi
sustinet passionem, numerabit septem dies post
emundationem sui, et lotis vestibus ac toto corpore
in aquis viventibus, erit mundus. Die autem octavo
sumet duos turtures, aut duos pullos columbae, et veniet
in conspectum Domini ad ostium tabernaculi testimonii,
<pb n="0318C"/>
dabitque eos sacerdoti, qui faciet unum
pro peccato, et alterum in holocaustum: rogabitque
pro eo coram Domino, ut emundetur a fluxu seminis
sui. Vir, de quo egreditur semen coitus, lavabit
aqua omne corpus suum: et immundus erit usque
ad vesperum. Vestem et pellem, quam habuerit, lavabit
aqua, et immunda erit usque ad vesperum.
Mulier, cum qua coierit, lavabitur aqua, et immunda
erit usque ad vesperum. [C. XXVI.] Mulier quae,
redeunte mense, patitur fluxum sanguinis [h. Mulier
quae patitur fluxum sanguinis], septem diebus separabitur.
Omnis qui tetigerit eam, immundus erit
usque ad vesperum: et in quo dormierit, vel sederit
diebus separationis suae, polluetur. Qui tetigerit
lectum ejus, lavabit vestimenta sua: et ipse lotus
<pb n="0318D"/>
aqua, immundus erit usque ad vesperum. Omne vas,
super quod illa sederit, quisquis attigerit, lavabit
vestimenta sua; et [ <hi>Vulg. add.</hi> ipse] lotus aqua,
pollutus erit usque ad vesperum. Si coierit cum ea
vir tempore sanguinis menstrualis, immundus erit
septem diebus: et omne stratum, in quo dormierit,
polluetur. Mulier, quae patitur multis diebus fluxum
sanguinis non in tempore menstruali, vel quae post
menstruum sanguinem fluere non cessat, quamdiu
huic subjacet passioni, immunda erit quasi sit in
tempore menstruo. Omne stratum in quo dormierit,
et vas in quo sederit, pollutum erit. Quicumque tetigerit
ea, lavabit vestimenta sua, et ipse lotus aqua,
immundus erit usque ad vesperum. Si steterit sanguis,
<pb n="0319A"/>
et fluere cessaverit, numerabit septem dies purificationis
suae: et octavo die offeret pro se sacerdoti
duos turtures vel duos pullos columbae ad
ostium tabernaculi testimonii: qui unum faciet pro
peccato, et alterum in holocaustum, rogabitque pro
ea coram Domino, et pro fluxu immunditiae ejus.
Docebitis ergo filios Israel, ut caveant immunditiam,
et non moriantur in sordibus suis, cum polluerint
tabernaculum meum, quod est inter eos. Ista est lex
ejus, qui patitur fluxum seminis, et qui polluitur
coitu, et quae menstruis temporibus separatur, vel
quae jugi fluit sanguine, et hominis qui dormierit
eum ea.</p>
<p>[T. IX, B. IX, C. XXXVII, Cap. XVI.] Locutusque
est Dominus ad Mosen post mortem duorum filiorum
<pb n="0319B"/>
Aaron, quando offerentes ignem alienum interfecti
sunt: et praecepit ei, dicens: Loquere ad Aaron fratrem
tuum, ne omni tempore ingrediatur sanctuarium,
quod est in velum coram propitiatorio, quo
tegitur arca, ut non moriatur (quia in nube apparebo
super oraculum), nisi haec ante fecerit. Vitulum offeret
pro peccato, et arietem in holocaustum. Tunica
linea vestietur, feminalibus lineis verenda celabit:
accingetur zona linea, cidarim lineam imponet capiti:
haec enim vestimenta sunt sancta: quibus cunctis,
cum lotus fuerit, induetur. Suscipietque ab universa
multitudine filiorum Israel duos hircos pro
peccato, et unum arietem in holocaustum. Cumque
obtulerit vitulum, et oraverit pro se et pro domo
sua, duos hircos stare faciet coram Domino in ostio
<pb n="0319C"/>
tabernaculi testimonii: mittens super utrumque sortes;
sortem unam Domino, et alteram [h. et alteram
crudeli Dei] capro emissario, cujus sors exierit
Domino, offeret illum pro peccato: cujus autem in
caprum emissarium, statuet eum vivum coram Domino,
ut fundat preces super eum, et emittat illum
in solitudinem [h. Lazazei in solitudinem]. His rite
celebratis, offeret vitulum, et rogans pro se et pro
domo sua, immolabit eum. Assumptoque thuribulo,
quod de prunis altaris impleverit, et hauriens manu
compositum thymiama in incensum, ultra velum
intrabit in sancta: ut positis super ignem aromatibus
<pb n="0320A"/>
coram Domino, nebula eorum et vapor operiat
[ <hi>Ms.</hi> operiet] oraculum, quod est super testimonium,
et non moriatur. Tollet quoque de sanguine vituli,
et asperget digito septies [h. Tollet quoque de sanguine
vituli, et asperget super propitiatorium ad
Orientem, et coram propitiatorio asperget septies]
contra propitiatorium ad Orientem. Cumque mactaverit
hircum pro peccato populi, inferet sanguinem
ejus intra velum, sicut praeceptum est de sanguine
vituli, ut aspergat e regione oraculi [h. ut
aspergat eo super propitiatorium et coram propitiatorio],
et expiet sanctuarium ab immunditiis filiorum
Israel, et praevaricationibus eorum, cunctisque
peccatis. Juxta hunc ritum faciet tabernaculo testimonii,
quod fixum est inter eos in medio sordium habitationis
<pb n="0320B"/>
eorum. Nullus hominum sit in tabernaculo testimonii,
quando pontifex ingreditur in sanctuarium,
ut roget pro se et pro domo sua, et pro universo
coetu Israel, donec egrediatur. Cum autem exierit
ad altare, quod coram Domino est, oret pro se, et
sumptum sanguinem vituli atque hirci fundat super
cornua ejus per gyrum: aspergatque digito septies,
et purificet et sanctificet illud ab immunditiis filiorum
Israel. Postquam emundaverit sanctuarium, et tabernaculum,
et altare, tunc offerat hircum viventem,
et posita utraque manu super caput ejus, confiteatur
omnes iniquitates filiorum Israel, et universa
delicta atque peccata eorum: quae imprecans capiti
ejus, emittet illum per hominem paratum, in desertum.
Cumque portaverit hircus omnes iniquitates
<pb n="0320C"/>
eorum in terram solitariam, et dimissus fuerit in deserto,
revertetur Aaron in tabernaculum testimonii,
et depositis vestibus, quibus prius indutus erat,
cum intraret sanctuarium, relictisque ibi, lavabit
carnem suam in loco sancto, indueturque vestimentis
suis. Et postquam egressus obtulerit holocaustum
suum ac plebis, rogabit tam pro se quam pro populo:
et adipem, qui oblatus est pro peccatis, adolebit
super altare. Ille vero qui dimiserit caprum
emissarium [in Latino habet, emissarius: in Hebraeo
habet, ad Azazel quod interpretatur crudelis],
lavabit vestimenta sua et corpus aqua, et sic ingredietur
<pb n="0321A"/>
in castra. Vitulum autem et hircum, qui pro
peccato fuerant immolati, et quorum sanguis illatus
est, ut in sanctuario expiatio compleretur, asportabunt
foras castra, et comburent igni tam pelles quam carnes
eorum et fimum: et quicumque combusserit ea,
lavabit vestimenta sua et carnem aqua, et sic ingredietur
in castra. Eritque vobis hoc legitimum sempiternum:
[C. XXVIII.] Mense septimo, decima
die mensis, affligetis animas vestras, nullumque
facietis opus, sive indigena, sive advena, qui peregrinatur
inter vos. In hac die expiatio erit vestri,
atque mundatio ab omnibus peccatis vestris: coram
Domino mundabimini. Sabbatum enim requietionis
est, et affligetis animas vestras religione perpetua.
Expiabit autem sacerdos, qui unctus fuerit,
<pb n="0321B"/>
et cujus initiatae manus, ut sacerdotio fungatur pro
patre suo: indueturque stola linea et vestibus sanctis,
et expiabit sanctuarium et tabernaculum testimonii
atque altare, sacerdotes quoque et universum populum.
Eritque hoc vobis legitimum sempiternum,
ut oretis pro filiis Israel, et pro cunctis peccatis eorum
semel in anno. Fecit igitur sicut praeceperat Dominus
Mosi.</p>
<p>[T. X, C. XXIV, Cap. XVII.] Et locutus est Dominus
ad Mosen, dicens: Loquere Aaron et filiis
ejus, et cunctis filiis Israel, et dices ad eos; Iste est
sermo, quem mandavit Dominus, dicens: Homo
quilibet de domo Israel, si occiderit bovem aut
ovem, sive capram, in castris, vel extra castra, et
non obtulerit ad ostium tabernaculi oblationem Domino,
<pb n="0321C"/>
sanguinis reus erit: quasi sanguinem fuderit,
sic peribit de medio populi sui. Ideo offerre debent
sacerdoti filii Israel hostias suas, quas occidunt in agro,
 ut sanctificentur Domino ante ostium tabernaculi
testimonii, et immolent eas hostias pacificas Domino.
Fundetque sacerdos sanguinem super altare
Domini ad ostium tabernaculi testimonii, et adolebit
adipem in odorem suavitatis Domino: et nequaquam
ultra immolabunt hostias suas daemonibus, cum quibus
fornicati sunt. Legitimum sempiternum erit illis
et posteris eorum. Et ad ipsos dices: Homo de domo
Israel et de advenis qui peregrinantur apud vos, qui
obtulerit holocaustum sive victimam, et ad ostium
tabernaculi testimonii non adduxerit eam, ut offeratur
Domino, interibit de populo suo. [C. XXX.]
<pb n="0321D"/>
Homo quilibet de domo Israel et de advenis qui
peregrinantur inter vos, si comederit sanguinem,
obfirmabo faciem meam contra animam illius, et
disperdam eam de populo suo, quia anima carnis in
sanguine est: et ego dedi illum vobis, ut super altare
in eo expietis pro animabus vestris, et sanguis
<pb n="0322A"/>
pro animae piaculo sit. Idcirco dixi filiis
Israel: Omnis anima ex vobis non comedet sanguinem,
nec ex advenis qui peregrinantur inter vos. Homo
quicumque de filiis Israel et de advenis qui peregrinantur
apud vos, si venatione atque aucupio ceperit
feram vel avem, quibus vesci licitum est, fundat
sanguinem ejus, et operiat illum terra [h. pulvere].
Anima enim omnis carnis in sanguine est: unde dixi
filiis Israel: Sanguinem universae carnis non comedetis,
quia anima carnis in sanguine est: et quicumque
comederit illum, interibit. [C. XXXI.] Anima
quae comederit morticinum, vel captum a bestia, tam
de indigenis, quam de advenis, lavabit vestimenta
sua et semetipsum aqua, et contaminatus erit usque
ad vesperum: et hoc ordine mundus fiet. Quod si
<pb n="0322B"/>
non laverit vestimenta sua, nec corpus portabit iniquitatem
suam.</p>
<p>[B. X, C. XXXII, Cap. XVIII.] Locutus est Dominus
ad Mosen, dicens: Loquere filiis Israel, et dices
ad eos: Ego Dominus Deus vester, juxta consuetudinem
[h. opera] terrae Aegypti, in qua habitastis,
non facietis: et juxta morem [h. opera] regionis Chanaan,
ad quam ego introducturus sum vos, non
agetis, nec in legitimis eorum ambulabitis. Facietis
judicia mea, et praecepta mea servabitis, et ambulabitis
in eis [h. ut ambuletis in his]. Ego Dominus
Deus vester. Custodite leges meas atque judicia,
quae faciens homo, vivet in eis. Ego Dominus. Omnis
homo ad proximam sanguinis sui [h. carnis
suae] non accedet, ut revelet turpitudinem ejus. Ego
<pb n="0322C"/>
Dominus. Turpitudinem patris tui et turpitudinem
matris tuae non discooperies: mater tua est. Non
revelabis turpitudinem ejus. Turpitudinem uxoris
patris tui non discooperies: turpitudo enim patris
tui est. Turpitudinem sororis tuae ex patre, sive ex
matre, quae domi vel foris genita est, non revelabis.
Turpitudinem filiae filii tui vel neptis ex filia non
revelabis: quia turpitudo tua est. Turpitudinem
filiae uxoris patris tui, quam peperit patri tuo, et est
soror tua [h. quam peperit patri tuo, non revelabis,
soror tua est] non revelabis. Turpitudinem sororis
patris tui non discooperies: quia caro [h. propinqua]
est patris tui. Turpitudinem sororis matris tuae
non revelabis, eo quod caro [h. propinqua] sit matris
tuae. Turpitudinem patrui tui [ <hi>Vulg. tac.</hi> tui] non revelabis,
<pb n="0322D"/>
nec accedes ad uxorem ejus, quae tibi affinitate
conjungitur [h. <hi>Uxor patrui tui est</hi> ]. Turpitudinem
nurus tuae non revelabis, quia uxor filii tui
est, nec discooperies ignominiam ejus. Turpitudinem
uxoris fratris tui non revelabis: quia turpitudo
fratris tui est. Turpitudinem uxoris tuae et filiae ejus
<pb n="0323A"/>
[h. mulieris et filiae ejus] non revelabis. Filiam filii
ejus, et filiam filiae illius non sumes, ut reveles ignominiam
ejus: quia caro [h. propinquae] illius sunt,
et talis coitus incestus est. Sororem uxoris tuae in
pellicatum illius non accipies, nec revelabis turpitudinem
ejus, adhuc illa vivente. Ad mulierem quae
patitur menstrua, non accedes, nec revelabis foeditatem
ejus. Cum uxore proximi tui non coibis, nec
seminis commixtione maculaberis. De semine tuo non
dabis, ut consecretur idolo Moloch, nec pollues nomen
Dei tui. Ego Dominus. [C. XXXIII.] Cum masculo non
commisceberis coitu femineo, quia abominatio est.
Cum omni pecore non coibis, nec maculaberis cum
eo. Mulier non succumbet jumento, nec miscebitur
ei: quia scelus est. Nec polluamini in omnibus his,
<pb n="0323B"/>
quibus contaminatae sunt <hi>universae</hi> [h. non habet]
gentes, quas ego ejiciam ante conspectum vestrum,
et quibus polluta est terra: cujus ego scelera visitabo,
ut evomat habitatores suos. Custodite legitima
mea atque judicia, et non faciatis ex omnibus
abominationibus istis, tam indigena quam colonus,
qui peregrinantur apud vos. Omnes enim
exsecrationes istas fecerunt accolae terrae, qui
fuerunt ante vos, et polluerunt eam. Cavete ergo
ne et vos similiter evomat, cum paria feceritis,
sicut evomuit gentem, quae fuit ante vos. Omnis
anima, quae fecerit de abominationibus istis quidpiam,
peribit de medio populi sui. Custodite mandata
mea. Nolite facere quae fecerunt ii, qui fuerunt
ante vos, et ne polluamini in eis. Ego Dominus Deus
<pb n="0323C"/>
vester.</p>
<p>[T. XI, C. XXXIV, Cap. XIX.] Locutusque est
Dominus ad Mosen, dicens: Loquere ad omnem coetum
filiorum Israel, et dices ad eos: Sancti estote,
quia ego sanctus sum, Dominus Deus vester. Unusquisque
matrem [ <hi>Vulg. add.</hi> suam] et patrem suum
timeat. Sabbata mea custodite. Ego Dominus Deus
vester. Nolite converti ad idola, nec deos conflatiles
faciatis vobis. Ego Dominus Deus vester. Si immolaveritis
hostiam pacificorum Domino, ut sit placabilis,
eo die quo fuerit immolata, comedetis eam, et
die altero [h. si immolaveritis hostiam pacificorum,
voluntarie immolate, et eo die quo fuerit immolata
vescetur et die altero]: quidquid autem residuum
fuerit in diem tertium, igne comburetis. Si
<pb n="0323D"/>
quis post biduum comederit ex ea, profanus erit, et
impietatis reus. Portabit iniquitatem suam, quia sanctum
Domini polluit, et peribit anima illa de populo
suo. [C. XXXV.] Cum messueris segetes terrae tuae,
non tondebis usque ad solum superficiem terrae:
nec remanentes spicas colliges [h. cum messueris segetes
terrae tuae, non metes totum agrum, sed partem
relinques]. Neque in vinea tua racemos et grana
decidentia congregabis, sed pauperibus et peregrinis
carpenda dimittes. Ego Dominus Deus vester.
<pb n="0324A"/>
[C. XXXVI.] Non facietis furtum. Non mentiemini,
nec decipiat unusquisque proximum suum. Non
perjurabis in nomine meo, nec pollues [h. violabis]
nomen Dei tui. Ego Dominus. [C. XXXVII.] Non
facies calumniam proximo tuo, nec vi [h. nec
fraude] opprimes eum. [C. XXXVIII.] Non morabitur
opus mercenarii [ <hi>Vulg. add.</hi> tui] apud te usque
mane. [C. XXXIX.] Non maledices surdo, [C. XL.]
nec coram caeco pones ostendiculum: [C. XLI.] sed
timebis Deum tuum, <hi>quia</hi> [h. non habet] ego <hi>sum</hi> 
[h. non habet] Dominus. [C. XLII.] Non facies quod
iniquum est, nec injuste judicabis [h. quod iniquum
est in judicio]. [C. XLIII.] Nec consideres personam
pauperis, nec honores vultum potentis. Juste judica
proximo tuo. [C. XLIV.] Non eris criminator, nec
<pb n="0324B"/>
susurro in populis. [C. XLV.] Non stabis contra
sanguinem proximi tui. Ego Dominus. [C. XLVI.]
Ne oderis fratrem tuum in corde tuo, sed publice
argue eum, ne habeas super illo peccatum. Non
quaeres ultionem, nec memor eris injuriae civium
tuorum. [C. XLVII.] Diliges amicum [h. proximum]
tuum sicut te ipsum. Ego Dominus. Leges meas
[h. legitima mea] custodite. [C. XLVIII.] Jumenta
tua non facies coire cum alterius generis animantibus.
Agrum tuum non seres diverso semine. Veste
quae ex duobus texta est, non indueris. [C. XLIX, L.]
Homo si dormierit cum muliere coitu seminis, quae
sit ancilla etiam nubilis [h. quae sit ancilla et alligata
viro], et tamen pretio non redempta, nec libertate
donata: vapulabunt ambo, et non morientur, quia
<pb n="0324C"/>
non fuit libera. Pro delicto autem suo offeret Domino
ad ostium tabernaculi testimonii arietem:
orabitque pro eo sacerdos, et pro delicto ejus
coram Domino, et repropitiabitur ei, dimitteturque
peccatum. Quando ingressi fueritis terram, et plantaveritis
in ea ligna pomifera, auferetis praeputia
eorum: poma quae germinant, immunda erunt vobis
[h. tribus annis], nec edetis ex eis. Quarto autem
anno omnis fructus eorum sanctificabitur laudabilis
Domino. Quinto autem anno comedetis fructus,
congregantes poma quae proferunt. Ego Dominus
Deus vester. Non comedetis cum sanguine [h. super
sanguinem]. [C. LI.] Non augurabimini, nec observabitis
somnia. Neque in rotundum attondebitis
comam: nec radetis barbam. Et super mortuo non
<pb n="0324D"/>
incidetis carnem vestram, neque figuras aliquas et
stigmata facietis vobis. Ego Dominus. [C. LII.] Ne
prostituas filiam tuam, ne contaminetur terra, et
impleatur piaculo. Sabbata mea custodite, et sanctuarium
meum metuite. Ego Dominus. [C. LIII.]
Ne declinetis ad magos [h. Pithones], nec ab ariolis
aliquid sciscitemini, ut polluamini per eos. Ego Dominus
Deus vester. [C. LIV.] Coram cano capite
consurge, et honora personam senis: et time Dominum
Deum tuum. Ego sum Dominus. [C. LV.] Si
<pb n="0325A"/>
habitaverit advena in terra vestra, <hi>et moratus fuerit
inter vos</hi> [h. non habet], ne exprobretis ei [h. ne
circumveniatis eum]: sed sit inter vos quasi indigena:
et diligetis eum quasi vosmetipsos: fuistis
enim et vos advenae in terra Aegypti. Ego Dominus
Deus vester. [C. LVI.] Nolite facere iniquum aliquid
in judicio, in regula, in pondere, in mensura. Statera
justa, et aequa <hi>sint</hi> [h. non habet] pondera, justus
modius, aequusque sextarius [h. sunt vobis].
Ego Dominus Deus vester, qui eduxi vos de terra
Aegypti. Custodite omnia praecepta mea, et universa
judicia, et facite ea. Ego Dominus.</p>
<p>[T. XII, C. LVII, Cap. XX.] Locutusque est Dominus
ad Mosen, dicens: Haec loqueris filiis Israel:
Homo de filiis Israel, et de advenis qui habitant in
<pb n="0325B"/>
Israel, si quis dederit de semine suo idolo Moloch,
morte moriatur: populus terrae lapidabit eum. Et
ego ponam faciem meam contra illum: succidamque
eum de medio populi sui, eo quod dederit de semine
suo Moloch, et contaminaverit sanctuarium meum,
ac polluerit [h. violaverit] nomen sanctum meum:
Quod si negligens populus terrae, et quasi parvipendens
imperium meum, dimiserit hominem qui
dedit de semine suo Moloch, nec voluerit eum occidere:
ponam faciem meam super hominem illum,
et cognationem ejus, succidamque et ipsum, et
omnes qui consenserunt ei ut fornicaretur cum Moloch,
de medio populi sui. [B. XI, C. LXIII.] Anima,
quae declinaverit ad magos [h. Pythones] et ariolos,
et fornicata fuerit cum eis, ponam faciem meam
<pb n="0325C"/>
contra eam, et interficiam illam de medio populi
sui. Sanctificamini et estote sancti, quia <hi>et</hi> [h. non
habet] ego (sanctus sum) Dominus Deus vester.
Custodite praecepta mea, et facite ea: Ego Dominus
qui sanctifico vos. [C. LIX.] Qui maledixerit patri
suo, et matri, morte moriatur: patri matrique maledixit,
sanguis ejus sit super eum. [C. LX.] Si moechatus
quis fuerit cum uxore alterius, et adulterium
perpetraverit cum conjuge proximi sui, morte moriantur
moechus et adultera. [C. LXI.] Qui dormierit
cum noverca sua, et revelaverit ignominiam patris
sui, morte moriantur ambo: sanguis eorum sit
super eos. [C. LXII.] Si quis dormierit cum nuru
sua, uterque moriatur, quia scelus operati sunt:
sanguis eorum sit super eos. [C. LXIII.] Qui dormierit
<pb n="0325D"/>
cum masculo, coitu femineo, uterque operatus
est nefas, morte moriantur: sit sanguis eorum super
eos. [C. LXIV.] Qui supra uxorem filiam, duxerit
matrem ejus, scelus operatus est: vivus ardebit
cum eis [h. igni comburentur tam ipse quam ille],
nec permanebit tantum nefas in medio vestri. [C.
LXV.] Qui cum jumento et pecore coierit, morte
moriatur: pecus quoque occidite. [C. LXVI.] Mulier
<pb n="0326A"/>
quae succubuerit cuilibet jumento, simul interficietur
cum eo: sanguis eorum sit super eos.
[C. LXVII.] Qui acceperit sororem suam, filiam patris
sui, vel filiam matris suae, et viderit turpitudinem
ejus, illaque conspexerit fratris ignominiam:
nefariam rem operati sunt: occidentur in conspectu
populi sui, eo quod turpitudinem suam mutuo revelaverint,
et portabunt iniquitatem suam. [C. LXVIII.]
Qui coierit cum muliere in fluxu menstruo, et revelaverit
turpitudinem ejus, ipsaque aperuerit fontem
sanguinis sui, interficientur ambo de medio populi
sui. Turpitudinem materterae et amitae tuae non discooperies:
qui hoc fecerit, ignominiam carnis
[h. propinquae] suae nudavit, portabunt ambo iniquitatem
suam. Qui coierit cum uxore patrui, vel avunculi
<pb n="0326B"/>
sui, et revelaverit ignominiam cognationis suae,
portabunt ambo peccatum suum: absque liberis
morientur [h. Qui coierit cum uxore patrui sui, et
revelaverit ignominiam ejus, portabunt ambo peccatum
suum, absque liberis morientur]. Qui duxerit
uxorem fratris sui, rem facit illicitam, turpitudinem
fratris sui revelavit: absque liberis erunt. Custodite
leges meas [h. legitima mea], atque judicia, et facite
ea: ne et vos evomat terra quam intraturi estis et
habitaturi. Nolite ambulare in legitimis nationum,
quas ego expulsurus sum ante vos. Omnia enim haec
fecerunt, et abominatus sum eas. Vobis autem loquor:
Possidete terram eorum, quam dabo vobis in
haereditatem, terram fluentem lacte et melle. Ego
Dominus Deus vester, qui separavi vos a caeteris
<pb n="0326C"/>
populis. Separate ergo et vos jumentum mundum
ab immundo, et avem mundam ab immunda: ne
polluatis animas vestras in pecore, et in avibus, et
cunctis quae moventur in terra, et quae vobis ostendi
esse polluta. Et [ <hi>Vulg. tac.</hi> Et] eritis mihi sancti,
quia sanctus ego sum Dominus, et separavi vos a
caeteris populis, ut essetis mei. [C. LXIX.] Vir,
sive mulier, in quibus pythonicus, vel divinationis
fuerit spiritus, morte moriantur. Lapidibus obruent
eos: sanguis eorum sit super illos.</p>
<p>[T. XIII, C. LXX, Cap. XXI.] Dixit quoque Dominus
ad Mosen: Loquere ad sacerdotes filios
Aaron, et dices ad eos: Ne contaminetur sacerdos
in mortibus civium suorum, nisi tantum in consanguineis
ac propinquis, id est, super matre, et patre,
<pb n="0326D"/>
et filio, ac filia, fratre quoque, et sorore virgine,
quae non est nupta viro: sed nec in principe
populi sui contaminabitur. Non radent caput, nec
barbam [h. non radent in capite <hi>suo calvitium, nec</hi> 
barbam tondent], neque in carnibus suis facient incisuras.
Sancti erunt Deo suo, et non polluent
[h. violabunt] nomen ejus: incensum enim Domini, <hi>et</hi> 
 [h. non habet] panes Dei sui offerunt, et ideo
<pb n="0327A"/>
sancti erunt. Scortum et vile prostibulum non ducet
[ <hi>Vulg.</hi> docent, <hi>et</hi> consecrati sunt, <hi>et</hi> offerunt.
Sint ergo sancti] uxorem, nec eam quae repudiata est
a marito: quia consecratus est Deo suo, et panes
propositionis offert [h. sanctifica itaque eum, <hi>quia</hi> 
panes propositionis Dei tui offert]. Sit ergo sanctus
quia sanctus ego sum, Dominus, qui sanctifico vos
[ <hi>Vulg.</hi> eos]. [C. LXXI.] Sacerdotis filia, si deprehensa
fuerit in stupro, et violaverit nomen patris
sui, flammis exuretur. Pontifex, id est, sacerdos
maximus inter fratres suos, super cujus caput fusum
est unctionis oleum, et cujus manus in sacerdotium
consecratae sunt, vestitusque est sanctis vestibus,
caput suum non discooperiet, vestimenta non scindet:
et ad omnem mortuum non ingredietur omnino. Super
<pb n="0327B"/>
patre quoque suo et matre non contaminabitur.
Nec egredietur de sanctis, ne polluat [h. violet]
sanctuarium Dei sui, quia oleum sanctae unctionis
Dei sui [h. quia corona olei unctionis Dei sui super
eum est] super eum est [ <hi>Vulg.</hi> Domini, <hi>et tac.</hi> sui].
Ego Dominus. Virginem ducet uxorem: Viduam
autem et repudiatam, et sordidam, atque meretricem
non accipiet, sed puellam de populo suo: nec
commisceat stirpem generis sui vulgo gentis suae
[h. nec commisceat semen suum sicut vulgus gentis
suae]: quia ego Dominus qui sanctifico eum.
[B. XII, C, LXXII.] Locutusque est Dominus ad Mosen,
dicens: Loquere ad Aaron: Homo de semine
tuo per familias suas qui habuerit maculam, non
offeret panes Deo suo, nec accedet ad ministerium
<pb n="0327C"/>
ejus: si caecus fuerit, si claudus, si vel parvo, vel
grandi, vel torto, si fracto pede, si manu, si gibbus,
si lippus, si albuginem habens in oculo, si jugem
scabiem, si impetiginem in corpore, vel herniosus.
Omnis qui habuerit maculam de semine Aaron sacerdotis,
non accedet offerre hostias Domino, nec
panes Deo suo: vescetur tamen panibus, qui offeruntur
in sanctuario: ita dumtaxat, ut intra velum non
ingrediatur, nec accedat ad altare, quia maculam
habet, et contaminare non debet sanctuarium
meum. Ego Dominus qui sanctifico eos. Locutus est
ergo Moses ad Aaron, et filios ejus, et ad omnem
Israel, cuncta quae fuerant sibi imperata.</p>
<p>[C. LXXIII, Cap. XXII.] Locutus quoque est Dominus
ad Mosen, dicens: Loquere ad Aaron et ad
<pb n="0327D"/>
filios ejus, ut caveant ab his quae consecrata sunt
filiorum Israel, et non contaminent nomen sanctificatorum
mihi, quae ipsi offerunt. Ego Dominus
[h. ut non contaminent nomen sanctum meum in his
quae sanctificata sunt mihi. Ego Dominus]. Dic ad
eos et ad posteros eorum: Omnis homo qui accesserit
de stirpe vestra ad ea quae consecrata sunt, et
quae obtulerunt filii Israel Domino, in quo est immunditia,
peribit coram Domino. Ego sum Dominus.
Homo de semine Aaron, qui fuerit leprosus, aut
patiens fluxum seminis, non vescetur de his quae
<pb n="0328A"/>
sanctificata sunt mihi, donec sanetur. Qui tetigerit
immundum super mortuo [h. donec curetur. <hi>Anima
quae</hi> tetigerit immundum super mortuo], et ex quo
egreditur semen quasi coitus, et qui tangit reptile,
et quodlibet immundum, cujus tactus est sordidus,
immundus erit usque ad vesperum, et non vescetur
his quae sanctificata sunt, sed cum laverit carnem
suam aqua, et occubuerit sol, tunc mundatus vescetur
de sanctificatis, quia cibus illius est. Morticinum
et captum a bestia non comedent, nec polluentur
in eis. Ego sum Dominus. Custodiant praecepta
mea [h. Observent custodias meas], ut non
subjaceant peccato, et moriantur in sanctuario, cum
polluerint [h. violaverint] illud. Ego Dominus qui
sanctifico eos [ <hi>Vulg.</hi> vos]. Omnis alienigena non
<pb n="0328B"/>
comedet de sanctificatis, inquilinus sacerdotis et
mercenarius non vescentur ex eis. Quem autem sacerdos
emerit et qui vernaculus domus ejus fuerit,
hi comedent ex eis. Si filia sacerdotis cuilibet ex
populo nupta fuerit, de his quae sanctificata sunt,
et de primitiis non vescetur; sin autem vidua, et
repudiata, et absque liberis reversa fuerit ad domum
patris sui: sicut puella consueverat, aletur
cibis patris sui. Omnis alienigena comedendi ex eis
non habet potestatem. Qui comederit de sanctificatis
per ignorantiam, addet quintam partem cum eo
quod comedit, et dabit sacerdoti in sanctuarium.
Nec contaminabunt sanctificata filiorum Israel, quae
offerunt Domino: ne forte sustineant iniquitatem
delicti sui, cum sanctificata comederint. Ego Dominus
<pb n="0328C"/>
qui sanctifico eos. [T. XIV, C. LXXIV.] Locutusque
est Dominus ad Mosen, dicens: Loquere
ad Aaron et filios ejus, et ad omnes filios Israel, dicesque
ad eos: Homo de domo Israel et de advenis
qui habitant apud vos, qui obtulerit oblationem
suam, vel vota solvens, vel sponte offerens, quidquid
illud obtulerit in holocaustum Domini, ut offeratur
per vos, masculus immaculatus erit ex bobus,
et ex ovibus, et ex capris: si maculam habuerit,
non offeretis, neque erit acceptabile: homo qui
obtulerit victimam pacificorum Domino, vel vota
solvens, vel sponte offerens, tam de bobus quam
de ovibus, immaculatum offeret, ut acceptabile sit:
omnis macula non erit in eo. Si caecum fuerit, si
fractum, si cicatricem habens, si papulas, aut scabiem,
<pb n="0328D"/>
vel impetiginem, non offeretis ea Domino, neque
adolebitis ex eis super altare Domini. Bovem et
ovem aure et cauda amputatis, voluntarie offerre
potes [h. bovem et ovem, quae generaliter plus minusve
habuerit, voluntarie offerre potes], votum
autem ex his solvi non potest. Omne animal quod
vel contritis, vel tunsis, vel sectis ablatisque testiculis
est, non offeretis Domino, et in terra vestra
hoc omnino ne faciatis. De manu alienigenae non
offeretis panes Deo vestro, et quidquid aliud dare
voluerit: quia corrupta et maculata sunt omnia,
<pb n="0329A"/>
non suscipietis ea [h. De manu alienigenae non offeretis
panes Deo vestro de omnibus istis, quia corrupta
et maculata sunt omnia; non suscipietis ea].
Locutusque est Dominus ad Mosen, dicens: Bos, ovis
et capra, cum genita fuerint, septem diebus erunt
sub ubere matris suae: die autem octavo, et deinceps
offerri poterunt Domino. Sive illa bos, sive illa ovis,
non immolabuntur una die cum fetibus suis [C. LXXV.]
Si immolaveritis hostiam pro gratiarum
actione Domino, ut possit esse placabilis, eodem die
comedetis eam [h. eodem die comedetur], non remanebit
[h. non remanebit ex ea quidquam in mane]
quidquam in mane alterius diei. Ego Dominus: Custodite
mandata mea, et facite ea. Ego Dominus. Ne
polluatis nomen meum sanctum, ut sanctificer in
<pb n="0329B"/>
medio filiorum Israel. Ego Dominus qui sanctifico
vos, et eduxi de terra Aegypti, ut essem vobis in
Deum. Ego Dominus.</p>
<p>[B. XIII, C. LXXVI, Cap. XXIII.] Locutusque est
Dominus ad Mosen, dicens: Loquere filiis Israel, et
dices ad eos: Hae sunt feriae Domini, quas vocabitis
sanctas: Sex diebus facietis opus: dies septimus,
quia sabbati requies est, vocabitur sanctus. Omne
opus non facietis in eo: sabbatum Domini est in cunctis
habitationibus vestris. [C. LXXVII.] Hae sunt
ergo feriae Domini sanctae, quas celebrare debetis
temporibus suis. Mense primo, quarta decima die
mensis ad vesperum Phase Domini est, et quinta decima
die mensis hujus, solemnitas azymorum Domini
est. Septem diebus azyma comedetis. Dies primus
<pb n="0329C"/>
erit vobis celeberrimus sanctusque: omne opus
servile non facietis <hi>in eo</hi> [h. non habet], sed offeretis
sacrificium in igne Domino septem diebus. [C.
LXXVIII.]. Dies autem septimus erit celebrior et
sanctior, nullumque servile opus facietis [ <hi>Vulg. add.</hi> 
in eo]. Locutusque est Dominus ad Mosen, dicens:
Loquere filiis Israel, et dices ad eos: Cum ingressi
fueritis terram, quam ego dabo vobis, et messueritis
segetem, feretis manipulos spicarum, primitias messis
vestrae, ad sacerdotem: qui elevabit fasciculum
coram Domino, ut acceptabile sit pro vobis, altero
die sabbati, et sanctificabit illum: Atque in eodem
die quo manipulus consecratur, caedetur agnus immaculatus,
anniculus in holocaustum Domini. Et
libamenta offerentur cum eo, duae decimae similae
conspersae oleo in incensum Domini, odoremque suavissimum:
<pb n="0329D"/>
liba quoque vini, quarta pars hin. Panem,
et polentam, et pultes [h. <hi>spicam teneram</hi> ] non comedetis
ex segete, usque ad diem, qua offeretis ex
ea Deo vestro. Praeceptum est sempiternum in generationibus,
cunctisque habitaculis vestris. Numerabitis
ergo ab altero die sabbati, in quo obtulistis manipulum
primitiarum, septem hebdomadas plenas,
usque ad alteram diem expletionis hebdomadae septimae,
id est, quinquaginta dies, et sic offeretis sacrificium
novum Domino ex omnibus habitaculis vestris,
panes primitiarum duos [h. Ex habitaculis vestris
offeretis panes primitiarum duos] de duabus decimis
similae fermentatae, quos coquetis in primitias Domini.
<pb n="0330A"/>
Offeretisque cum panibus septem agnos immaculatos
anniculos, et vitulum de armento unum, et
arietes duos, et erunt in holocaustum cum libamentis
suis, in odorem suavissimum Domino. Facietis et
hircum [h. caprarum] pro peccato, duosque agnos
anniculos hostias pacificorum. Cumque elevaverit eos
sacerdos cum panibus primitiarum coram Domino,
cedent in usum ejus [h. <hi>sanctitas erunt Domino ad</hi> 
sacerdotem]. Et vocabitis hunc diem celeberrimum
atque sanctissimum: omne opus servile non facietis
in eo. Legitimum sempiternum erit in cunctis habitaculis,
et generationibus vestris. Postquam autem
messueritis segetem [h. <hi>Et cum messueritis</hi> segetem]
terrae vestrae, non secabitis eam usque ad solum:
nec remanentes spicas colligetis, sed pauperibus et
<pb n="0330B"/>
peregrinis dimittetis eas. Ego sum Dominus Deus
vester [T. XV, C. LXXIV.] Locutusque est Dominus
ad Mosen, dicens: Loquere filiis Israel: Mense
septimo, prima die mensis, erit vobis sabbatum memoriale,
clangentibus tubis, et vocabitur sanctum:
omne opus servile non facietis <hi>in eo</hi> [h. non habet],
et offeretis holocaustum Domino. Locutusque est
Dominus ad Mosen, dicens: Decimo die mensis hujus
septimi, dies expiationum erit celeberrimus, et
vocabitur sanctus: affligetisque animas vestras in eo,
et offeretis holocaustum Domino. Omne opus [ <hi>Vulg.
add.</hi> servile] non facietis in tempore diei hujus: quia
dies propitiationis est, ut propitietur vobis Dominus
Deus vester. Omnis anima, quae afflicta non fuerit in
die hoc, peribit de populis suis, et quae operis quidpiam
<pb n="0330C"/>
fecerit, delebo eam de populo suo. Nihil ergo operis
facietis <hi>in eo</hi> [h. non habet]: legitimum sempiternum
erit vobis in cunctis generationibus et habitationibus
vestris. Sabbatum requietionis est, et affligetis animas
vestras die nono mensis a vespera usque [h. Affligetis
animas <hi>vestras</hi> die nona <hi>mensis</hi> ad vesperam, a vespera <hi>usque</hi> 
] ad vesperam celebrabitis sabbata vestra. Et locutus
est Dominus ad Mosen, dicens: Loquere filiis
Israel: A quinto decimo die mensis hujus septimi erunt
feriae tabernaculorum septem diebus Domino. Dies
primus vocabitur celeberrimus atque sanctissimus:
omne opus servile non facietis <hi>in eo</hi> [h. non habet].
Et septem diebus offeretis holocausta Domino; dies
quoque octavus erit celeberrimus atque sanctissimus,
et offeretis holocaustum Domino: est enim coetus
atque collectae: omne opus servile non facietis
<pb n="0330D"/> <hi>in eo</hi> 
 [h. non habet]. Hae sunt feriae Domini, quas vocabitis
celeberrimas atque sanctissimas, offeretisque
in eis oblationes Domino, holocausta et libamenta
juxta ritum uniuscujusque diei: exceptis
sabbatis Domini, donisque vestris, et quae
offeretis ex voto, vel quae sponte tribuetis Domino.
A quinto decimo ergo die mensis septimi, quando
congregaveritis omnes fructus terrae vestrae, celebrabitis
ferias Domini septem diebus. Die primo et die
octavo erit sabbatum, id est, requies. Sumetisque vobis
die primo fructus arboris pulcherrimae, spathulasque
palmarum, et ramos ligni densarum frondium,
et salices de torrente, et laetamini coram Domino
<pb n="0331A"/>
Deo vestro. Celebrabitisque solemnitatem ejus septem
diebus per annum. Legitimum sempiternum
erit in generationibus vestris. Mense septimo festa
celebrabitis, et habitabitis in umbraculis [h. tabernaculis]
septem diebus. Omnis, qui de genere est
Israel, manebit in tabernaculis, ut discant posteri
vestri, quod in tabernaculis habitare fecerim filios
Israel, cum educerem eos de terra Aegypti. Ego
Dominus Deus vester. Locutusque est Moses super
solemnitatibus Domini ad filios Israel.</p>
<p>[C. LXXX, Cap. XXIV.] Et locutus est Dominus
ad Mosen, dicens: Praecipe filiis Israel, ut afferant
tibi oleum de olivis purissimum, ac lucidum, ad
concinnandas lucernas jugiter, extra velum testimonii
in tabernaculo foederis [h. testimonii]. Ponet eas
<pb n="0331B"/>
Aaron a vespere usque in mane coram Domino,
cultu rituque perpetuo in generationibus vestris super
candelabrum mundissimum ponentur semper
in conspectu Domini. Accipies quoque similam, et
coques ex ea duodecim panes [h. <hi>placentas</hi> ], qui singuli
habebunt duas decimas: quorum senos altrinsecus
super mensam purissimam coram Domino
statues, et pones super eos thus lucidissimum, ut
sit [h.] pani in monimentum oblationis Domini. Per
singula sabbata mutabuntur [h. praeparabuntur] coram
Domino suscepti a filiis Israel foedere sempiterno:
eruntque Aaron et filiorum ejus, ut comedant eos
in loco sancto: quia sanctum sanctorum est de sacrificiis
Domini jure perpetuo. [T. XVI, B. XIV,
C. LXXXI.] Ecce autem egressus filius mulieris
<pb n="0331C"/>
Israelitidis, quem pepererat de viro Aegyptio inter
filios Israel, jurgatus est in castris cum viro Israelita.
Cumque blasphemasset nomen Dei, et maledixisset
ei [h. <hi>Non habet, Dei, nec, ei</hi> ], adductus est
ad Mosen (vocabatur autem mater ejus Solomith),
filia Dibri de tribu Dan. Miseruntque eum in carcerem,
donec nossent quid juberet Dominus. Qui locutus
est ad Mosen, dicens: Educ blasphemum extra
castra, et ponant omnes, qui audierunt, manus suas
super caput ejus, et lapidet eum populus universus:
Et ad filios Israel loqueris: Homo, qui maledixerit
Deo suo, portabit peccatum suum, et qui blasphemaverit
nomen Domini, morte moriatur: lapidibus
opprimet eum omnis multitudo, sive ille civis, sive
peregrinus fuerit. Qui blasphemaverit nomen Domini
<pb n="0331D"/>
[h. non habet, Domini], morte moriatur.
[C. LXXXII.] Qui percusserit, et occiderit hominem,
morte moriatur. Qui percusserit animal, reddat vicarium,
id est, animam pro anima. Qui irrogaverit
maculam cuilibet civium suorum: sicut fecit, sic
fiat ei: fracturam pro fractura, oculum pro oculo,
dentem pro dente restituet, qualem inflixerit maculam,
talem sustinere cogetur. Qui percusserit jumentum,
reddet aliud. Qui percusserit hominem,
punietur. Aequum judicium sit inter vos, sive peregrinus,
<pb n="0332A"/>
sive civis peccaverit [h. fuerit]: quia ego
sum Dominus Deus vester. Locutusque est Moses ad
filios Israel, et eduxerunt eum, qui blasphemaverat,
extra castra, ac lapidibus oppresserunt. Feceruntque
filii Israel sicut praeceperat Dominus Mosi.
</p>
<div3>
          <head>[Cap. XXV.]</head>
<p> Locutusque est Dominus ad Mosen
in monte Sinai, dicens: Loquere filiis Israel, et dices
ad eos: Quando ingressi fueritis terram quam
ego dabo vobis, sabbatizet sabbatum [h. terra]
Domino. Sex annis seres agrum tuum, et sex annis
putabis vineam tuam, colligesque fructus ejus: septimo
autem anno sabbatum erit terrae, requietionis
Domini: agrum non seres, et vineam non putabis.
Quae sponte gignet humus, non metes, et uvas primitiarum
tuarum non colliges quasi vindemiam
<pb n="0332B"/>
[h. Et uvas quas vinea <hi>sponte</hi> attulerit <hi>non colliges</hi> 
quasi vindemiam]: annus enim requietionis terrae
est: sed erunt vobis in cibum, tibi et servo tuo,
ancillae tuae et mercenario tuo, et advenae qui peregrinantur
apud te: jumentis tuis et pecoribus, omnia
quae nascuntur, praebebunt cibum. Numerabis quoque
tibi septem hebdomadas annorum, id est, septem
septies, quae simul faciunt annos quadraginta
novem: et clanges buccina mense septimo, decima
die mensis propitiationis tempore in universa terra
vestra. Sanctificabisque annum quinquagesimum,
et vocabis remissionem cunctis habitatoribus terrae
tuae: ipse est enim Jubilaeus. Revertetur homo ad
possessionem suam, et unusquisque rediet ad familiam
pristinam: quia jubilaeus est et quinquagesimus
<pb n="0332C"/>
annus. Non seretis, neque metetis sponte in
agro nascentia, et primitias vindemiae non colligetis,
ob sanctificationem jubilaei, sed statim oblata comedetis
[h. et vineam <hi>non vindemiabitis,</hi> sed in agro <hi>statim</hi> 
 comedetis]. Anno jubilaei redient omnes ad
possessiones suas. Quando vendes quidpiam civi tuo,
vel emes ab eo, ne contristes fratrem tuum, sed
juxta numerum annorum jubilaei emes ab eo, et
juxta supputationem frugum vendet tibi. Quanto plures
anni remanserint post jubilaeum, tanto crescet et
pretium: et quanto minus temporis numeraveris,
tanto minoris et emptio constabit. Tempus enim frugum
vendet tibi. Nolite affligere contribules vestros,
sed timeat unusquisque Deum suum, quia ego Dominus
Deus vester. Facite praecepta mea, et judicia
<pb n="0332D"/>
custodite, et implete ea, ut habitare possitis in terra
absque ullo pavore, et gignat vobis humus fructus
suos, quibus vescamini usque ad saturitatem, nullius
impetum formidantes. Quod si dixeritis: Quid comedemus
anno septimo, si non severimus, neque
collegerimus fruges nostras? Dabo benedictionem
meam vobis anno sexto, et faciet fructus trium annorum:
seretisque anno octavo, et comedetis veteres
fruges usque ad nonum annum: donec nova nascantur,
edetis vetera. Terra quoque non vendetur
<pb n="0333A"/>
in perpetuum: quia mea est, et vos advenae et coloni
mei estis [h. et coloni apud me]. Unde cuncta
regio possessionis vestrae sub redemptionis conditione
vendetur. [C. LXXXIII.] Si attenuatus frater
tuus vendiderit possessiunculam suam, et voluerit
propinquus ejus, potest redimere quod ille vendiderat.
Sin autem non habuerit proximum, et ipse
pretium ad redimendum potuerit invenire: computabuntur
fructus ex eo tempore quo vendidit, et
quod reliquum est, reddet emptori, sicque recipiet
possessionem suam. Quod si non invenerit manus
ejus, ut reddat pretium, habebit emptor quod emerat,
usque ad annum jubilaeum. In ipso enim omnis
venditio redit [ <hi>Vulg.</hi> redibit] ad dominum et ad
possessorem pristinum. Qui vendiderit domum intra
<pb n="0333B"/>
urbis muros, habebit licentiam redimendi, donec
unus impleatur annus. Si non redemerit, et anni
circulus fuerit evolutus, emptor possidebit eam, et
posteri ejus in perpetuum, et redimi non poterit
etiam in jubilaeo. Sin autem in villa fuerit domus,
quae muros non habet, agrorum jure vendetur. Si
ante redempta non fuerit, in jubilaeo revertetur ad
dominum. Aedes Levitarum, quae in urbibus sunt,
semper possunt redimi. si redemptae non fuerint, in
jubilaeo revertentur ad dominos, quia domus urbium
Levitarum pro possessionibus sunt inter filios Israel.
Suburbana autem eorum non veneant, quia possessio
sempiterna est. Si attenuatus fuerit frater tuus,
et infirmus manu, et susceperis eum quasi advenam
et peregrinum, et vixerit tecum, ne accipias ab eo
<pb n="0333C"/>
usuram, nec amplius quam dedisti. Time Deum
tuum, ut vivere possit frater tuus apud te. Pecuniam
tuam non dabis ei ad usuram, et frugum superabundantiam
non exiges. Ego Dominus Deus vester,
qui eduxi vos de terra Aegypti, ut darem vobis terram
Chanaan, et essem vester Deus. [C. LXXXIV.]
Si paupertate compulsus vendiderit se tibi frater
tuus, non eum opprimes servitute famulorum, sed
quasi mercenarius et colonus erit [h. tecum], usque
ad annum jubilaeum operabitur apud te, et
postea egredietur cum liberis suis, et revertetur ad
cognationem et ad possessionem patrum suorum;
mei enim servi sunt, et ego eduxi eos de terra
Aegypti. Non veneant conditione servorum: ne
affligas eum per potentiam, sed metuito Deum tuum.
<pb n="0333D"/>
Servus et ancilla sint vobis de nationibus, quae in
circuitu vestro sunt. Et de advenis, qui peregrinantur
apud vos, vel qui ex his nati fuerint in terra
vestra; hos habebitis famulos: et haereditario jure
transmittetis ad posteros, ac possidebitis in aeternum
Fratres autem vestros filios Israel ne opprimatis
per potentiam. Si invaluerit apud vos manus
advenae atque peregrini, et attenuatus frater tuus
vendiderit se ei, aut cuiquam de stirpe ejus: post
venditionem potest redimi. Qui voluerit ex fratribus
suis, redimet eum, et patruus, et patruelis,
et consanguineus, et affinis [h. unus ex fratribus
suis redimet eum, aut patruus, aut patruelis,
aut quilibet consanguineus cognationis suae]. Sin
<pb n="0334A"/>
autem et ipse potuerit, redimet se, supputatis dumtaxat
annis a tempore venditionis suae usque ad
annum jubilaeum: et pecunia, qua venditus fuerat,
juxta annorum numerum et rationem mercenarii supputata.
Si plures fuerint anni qui remanent usque
ad jubilaeum, secundum hos reddet et pretium. Si
pauci, ponet rationem cum eo juxta annorum numerum,
et reddet emptori quod reliquum est annorum,
quibus ante servivit mercedibus imputatis:
non affliget eum violenter in conspectu tuo. Quod
si per haec redimi non potuerit, anno jubilaeo egredietur
cum liberis suis. Mei enim servi sunt filii
Israel, quos eduxi de terra Aegypti.</p>
<p>[C. LXXXV, Cap. XXVI.] Ego Dominus Deus
vester: Non facietis vobis [h . . . . . . . ] idolum et sculptile,
<pb n="0334B"/>
nec titulos erigetis, nec insigem lapidem ponetis
in terra vestra, ut adoretis eum. [C. LXXXVI.]
Ego enim sum Dominus Deus vester: custodite
sabbata mea, et pavete ad sanctuarium meum. Ego
Dominus. [C. LXXXIX. B. XV.] Si in praeceptis
meis ambulaveritis, et mandata mea custodieritis
et feceritis ea, dabo vobis pluvias temporibus suis,
et terra gignet germen suum et pomis arbores replebuntur.
Apprehendet messium tritura vindemiam,
et vindemia occupabit sementem: et comedetis panem
vestrum in saturitate, et absque pavore habitabitis
in terra vestra: Dabo pacem in finibus vestris,
dormietis, et non erit qui exterreat. Auferam
malas bestias: et gladius non transibit terminos
vestros. Persequemini inimicos vestros, et corruent
<pb n="0334C"/>
coram vobis: persequentur quinque de vestris centum
alienos, et centum de vobis decem millia: cadent
inimici vestri in conspectu vestro gladio. Respiciam
vos, et crescere faciam: multiplicabimini, et
firmabo pactum meum vobiscum. Et comedetis vetustissima
veterum, et vetera novis supervenientibus
projicietis. Ponam tabernaculum meum in medio
vestri, et non abjiciet vos anima mea.
[C. LXXXVIII.] Et ambulabo inter vos, et ero vester
Deus, vosque eritis populus meus. Ego Dominus
Deus vester: qui eduxi vos de terra Aegyptiorum,
ne serviretis eis; et qui confregi catenas cervicum
vestrarum, ut incederetis erecti. Quod si non audieritis
me, nec feceritis omnia praecepta mea: si spreveritis
leges meas [h. legitima mea], et judicia mea
<pb n="0334D"/>
contempseritis, ut non faciatis ea quae a me constituta
sunt, et ad irritum perducatis pactum meum:
ego quoque haec faciam vobis: Visitabo vos velociter
in egestate et ardore, qui conficiat oculos
vestros, et consumat animas vestras. Frustra seretis
sementem, quae ab hostibus devorabitur. Ponam
faciem meam contra vos, et corruetis coram hostibus
vestris, et subjiciemini his qui oderunt vos, fugietis,
nemine persequente. Sin autem nec sic obedieritis
mihi, addam correptiones vestras septuplum
propter peccata vestra, et conteram superbiam duritiae
vestrae. Daboque coelum vobis desuper sicut
ferrum, et terram aeneam. Consumetur incassum labor
vester, non proferet terra germen, nec arbores
<pb n="0335A"/>
poma praebebunt. Si ambulaveritis ex adverso mihi,
nec volueritis audire me, addam plagas vestras usque
[ <hi>Vulg. tac.</hi> usque] in septuplum propter peccata vestra:
emittamque in vos bestias agri, quae consumant vos, et
pecora vestra, et ad paucitatem cuncta redigant,
desertaeque fient viae vestrae. Quod si nec sic volueritis
recipere disciplinam, sed ambulaveritis ex adverso
mihi: ego quoque contra vos adversus incedam,
et percutiam vos septies propter peccata vestra,
inducamque super vos gladium ultorem foederis
mei. Cumque confugeritis in urbes, mittam pestilentiam
in medio vestri, et trademini in hostium
manibus, postquam confregero baculum panis vestri:
ita ut decem mulieres in uno clibano coquant
panes, et reddant eos ad pondus [h. et vertetur
<pb n="0335B"/>
panis vester ad pondus]: et comedetis, et non saturabimini.
Sin autem nec per haec audieritis me,
sed ambulaveritis contra me: et ego incedam adversum
vos in furore contrario, et corripiam vos <hi>septem plagis</hi> 
 [h. septies] propter peccata vestra,
ita ut comedatis carnes filiorum vestrorum et filiarum
vestrarum, destruam excelsa vestra, et simulacra
vestra [ <hi>Vulg. tac.</hi> vestra] confringam. Cadetis
inter ruinas idolorum vestrorum, et abominabitur
vos anima mea, intantum ut urbes vestras redigam
in solitudinem, et deserta faciam sanctuaria vestra,
nec recipiam ultra odorem suavissimum. Disperdamque
terram vestram, et stupebunt super eam inimici
vestri, cum habitatores illius fuerint. Vos autem
dispergam in gentes, et evaginabo post vos gladium,
<pb n="0335C"/>
eritque terra vestra deserta, et civitates vestrae dirutae.
Tunc placebunt terrae sabbata sua cunctis
diebus solitudinis suae: quando fueritis in terra hostili,
sabbatizabit, et requiescet in sabbatis solitudinis
suae, eo quod non requieverit in sabbatis vestris
quando habitabatis in ea. Et qui de vobis remanserint,
dabo pavorem in cordibus eorum in regionibus
hostium, terrebit eos sonitus folii volantis, et
ita fugient quasi gladium: cadent, nullo persequente,
et corruent singuli super fratres suos quasi bella
fugientes, nemo vestrum inimicis audebit resistere.
Peribitis inter gentes, et hostilis vos terra consumet.
Quod si et de iis aliqui remanserint, tabescent in iniquitatibus
suis, in terra inimicorum suorum, et propter
peccata patrum suorum et sua affligentur: donec confiteantur
<pb n="0335D"/>
iniquitates suas, et majorum suorum, quibus
praevaricati sunt in me, et ambulaverunt ex adverso
mihi. Ambulabo igitur et ego contra eos, et
inducam illos in terram hostilem, donec erubescat
incircumcisa mens eorum: tunc orabunt pro impietatibus
suis. Et recordabor foederis mei, quod pepigi
cum Jacob, et Isaac, et Abraham. Terrae quoque memor
ero: quae cum relicta fuerit ab eis, complacebit
sibi in sabbatis suis, patiens solitudinem propter illos.
Ipsi vero rogabunt pro peccatis suis, eo quod abjecerint
judicia mea et leges meas [h. legitima]
despexerint. Et tamen etiam cum essent in terra
hostili, non penitus abjeci eos, neque sic despexi,
ut consumerentur, et irritum facerem pactum meum
<pb n="0336A"/>
cum eis. Ego enim sum Dominus Deus eorum, et recordabor
foederis mei pristini, quando eduxi eos de
terra Aegypti in conspectu gentium, ut essem Deus
eorum. Ego Dominus. Haec sunt praecepta atque judicia
et leges, quas dedit Dominus inter se et inter
filios Israel in monte Sinai per manum Mosi.</p>
<p>[B. XVI, C. LXXXVIII, Cap. XXVII.] Locutusque
est Dominus ad Mosen, dicens: Loquere filiis Israel,
et dices ad eos: Homo qui votum fecerit, et spoponderit
animam suam, sub aestimatione dabit pretium.
Si fuerit masculus a vigesimo anno usque ad sexagesimum
annum, dabit quinquaginta siclos argenti
ad mensuram sanctuarii: si mulier, triginta. A
quinto autem anno usque ad vigesimum, masculus
dabit viginti siclos; femina decem. Ab uno mense
<pb n="0336B"/>
usque ad annum quintum, pro masculo dabuntur
quinque sicli, pro femina tres. Sexagenarius et ultra
masculus dabit quindecim siclos; femina decem.
Si pauper fuerit, et aestimationem reddere non valebit,
stabit coram sacerdote, et quantum ille aestimaverit,
et viderit eum posse reddere, tantum dabit.
Animal autem quod immolari potest Domino,
si quis voverit Domino [ <hi>Vulg. tac.</hi> Domino], sanctum
erit, et mutari non poterit, id est, nec melius
malo, nec pejus bono: quod si mutaverit,
et ipsum quod mutatum est, et illud pro quo
mutatum est, consecratum erit Domino. Animal
autem immundum, quod immolari Domino non
potest, si quis voverit, adducetur ante sacerdotem.
Qui judicans utrum bonum an malum sit,
<pb n="0336C"/>
statuet pretium. Quod si dare [h. redimere] voluerit
is qui offert, addet supra aestimationem quintam
partem. Homo si voverit domum suam, et sanctificaverit
Domino, considerabit eam sacerdos utrum
bona an mala sit, et juxta pretium, quod ab eo fuerit
constitutum, venumdabitur: sin autem ille qui
voverat, voluerit redimere eam, dabit quintam
partem aestimationis supra, et habebit domum.
Quod si agrum possessionis suae voverit et consecraverit
Domino: juxta mensuram sementis aestimabitur
pretium: si triginta modiis hordei seritur
terra, quinquaginta siclis vendetur argenti. Si statim
ab anno incipientis [ <hi>Vulg.</hi> accipientis] jubilaei
voverit agrum, quanto valere potest, tanto aestimabitur.
Sin autem post aliquantulum temporis, supputabit
<pb n="0336D"/>
sacerdos pecuniam juxta annorum, qui reliqui
sunt, numerum usque ad jubilaeum, et detrahetur
ex pretio. Quod si voluerit redimere agrum
ille qui voverat, addet quintam partem aestimatae
pecuniae, et possidebit eum. Sin autem noluerit
redimere, sed alteri cuilibet fuerit venumdatus,
ultra eum qui voverat, redimere non poterit: quia
cum jubilaei venerit dies, sanctificatus erit Domino,
et possessio consecrata ad jus pertinet sacerdotum.
Si ager emptus est, et non de possessione
majorum sanctificatus fuerit Domino, supputabit sacerdos
juxta annorum numerum usque ad jubilaeum,
pretium, et dabit ille qui voverat eum, Domino
In jubilaeo autem revertetur ad priorem dominum
<pb n="0337A"/>
qui vendiderat eum, et habuerat in sorte possessionis
suae. Omnis aestimatio siclo sanctuarii ponderabitur.
Siclus viginti obolos habet. Primogenita, quae ad
Dominum pertinent, nemo sanctificare poterit, et
vovere, sive bos, sive ovis fuerit, Domini sunt.
Quod si immundum est animal, redimet qui obtulit,
juxta aestimationem tuam, et addet quintam
partem pretii; si redimere noluerit, vendetur
alteri quantocumque a te fuerit aestimatum.
Omne quod Domino consecratur, sive homo fuerit,
sive animal, sive ager, non vendetur, nec redimi
poterit. Quidquid semel fuerit consecratum,
sanctum sanctorum erit Domino. Et omnis consecratio,
<pb n="0338A"/>
quae offertur ab homine, non redimetur,
sed morte morietur. Omnes decimae terrae, sive
de frugibus, sive de pomis arborum, Domini sunt,
et illi sanctificantur. Si quis autem voluerit redimere
decimas suas, addet quintam partem earum.
Omnium decimarum bovis et ovis <hi>et caprae</hi> [h. non habet],
quae sub pastoris virga transeunt, quidquid decimum
venerit, sanctificabitur Domino. Non eligetur
nec bonum nec malum, nec altero commutabitur: si
quis mutaverit, et quod mutavit [ <hi>Vulg.</hi> mutatum est],
et pro quo mutatum est, sanctificabitur Domino, et non
redimetur. Haec sunt praecepta, quae mandavit
Dominus Mosi ad filios Israel in monte Sinai.</p>
<p>
            <emph>
              <pb n="0337"/> <hi>Explicit Vajecra, id est, Leviticus.</hi> </emph>

</p>
        </div3>
      </div1>
</body>
  </text>
</TEI>