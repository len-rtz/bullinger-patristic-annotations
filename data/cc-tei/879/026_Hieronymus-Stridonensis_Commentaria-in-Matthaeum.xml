<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Matthaeum</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 26</title>
           <idno>HieStr.CoInMa3</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>prologus.</head>
<p> <emph>1-2</emph> Plures fuisse, qui Evangelia scripserunt, et Lucas
evangelista testatur, dicens: <hi>Quoniam quidem multi
<pb n="0016"/>
conati sunt ordinare narrationem rerum, quae in nobis
completae sunt, sicut tradiderunt nobis, qui ab initio
<pb n="0017A"/>
ipsi viderunt sermonem, et ministraverunt ei;</hi> et perseverantia
usque ad praesens tempus monimenta
declarant, quae a diversis auctoribus edita, diversarum
haereseon fuere principia, ut est illud juxta Aegyptios,
et Thomam, et Matthiam, et Bartholomaeum,
duodecim quoque <emph>3-4</emph> apostolorum, et Basilidis
atque Apellis, ac reliquorum, quos enumerare
longissimum est: cum hoc tantum in praesentiarum
necesse sit dicere, exstitisse quosdam, qui sine spiritu
et gratia Dei conati sunt magis ordinare narrationem,
quam historiae texere veritatem. Quibus jure
potest illud propheticum coaptari: <hi>Vae qui prophetant
de corde suo: qui ambulant post spiritum suum,
qui dicunt: haec dicit Dominus; et Dominus non misit
eos <note>(Ezech. XIII, 3)</note>
          </hi>. De quibus et Salvator in Evangelio
<pb n="0017B"/>
Joannis loquitur: <hi>Omnes qui ante me venerunt
fures fuerunt et latrones <note>(Joan. X, 8)</note>
          </hi>. Qui venerunt:
non, qui missi sunt. Ipse enim ait: <hi>Veniebant, et
ego non mittebam eos <note>(Jer. XIV, 14; et XXIII, 21)</note>
          </hi>. In
venientibus, praesumptio temeritatis; in missis, obsequium
servitutis est. Ecclesia autem, quae supra
petram Domini voce fundata est, quam introduxit
rex in cubiculum suum <note>(Cant. I et II)</note>, et ad quam
per foramen descensionis occultae misit manum
suam <note>(Cant. V)</note>, similis damulae hinnuloque cervorum
<pb n="0018A"/> <note>(Cant. II, 9)</note>,
quatuor flumina paradisi instar
eructans <note>(Gen. II)</note>, quatuor et angulos et annulos
habet [ <hi>Al.</hi> habens], per quos quasi arca Testamenti
et custos Legis Domini, lignis immobilibus vehitur <note>(Exod. XXV, 10 seqq.)</note>.</p>
<p>Primus omnium Matthaeus est Publicanus, cognomento
Levi, qui Evangelium in Judaea Hebraeo sermone
edidit, ob eorum vel maxime causam, qui in
Jesum crediderant ex Judaeis, et nequaquam Legis
umbram, succedente Evangelii veritate, servabant.
Secundus Marcus, interpres apostoli Petri, et Alexandrinae
ecclesiae primus episcopus, qui Dominum quidem
Salvatorem ipse non vidit, sed ea quae magistrum
audierat praedicantem, juxta fidem magis gestorum
narravit quam ordinem. Tertius Lucas medicus, natione
<pb n="0018B"/>
Syrus Antiochensis (cujus laus in Evangelio),
qui et ipse discipulus apostoli Pauli, in Achaiae Boeotiaeque
partibus volumen condidit <note>(II Cor. VIII)</note>, quaedam
altius repetens, et ut ipse in prooemio confitetur,
audita magis, quam visa describens. Ultimus Joannes
apostolus et evangelista, quem Jesu amavit plurimum,
qui supra pectus Domini recumbens <note>(Joan. XIII
et XXI)</note>, purissima doctrinarum fluenta potavit, et <emph>5-6</emph> 
 qui solus de cruce meruit audire: <hi>Ecce mater
tua <note>(Joan. XIX, 27)</note>
          </hi>. Is cum esset in Asia, et jam tunc
<pb n="0019A"/>
haereticorum semina pullularent, Cerinthi, Ebionis,
et caeterorum qui negant Christum in carne venisse
<note>(quos et ipse in epistola sua antichristos vocat <hi>[I Joann. II, 18]</hi>,
et apostolus Paulus frequenter
percutit <hi>[Rom. III; II Cor. V]</hi> )</note>, coactus est ab omnibus
pene tunc Asiae episcopis, et multarum Ecclesiarum
legationibus, de divinitate Salvatoris altius
scribere, et ad ipsum (ut ita dicam) Dei Verbum, non
tam audaci, quam felici temeritate prorumpere. Et
Ecclesiastica narrat historia, cum a fratribus cogeretur
ut scriberet, ita facturum se respondisse, si
indicto jejunio in commune omnes Deum precarentur
[ <hi>Al.</hi> deprecarentur]: quo expleto, revelatione
saturatus, in illud prooemium coelo veniens eructavit: <hi>In principio erat Verbum, et Verbum erat apud Deum,
<pb n="0019B"/>
et Deus erat Verbum: hoc erat in principio apud Deum <note>(Joan. I)</note>
          </hi>.
Haec igitur quatuor Evangelia multo ante
praedicta, Ezechielis quoque volumen probat, in quo
prima visio ita contexitur: <hi>Et in medio sicut similitudo
quatuor animalium: et vultus eorum facies hominis,
et facies leonis, et facies vituli, et facies aquilae <note>(Ezech.
I, 5 et 10)</note>
          </hi>. Prima hominis facies Matthaeum significat,
qui quasi de homine exorsus est scribere: <hi>Liber generationis
Jesu Christi, filii David, filii Abraham <note>(Matth. I)</note>
          </hi>.
Secunda Marcum, in quo [ <hi>Al.</hi> qua] vox
leonis in eremo rugientis auditur: <hi>Vox clamantis in
deserto</hi> [Al. <hi>eremo], parate viam Domini, rectas facite
semitas ejus <note>(Marc. I, 3)</note>
          </hi>. Tertia vituli, quae evangelistam
Lucam a Zacharia sacerdote sumpsisse initium
praefigurat. Quarta Joannem evangelistam, qui assumptis
<pb n="0019C"/>
pennis aquilae, et ad altiora festinans, de
Verbo Dei disputat. Caetera quae sequuntur in eumdem
sensum proficiunt. Crura eorum recta, et pennati
pedes, et quocumque ibat spiritus, ibant, et
non revertebantur: et dorsa eorum plena oculis,
et scintillae ac lampades in medio discurrentes, et
rota in rota, et in singulis quatuor facies. Unde et
Apocalypsis Joannis, post expositionem viginti quatuor
seniorum qui tenentes citharas et phialas, adorabant
[ <hi>Al.</hi> adorant] Agnum Dei, introducit fulgura,
et tonitrua, et septem spiritus discurrentes, et mare
<pb n="0020A"/>
vitreum et quatuor animalia plena oculis <note>(Apoc. IV
et V)</note>, dicens: <hi>Animal primum simile leoni, et secundum
simile vitulo, et tertium simile homini, et quartum
simile aquilae volanti.</hi> Et post paululum: <hi>Plena erant,</hi> 
inquit, <hi>oculis, et requiem non habebant die ac nocte,
dicentia: Sanctus, Sanctus, Sanctus Dominus Deus
omnipotens, qui erat, et qui est, et qui venturus est <note>(Apoc. IV, 7, 8)</note>
          </hi>.
Quibus cunctis perspicue ostenditur,
quatuor tantum Evangelia debere suscipi, et
 omnes apocryphorum naenias mortuis magis haereticis,
quam Ecclesiasticis vivis canendas. Satisque
miror, Eusebi dilectissime, cur Romam subito navigaturus,
hanc tibi a me quasi sitarciam dari volueris,
ut Matthaeum breviter exponens, verbis stringerem,
sensibus dilatarem. Si meminisses responsionis
<pb n="0020B"/>
meae, numquam in paucis diebus rem annorum
peteres. Primum enim difficile est omnes legere qui
in Evangelia <emph>7-8</emph> scripserunt. Deinde multo difficilius,
adhibito judicio, quae optima sunt recipere.
 Legisse me fateor ante annos plurimos in Matthaeum
Origenis viginti quinque volumina, et totidem ejus
Homilias, commaticumque interpretationis genus: et
Theophili Antiochenae urbis episcopi Commentarios:
Hippolyti quoque martyris, et Theodori Heracleotae,
Apollinarisque Laodiceni, ac Didymi Alexandrini; et
Latinorum, Hilarii, Victorini, Fortunatiani Opuscula,
e quibus etiamsi parva carperem, dignum aliquid
memoria scriberetur. At tu in duabus hebdomadibus,
imminente jam Pascha, et spirantibus ventis,
dictare me cogis: ut quando notarii excipiant, quando
<pb n="0020C"/>
scribantur schedulae, quando emendentur, quo spatio
digerantur ad purum, maxime cum scias me ita tribus
mensibus languisse, ut vix nunc ingredi incipiam;
nec possim laboris magnitudinem brevitate temporis
compensare. Igitur, omissa auctoritate Veterum,
quos nec legendi, nec sequendi mihi facultas data
est, historicam interpretationem, quam praecipue postulasti,
digessi breviter: et interdum spiritualis intelligentiae
flores miscui, perfectum opus reservans
in posterum. Si autem mihi vita longior fuerit, aut
tu in redeundo tua promissa compleveris, tunc nitar
<pb n="0021A"/>
implere quod reliquum est, immo jactis fundamentis,
et ex parte constructis parietibus, pulcherrimum culmen
imponam, ut scias quid intersit inter subitam
dictandi audaciam, et elucubratam scribendi diligentiam.
Certe nosti, et mendacii mei erubescerem te
testem vocare, quod praesens opusculum tanta celeritate
dictaverim, ut aliena magis legere, quam mea
condere me putares. Nec hoc de arrogantia et fiducia
ingenii dictum putes, sed quod ostendere tibi cupiam
quantum apud me valeas, qui periclitari magis apud
<pb n="0022A"/>
doctos voluerim, quam tibi sedule postulanti quidquam
negare. Unde obsecro, ut si incomptior sermo est, et
non solito lapsu fertur oratio, festinationi hoc tribuas,
non imperitiae, et des exemplaria, cum Romam
veneris, Virgini Christi Principiae, quae me
rogavit, ut in Canticum canticorum scriberem, a
quo opere exclusus aegrotationae diuturna, spem in
futurum distuli: hac te lege constringens, ut si tu
ei ad te scripta subtraxeris, illa quoque armariolo
sibi postea scribenda concludat.
</p>
      </div1>

<div1>
        <head> <hi>LIBER PRIMUS.</hi> </head>

<pb n="0021"/>
<p>
          <pb n="0021B"/> <emph>9</emph> <note>(Caput I.--Vers. 1.)</note> Liber <hi>generationis Jesu
Christi.</hi> In Isaia legimus: <hi>Generationem ejus quis enarrabit <note>(Isai. LIII, 8)</note>
          </hi>?
Non ergo putemus Evangelistam
[ <hi>Al.</hi> Evangelium] prophetae esse contrarium, ut quod
ille impossibile dixit effatu, hic narrare incipiat:
quia ibi de generatione divinitatis, hic de incarnatione
est dictum. A carnalibus autem coepit, ut per
hominem Deum dicere incipiamus.</p>
<p> <hi>Filii David, filii Abraham. Abraham genuit Isaac.
<pb n="0021C"/>
Isaac autem genuit Jacob. Jacob autem genuit Judam
et fratres ejus.</hi> Ordo praeposterus, sed necessario
commutatus. Si enim primum posuisset Abraham,
et postea David: rursus ei repetendus fuerat Abraham,
ut generationis series texeretur. Ideo autem,
caeteris praetermissis, horum filium nuncupavit;
quia ad hos tantum est facta de Christo repromissio,
ad Abraham: <hi>In semine,</hi> inquit, <hi>tuo benedicentur
omnes gentes <note>(Gen. XXII, 18)</note>
          </hi>, quod est Christus. Ad
David: <hi>De fructu ventris tui ponam super sedem tuam <note>(Ps. CXXXI, 11.)</note>
          </hi> </p>
<p> <hi>
            <note>(Vers. 3.)</note> Judas autem genuit Phares, et Zaram de
Thamar. Phares autem genuit Esron. Esron autem
genuit Aram. Aram autem genuit Aminadab. Aminadab
autem genuit Naasson.</hi> Notandum in genealogia Salvatoris
nullam sanctarum assumi mulierum; sed
<pb n="0021D"/>
eas quas Scriptura reprehendit, ut qui propter peccatores
venerat, de peccatoribus nascens, omnium
peccata deleret. Unde et in consequentibus Ruth
Moabitis ponitur, et Bethsabee uxor Uriae.</p>
<p>
          <pb n="0022B"/> <hi>
            <note>(Vers. 4 seqq.)</note> Naasson autem genuit Salmon. 
 Salmon autem genuit Booz de Rahab. Booz autem
genuit Obed ex Ruth. Obed autem genuit Jesse. Jesse
autem genuit David regem.</hi> <emph>10</emph> <hi>David autem rex genuit
Salomonem ex ea quae fuit Uriae. Salomon autem genuit
Roboam. Roboam autem genuit Abiam. Abia autem
genuit Asa. Asa autem genuit Josaphat. Josaphat autem
genuit Joram.</hi> Iste est Naasson princeps tribus Judae,
sicut in Numeris legimus <note>(Num. I et II)</note>.</p>
<p>
          <pb n="0022C"/> <hi>Joram autem genuit Oziam. Ozias autem genuit
Joathan. Joathan autem genuit Achaz. Achaz autem
genuit Ezechiam. Ezechias autem genuit Manassen.
Manasses autem genuit Amon. Amon autem genuit
Josiam. Josias autem genuit Jechoniam et fratres ejus
in transmigratione Babylonis.</hi> In quarto Regum volumine <note>(Capp. III, VIII et seqq.)</note> 
 legimus de Joram
Ochoziam fuisse generatum, quo mortuo, Josabeth
filia regis Joram, soror Ochoziae tulit Joas filium
fratris sui, et eum internecioni, quae exercebatur
ab Athalia [ <hi>Al.</hi> Atholia], subtraxit. Cui successit in
regnum filius ejus Amasias, post quem regnavit filius
ejus Azarias, qui appellatur et Ozias [ <hi>Al.</hi> Ochozias]:
cui successit Joathan filius ejus. Cernis ergo quod
secundum fidem historiae tres reges in medio fuerint,
quos hic Evangelista praetermisit: Joram quippe non
<pb n="0022D"/>
genuit Oziam, sed Ochoziam: et reliquos quos enumeravimus.
Verum quia Evangelistae propositum
erat tres tessarescedecades in diverso temporum
statu ponere, et Joram generi se miscuerat impiissimae
<pb n="0023A"/>
Jezabel, idcirco usque ad tertiam generationem
ejus memoria tollitur, ne in sanctae nativitatis ordine
poneretur.</p>
<p> <hi>
            <note>(Vers. 12 seqq.)</note> Et post transmigrationem Babylonis,
Jechonias genuit Salathiel. Salathiel autem genuit
Zorobabel. Zorobabel autem genuit Abiud. Abiud autem
genuit Eliacim. Eliacim autem genuit Azor. Azor autem</hi> <emph>11</emph> 
 <hi>genuit Sadoc. Sadoc autem genuit Achim. Achim
autem genuit Eliud. Eliud autem genuit Eleazar.
Eleazar autem genuit Matthan. Matthan autem genuit
Jacob.</hi> Si voluerimus Jechoniam in fine primae tessarescedecadis
[ <hi>Al.</hi> tesseradecadis] ponere, in sequenti
non erunt quatuordecim, sed tredecim. Sciamus
igitur, Jechoniam priorem ipsum esse quem et Joacim:
secundum autem, filium, non patrem: quorum
<pb n="0023B"/>
prior per <hi>c</hi> et <hi>m,</hi> sequens per <hi>ch</hi> et <hi>n</hi> scribitur:
quod scriptorum vitio, et longitudine temporum,
apud Graecos Latinosque confusum est.</p>
<p> <hi>
            <note>(Vers. 16.)</note> Jacob autem genuit Joseph.</hi> Hoc loco
objecit nobis Julianus Augustus dissonantiam Evangelistarum,
cur evangelista Matthaeus Joseph dixerint
filium Jacob: et Lucas eum filium appellarit Heli;
non intelligens consuetudinem Scripturarum, quod
alter secundum naturam, alter secundum Legem ei
pater sit. Scimus enim hoc per Moysen Deo jubente
praeceptum, ut si frater aut propinquus absque liberis
mortuus fuerit, alius ejus accipiat uxorem ad
suscitandum semen fratris vel propinqui sui <note>(Deut.
II)</note>. Super hoc et Africanus temporum scriptor et
Eusebius Caesariensis in libris <foreign xml:lang="greek">διαφωνίας εὐαγγελίων</foreign>
<pb n="0023C"/>
plenius disputarunt.</p>
<p> <hi>
            <note>(Vers 17.)</note> Virum Mariae, de qua natus est Jesus,
qui vocatur Christus.</hi> Cum virum audieris, suspicio
tibi non subeat nuptiarum; sed recordare consuetudinis
Scripturarum, quod sponsi viri, et sponsae vocentur
uxores.</p>
<p> <hi>
            <note>(Vers. 18.)</note> Et a transmigratione Babylonis usque
ad Christum, generationes quatuordecim.</hi> Numera a
Jechonia usque ad Joseph, et invenies generationes
tredecim. Quarta decima ergo generatio in ipsum
Christum reputabitur.</p>
<p>
          <pb n="0024A"/> <hi>Christi autem generatio sic erat.</hi> Quaerat diligens
lector et dicat: Cum Joseph non sit pater Domini
Salvatoris, <emph>12</emph> quid pertinet ad Dominum generationis
ordo deductus usque ad Joseph? Cui respondebimus
primum, non esse consuetudinis Scripturarum,
ut mulierum in generationibus ordo texatur.
Deinde ex una tribu fuisse Joseph et Mariam: unde
ex Lege eam accipere cogebatur ut propinquam, et
quod simul censetur in Bethleem, ut de una videlicet
stirpe generati.</p>
<p> <hi>Cum esset desponsata mater ejus Maria Joseph.</hi> 
Quare non de simplici Virgine, sed de desponsata
concipitur? Primum, ut per generationem, Joseph,
origo Mariae monstraretur. Secundo, ne lapidaretur
a Judaeis ut adultera. Tertio, ut in Aegyptum fugiens
<pb n="0024B"/>
haberet solatium mariti. Martyr Ignatius etiam
quartam addidit causam, cur a desponsata conceptus
sit: ut partus, inquiens, ejus celaretur diabolo,
dum eum putat non de Virgine, sed de uxore generatum.</p>
<p> <hi>Antequam convenirent, inventa est in utero habens
de Spiritu sancto.</hi> Non ab alio inventa est nisi a Joseph,
qui pene licentia maritali futurae uxoris omnia noverat.
Quod autem dicitur, <hi>Antequam convenirent:</hi> 
non sequitur, ut postea convenerint; sed Scriptura
quod factum non sit, ostendit.</p>
<p> <hi>
            <note>(Vers. 19.)</note> Joseph autem vir ejus cum esset justus,
et nollet eam traducere, voluit occulte dimittere eam.
Haec autem eo cogitante, ecce angelus Domini apparuit
in somnis Joseph, dicens.</hi> Si quis fornicariae conjungitur,
<pb n="0024C"/>
unum corpus efficitur <note>(I Cor. VI, 16)</note>. Et in Lege
praeceptum est, non solum reos, sed et conscios criminum
obnoxios esse peccati <note>(Levit. V)</note>: quomodo
Joseph cum crimen celet [ <hi>Al.</hi> celaret] uxoris, justus
scribitur: Sed hoc testimonium Mariae est, quod
Joseph sciens illius castitatem, et admirans quod
evenerat, celat silentio, cujus mysterium nesciebat.</p>
<p> <hi>
            <note>(Vers. 20.)</note> Joseph fili David, noli timere accipere
Mariam conjugem tuam. Quod enim in</hi> <emph>13</emph> <hi>ea natum
est, de Spiritu sancto est. Pariet autem filium.</hi> Jam et
supra diximus sponsas uxores appellari, quod plenius
<pb n="0025A"/>
liber adversus Helvidium docet: et blandientis affectu
ei per somnium Angelus loquitur, ut justitiam
silentii comprobaret. Simulque notandum, quod
Joseph filius esse dicatur [ <hi>Al.</hi> dicitur] David, ut Maria
quoque de stirpe David monstraretur.</p>
<p> <hi>
            <note>(Vers. 21.)</note> Et vocabis nomen ejus Jesum. Ipse enim
salvum faciet populum suum a peccatis eorum.</hi> JESUS
Hebraico sermone <hi>Salvator</hi> dicitur. Etymologiam ergo
nominis ejus evangelista signavit, dicens: <hi>Vocabis
nomen ejus Jesum;</hi> quia ipse salvum faciet populum
suum.</p>
<p> <hi>
            <note>(Vers. 22 seqq.)</note> Hoc autem totum factum est, ut
adimpleretur quod dictum est a Domino per prophetam
dicentem: Ecce Virgo in utero habebit, et pariet
filium, et vocabitur nomen ejus Emmanuel, quod est
<pb n="0025B"/>
interpretatum, Nobiscum Deus. Exsurgens autem Joseph
a somno, fecit sicut praecepit ei angelus Domini.</hi> 
Pro eo quod evangelista Matthaeus dicit, <hi>in utero habebit,</hi> 
in propheta scriptum est, <hi>in utero accipiet.</hi> 
Sed propheta, quia futura praedicit, significat quid
futurum sit, et scribit, <hi>accipiet:</hi> evangelista autem,
quia non de futuro, sed de praeterito narrat historiam,
mutavit <hi>accipiet,</hi> et posuit <hi>habebit.</hi> Qui enim
habet, nequaquam accepturus est. Tale quid et in
Psalmis legimus: <hi>Ascendens in excelsum, captivam
duxit captivitatem: accepit dona in hominibus <note>(Ps.
LXVII, 19)</note>
          </hi>. Hoc testimonium apostolus ponens, non
dixit, <hi>accepit,</hi> sed <hi>dedit:</hi> quia ibi de futuro significatum
est, quod accepturus esset: hic de eo narrat
 historia, qui jam dederat quod acceperat.</p>
<p>
          <pb n="0025C"/> <hi>
            <note>(Vers. 25.)</note> Et accepit conjugem suam, et non cognovit
eam, donec peperit filium suum primogenitum;
et vocavit nomen ejus Jesum.</hi> Ex hoc loco quidam perversissime
suspicantur, et alios filios habuisse Mariam,
dicentes primogenitum non dici, nisi qui habeat
et fratres: cum hic mos sit divinarum Scripturarum,
ut primogenitum non eum vocent, quem <emph>14</emph> 
 fratres sequuntur, sed eum qui primus natus sit.
<pb n="0026A"/>
Lege supradictum libellum adversus Helvidium.</p>
<p> <hi>
            <note>(Cap. II.--Vers. 2 seqq.)</note> Vidimus enim stellam
ejus in Oriente, et venimus adorare eum. Audiens autem
Herodes rex, turbatus est, et omnis Hierosolyma
cum illo. Et congregans omnes principes sacerdotum et
scribas populi, sciscitabatur ab eis ubi Christus nasceretur.</hi> 
Ad confusionem Judaeorum, ut nativitatem
Christi a gentibus discerent, oritur in Oriente stella,
quam futuram Balaam, cujus successores erant,
vaticinio noverant. Lege Numerorum librum <note>(Cap.
XXIV)</note>. Deferuntur autem magi stellae indicio in Judaeam,
ut sacerdotes a magis interrogati, ubi Christus
nasceretur, inexcusabiles fierent de adventu ejus.</p>
<p> <hi>
            <note>(Vers. 5.)</note> At illi dixerunt ei: in Bethleem Judaeae.
Sic enim scriptum est per prophetam: Et tu, Bethleem
<pb n="0026B"/>
terra Juda, nequaquam minima es in principibus Juda.
Ex te enim exiet dux, qui regat populum meum Israel.</hi> 
Librariorum hic error est. Putamus enim ab evangelista
primum editum, sicut in ipso Hebraico legimus, <hi>Judae,</hi> 
 non <hi>Judaeae.</hi> Quae est enim aliarum
gentium Bethleem, ut ad distinctionem ejus hic <hi>Judaeae</hi> 
poneretur? Judae autem idcirco scribitur, quia
est et alia Bethleem in Galilaea. Lege librum Jesu
filii Nave <note>(Jos. 19)</note>. Denique et in ipso testimonio,
quod de Michaeae prophetia sumptum est, ita habetur: <hi>Et tu, Bethleem terra Juda 
 <note>(Mich. V, 2)</note>
          </hi>.</p>
<p> <hi>
            <note>(Vers. 11.)</note> Et apertis thesauris suis, obtulerunt ei
munera, aurum, thus, et myrrham.</hi> Pulcherrime munerum
sacramenta Juvencus presbyter uno versiculo
comprehendit:
<l>
<pb n="0026C"/>Thus, aurum, myrrham, regique, hominique, Deoque</l>
<l>Dona ferunt.</l>
        </p>
<p> <hi>Et responso accepto in somnis, ne redirent ad Herodem,
per aliam viam reversi sunt in regionem suam,</hi> etc. Qui munera obtulerant Domino, consequenter
responsum accipiunt. Responsum autem (quod Graece
dicitur <foreign xml:lang="greek">χρηματισθέντες</foreign>) non per angelum fit,
sed per ipsum Dominum, ut meritorum Joseph
<pb n="0027A"/> <emph>15</emph> 
 privilegium demonstraretur. Revertuntur autem
per aliam viam, quia infidelitati miscendi non erant
et Judaeorum.</p>
<p> <hi>
            <note>(Vers. 13, 14.)</note> Ecce Angelus Domini apparuit in
somnis Joseph, dicens: Surge et accipe puerum et
matrem ejus, et fuge in Aegyptum: et esto ibi usque
dum dicam tibi. Futurum est enim ut Herodes quaerat
puerum ad perdendum eum. Qui consurgens, accepit
puerum et matrem ejus nocte: et secessit in Aegyptum;
et erat ibi usque ad obitum Herodis.</hi> Quando tollit
[ <hi>Al.</hi> tulit] puerum et matrem ejus, ut in Aegyptum
transeat, nocte tollit et tenebris: quando vero revertitur
in Judaeam, nec nox, nec tenebrae ponuntur
in Evangelio.</p>
<p> <hi>
            <note>(Vers. 15, 16.)</note> Ut adimpleretur quod dictum est a
<pb n="0027B"/>
Domino per prophetam, dicentem: Ex Aegypto vocavi
filium meum. Tunc Herodes videns quoniam illusus
esset a magis, iratus est valde; et mittens, occidit omnes
pueros qui erant in Bethleem, et in omnibus finibus
ejus, a bimatu et infra, secundum tempus quod exquisierat
a magis.</hi> Respondeant qui Hebraeorum voluminum
denegant veritatem, ubi hoc in LXX legatur
interpretibus. Quod cum non invenerint, nos eis
dicemus in Osee propheta scriptum <note>(Cap. 11)</note>, sicut
et exemplaria probare possunt quae nuper edidimus.
Possumus autem locum istum et aliter conciliare
[ <hi>Al.</hi> consolari] propter contentiosos, quorum consuetudinem
Paulus apostolus habere se denegat, et
Ecclesiam Christi <note>(I Cor. 11)</note>; et testimonium proferimus
ex Numeris, dicente Balaam: <hi>Deus ex Aegypto
<pb n="0027C"/>
vocavit eum: gloria ejus sicut unicornis <note>(Num.
XXIII, 22)</note>
          </hi>.</p>
<p> <hi>
            <note>(Vers. 17 seqq.)</note> Tunc adimpletum est quod dictum
est per Jeremiam prophetam, dicentem: Vox in Rama
audita est, ploratus et ululatus multus, Rachel plorans
filios suos, et noluit consolari, quia non sunt <note>(Jerem.
XXXI, 15)</note>
          </hi>. <hi>Defuncto autem Herode, ecce angelus Domini
apparuit in somnis Joseph in Aegypto, dicens:
Surge, et accipe puerum et matrem ejus,</hi> <emph>16</emph> <hi>et vade in
terram Israel.</hi> De Rachel natus est Benjamin, in cujus
tribu non est Bethleem <note>(Genes. XXXV)</note>. Quaeritur
<pb n="0028A"/>
ergo quomodo Rachel filios Judae, id est, Bethleem,
quasi suos ploret? Respondebimus breviter, quia sepulta
sit juxta Bethleem in Ephrata, et ex materno
corpusculi hospitio matris nomen acceperit. Sive
quoniam Juda, et Benjamin duae tribus junctae erant,
et Herodes praeceperat non solum in Bethleem interfici
pueros, sed et in omnibus finibus ejus. Per
occisionem [ <hi>Al.</hi> occasionem] Bethleem intelligimus
multos etiam de Benjamin fuisse caesos. Plorat autem
filios suos, et non recipit consolationem, secundum
duplicem intelligentiam. Sive quod eos in
aeternum mortuos aestimaret, sive quod consolari se
nollet de his quos sciret esse victuros. Quod autem
dicitur <hi>in Rama,</hi> non putemus loci nomen esse,
 juxta Gabaa, sed <hi>rama excelsum</hi> ( ) interpretatur,
<pb n="0028B"/>
ut sit sensus: <hi>Vox in excelso audita est,</hi> id est,
longe lateque dispersa.</p>
<p> <hi>
            <note>(Vers. 20.)</note> Defuncti sunt enim qui quaerebant animam
pueri.</hi> Ex hoc loco intelligimus non solum Herodem,
sed et sacerdotes et scribas eodem tempore
necem Domini fuisse meditatos.</p>
<p> <hi>
            <note>(Vers. 21.)</note> Qui surgens accepit puerum et matrem
ejus, et venit in terram Israel.</hi> Non dixit, accepit
filium suum, et uxorem suam, sed puerum, et matrem
ejus, quasi nutritius, non maritus.</p>
<p> <hi>
            <note>(Vers. 22.)</note> Audiens autem quod Archelaus regnaret
in Judaea, pro Herode patre suo, timuit illo ire: et
admonitus in somnis, secessit in partes Galilaeae.</hi> Multi
labuntur errore propter ignorantiam historiae, putantes
eumdem esse Herodem, a quo in passione
<pb n="0028C"/>
sua Dominus irridetur, et qui nunc mortuus esse refertur.
Ergo Herodes ille qui cum Pilato postea
amicitias fecit, hujus Herodis filius est, frater Archelai;
quem et <emph>17</emph> ipsum Tiberius Caesar Lugdunum,
quae Galliarum est civitas, relegavit, fratremque
ejus Herodem successorem regni fecit. Lege Josephi
historiam.</p>
<p> <hi>
            <note>(Vers. 23.)</note> Et veniens habitavit in civitate, quae vocatur
Nazareth, ut adimpleretur quod dictum est per
prophetas, quoniam Nazaraeus vocabitur.</hi> Si fixum de
Scripturis posuisset exemplum, numquam diceret,
<pb n="0029A"/> <hi>quod dictum est per prophetas;</hi> 
 sed simpliciter, quod dictum
est per prophetam: nunc autem pluraliter prophetas
vocans, ostendit se non verba de Scripturis
sumpsisse, sed sensum. <hi>Nazaraeus, sanctus</hi> interpretatur.
Sanctum autem Dominum futurum, omnis
Scriptura commemorat. Possumus et aliter dicere,
quod etiam eisdem verbis, juxta Hebraicam veritatem
in Isaia scriptum sit: <hi>Exiet virga de radice Jesse,
et Nazaraeus de radice ejus conscendet <note>(Isai. XI, 1)</note>
          </hi>.</p>
<p> <hi>
            <note>(Cap. III.--Vers. 1.)</note> Poenitentiam agite: appropinquabit
enim regnum coelorum.</hi> Primus Baptista Joannes
regnum coelorum praedicat, ut praecursor
Domini hoc privilegio honoretur.</p>
<p> <hi>
            <note>(Vers. 3.)</note> Hic est enim qui dictus est per Isaiam
prophetam, dicentem: Vox clamantis in deserto, parate
<pb n="0029B"/>
viam Domini, rectas facite semitas ejus.</hi> Animas credentium
praeparabat, in quibus ambulaturus erat
Dominus, ut purus in viis purissimis ambularet, dicens: <hi>Habitabo in eis, et inambulabo: et ero Deus
ipsorum, et ipsi erunt mihi populus 
 <note>(Levit. XXVI, 12)</note>
          </hi>.
Porphyrius istum locum Marci evangelistae principio
comparat, in quo scriptum est: <hi>Initium Evangelii
Jesu Christi, Filii Dei, sicut scriptum est in Isaia
propheta: Ecce mitto Angelum meum ante faciem
tuam, qui praeparabit viam tuam. Vox clamantis in
deserto, parate viam Domini, rectas facite semitas ejus <note>(Isai. XL, 3)</note>
          </hi>.
Cum enim testimonium de Malachia <note>(Cap. III)</note> 
 Isaiaque contextum sit, quaerit, quomodo
velut ab uno Isaia exemplum putemus assumptum.
Cui Ecclesiastici viri plenissime responderunt. Nos
<pb n="0029C"/>
autem [ <hi>Al.</hi> aut] nomen Isaiae putamus additum scriptorum
vitio, quod et in aliis locis probare possumus,
aut certe de diversis testimonis Scripturarum
unum corpus effectum. Lege tertium decimum
Psalmum, et hoc idem reperies.</p>
<p> <hi>
            <note>(Vers. 4.)</note> Ipse autem Joannes habebat vestimentum</hi> <emph>18</emph> 
 <hi>de pilis camelorum, et zonam pelliceam circa
lumbos suos.</hi> De pilis, inquit, habebat, non de lana.
Aliud austerae vestis indicium est, aliud luxuriae
mollioris. Zona autem pellicea qua accinctus fuit et
Elias, mortificationis indicium [ <hi>Al.</hi> symbolum] est <note>(IV Reg. I)</note>.
Porro quod sequitur:</p>
<p> <hi>Esca autem ejus erat locustae et mel silvestre.</hi> Habitatori
solitudinis congruum est non delicias ciborum,
sed necessitatem humanae carnis explere.</p>
<p>
          <pb n="0029D"/> <hi>
            <note>(Vers. 9.)</note> Potens est Deus de lapidibus istis suscitare
filios Abrahae.</hi> Lapides ethnicos vocat, propter
cordis duritiam. Lege Ezechielem: <hi>Auferam,</hi> inquit, <hi>a vobis cor lapideum, et dabo cor carneum 
 <note>(Ezech.
XXXVI, 26)</note>
          </hi>. In lapide duritia, in carne mollitudo [ <hi>Al.</hi> 
mollitia] monstratur. Sive simpliciter indicat Dei
potentiam, quod qui de nihilo cuncta fecerit, possit
et de saxis durissimis populum procreare.</p>
<p>
          <pb n="0030A"/> <hi>
            <note>(Vers. 10, 11.)</note> Jam enim securis ad radicem arborum
posita est. Omnis ergo arbor quae non facit
fructum bonum, excidetur et in ignem mittetur. Ego
quidem baptizo vos in aqua, in poenitentiam: qui autem
post me venturus est, fortior me est.</hi> Praedicatio
sermonis Evangelici, qui ex utraque parte acutus
est gladius, securis appellatur, juxta Jeremiam
prophetam, qui verbum Domini securi comparat
caedenti petram <note>(Jerem. XLVI)</note>.</p>
<p> <hi>Cujus non sum dignus calciamenta portare.</hi> In alio
Evangelio: <hi>Cujus,</hi> ait, <hi>non sum dignus solvere corrigiam
calciamenti:</hi> hic humilitas, ibi mysterium demonstratur,
quod Christus sponsus sit, et Joannes
non mereatur sponsi corrigiam solvere, ne vocetur
domus ejus juxta legem Mosi, et exemplum Ruth,
<pb n="0030B"/>
domus discalciati <note>(Deut. XXV, et Ruth. IV)</note>.</p>
<p> <hi>
            <note>(Vers. 12.)</note> Ipse vos baptizabit in Spiritu sancto et
igne. Cujus ventilabrum in manu sua, et permundabit
aream suam: et congregabit triticum in horreum suum:
paleas autem comburet igni inexstinguibili.</hi> Sive quia
ignis est Spiritus sanctus, ut Acta Apostolorum docent,
quo descendente, sedit, quasi ignis super singulos [ <hi>Al.</hi> 
linguas] credentium <note>(Act. II)</note>; et impletus est sermo Domini
dicentis: <hi>Ignem veni mittere super terram: et quem</hi> 
[Al. <hi>quam] volo ut ardeat <note>(Luc. XII, 49)</note>
          </hi>. Sive quia
in praesenti, spiritu baptizamur, et in futuro, igne.
Apostolo quoque huic sensui congruente: <hi>Uniuscujusque</hi> <emph>19</emph> 
 <hi>opus quale sit, ignis probabit <note>(I Cor.
III, 13)</note>
          </hi>.</p>
<p> <hi>
            <note>(Vers. 13, 14.)</note> Tunc venit Jesus a Galilaea in Jordanem
<pb n="0030C"/>
ad Joannem ut baptizaretur ab eo. Joannes autem
prohibebat eum, dicens: Ego a te debeo baptizari,
et tu venis ad me? Respondens autem Jesus, dixit
ei.</hi> Triplicem ob causam Salvator a Joanne accepit
baptismum. Primum, ut quia homo natus erat, omnem
justitiam et humilitatem Legis impleret. Secundo,
ut baptismate suo Joannis baptisma comprobaret.
Tertio, ut Jordanis aquas sanctificans, per descensionem
columbae. Spiritus sancti in lavacro credentium
monstraret adventum.</p>
<p> <hi>
            <note>(Vers. 15.)</note> Sine modo.</hi> Pulchre dixit, <hi>sine modo,</hi> 
ut ostenderet Christum in aqua, Joannem a Christo
in spiritu baptizandum. Sive aliter, <hi>sine modo:</hi> ut
qui servi formam assumpsi, expleam et humilitatem
ejus. Alioquin scito, te in die judicii meo esse baptismate
<pb n="0030D"/>
baptizandum. <hi>Sine modo,</hi> dicit Dominus
Jesus, habeo et aliud baptisma quo baptizandus sum.
Tu me baptizas in aqua, ut ego te baptizem pro me
in sanguine tuo.</p>
<p> <hi>
            <note>(Vers. 16.)</note> Sic enim decet nos implere omnem justitiam.
Tunc dimisit eum. Baptizatus autem Jesus
confestim ascendit de aqua.</hi> Non addidit, justitiam
Legis, sive naturae, ut nos utrumque intelligamus:
<pb n="0031A"/>
ut si Deus ab homine accepit baptisma, nullus a
conservo dedignetur accipere.</p>
<p> <hi>
            <note>(Vers. 17.)</note> Et ecce aperti sunt ei coeli, et vidit
Spiritum Dei descendentem sicut columbam, et venientem
super se. Et ecce vox de coelis, dicens: Hic est
Filius meus dilectus, in quo mihi complacui.</hi> Mysterium
Trinitatis in baptismate demonstratur: Dominus
baptizatur, Spiritus descendit in habitu [ <hi>Al.</hi> 
specie] columbae, Patris vox, testimonium Filio perhibentis
auditur. Aperiuntur autem coeli non reseratione
elementorum, sed spiritualibus oculis; quibus
et Ezechiel in principio voluminis sui apertos
eos esse commemorat. Sedit quoque columba super
caput Jesu, ne quis putaret vocem Patris ad Joannem
factam, non ad Dominum.</p>
<p>
          <pb n="0031B"/> <hi>
            <note>(Cap. IV.--Vers. 1.)</note> Tunc Jesus ductus est in desertum
a spiritu.</hi> Haud dubium quin a sancto Spiritu.
Sequitur enim:</p>
<p> <hi>Ut tentaretur a diabolo.</hi> Ducitur autem non invitus
aut captus, sed voluntate pugnandi.</p>
<p> <emph>20</emph> <hi>
            <note>(Vers. 2.)</note> Et cum jejunasset quadraginta diebus
et quadraginta noctibus, postea esuriit. Et accedens
tentator, dixit ei: Si Filius Dei es.</hi> In isto numero
quadragesimae nobis ostenditur sacramentum,
in quo et Moses jejunavit in monte Sina <note>(Exod. XXIV)</note>,
et Elias juxta montem Oreb <note>(III Reg. XIX)</note>. Permittitur
autem esurire corpus, ut diabolo tentandi tribuatur
occasio.</p>
<p> <hi>
            <note>(Vers. 3.)</note> Dic ut lapides isti panes fiant.</hi> Esurienti
congrue dicitur: <hi>dic ut lapides isti panes fiant:</hi> sed
<pb n="0031C"/>
duobus contrariis teneris, o diabole. Si ad imperium
ejus possunt lapides panes fieri, ergo frustra
tentas eum qui tantae potentiae est. Sin autem non
potest facere, frustra Filium Dei suspicaris. <hi>Si Filius
Dei es, dic ut lapides isti panes fiant.</hi> </p>
<p> <hi>
            <note>(Vers. 4.)</note> Qui respondens, ait: Scriptum est: Non
in solo pane vivit homo; sed in omni verbo quod procedit
de ore Dei.</hi> Testimonium de Deuteronomio
sumptum est <note>(Deut. VIII, 3)</note>. Ideo autem sic respondit
Dominus, quia propositum erat ei, humilitate diabolum
vincere, non potentia. Simulque animadvertendum,
quod nisi jejunare coepisset Dominus, tentandi
occasio non fuisset diabolo, secundum illud: <hi>Fili,
accedens ad servitutem Dei, sta in justitia et timore: et
praepara animam tuam ad tentationem <note>(Eccli. II, 1)</note>
          </hi>.
<pb n="0031D"/>
Sed et ipsa responsio Salvatoris, hominem fuisse indicat,
qui tentatus est. <hi>Non in solo pane vivit homo,
sed in omni verbo quod procedit de ore Dei.</hi> Si quis
ergo non vescitur verbo Dei, iste non vivit.</p>
<p> <hi>
            <note>(Vers. 5.)</note> Tunc assumpsit eum diabolus in sanctam
civitatem.</hi> Assumptio ista quae dicitur, non ex imbecillitate
Domini venit, sed de inimici superbia, qui
voluntatem Salvatoris necessitatem putat. Ex hoc
autem loco intelligitur quid sit illud quod in alio
<pb n="0032A"/>
scribitur loco: <hi>Abierunt in sanctam civitatem, et multis
apparuerunt <note>(Matth. XXVII, 53)</note>
          </hi>.</p>
<p> <hi>
            <note>(Vers. 6.)</note> Et statuit eum supra pinnaculum templi,
et dixit ei.</hi> Ut quem fame tentaverat, tentaret et vana
gloria.</p>
<p> <hi>Si Filius Dei es.</hi> In omnibus tentationibus hoc
agit diabolus, ut intelligat si Filius Dei sit; sed Dominus
sic responsionem temperat, ut eum relinquat
ambiguum.</p>
<p> <hi>Mitte te deorsum. Scriptum est enim.</hi> Vox diaboli,
qui [ <hi>Al.</hi> quae] semper omnes cadere deorsum desiderat, <hi>Mitte te,</hi> 
 inquit, <hi>deorsum,</hi> persuadere potest,
praecipitare non potest.</p>
<p> <emph>21</emph> <hi>Angelis suis mandavit de te, et in manibus tollent te,
ne forte offendas ad lapidem pedem tuum.</hi> Hoc in nonagesimo
<pb n="0032B"/>
psalmo legimus; verum ibi non de Christo,
sed de viro sancto prophetia est. Male ergo interpretatur
Scripturas diabolus. Certe si vere de Salvatore
scriptum noverat, debuerat et illud dicere, quod in
eodem psalmo contra se sequitur: <hi>Super aspidem et
basiliscum ambulabis, et conculcabis leonem et draconem.</hi> 
De angelorum auxilio <hi>quasi ad infirmum</hi> loquitur:
de sua [ <hi>Al.</hi> sui] conculcatione quasi tergiversator
tacet.</p>
<p> <hi>
            <note>(Vers. 7.)</note> Ait illi Jesus rursum: Scriptum est: Non
tentabis Dominum Deum tuum.</hi> Falsas de Scripturis
diaboli sagittas veris Scripturarum frangit clypeis.
Et notandum quod testimonia necessaria de Deuteronomio
tantum protulerit, ut secundae legis sacramenta
monstraret.</p>
<p>
          <pb n="0032C"/> <hi>
            <note>(Vers. 8.)</note> Iterum assumpsit eum diabolus in montem
excelsum valde: et ostendit ei omnia regna mundi,
et gloriam eorum, et dixit ei.</hi> Gloria mundi, quae
cum mundo praeteritura est, in monte, et in supercilio
demonstratur: Dominus autem ad humilia descendit
et campestria, ut diabolum humilitate superaret.
Porro diabolus ducere eum festinat ad montes,
ut per quos ipse corruerat, etiam caeteri corruant,
juxta illud Apostoli: <hi>Ne inflatus incidat in judicium
diaboli <note>(I Tim. III, 6)</note>
          </hi>.</p>
<p> <hi>
            <note>(Vers. 9.)</note> Haec omnia tibi dabo, si cadens adoraveris
me.</hi> Arrogans et superbus etiam hoc de jactantia
loquitur: non quod in toto mundo habeat potestatem,
 aut possit omnia regna dare diabolus, cum
sciamus plerosque sanctos viros a Deo reges factos.
<pb n="0032D"/> <hi>Si cadens,</hi> 
 inquit, <hi>adoraveris me.</hi> Ergo qui adoraturus
est diabolum, ante corruit.</p>
<p> <hi>
            <note>(Vers. 10.)</note> Tunc dicit ei Jesus: Vade</hi>, <hi>Satana:
Scriptum est enim.</hi> Non ut plerique putant, eadem satanas
et apostolus Petrus sententia condemnantur.
Petro enim dicitur: <hi>Vade retro me, Satana <note>(Mat. XVI,
23)</note>
          </hi>, id est, sequere me, qui contrarius es voluntati
meae: hic vero audit, <hi>vade, Satana:</hi> et non ei dicitur,
<pb n="0033A"/> <hi>retro me,</hi> 
 ut subaudiatur, vade in ignem aeternum,
qui praeparatus est tibi, et angelis tuis.</p>
<p> <emph>22</emph> <hi>Dominum Deum tuum adorabis et illi soli servies.</hi> 
Dicens diabolus Salvatori: <hi>si cadens adoraveris
me:</hi> econtrario audit, quod ipse magis adorare eum
debeat Dominum et Deum suum.</p>
<p> <hi>
            <note>(Vers. 11.)</note> Tunc reliquit eum diabolus: et ecce angeli
accesserunt, et ministrabant ei.</hi> Praecedit tentatio,
ut sequatur victoria. Angeli ministrant, ut victoris
dignitas comprobetur.</p>
<p> <hi>
            <note>(Vers. 15, 16.)</note> Terra Zabulon, et terra Nephthalim,
via maris trans Jordanem Galilaeae gentium: populus
qui ambulabat in tenebris vidit lucem magnam,
et sedentibus in regione umbrae mortis lux orta est eis.</hi> Hi
primum audiere Dominum praedicantem, ut ubi Israelis
<pb n="0033B"/>
fuerat ab Assyriis prima captivitas, ibi redemptoris
praeconium nasceretur.</p>
<p> <hi>
            <note>(Vers. 17, 18.)</note> Exinde coepit Jesus praedicare et dicere:
Poenitentiam agite, appropinquabit enim regnum
coelorum. Ambulans autem Jesus juxta mare Galilaeae,
vidit duos fratres, Simonem, qui vocatur Petrus, et
Andream fratrem ejus, mittentes rete in mare: erant
enim piscatores. Et ait illis.</hi> Joanne tradito, recte
ipse incipit praedicare: desinente Lege, consequenter
oritur Evangelium. Si autem eadem praedicat
Salvator, quae Joannes Baptista ante praedixerat,
ostendit se ejusdem Dei esse Filium, cujus ille prophaeta
sit.</p>
<p> <hi>
            <note>(Vers. 19, 20.)</note> Venite post me, et faciam vos fieri
piscatores hominum. At illi continuo, relictis retibus,
<pb n="0033C"/>
secuti sunt eum.</hi> Isti primi vocati sunt, ut Dominum
sequerentur: piscatores et illitterati mittuntur ad
praedicandum, ne fides credentium non virtute Dei,
sed eloquentia adque doctrina fieri putaretur.</p>
<p> <hi>
            <note>(Vers. 24.)</note> Et lunaticos, et paralyticos, et curavit
eos. Et secutae sunt eum turbae multae de Galilaea et
Decapoli, et de Jerosolymis, et de Judaea, et de trans
Jordanem.</hi> Non vere lunaticos, sed qui putabantur
lunatici, ob daemonum fallaciam, qui observantes
lunaria tempora, creaturam infamare cupiebant, ut
in Creatorem blasphemiae redundarent.</p>
<p> <hi>
            <note>(Cap. V.--Vers. 1, 2.)</note> Videns autem Jesus turbas,
ascendit in montem, et cum sedisset, accesserunt ad
eum discipuli ejus, et aperiens</hi> <emph>23</emph> <hi>os suum, docebat
eos, dicens.</hi> Dominus ad montana conscendit, ut turbas
<pb n="0033D"/>
ad altiora secum trahat. Sed turbae ascendere
non valent. Et sequuntur discipuli, quibus et ipsis
[ <hi>Al.</hi> ipse] non stans, sed sedens et contractus loquitur.
Non enim intelligere poterant in sua majestate
fulgentem. Secundum litteram, nonnulli simpliciorum
fratrum putant eum beatitudines, et caetera
quae sequuntur, in Oliveti monte docuisse, quod nequaquam
ita est: ex praecedentibus enim et sequentibus
in Galilaea monstratur locus, quem putamus
<pb n="0034A"/>
esse vel Thabor, vel quemlibet alium excelsum montem.
Denique postquam finivit sermones suos, statim
sequitur: <hi>Cum autem introisset Capharnaum.</hi> </p>
<p> <hi>
            <note>(Vers. 3.)</note> Beati pauperes spiritu, quoniam ipsorum
est regnum coelorum.</hi> Hoc est quod alibi legimus: <hi>Et
humiles spiritu salvabit <note>(Ps. XXXIII, 16)</note>
          </hi>: Ne quis autem
putaret paupertatem, quae nonnumquam necessitate
portatur, a Domino praedicari, adjunxit, <hi>spiritu:</hi> 
 ut humilitatem intelligeres, non penuriam.
Beati pauperes spiritu, qui propter Spiritum sanctum
voluntate sunt pauperes. Unde super hujuscemodi
pauperibus et Salvator per Isaiam loquitur: <hi>Dominus
unxit me; propter quod evangelizare pauperibus misit
me <note>(Isai. VI, 1)</note>
          </hi>.</p>
<p> <hi>
            <note>(Vers. 4.)</note> Beati mites, quoniam ipsi possidebunt terram.</hi> 
<pb n="0034B"/>
Non terram Judae [ <hi>Al.</hi> Judaeae], nec terram
istius mundi; non terram maledictam, spinas et tribulos
afferentem <note>(Genes. V)</note>, quam crudelissimus
quisque et bellator magis possidet; sed terram quam
Psalmista desiderat, dicens: <hi>Credo videre bona Domini
in terra viventium <note>(Ps. XXVI, 13)</note>
          </hi>. Hujuscemodi possessor,
et post victoriam triumphator, etiam in quadragesimo
quarto psalmo describitur: <hi>Et intende,
prospere</hi> [Al. <hi>et prospere] procede et regna: propter
veritatem et mansuetudinem, et justitiam.</hi> Nemo enim
terram istam per mansuetudinem, sed per superbiam
possidet.</p>
<p> <hi>
            <note>(Vers. 5.)</note> Beati qui lugent, quoniam ipsi consolabuntur.</hi> 
Luctus hic non mortuorum ponitur communi
lege naturae, sed peccatis et vitiis mortuorum. Sic
<pb n="0034C"/>
flevit et Samuel Saulem, quia poenituerat Deum quod
unxisset eum regem super Israel <note>(I Reg. XV)</note>. Sic et
Paulus apostolus, flere ac lugere se dicit eos, qui
post fornicationem et immunditiam non egerunt poenitentiam <note>(II Cor. XII)</note>.</p>
<p> <emph>24</emph> <hi>
            <note>(Vers. 6.)</note> Beati qui esuriunt, et sitiunt justitiam,
quoniam ipsi saturabuntur.</hi> Non nobis sufficit velle
justitiam, nisi justitiae patiamur famem: ut sub hoc
exemplo numquam nos satis justos, sed semper esurire
justitiae opera intelligamus.</p>
<p> <hi>
            <note>(Vers. 7.)</note> Beati misericordes, quoniam ipsi misericordiam
consequentur.</hi> Misericordia non solum in eleemosynis
intelligitur; sed in omni peccato fratris, si
alter alterius onera portemus <note>(Galat. VI)</note>.</p>
<p> <hi>
            <note>(Vers. 8.)</note> Beati mundo corde, quoniam ipsi Deum
<pb n="0034D"/>
videbunt.</hi> Quos non arguit conscientia ulla peccati.
Mundus mundo corde conspicitur: templum Dei non
potest esse pollutum.</p>
<p> <hi>
            <note>(Vers. 9.)</note> Beati pacifici, quoniam filii Dei vocabuntur.</hi> 
Qui primum in corde suo, deinde et inter fratres
dissidentes pacem faciunt. Quid enim prodest
alios per te pacari, cum in tuo animo sint bella vitiorum?</p>
<p> <hi>
            <note>(Vers. 10.)</note> Beati qui persecutionem patiuntur propter
<pb n="0035A"/>
justitiam, quoniam ipsorum est regnum coelorum.</hi> 
Signanter addidit [ <hi>Al.</hi> dicit], <hi>propter justitiam.</hi> Multi
enim persecutionem propter sua peccata patiuntur.
et non sunt justi. Simulque considera, quod octava
verae circumcisionis beatitudo martyrio terminetur.</p>
<p> <hi>
            <note>(Vers 11.)</note> Beati estis cum maledixerint vobis homines,
et persecuti vos fuerint, et dixerint omne malum
adversum vos, mentientes propter me.</hi> Illud maledictum
contemnendum est, quod beatitudinem creat,
quod falso maledicentis ore profertur. Unde et specialiter
definivit quae sit beata maledictio: <hi>omne,</hi> 
dicens, <hi>maledictum adversum vos, mentientes propter
me.</hi> Ubi ergo Christus in causa est, ibi et optanda
maledictio est.</p>
<p> <hi>
            <note>(Vers. 12.)</note> Gaudete et exsultate, quoniam merces
<pb n="0035B"/>
vestra copiosa est in coelis. Sic enim persecuti sunt prophetas
qui fuerunt ante vos.</hi> Nescio quis hoc nostrum
possit implere, ut laceretur opprobriis fama nostra,
et nos exsultemus in Domino. Hoc qui vanam sectatur
gloriam, implere non potest. Gaudere igitur et
exsultare debemus, ut merces nobis in coelestibus
praeparetur. Eleganter in quodam volumine scriptum
legimus:  « Ne quaeras gloriam, et non dolebis cum
inglorius fueris. » </p>
<p> <hi>
            <note>(Vers. 13.)</note> Vos estis sal terrae.</hi> Sal appellantur
apostoli, quia per illos universum hominum conditur
genus.</p>
<p> <emph>25</emph> <hi>Quod si sal evannerit, in quo salietur?</hi> Si doctor
erraverit, a quo alio doctore emendabitur?</p>
<p> <hi>Ad nihilum valet ultra, nisi ut mittatur foras, et
<pb n="0035C"/>
conculcetur ab hominibus.</hi> Exemplum de agricultura
sumptum est. Sal etenim sicut in ciborum condimentum,
et ad siccandas carnes necessarium est:
ita alium usum non habet. Certe legimus in Scripturis,
urbes quasdam, ira [ <hi>Al.</hi> ita] victorum sale seminatas,
ut nullum in ipsis germen oriretur <note>(Judith.
IX)</note>. Caveant ergo doctores et episcopi, et videant: <hi>Potentes potenter tormenta sustinere 
 <note>(Sap. VI, 7)</note>
          </hi>;
nihilque esse remedii: sed majorum ruinas ad tartarum
ducere.</p>
<p> <hi>
            <note>(Vers. 14 seqq.)</note> Vos estis lux mundi. Non potest
civitas abscondi supra montem posita: neque accendunt
lucernam, et ponunt eam sub modio, sed super candelabrum,
ut luceat omnibus qui in domo sunt. Sic
luceat lux vestra coram hominibus, ut videant opera
<pb n="0035D"/>
vestra bona, et glorificent patrem vestrum qui in coelis
est.</hi> Docet fiduciam praedicandi, ne apostoli abscondantur
ob metum, et sint similes lucernae sub modio,
sed tota libertate se prodant, ut quod audierunt
in cubiculis, praedicent in tectis <note>(Matth. X, 27)</note>.</p>
<p>
          <pb n="0036A"/> <hi>
            <note>(Vers. 17.)</note> Nolite putare quoniam veni solvere legem,
aut prophetas. Non veni solvere, sed adimplere.</hi> 
Sive quod de se per alios prophetata compleverit,
sive quia ea quae ante propter infirmitatem audientium
rudia et imperfecta fuerant, sua praedicatione
compleverit <note>(Matth. V)</note>, iram tollens, et vicem talionis
excludens, et occultam in mente concupiscentiam.</p>
<p> <hi>
            <note>(Vers. 18.)</note> Donec transeat coelum et terra.</hi> Promittuntur
nobis coeli novi, et terra nova, quae facturus
est Dominus Deus. Si ergo nova creanda sunt,
consequenter vetera transitura. Quod autem sequitur:</p>
<p> <hi>Iota unum, aut unus apex non praeteribit a Lege,
donec omnia fiant.</hi> Ex figura litterae ostenditur, quod
<pb n="0036B"/>
etiam quae minima putantur in Lege, sacramentis
spiritualibus plena sint, et omnia <emph>26</emph> recapitulentur
in Evangelio. Cujus ergo eruditionis est, cujusque
doctrinae, etiam diversa sacrificia, et quae superstitiosa
videntur, in victimis quotidie demonstrare
compleri?</p>
<p> <hi>
            <note>(Vers. 19 seqq.)</note> Qui ergo solverit unum de mandatis
istis minimis, et docuerit sic homines, minimus
vocabitur in regno coelorum: qui autem fecerit et docuerit,
hic magnus vocabitur in regno coelorum. Dico
autem vobis, quia nisi abundaverit justitia vestra plus
quam Scribarum et Pharisaeorum, non intrabitis in
regno coelorum. Audistis quia dictum est antiquis:
Non occides: Qui autem occiderit, reus erit judicio.
Ego autem dico vobis.</hi> Hoc capitulum cum superiori
<pb n="0036C"/>
haeret testimonio, in quo dixerat: <hi>Iota unum, aut
unus apex non praeteribit a Lege, donec omnia fiant.</hi> 
Sugillat ergo Pharisaeos, qui, contemptis mandatis
Dei, statuebant proprias traditiones, quod non eis
prosit doctrina in populis, si vel parvum, quod in
Lege praeceptum est, destruant. Possumus autem et
aliter intelligere, quod magistri eruditio, etiamsi
parvo peccato obnoxius sit, deducat eum de gradu
maximo, nec prosit docere justitiam, quam minima
culpa destruit. Et beatitudo perfecta sit, quae sermone
docueris, opere complere.</p>
<p> <hi>
            <note>(Vers. 22.)</note> Quia omnis qui irascitur fratri suo, 
 reus erit judicio.</hi> In quibusdam codicibus additur, <hi>sine causa:</hi> 
 caeterum in veris definita sententia est,
et ira penitus tollitur, dicente Scriptura: <hi>Qui irascitur
<pb n="0036D"/>
fratri suo.</hi> Si enim jubemur verberanti alteram
praebere maxillam, et inimicos nostros amare, et
orare pro persequentibus <note>(Luc. VI)</note>, omnis irae occasio
tollitur. Radendum est ergo, <hi>sine causa,</hi> quia
ira viri justitiam Dei non operatur <note>(Jacob. I)</note>.</p>
<p>
          <pb n="0037A"/> <hi>Qui autem dixerit fratri suo raca, reus erit concilio.</hi> 
Hoc verbum proprie Hebraeorum est: RACA
( ) enim dicitur <foreign xml:lang="greek">κενὸς,</foreign> id est, <hi>inanis</hi> aut <hi>vacuus:</hi> 
quem nos possumus vulgara injuria, <hi>absque cerebro,</hi> 
nuncupare. Si pro otioso sermone <emph>27</emph> reddituri sumus
rationem, quanto magis de contumelia <note>(Matth.
XI)</note>! Sed et signanter additur: <hi>Qui dixerit fratri suo,
raca.</hi> Frater enim noster nullus est, nisi qui eumdem
nobiscum habet Patrem. Cum ergo similiter
credat in Deum, et Christum Dei noverit sapientiam <note>(I Cor. I)</note>:
qua ratione stultitiae elogio denotari
potest?</p>
<p> <hi>Qui autem dixerit, fatue, reus erit gehennae ignis.</hi> <foreign xml:lang="greek">Ἀπὸ κοινοῦ</foreign> ex superioribus subauditur: <hi>Qui dixerit
fratri suo, fatue, reus erit gehennae.</hi> Qui enim aeque
<pb n="0037B"/>
in Deum credenti dicit, fatue, impius est in religione.</p>
<p> <hi>
            <note>(Vers. 23, 24.)</note> Si ergo offers munus tuum ad altare,
et ibi recordatus fueris, quia frater tuus habet
aliquid adversum te, relinque ibi munus tuum ante
altare, et vade prius reconciliari fratri tuo: et tunc
veniens offeres munus tuum.</hi> Non dixit, si tu habes
aliquid adversus fratrem tuum, sed si frater tuus
habet aliquid adversum te, ut durior reconciliationis
tibi imponatur necessitas. Quamdiu illum placare
non possumus, nescio an consequenter munera
nostra offeramus Deo.</p>
<p> <hi>
            <note>(Vers. 25 seqq.)</note> Esto consentiens adversario tuo
cito, dum es cum eo in via: ne forte tradat te adversarius
judici, et judex tradat te ministro, et in
<pb n="0037C"/>
carcerem mittaris. Amen dico tibi, non exies inde,
donec reddas novissimum quadrantem. Audistis quia
dictum est antiquis: Non moechaberis. Ego autem dico
vobis, quia omnis.</hi> Pro eo quod nos habemus in Latinis
codicibus, <hi>consentiens,</hi> in Graecis scriptum est
 <foreign xml:lang="greek">Εὐνοῶν,</foreign> quod interpretatur <hi>benevolus,</hi> aut <hi>benignus.</hi> 
Ex praecedentibus autem et consequentibus manifestus
est sensus, quod nos Dominus atque Salvator
noster, dum in istius saeculi via currimus, ad
pacem et ad concordiam cohortetur, juxta Apostolum,
dicentem: <hi>Si fieri potest, quantum ex vobis est,
cum omnibus hominibus pacem habentes <note>(Rom. XII,
18)</note>
          </hi>. Nam et in praecedenti capitulo dixerat: <hi>Si offers
munus tuum ad altare, et ibi recordatus fueris,
quia frater tuus habet aliquid adversum te:</hi> et hoc
<pb n="0037D"/>
finito, statim infert: <hi>Esto consentiens</hi> aut <hi>benignus
adversario tuo,</hi> et reliqua. Et in consequentibus
jubet: <hi>Diligite inimicos vestros: benefacite his
qui oderunt vos, et orate pro persequentibus et</hi> <emph>28</emph> <hi>calumniantibus vos.</hi> 
 Cum haec manifesta sit [ <hi>Al.</hi> sint]
<pb n="0038A"/>
et consequens intelligentia, plerique arbitantur de
carne dictum et anima, vel de anima et spiritu:
quod penitus non stat. Quomodo enim aut caro mittenda
erit in carcerem, si anima non consenserit:
cum et anima et caro pariter recludendae sint, nec
quidquam possit caro facere nisi quod animus imperarit,
aut Spiritus sanctus habitans in nobis vel
carnem vel animam repugnantes judici tradere, cum
ipse sit judex. Alii juxta Epistolam Petri dicentis: <hi>Adversarius vester diabolus quasi leo rugiens circuit <note>(I Petr. V, 8)</note>
          </hi>,
et reliqua, adversarium diabolum
interpretantur, et volunt a Salvatore praecipi, ut
dum in potestate nostra est, simus benevoli erga
diabolum, qui est inimicus et ultor, nec faciamus
eum poenas sustinere pro nobis. Cum enim ipse vitiorum
<pb n="0038B"/>
incentiva suppeditet, et nobis etiam voluntate
peccantibus, si consenserimus ei vitia suggerenti,
pro nobis quoque esse torquendum. Et dicunt
benevolum esse unumquemque sanctorum adversario
suo, si eum non faciat pro se sustinere
tormenta. Quidam coactius disserunt, in Baptismate
singulos pactum inire cum diabolo, et dicere:
Renuntio tibi, diabole, et pompae tuae, et vitiis tuis,
et mundo tuo, qui in maligno positus est <note>(I Joan.
V, 19)</note>. Si ergo servaverimus pactum, benevoli et
consentientes sumus adversario nostro, et nequaquam
 in carcerem recludendi. Sin vero quidquam
trangressi fuerimus eorum quae diabolo spoponderamus,
trademur judici ac ministro, et mittemur in
carcerem, et non exibimus ex eo; donec reddamus
<pb n="0038C"/>
novissimum quadrantem. Quadrans genus est nummi,
qui habet duo minuta. Unde et in alio Evangelio,
mulier illa pauper et vidua dicitur misisse quadrantem
in corbonam <note>(Marc. XII)</note>, et in alio, duo
minuta <note>(Luc. XXI)</note>. Non quod dissonent Evangelia,
sed quod unus quadrans duos minutos nummos habeat.
Hoc est ergo quod dicit: Non egredieris de
carcere, donec etiam minima peccata persolvas.</p>
<p> <hi>
            <note>(Vers. 28.)</note> Qui viderit mulierem ad concupiscendum
eam, jam moechatus est eam in corde suo.</hi> Inter <foreign xml:lang="greek">πάθος</foreign>
 et <foreign xml:lang="greek">προπάθειαν,</foreign> id est, inter <hi>passionem,</hi> et <hi>propassionem,</hi> 
hoc interest, quod passio reputatur in
vitium: propassio, <emph>29</emph> licet initii [ <hi>Al.</hi> vitii] culpam
habeat, tamen non tenetur in crimine. Ergo qui viderit
mulierem, et anima ejus fuerit titillata, hic
<pb n="0038D"/>
propassione percussus est. Si vero consenserit, et
de cogitatione affectum fecerit, sicut scriptum est in
David: <hi>Transierunt in affectum cordis <note>(Ps. LXXII, 7)</note>
          </hi>,
de propassione transivit ad passionem, et huic non
voluntas peccandi deest, sed occasio. Quicumque
<pb n="0039A"/>
igitur viderit mulierem ad concupiscendum, id est,
si aspexerit ut concupiscat, ut facere disponat, iste
recte dicitur eam moechari in corde suo.</p>
<p> <hi>
            <note>(Vers. 29, 30.)</note> Quod si oculus tuus dexter scandalizat
te, erue eum, et projice abs te. Expedit enim
tibi, ut pereat unum membrorum tuorum, quam totum
corpus tuum mittatur in gehennam. Et si dextera manus
tua scandalizat te, abscinde eam, et projice abs te.
Expedit enim tibi ut pereat unum membrorum tuorum,
quam totum corpus tuum mittatur in gehennam.</hi> Quia
supra de concupiscentia mulieris dixerat, recte nunc
cogitationem et sensum in diversa volitantem, <hi>oculum</hi> 
nuncupavit. Per dextram autem et caeteras corporis
partes, voluntatis et affectus initia demonstrantur:
ut quod mente concipimus, opere compleamus.
<pb n="0039B"/>
Cavendum est igitur, ne quod in nobis
optimum est, cito labatur in vitium. Si enim dexter
oculus et dextera manus scandalizant, quanto magis
ea quae in nobis sinistra sunt! Si enim anima labitur,
quanto plus corpus quod ad peccata proclivius
est! Aliter. In dextero oculo, et in dextera manu,
fratrum, uxorum, et liberorum, atque affinium et
propinquorum monstratur affectus, quos si ad contemplandam
veram lucem nobis impedimento esse
cernimus, debemus truncare istiusmodi portiones,
ne dum volumus lucri caeteros facere, ipsi in aeternum
pereamus. Unde dicitur et de sacerdote magno,
cujus anima Dei cultui dedicata est: <hi>Super patre et
matre et filiis non polluetur <note>(Lev. XXI, 11)</note>
          </hi>, id est, nullum
affectum sciet, nisi ejus, cujus cultui dedicatus
<pb n="0039C"/>
est.</p>
<p> <hi>
            <note>(Vers. 31 seqq.)</note> Dictum est autem: Quicumque dimiserit
uxorem suam, det ei libellum repudii. Ego
autem dico vobis: quia omnis qui dimiserit uxorem
suam, excepta fornicationis causa, facit eam moechari:
et qui dimissam</hi> <emph>30</emph> <hi>duxerit, adulterat. Iterum audistis,
quia dictum est antiquis: Non perjurabis, reddes
autem Domino juramenta tua.</hi> In posteriori parte locum
istum plenius Salvator exponit, quod Moses
libellum repudii dari jusserit propter duritiam cordis
maritorum, non dissidium concedens, sed auferens
homicidium <note>(Deut. XXIV)</note>. Multo enim melius est, licet
lugubrem evenire discordiam, quam per odium sanguinem
fundi.</p>
<p> <hi>
            <note>(Vers. 34 seqq.)</note> Ego autem dico vobis, non jurare
<pb n="0039D"/>
omnino: neque per coelum, quia thronus Dei est:
neque per terram, quia scabellum est pedum ejus:
neque per Jerosolymam, quia civitas est magni regis.
Neque per caput tuum juraveris: quia non potes unum
capillum album facere, aut nigrum. Sit autem sermo
vester, est est, non non: quod autem his abundantius
est, a malo est.</hi> Hanc per elementa jurandi pessimam
consuetudinem semper habuere Judaei noscuntur,
<pb n="0040A"/>
sicut prophetalis eos frequenter arguit sermo <note>(Isai.
LXV)</note> Qui jurat, aut veneratur, aut diligit eum, per
quem jurat. In lege praeceptum est, ut non juremus,
nisi per Dominum Deum nostrum <note>(Deut. VI et VII)</note>.
Judaei per angelos, et urbem Jerusalem, et templum,
et elementa jurantes, creaturas resque carnales
venerabantur honore, et obsequio Dei. Denique
considera quod hic Salvator non per Deum jurare
prohibuerit; sed per coelum, et terram, et Jerosolymam,
et per caput tuum. Et hoc quasi parvulis
fuerat lege concessum, ut quomodo victimas immolabant
Deo, ne eas idolis immolarent: sic et jurare
permitterentur in Deum: non quod recte hoc facerent,
sed quod melius esset Deo id exhibere, quam
daemonibus. Evangelica autem veritas non recipit juramentum,
<pb n="0040B"/>
cum omnis sermo fidelis pro jurejurando
sit.</p>
<p> <hi>
            <note>(Vers. 38.)</note> Audistis quia dictum est: Oculum pro
oculo, dentem pro dente. Ego autem dico vobis, non
resistere malo.</hi> Qui dicit oculum pro oculo, non alterum
vult auferre, sed utrumque servare. Dominus
noster vicissitudinem tollens, truncat initia peccatorum.
Et in Lege retributio est: in Evangelio gratia.
Ibi culpa emendatur, hic peccatorum auferuntur
exordia.</p>
<p> <note>(Vers. 39.)</note> <emph>31</emph> <hi>Sed si quis te percusserit in dexteram
maxillam tuam, praebe illi et alteram. Et ei qui vult
tecum in judicio contendere, et tunicam tuam tollere,
dimitte ei et pallium. Et quicumque te angariaverit
mille passus, vade cum illo et alia duo.</hi> Ecclesiasticus
<pb n="0040C"/>
vir describitur, imitator ejus qui dicit: <hi>Discite a
me, quia mitis sum, et humilis corde (Infra II, 29)</hi>.
Et pollicitationem suam, percussus alapa, comprobat: <hi>Si male locutus sum, argue de malo: sin autem
bene, quid me caedis 
 <note>(Joan. XVIII, 23)</note>
          </hi>? Tale quid et
David loquebatur in Psalmo: <hi>Si reddidi retribuentibus
mihi mala <note>(Ps. VII, 5)</note>
          </hi>. Et Jeremias in Lamentationibus: <hi>Bonum est homini cum portaverit</hi> 
 [Al. <hi>sederit
ab,</hi> etc.] <hi>jugum ab adolescentia sua. Dabit percutienti
se maxillam: saturabitur opprobriis <note>(Thren. III,
27, 30)</note>
          </hi>. Hoc adversum eos qui putant alterum
 Deum Legis, alterum Evangelii; quod et ibi, et hic
mansuetudo doceatur. Secundum mysticos intellectus:
percussa dextera nostra non jubemur sinistram
praebere, sed alteram, hoc est, alteram dextram.
<pb n="0040D"/>
Justus enim sinistram non habet. Si nos haereticus
in disputatione percusserit, et dextrum dogma voluerit
vulnerare, opponatur ei aliud de Scripturis
testimonium, et tamdiu verberanti succedentes sibi
dexteras praebeamus, donec inimici ira lassescat.</p>
<p> <hi>
            <note>(Vers. 42, 43.)</note> Qui petit a te, da ei, et volenti mutuari
a te, ne avertaris. Audistis quia dictum est: Diliges
proximum tuum, et odio habebis inimicum tuum.</hi> 
<pb n="0041A"/>
Si de eleemosyna tantum dictum intelligimus, in
plerisque pauperibus hoc stare non potest. Sed et
divites si semper dederint, semper dare non poterunt.
Post bonum ergo eleemosynae apostolis, id est,
doctoribus praecepta tribuuntur, ut qui gratis acceperunt,
gratis tribuant <note>(Matth. X)</note>. Istius modi pecunia
numquam deficit; sed quanto plus data fuerit,
tanto amplius duplicatur. Et cum subjecta sibi arva
riget, numquam fontis unda siccatur.</p>
<p> <hi>
            <note>(Vers. 44.)</note> Ego autem dico vobis, diligite inimicos
vestros, benefacite his qui oderunt vos, et orate pro
persequentibus et calumniantibus vos.</hi> Multi praecepta
Dei imbecillitate <emph>32</emph> sua, non sanctorum viribus aestimantes,
putant esse impossibilia quae praecepta
sunt, et dicunt sufficere virtutibus, non odisse inimicos:
<pb n="0041B"/>
caeterum diligere plus praecipi, quam humana
natura patiatur. Sciendum est ergo Christum non
impossibilia praecipere, sed perfecta: quae fecit David
in Saul et in Absalon <note>(I Reg. XXIV et XXVI, et II
Reg. XVIII)</note>. Stephanus quoque martyr pro inimicis
lapidantibus deprecatus est <note>(Act. VII)</note>. Et Paulus
anathema cupit esse pro persecutoribus suis <note>(Rom.
IX)</note>. Haec autem Jesus et docuit et fecit, dicens: <hi>Pater, ignosce illis: quod enim faciunt, nesciunt <note>(Luc XXIII, 34)</note>
          </hi>.</p>
<p> <hi>
            <note>(Vers. 45.)</note> Ut sitis filii Patris vestri qui in coelis est;
qui solem suum oriri facit super bonos et malos, et pluit
super justos et injustos. Si enim diligitis eos qui vos
diligunt, quam mercedem habebitis? Nonne et publicani
hoc faciunt? Et si salutaveritis fratres vestros tantum,
<pb n="0041C"/>
quid amplius facitis? Nonne et ethnici hoc faciunt? Estote
ergo vos perfecti, sicut et Pater vester coelestis perfectus
est.</hi> Si Dei praecepta custodiens, filius quis efficitur
Dei: ergo non est natura filius, sed arbitrio suo.</p>
<p> <hi>
            <note>(Cap. VI.--Vers. 1.)</note> Attendite ne justitiam vestram
faciatis coram hominibus, ut videamini ab eis:
alioquin mercedem non habebitis apud Patrem vestrum
qui in coelis est.</hi> Qui tuba canit, eleemosynam faciens,
hypocrita est. Qui jejunans demolitur faciem
suam, ut ventris inanitatem monstret in vultu, et
hic hypocrita est. Qui in synagogis et in angulis platearum
orat, ut videatur ab hominibus, hypocrita
est. Ex quibus omnibus colligitur hypocritas esse,
qui quodlibet faciunt, ut ab hominibus glorificentur
[ <hi>Al.</hi> honorificentur]. Mihi videtur et ille qui dicit fratri
<pb n="0041D"/>
suo: <hi>Dimitte ut tollam festucam de oculo tuo <note>(Matth.
VII, 4)</note>
          </hi>, propter gloriam hoc facere, ut ipse justus
esse videatur. Unde dicitur ei a Domino: <hi>Hypocrita,
ejice primum trabem de oculo tuo.</hi> Non itaque virtus,
<pb n="0042A"/>
sed causa virtutis apud Deum mercedem habet. Etsi
a recta via paululum declinaveris, non interest
utrum ad dexteram vadas, an ad sinistram, cum
verum iter amiseris.</p>
<p> <hi>
            <note>(Vers. 3, 4.)</note> Te autem faciente eleemosynam, nesciat</hi> <emph>33</emph> 
 <hi>sinistra tua quid faciat dextera tua, ut sit eleemosyna
tua in abscondito: et pater tuus qui videt in
abscondito, reddet tibi. Et cum oratis, non eritis sicut
hypocritae, qui amant in synagogis, et in angulis
platearum stantes orare, ut videantur ab hominibus.</hi> 
Non solum eleemosynam, sed quodcumque feceritis
boni operis, debet sinistra nescire; si enim illa scierit,
statim dexterae opera commaculantur.</p>
<p> <hi>Amen dico vobis, receperunt mercedem suam.</hi> Non Dei
mercedem, sed suam. Laudati sunt enim ab hominibus,
<pb n="0042B"/>
quorum causa exercuere virtutes.</p>
<p> <hi>
            <note>(Vers. 6.)</note> Tu autem cum oraveris, intra in cubiculum
tuum: et clauso ostio, ora Patrem tuum in abscondito,
et Pater tuus qui videt in abscondito, reddet
tibi.</hi> Hoc simpliciter intellectum, erudit auditorem,
ut vanam orandi gloriam fugiat. Sed mihi videtur
hoc magis esse praeceptum, ut inclusa pectoris cogitatione,
labiisque compressis oremus Dominum,
quod et Annam in Regum volumine fecisse legimus; <hi>Labia,</hi> 
 inquit, <hi>ejus tantum movebantur <note>(I Reg.
I, 13)</note>
          </hi>.</p>
<p> <hi>
            <note>(Vers. 7.)</note> Orantes autem nolite multum loqui, sicut
ethnici faciunt. Putant enim quod in multiloquio suo
exaudiantur. Nolite ergo assimilari eis.</hi> Si ethnicus
in oratione multum loquitur, ergo qui Christianus est,
<pb n="0042C"/>
debet parum loqui. <hi>Deus</hi> enim <hi>non verborum, sed
cordis auditor est <note>(Sap. I, 6)</note>
          </hi>.</p>
<p> <hi>
            <note>(Vers. 8.)</note> Scit enim Pater vester quid opus sit vobis,
antequam petatis eum. Sic ergo vos orabitis.</hi> Consurgit
in hoc loco quaedam haeresis, philosophorum
 quoque perversum dogma, dicentium: Si novit
Deus quid oremus, et antequam petamus, scit quibus
indigeamus, frustra scienti loquimur. Quibus
breviter respondendum est, nos non narratores esse,
sed rogatores. Aliud est enim narrare ignoranti,
aliud scientem petere. In illo indicium est, hic obsequium.
Ibi fideliter indicamus, hic miserabiliter
obsecramus.</p>
<p> <hi>
            <note>(Vers. 9.)</note> Pater noster, qui es in coelis.</hi> Patrem dicendo,
se filios confitentur.</p>
<p>
          <pb n="0042D"/> <hi>Sanctificetur nomen tuum.</hi> Non in te, <emph>34</emph> sed in
nobis. Si enim propter peccatores nomen Dei blasphematur
in gentibus <note>(Rom. VIII)</note>, econtrario propter
justos sanctificatur.</p>
<p>
          <pb n="0043A"/> <hi>
            <note>(Vers. 10.)</note> Adveniat regnum tuum.</hi> Vel generaliter
pro totius mundi petit regno, ut diabolus in mundo
regnare desistat, vel ut in unoquoque regnet Deus,
et non regnet peccatum in mortali hominum corpore <note>(Rom. VI)</note>.
Simulque et hoc attendendum, quod
grandis audaciae sit, et purae conscientiae, regnum
Dei postulare et judicium non timere.</p>
<p> <hi>Fiat voluntas tua, sicut in coelo et in terra.</hi> Ut quomodo
Angeli tibi inculpate serviunt in coelis, ita in
terra serviant homines. Erubescant ex hac sententia,
qui quotidie in coelo ruinas fieri mentiuntur. Nam
quid nobis prodest coelorum similitudo, si et in coelo
peccatum est?</p>
<p> <hi>
            <note>(Vers. 11-13.)</note> Panem nostrum supersubstantialem
da nobis hodie. Et dimitte nobis debita nostra, sicut et
<pb n="0043B"/>
nos dimittimus debitoribus nostris. Et ne nos inducas
in tentationem. Sed libera nos a malo.</hi> Quod nos supersubstantialem
expressimus, in Graeco habetur <foreign xml:lang="greek">ἐπιούσιον</foreign>: 
quod verbum Septuaginta interpretes <foreign xml:lang="greek">περιούσιον</foreign>
frequentissime transferunt. Consideravimus
ergo in Hebraeo, et ubicumque illi <foreign xml:lang="greek">περιούσιον</foreign> expresserunt,
nos invenimus SGOLLA ( ), quod Symmachus <foreign xml:lang="greek">ἐξαίρετον,</foreign>
 id est, <hi>praecipuum,</hi> vel <hi>egregium,</hi> 
transtulit, licet in quodam loco <hi>peculiare</hi> interpretatus
sit. Quando ergo petimus ut peculiarem vel
praecipuum nobis Deus tribuat panem, illum petimus
qui dicit: <hi>Ego sum panis vivus qui de coelo descendi <note>(Joan. VI, 51)</note>
          </hi>.
In Evangelio quod appellatur secundum
Hebraeos, pro <hi>supersubstantiali</hi> pane, reperi
MAHAR ( ), quod dicitur <hi>crastinum;</hi> ut sit sensus:
<pb n="0043C"/> <hi>Panem nostrum crastinum,</hi> 
 id est, <hi>futurum da nobis
hodie.</hi> Possumus supersubstantialem panem et aliter
intelligere, qui super omnes substantias sit, et universas
superet creaturas. Alii simpliciter putant, secundum
Apostoli sermonem dicentis <note>(I Tim. VI, 8)</note>: <hi>Habentes victum et vestitum,</hi> 
 <emph>35</emph> <hi>his contenti sumus,</hi> de
praesenti tantum cibo sanctos curam agere. Unde et
in posterioribus sit praeceptum: <hi>Nolite cogitare de
crastino.</hi> </p>
<p> <hi>Amen.</hi> Signaculum orationis Dominicae est: quod
Aquila interpretatur, <hi>fideliter:</hi> nos, <hi>vere,</hi> possumus
dicere.</p>
<p> <hi>
            <note>(Vers. 14.)</note> Si enim dimiseritis hominibus peccata
eorum, dimittet et vobis Pater vester coelestis delicta
vestra.</hi> Hoc quod scriptum est: <hi>Ego dixi, dii estis,
<pb n="0043D"/>
et filii excelsi omnes: vos vero ut homines moriemini,
et tamquam unus de principibus cadetis <note>(Ps. LXXXI,
6, 7)</note>
          </hi>, ad eos dicitur qui propter peccata homines ex
diis esse meruerunt. Recte ergo et hi quibus peccata
dimittuntur, homines appellati sunt.</p>
<p> <hi>
            <note>(Vers. 16.)</note> Exterminant enim facies suas, ut appareant
<pb n="0044A"/>
hominibus jejunantes. Amen dico vobis, quia receperunt
mercedem suam.</hi> Verbum <hi>exterminant,</hi> quod
in Ecclesiasticis Scripturis vitio interpretum tritum
est, aliud multo significat, quam vulgo intelligitur.
Exterminantur quippe exsules, qui mittuntur extra
terminos. Pro hoc ergo sermone, <hi>demoliuntur</hi> semper
accipere debemus: quod Graece dicitur <foreign xml:lang="greek">ἀφανίζουσι.</foreign>
Demolitur autem hypocrita faciem suam ut tristitiam
simulet; et animo forte laetante, luctum gestet
in vultu.</p>
<p> <hi>
            <note>(Vers. 17 seq.)</note> Tu autem cum jejunas, unge caput
tuum, et faciem tuam lava, ne videaris hominibus jejunans,
sed Patri tuo qui est in abscondito: et Pater
tuus qui videt in abscondito, reddet tibi. Nolite thesaurizare
vobis thesauros in terra, ubi erugo et tinea demolitur,
<pb n="0044B"/>
et ubi fures effodiunt, et furantur.</hi> Juxta ritum
provinciae Palaestinae loquitur, ubi diebus festis
solent ungere capita. Praecepit igitur, ut quando jejunamus,
laetos et festivos nos esse monstremus.
Multi legentes illud Psalmistae: <hi>Oleum peccatoris non
impinguet caput meum <note>(Ps. CXL, 5)</note>
          </hi>, econtrario esse
volunt bonum oleum, de quo alibi dicitur: <hi>Unxit te
Deus Deus tuus oleo laetitiae prae participibus tuis <note>(Ps. XLIV, 8)</note>
          </hi>.
Et id praecipi, ut exercentes virtutes,
spirituali oleo principale ( <foreign xml:lang="greek">ἡγεμονικὸν</foreign>) cordis nostri
ungere debeamus.</p>
<p> <hi>
            <note>(Vers. 21.)</note> Ubi enim est thesaurus tuus, ibi est et
cor tuum.</hi> Hoc non solum de pecunia, sed et de
cunctis passionibus [ <hi>Al.</hi> possessionibus] sentiendum
est. Gulosi deus venter est: ibi ergo habet cor, ubi
<pb n="0044C"/>
et thesaurum [ <hi>Al.</hi> est thesaurus]. <emph>36</emph> Luxuriosi thesaurus,
epulae sunt. Lascivi, ludicra: amatoris, libido: <hi>Huic servit unusquisque a quo vincitur 
 <note>(II Petr.
II, 19)</note>
          </hi>.</p>
<p> <hi>
            <note>(Vers. 22, 23.)</note> Si oculus tuus fuerit simplex, totum
corpus tuum lucidum erit. Si autem oculus tuus
fuerit nequam, totum corpus tuum tenebrosum erit. Si
ergo lumen quod in te est, tenebrae sint, ipsae tenebrae
quantae erunt!</hi> Lippientes [ <hi>Al.</hi> additur oculi] solent
lucernas videre numerosas: simplex oculus et purus
simplicia intuetur et pura. Hoc totum transferet ad
sensum. Quomodo enim corpus, si oculus non fuerit
simplex, totum in tenebris est: ita anima, si principalem
fulgorem suum perdiderit, universus sensus
in caligine commorabitur. Si ergo lumen quod in
<pb n="0044D"/>
te est, tenebrae sint, ipsae tenebrae quantae erunt!
Si sensus qui lumen est, animae vitio caligatur, ipsa,
putas, caligo quibus tenebris obvolvetur!</p>
<p> <hi>
            <note>(Vers. 24.)</note> Non potestis Deo servire et mammonae.</hi> 
Mammona sermone Syriaco divitiae nuncupantur. <hi>Non potestis Deo servire et mammonae.</hi> 
 Audiat hoc
<pb n="0045A"/>
avarus, audiat qui censetur vocabulo Christiano non
posse se simul divitiis Christoque servire. Et tamen
non dixit, qui habet divitias, sed qui servit divitiis.
Qui enim divitiarum servus est, divitias custodit, ut
servus; qui autem servitutis excussit jugum, distribuit
eas, ut dominus.</p>
<p> <hi>
            <note>(Vers. 25.)</note> Ideo dico vobis: Ne solliciti sitis animae
vestrae, quid manducetis, neque corpori vestro quid
induamini.</hi> In nonnullis codicibus additum est: <hi>neque
quid bibatis.</hi> Ergo quod natura omnibus tribuit,
et jumentis ac bestiis hominibusque commune est,
hujus cura penitus liberamur. Sed praecipitur nobis
ne solliciti simus quid comedamus: quia in sudore
vultus praeparamus nobis panem. Labor exercendus
est, sollicitudo tollenda. Hoc quod dicitur:
<pb n="0045B"/> <hi>Ne solliciti sitis animae vestrae quid comedatis, neque
corpori vestro quid induamini 
 <note>(Genes. III)</note>
          </hi>, de carnali
cibo et vestimento accipiamus. Caeterum de spiritualibus
cibis et vestimentis semper debemus esse
solliciti.</p>
<p> <hi>
            <note>(Vers. 26.)</note> Nonne anima plus est quam esca, et
corpus plus est quam vestimentum?</hi> Quod dicit, istius
modi est: Qui majora praestitit, utique et minora
praestabit.</p>
<p> <hi>Respicite volatilia coeli, quoniam non serunt, neque
metunt, neque congregant</hi> <emph>37</emph> <hi>in horrea: et Pater vester
coelestis pascit illa. Nonne vos magis pluris estis
illis?</hi> Apostolus praecipit <note>(Rom. XI)</note>, ne plus sapiamus
quam oportet sapere. Istud testimonium et in
praesenti capitulo conservandum est. Sunt enim quidam,
<pb n="0045C"/>
qui dum volunt terminos patrum excedere, et
ad alta volitare, in ima merguntur: volatilia dicentes
coeli Angelos esse, caeterasque in Dei ministerio
fortitudines, quae absque cura sui Dei alantur providentia.
Si hoc ita est, ut intelligi volunt, quomodo
sequitur dictum ad homines: <hi>Nonne vos magis pluris
estis illis?</hi> Simpliciter ergo accipiendum: quod
si volatilia absque cura et aerumnis, Dei aluntur
providentia, quae hodie sunt, et cras non erunt:
 quanto magis homines quibus aeternitas promittitur,
Dei reguntur arbitrio!</p>
<p> <hi>
            <note>(Vers. 27.)</note> Quis autem vestrum cogitans potest adjicere
ad staturam suam cubitum unum? Et de vestimentis
quid solliciti estis?</hi> Sicut animam plus esse
quam cibum comparatione avium demonstravit, sic
<pb n="0045D"/>
corpus plus esse quam vestem, ex consequentibus
rebus ostendit, dicens:</p>
<p> <hi>
            <note>(Vers. 28-30.)</note> Considerate lilia agri quomodo crescunt:
non laborant neque nent. Dico autem vobis
<pb n="0046A"/>
quoniam nec Salomon in omni gloria sua coopertus est,
sicut unum ex istis. Si enim fenum agri quod hodie
est, et cras in clibanum mittitur, Deus sic vestit:
quanto magis vos modicae fidei!</hi> Et revera quod sericum,
quae regum purpura, quae pictura textricum
potest floribus comparari? Quid ita rubet ut rosa?
Quid ita candet ut lilium? Violae vero purpuram,
nullo superari murice, oculorum magis quam sermonis
judicium est.</p>
<p> <hi>
            <note>(Vers. 31 seqq.)</note> Nolite solliciti esse, dicentes:
Quid manducabimus, aut quid bibemus, aut quo operiemur?
Haec enim omnia gentes inquirunt. Scit enim
Pater vester, quia his omnibus indigetis. Quaerite ergo
primum regnum Dei et justitiam ejus, et haec omnia
adjicientur vobis. Nolite ergo solliciti esse in crastinum.
<pb n="0046B"/>
Crastinus enim dies sollicitus erit sibi ipsi.</hi> De
praesentibus ergo concessit debere esse sollicitos
qui futura prohibet cogitare. Unde et Apostolus: <hi>Nocte et die,</hi> 
 inquit, <hi>manibus nostris operantes: ne
quem vestrum gravaremus <note>(I Thess. II, 9)</note>
          </hi>. <emph>38</emph> Cras in
Scripturis futurum tempus intelligitur, dicente Jacob, <hi>Et exaudiet me cras justitia mea 
 <note>(Gen. XXX, 33)</note>
          </hi>.
Et in Samuelis phantasmate, pythonissa loquitur
ad Saulem: <hi>cras eris mecum <note>(I Reg. XXVIII, 19)</note>
          </hi>.</p>
<p> <hi>
            <note>(Vers. 34.)</note> Sufficit diei malitia sua.</hi> Hic <hi>malitiam,</hi> 
non contrariam virtuti posuit, sed <hi>laborem et afflictionem,
et angustias</hi> saeculi: quomodo et Sara afflixit
Agar ancillam suam <note>(Gen. XVI)</note>, quod significanter
Graece dicitur <foreign xml:lang="greek">ἐκάκωσεν αὐτὴν.</foreign> Sufficit ergo nobis
praesentis temporis cogitatio: futurorum curam,
<pb n="0046C"/>
quae incerta est, relinquamus.</p>
<p> <hi>
            <note>(Cap. VII.--Vers. 1, 2.)</note> Nolite judicare, ut non
judicemini. In quo enim judicio judicaveritis, judicabimini:
et in qua mensura mensi fueritis, remetietur
vobis.</hi> Si judicare prohibet, qua consequentia Paulus
in Corintho judicat fornicantem <note>(I Cor. V)</note>, et Petrus
Ananiam et Sapphiram mendacii coarguit <note>(Act. V)</note>?
Sed ex consequentibus quid prohibuerit,
ostendit, dicens: quomodo enim judicaveritis, sic
judicabitur de vobis. Itaque non prohibuit judicare,
sed docuit.</p>
<p> <hi>
            <note>(Vers. 3-5.)</note> Quid autem vides festucam in oculo
fratris tui, et trabem in oculo tuo non vides? Aut
quomodo dicis fratri tuo: Frater, sine ejiciam festucam
de oculo tuo, et ecce trabs est in oculo tuo? Hypocrita,
<pb n="0046D"/>
ejice primum trabem de oculo tuo, et tunc
videbis ejicere festucam de oculo fratris tui.</hi> De his
loquitur, qui cum ipsi mortali crimine teneantur
obnoxii, minora peccata fratribus non concedunt:
<pb n="0047A"/>
culicem liquantes, et camelum glutientes <note>(Matth.
XXIII)</note>. Recte ergo et isti simulatione justitiae, ut supra
diximus, appellantur hypocritae, qui per trabem
oculi sui, festucam in oculo fratris sui aspiciunt.</p>
<p> <hi>
            <note>(Vers. 6.)</note> Nolite sanctum dare canibus.</hi> Sanctum,
panis est filiorum. Non debemus ergo tollere panem
filiorum et dare eum canibus.</p>
<p> <hi>Neque mittatis margaritas vestras ante porcos, ne
forte conculcent eas pedibus suis, et conversi disrumpant
vos.</hi> Porcus non recipit ornatum, qui versatur
in volutabris luti. Et juxta Proverbia Salomonis: <hi>Si
habuerit circulum aureum, foedior invenitur <note>(Prov. XI,
22)</note>
          </hi>. Quidam canes eos <emph>39</emph> intelligi volunt, qui post fidem
Christi revertuntur ad vomitum peccatorum suorum:
<pb n="0047B"/>
porcos autem eos qui necdum Evangelio crediderunt,
et in luto incredulitatis vitiisque versantur.
Non convenit igitur istius modi hominibus cito
Evangelicum credere margaritum, ne conculcent
illud, et conversi nos incipiant dissipare.</p>
<p> <hi>
            <note>(Vers. 7 seq.)</note> Petite, et dabitur vobis: quaerite,
et invenietis: pulsate, et aperietur vobis. Omnis enim
qui petit, accipit; et qui quaerit, invenit; et pulsanti
aperietur. Aut quis est ex vobis homo, quem si petierit
filius suus panem, numquid lapidem porriget ei? Aut
si piscem petierit, numquid serpentem porriget ei?</hi> 
Qui carnalia supra vetuerat postulari, quid quaerere
debeamus ostendit. Si petenti datur, et quaerens
invenit, et pulsanti aperitur: ergo cui non datur,
et qui non invenit, et cui non aperitur, apparet
<pb n="0047C"/>
quod non bene petierit, quaesierit et pulsaverit.
Pulsemus itaque januam Christi, de qua dictum
est: <hi>Haec porta Domini, justi intrabunt per eam <note>(Ps. CXVII, 20)</note>
          </hi>;
ut cum intraverimus, aperiantur
nobis thesauri absconditi et tenebrosi in Christo Jesu,
in quo est omnis scientia <note>(Coloss. II)</note>.</p>
<p> <hi>
            <note>(Vers. 11, 12.)</note> Si ergo vos cum sitis mali, nostis
bona dare filiis vestris, quanto magis Pater vester qui
in coelis est, dabit bona petentibus se! Omnia ergo
quaecumque vultis ut faciant vobis homines, et vos
facite illis. Haec est enim Lex et Prophetae.</hi> Notandum
quod apostolos malos dixerit, nisi forte sub Apostolorum
persona omne hominum damnetur genus,
cujus ad comparationem divinae clementiae ab infantia
cor ad malum positum est. Lege Genesim
<pb n="0047D"/> <note>(Genes. VIII)</note>.
Nec mirum si homines hujus saeculi
dicit malos, cum et Paulus apostolus memoret: <hi>Redimentes tempus, quoniam dies mali sunt 
 <note>(Ephes.
V, 16)</note>
          </hi>.</p>
<p> <hi>
            <note>(Vers. 13, 14.)</note> Intrate per angustam portam, quia
lata porta et spatiosa via est quae ducit ad perditionem,
et multi sunt qui intrant per eam. Quam angusta
porta, et arcta via est quae ducit ad vitam! et pauci
sunt qui inveniunt eam.</hi> Lata via est saeculi voluptas,
quam appetunt homines. Angusta, quae per
labores et jejunia panditur, quam et Apostolus ingressus
est <note>(II Cor. VI, XI)</note>: et ut Timotheus per eam
<pb n="0048A"/>
ingrediatur, hortatur <note>(I Tim. V)</note>. Simulque considera
quam signanter de utraque via locutus sit. <emph>40</emph> 
 Per latam multi ambulant, angustam pauci inveniunt.
Latam non quaerimus, nec inventione opus
est: sponte se offert, et errantium via est. Angustam
vero, nec omnes inveniunt, nec qui invenerint,
statim ingrediuntur per eam. Siquidem multi,
inventa veritatis via, capti saeculi voluptatibus, de
medio itinere revertuntur.</p>
<p> <hi>
            <note>(Vers. 15 seq.)</note> Attendite a falsis prophetis, qui
veniunt ad vos in vestimentis ovium: intrinsecus autem
sunt lupi rapaces. A fructibus eorum cognoscetis
eos. Numquid colligunt de spinis uvas, aut de tribulis
ficus? sic omnis arbor bona fructus bonos facit: mala
autem arbor malos fructus facit.</hi> Et de omnibus
<pb n="0048B"/>
 quidem intelligi potest, qui aliud habitu ac sermone
promittunt, aliud opere demonstrant. Sed
specialiter de haereticis intelligendum est, qui videntur
continentia, castitate, jejunio, quasi quadam
pietatis se veste circumdare, intrinsecus vero
habentes animum venenatum, simpliciorum fratrum
corda decipiunt. Ex fructibus ergo animae, quibus
innocentiam ad ruinam trahunt, lupis rapacibus
comparantur.</p>
<p> <hi>
            <note>(Vers. 18 seq.)</note> Non potest arbor bona fructus
malos facere: neque arbor mala fructus bonos facere.
Omnis arbor quae non facit fructum bonum, excidetur,
et in ignem mittetur. Igitur ex fructibus eorum cognoscetis
eos.</hi> Quaeramus ab haereticis, qui duas inter
se contrarias dicunt esse naturas, si juxta intelligentiam
<pb n="0048C"/>
eorum, arbor bona malos fructus facere
numquam potest, quomodo Moyses arbor bona
peccaverit ad aquam contradictionis <note>(Deut. XXXII)</note>:
et David, Uria interfecto, cum Bethsabee concubuerit <note>(II Reg. XI)</note>:
Petrus quoque in Passione
 Domini negarit, dicens: <hi>Nescio hominem <note>(Matt.
XXVI, 72)</note>
          </hi>: aut qua consequentia Jethro socer Moysi
arbor mala, qui utique in Deum Israel non credebat,
dederit consilium Moysi bonum <note>(Exod. XVIII)</note>;
et Achior ad Holophernem aliquid utile sit locutus <note>(Judith. V)</note>:
et Comicus dixerit (quod bene dictum
Apostolus comprobavit): <hi>Corrumpunt mores bonos
confabulationes pessimae <note>(I Cor. V)</note>
          </hi>. Et cum non invenerint
quid respondeant; nos inferemus, et Judam <note>(Joan. XIII)</note>,
arborem quondam bonam, fecisse
<pb n="0048D"/>
fructus malos postquam prodidit [ <hi>Al.</hi> tradiderit]
Salvatorem: et Saulum <note>(Philipp. III)</note> arborem malam
eo tempore quo persequebatur <emph>41</emph> Ecclesiam
Christi, fecisse postea fructus bonos, quando in vas
electionis de persecutore translatus est <note>(Act. IX)</note>.
Tamdiu ergo bona arbor fructus non facit malos,
quamdiu in bonitatis studio perseverat: et mala
arbor tamdiu manet in fructibus peccatorum,
quamdiu ad poenitentiam non convertitur. Nemo
enim permanens in eo quod fuit, incipit id esse quod
necdum coeperit.</p>
<p> <hi>
            <note>(Vers. 21.)</note> Non omnis qui dicit mihi, Domine,
<pb n="0049A"/>
Domine, intrabit in regnum coelorum; sed qui facit voluntatem
Patris mei, qui in coelis est, ipse intrabit in
regnum coelorum.</hi> Sicut supra dixerat, eos qui haberent
vestem vitae bonae, non recipiendos propter
dogmatum nequitiam: ita nunc econtrario asserit,
ne his quidem accommodandam fidem, qui cum polleant
integritate fidei, turpiter vivunt, et doctrinae
integritatem malis operibus destruunt. Utrumque
enim Dei servis necessarium est, ut et opus sermone,
et sermo operibus comprobetur. Huic sententiae potest
illud videri contrarium: <hi>Nemo potest dicere,
Dominus Jesus, nisi in Spiritu sancto <note>(I Cor. XII, 3)</note>
          </hi>.
Sed moris est Scripturarum dicta pro factis accipere,
ut statim in consequentibus approbatur, refutari
eos qui jactant sine operibus habere scientiam
<pb n="0049B"/>
Domini, et audiunt a Salvatore: <hi>Discedite a me, operarii
iniquitatis, nescio vos <note>(Luc. XIII)</note>
          </hi>. Et Apostolus
in hunc sensum loquitur: <hi>Confitentur se nosse Deum:
factis autem negant <note>(Tit. I, 16)</note>
          </hi>.</p>
<p> <hi>
            <note>(Vers. 22.)</note> Multi dicent mihi in illa die: Domine,
Domine, nonne in nomine tuo prophetavimus, et in
nomine tuo daemonia ejecimus, et in nomine tuo virtutes
multas fecimus?</hi> Prophetare, et virtutes facere,
et daemonia ejicere, interdum non ejus meriti est
qui operatur, sed vel invocatio [ <hi>Al.</hi> invocatione]
nominis Christi hoc agit, vel ob condemnationem
eorum qui invocant, et utilitatem eorum qui vident
et audiunt, conceditur: ut licet homines despiciant
signa facientes, tamen Deum honorent, ad cujus
invocationem fiunt tanta miracula. Nam et Saul
<pb n="0049C"/> <note>(I Reg. X)</note>,
et Balaam <note>(Num. XXIII)</note>, et Caiphas <note>(Joan.
XI)</note> prophetaverunt, nescientes quid dicerent: et
Pharao <note>(Genes. XLI)</note> et Nabuchodonosor <note>(Dan. II)</note> 
somniis futura cognoscunt. Et in Actibus Apostolorum
filii Scevae videbantur ejicere daemonia <note>(Act. XIX)</note>.
Sed et Judas apostolus cum animo proditoris multa
signa inter caeteros Apostolos fecisse narratur.</p>
<p> <emph>42</emph> <hi>
            <note>(Vers. 23.)</note> Et tunc confitebor illis, quia numquam
novi vos.</hi> Signanter dixit <hi>confitebor,</hi> quia multo
ante tempore dicere dissimulaverat: <hi>non novi vos.</hi> 
Non novit Dominus eos qui pereunt. Observa autem
quare addiderit, <hi>numquam novi vos,</hi> si juxta quosdam
omnes homines inter rationabiles semper versati sunt
creaturas.</p>
<p> <hi>
            <note>(Vers. 24.)</note> Discedite a me qui operamini iniquitatem.
<pb n="0049D"/>
Omnis ergo qui audit verba mea haec, et facit ea,
assimilabitur viro sapienti, qui aedificavit domum suam
supra petram.</hi> Non dixit, <hi>qui operati estis iniquitatem,</hi> 
ne videretur tollere poenitentiam, sed <hi>qui operamini,</hi> 
hoc est, qui usque in praesentem horam, cum judicii
tempus advenerit, licet non habeatis facultatem peccandi,
tamen adhuc habetis affectum.</p>
<p> <hi>
            <note>(Vers. 25.)</note> Et descendit pluvia, et venerunt flumina,
et flaverunt venti: et irruerunt in domum illam, et non
cecidit.</hi> Pluvia ista quae domum subvertere nititur,
diabolus est. Flumina, omnes Antichristi, qui contra
Christum sapiunt. Venti spiritalia [ <hi>Al.</hi> spirituales]
nequitiae in coelestibus <note>(Ephes. VI)</note>.</p>
<p>
          <pb n="0050A"/> <hi>
            <note>(Vers. 26.)</note> Fundata enim erat supra petram. Et
omnis qui audit verba mea haec, et non facit ea, similis
erit viro stulto.</hi> Super hanc petram Dominus fundavit
Ecclesiam <note>(Matth. XV)</note>: ab hac petra apostolus Petrus
sortitus est nomen. Super hujuscemodi petram
non inveniuntur serpentis vestigia <note>(Prov. XXX)</note>. De
hac et propheta loquitur confidenter: <hi>Statuit super
petram pedes meos <note>(Ps. XXXIX, 3)</note>
          </hi>. Et in alio loco: <hi>Petra refugium leporibus,</hi> 
 sive <hi>herinaciis <note>(Ps. CIII, 8)</note>
          </hi>.
Timidum enim animal in petrae cavernas se recipit:
et cutis aspera, et tota armata jaculis, tali se protectione
tutatur. Unde et Moysi dicitur eo tempore quo
de Aegypto fugerat, et lepusculus Domini erat: <hi>Sta
in foramine petrae, et posteriora mea videbis <note>(Exod.
XXXIII, 21)</note>
          </hi>.</p>
<p>
          <pb n="0050B"/> <hi>
            <note>(Vers. 27, 28.)</note> Qui aedificavit domum suam super
arenam: et descendit pluvia, et venerunt flumina, et
flaverunt venti, et irruerunt in domum illam, et cecidit:
et fuit ruina ejus magna. Et factum est cum consummasset
Jesus verba haec, admirabantur turbae super doctrina
ejus.</hi> Fundamentum quod Apostolus architectus
posuit <note>(I Cor. III)</note>, unus [ <hi>Al.</hi> unum] est Dominus noster
Jesus Christus. Super hoc fundamentum stabile
et firmum, et per se robusta mole fundatum, aedificatur
Christi Ecclesia. Super arenam <emph>43</emph> vero quae
fluida est, et coagmentari non potest, nec in unam
copulam redigi, omnis haereticorum sermo ad hoc
aedificatur, ut corruat.</p>
<p> <hi>
            <note>(Vers. 29.)</note> Erat enim docens eos sicut potestatem
habens, et non sicut Scribae et Pharisaei.</hi> Illi enim ea
<pb n="0050C"/>
docebant populos, quae scripta sunt in Moyse et
Prophetis. Jesus vero, quasi Deus et Dominus ipsius
Moysi, pro libertate voluntatis suae, vel ea quae minus
videbantur, addebat in lege; vel commutans
praedicabat in populos, ut supra quoque legimus: <hi>Dictum est antiquis: Ego autem dico vobis.</hi> </p>
<p> <hi>
            <note>(Cap. VIII.--Vers. 1.)</note> Cum autem descendisset Jesus
de monte, secutae sunt eum turbae multae, et ecce leprosus
veniens adorabat eum, dicens.</hi> De monte Domino descendente,
occurrunt turbae, quia ad altiora ascendere
non valuerunt. Et primus ei occurrit leprosus.
Necdum enim poterat cum lepra tam multiplicem in
monte Salvatoris audire sermonem. Et notandum
quod hic primus specialiter curatus sit: secundo,
puer Centurionis: tertio, socrus Petri, febriens [ <hi>Al.</hi> 
<pb n="0050D"/>
febricitans] in Capharnaum: quarto loco, qui oblati
sunt ei a daemonio vexati, quorum spiritus verbo
ejiciebat, quando omnes male habentes curavit. <hi>Et
ecce leprosus veniens adorabat eum, dicens.</hi> Recte post
praedicationem atque doctrinam signi offertur occasio:
ut per virtutem miracula [ <hi>Al.</hi> virtutem miraculi],
praeteritus apud audientes sermo firmetur.</p>
<p> <hi>
            <note>(Vers. 2.)</note> Domine, si vis, potes me mundare.</hi> Qui
voluntatem rogat, de virtute non dubitat.</p>
<p> <hi>
            <note>(Vers. 3.)</note> Et extendens Jesus manum, tetigit eum,
dicens: Volo, mundare. Et confestim mundata est lepra
ejus.</hi> Extendente manum Domino, statim lepra fugit.
Simulque considera quam humilis et sine jactantia
<pb n="0051A"/>
responsio. Ille dixerat, <hi>si vis:</hi> Dominus respondit, <hi>volo.</hi> 
 Ille praemiserat, <hi>potes me mundare:</hi> Dominus
jungit, et dicit, <hi>mundare:</hi> Non ergo ut plerique Latinorum
putant, jungendum est, et legendum <hi>volo mundare:</hi> 
sed separatim, ut primum, dicat, <hi>volo:</hi> deinde
imperans dicat, <hi>mundare [Al.</hi> imperet mundare].</p>
<p> <hi>
            <note>(Vers. 4.)</note> Et ait illi Jesus: Vide nemini dixeris.</hi> 
Et re vera quid erat necesse ut sermone jactaret,
quod corpore praeferebat?</p>
<p> <emph>44</emph> <hi>Sed vade, ostende te sacerdotibus: et offer munus
quod praecepit Moyses in testimonium illis.</hi> Varias
ob causas mittit cum ad sacerdotes. Primum, propter
humilitatem, ut sacerdotibus deferre honorem videatur.
Erat enim lege praeceptum, ut qui mundati fuerant
a lepra, offerrent munera sacerdotibus. Deinde, ut
<pb n="0051B"/>
mundatum videntes leprosum, aut crederent Salvatori,
aut non crederent. Si crederent, salvarentur: si non
crederent, inexcusabiles forent. Et simul ne quod in eo
saepissime criminabantur, legem videretur infringere.</p>
<p> <hi>
            <note>(Vers. 5 seq.)</note> Accessit ad eum centurio, rogans
eum, et dicens: Domine, puer meus jacet in domo paralyticus,
et male torquetur. Et ait illi Jesus: Ego
veniam, et curabo eum. Et respondens centurio, ait:
Domine, non sum dignus ut intres sub tectum meum;
sed tantum dic verbo, et sanabitur puer meus.</hi> Non
debemus jactantiae arguere Dominum, quia statim se
iturum et sanaturum esse promittit, videns centurionis
fidem, humilitatem, et prudentiam. Fidem,
in eo quod credidit ex gentibus paralyticum a Salvatore
posse sanari. Humilitatem, quod se judicavit
<pb n="0051C"/>
indignum, cujus tectum Dominus intraret. Prudentiam,
quod intra corporis tegmen, divinitatem latentem
videret, sciens non id sibi profuturum, quod
etiam ab incredulis videbatur; sed id quod latebat
intrinsecus. De qua prudentia hoc etiam, ait:</p>
<p> <hi>
            <note>(Vers. 9.)</note> Nam et ego homo sum sub potestate</hi> 
[Al. additur <hi>constitutus], habens sub me milites: et dico
huic, vade, et vadit: et alii, veni, et venit: et servo
meo, fac hoc, et facit.</hi> Volens ostendere Dominum
quoque non per adventum tantum corporis, sed per
angelorum ministeria posse implere quod vellet.</p>
<p> <hi>
            <note>(Vers. 10.)</note> Audiens autem Jesus, miratus est, et
sequentibus se dixit.</hi> Miratus est quod vidit centurionem
suam intelligere majestatem. Pellendae enim
erant vel infirmitates corporum, vel fortitudines contrariae,
<pb n="0051D"/>
quibus homo ad debilitatem saepe conceditur,
et verbo Domini, et ministeriis angelorum.</p>
<p> <hi>Amen dico vobis, non inveni tantam fidem in Israel.</hi> De praesentibus loquitur, non de omnibus retro patriarchis <emph>45</emph> 
 et prophetis: nisi forte in centurione
fides gentium praeponitur Israeli.</p>
<p> <hi>
            <note>(Vers. 11.)</note> Dico autem vobis, quod multi ab Oriente
et Occidente venient, et recumbent cum Abraham,
<pb n="0052A"/>
et Isaac, et Jacob, in regno coelorum.</hi> Quia Deus Abraham
coeli conditor, Pater Christi est, idcirco in regno
coelorum est et Abraham, cum quo accubiturae
sunt nationes, quae crediderint in Christum Filium
Creatoris. Et ille pariter sensus impletur, de quo
supra diximus, in centurionis fide gentium fieri praerogativam:
dum ad illius credulitatem de Oriente
et Occidente credituri populi commemorantur.</p>
<p> <hi>
            <note>(Vers. 12.)</note> Filii autem regni ejicientur in tenebras
exteriores.</hi> Filios regni Judaeos significat, in quos
ante regnavit Deus. <hi>Ejicientur in tenebras exteriores.</hi> 
Tenebrae semper interiores sunt, non exteriores.
Sed quoniam qui a Domino foras expellitur, lumen
relinquit; idcirco exteriores tenebrae nominatae
sunt.</p>
<p>
          <pb n="0052B"/> <hi>Ibi erit fletus et stridor dentium.</hi> Si fletus oculorum
est, et stridor dentium ossa demonstrat:
vera est ergo corporum et eorumdem membrorum
quae ceciderant, resurrectio.</p>
<p> <hi>
            <note>(Vers. 14.)</note> Et cum venisset Jesus in domum Petri,
vidit socrum ejus jacentem et febricitantem</hi> (Al. <hi>febrientem]:
et tetigit manum ejus, et dimisit eam febris.</hi> 
Tangitur manus mulieris, et sanatis operibus
ejus, peccatorum infirmitas fugit. Natura hominum
istius modi est, ut post febrem magis lassescant corpora:
et incipiente sanitate, aegrotationis mala sentiant.
Verum sanitas quae confertur a Domino, totum
simul reddit, nec sufficit esse sanatam; sed ut <foreign xml:lang="greek">ἐπίτασις</foreign>
 fortitudinis indicetur, additum est:</p>
<p> <hi>
            <note>(Vers. 15.)</note> Et surrexit, et ministrabat eis.</hi> Illa manus
<pb n="0052C"/>
ministrabat, quae et tacta fuerat, et sanata.</p>
<p> <hi>
            <note>(Vers. 16-18.)</note> Vespere autem facto, obtulerunt ei
multos daemonia habentes: et ejiciebat spiritus verbo,
et omnes male habentes curavit</hi> [Al. <hi>curabat], ut adimpleretur
quod dictum est per Isaiam prophetam,
dicentem: Ipse infirmitates nostras accepit, et aegrotationes
nostras portavit. Videns autem Jesus turbas multas
circum se, jussit discipulos ire trans fretum.</hi> Omnes,
non mane, non meridie, sed ad vesperam curantur,
quando sol occubiturus est: quando granum
tritici <emph>46</emph> in terra moritur, ut multos fructus
afferat <note>(Joan. XII)</note>.</p>
<p> <hi>
            <note>(Vers. 19, 20.)</note> Et accedens unus Scriba, ait illi:
Magister, sequar te quocumque ieris. Et dicit ei Jesus:
Vulpes foveas habent, et volucres coeli nidos:
<pb n="0052D"/>
Filius autem hominis non habet ubi caput suum reclinet.</hi> 
Scriba iste legis, qui tantum litteram noverat
occidentem, si dixisset: Domine, sequar te quocumque
ieris, non fuisset repulsus a Domino; sed quia
magistrum unum de pluribus aestimabat, et litterator
erat, quod significantius Graece dicitur, <foreign xml:lang="greek">γραμματεὺς,</foreign>
et non spiritualis auditor: ideo non habet locum
in quo possit Jesus reclinare caput suum.
<pb n="0053A"/>
Ostenditur autem nobis, et ob hoc Scribam repudiatum,
quod signorum videns magnitudinem, sequi voluerit
Salvatorem, ut lucra ex operum miraculis
quaereret, hoc idem desiderans, quod et Simon Magus
a Petro emere voluerat <note>(Act. VIII)</note>. Talis ergo fides
juste sententia [ <hi>Al.</hi> juxta sententiam] Domini
condemnatur, et dicitur ei: Quid me propter divitias
et saeculi lucra cupis sequi, cum tantae sim paupertatis,
ut ne hospitiolum quidem habeam, et non
meo utar tecto?</p>
<p> <hi>
            <note>(Vers. 21.)</note> Alius autem de discipulis ejus ait illi:
Domine, permitte me primum ire, et sepelire patrem
meum.</hi> Quid simile est inter Scribam et discipulum?
Ille magistrum vocat, hic Dominum confitetur. Ille
propter pietatis occasionem, ad sepeliendum patrem
<pb n="0053B"/>
ire desiderat: iste secuturum se quolibet esse promittit,
non magistrum quaerens, sed ex magistro lucrum.</p>
<p> <hi>
            <note>(Vers. 22.)</note> Jesus autem ait illi: sequere me, et dimitte
mortuos sepelire mortuos suos.</hi> Mortuus est, quicumque
non credit. Si autem mortuum sepelit mortuus,
non debemus curam habere mortuorum, sed
viventium: ne dum solliciti sumus de mortuis, nos
quoque mortui appellemur.</p>
<p> <hi>
            <note>(Vers. 23.)</note> Et ascendente eo in naviculam, secuti
sunt eum discipuli ejus: et ecce motus magnus factus
est in mari, ita ut navicula operiretur fluctibus.</hi> Quintum
signum fecit, quando ascendens navem de Capharnaum,
ventis imperavit et mari. Sextum, quando
in regione Gerasenorum dedit potestatem daemonibus
<pb n="0053C"/>
in porcos. Septimum, quando <emph>47</emph> ingrediens
civitatem suam, paralyticum secundum curavit
in lectulo. Primus enim paralyticus est puer centurionis.</p>
<p> <hi>
            <note>(Vers. 24, 25.)</note> Ipse vero dormiebat. Et accesserunt
ad eum, et suscitaverunt eum, dicentes: Domine,
salva nos, perimus. Et dicit eis Jesus: Quid timidi
estis, modicae fidei?</hi> Hujus signi typum in Jona legimus <note>(Jon. I)</note>,
quando, caeteris periclitantibus, ipse
securus est, et dormit, et suscitatur; et imperio ac
sacramento passionis suae liberat suscitantes.</p>
<p> <hi>
            <note>(Vers. 26.)</note> Tunc surgens, imperavit ventis et mari:
et facta est tranquillitas magna.</hi> Et ex hoc loco intelligimus
quod omnes creaturae sentiant Creatorem. Quibus
enim increpatur [ <hi>Al.</hi> quas increpavit], et quibus
<pb n="0053D"/>
imperatur [ <hi>Al.</hi> imperavit], sentiunt imperantem:
non errore haereticorum, qui omnia putant animantia;
 sed majestate conditoris, quae apud nos insensibilia,
illi sensibilia sunt.</p>
<p> <hi>
            <note>(Vers. 27-29.)</note> Porro homines mirati sunt, dicentes:
Qualis est hic, quia venti et mare obediunt ei? Et
cum venisset Jesus trans fretum in regionem Gerasenorum,
occurrerunt ei duo habentes daemonia, de monumentis
exeuntes, saevi nimis, ita ut nemo posset transire
per viam illam. Et ecce clamaverunt dicentes.</hi> Non
discipuli, sed nautae, et caeteri qui in navi erant, mirabantur.
<pb n="0054A"/>
Sin autem quis contentiose voluerit eos,
qui mirabantur, fuisse discipulos, respondebimus,
recte homines appellatos, qui necdum noverant potentiam
Salvatoris.</p>
<p> <hi>
            <note>(Vers. 30, 31.)</note> Quid nobis et tibi, Jesu Fili Dei?
Venisti huc ante tempus torquere nos. Erat autem non
longe ab illis grex porcorum multorum pascens. Daemones
autem rogabant eum, dicentes.</hi> Non voluntatis
ista confessio est, quam praemium sequitur confitentis,
sed necessitatis extorsio, quae cogit invitos,
velut si servi fugitivi, post multum temporis dominum
suum videant: nihil aliud nisi de verberibus
deprecantur. Sic et daemones cernentes Dominum in
terris repente versari, ad judicandos se venisse credebant.
Praesentia Salvatoris, tormenta sunt daemonum.
<pb n="0054B"/>
Ridiculeque putant quidam, daemones scire
Filium Dei, et diabolum ignorare; eo quod minoris
malitiae sint isti quam ille cujus satellites sunt.
Cum omnis scientia discipulorum ad magistrum referenda
sit, et tam daemones, quam diabolus suspicari
magis Filium Dei, <emph>48</emph> quam nosse intelligendi
sunt [ <hi>Al.</hi> sint]. <hi>Nemo enim Patrem novit, nisi Filius, 
 et cui voluerit Filius revelare <note>(Matth. XI, 27)</note>
          </hi>.</p>
<p> <hi>
            <note>(Vers. 32, 33.)</note> Si ejicis nos, mitte nos in gregem
porcorum. Et ait illis: Ite. At illi exeuntes, abierunt
in porcos. Et ecce magno impetu abiit totus grex per
praeceps in mare, et mortui sunt in aquis. Pastores autem
fugerunt; et venientes in civitatem, nuntiaverunt
haec omnia, et de his qui daemonia habuerant.</hi> Non
quod concesserit Salvator daemonibus quod petebant,
<pb n="0054C"/>
dixit, <hi>ite:</hi> sed ut per interfectionem porcorum,
hominibus salutis occasio praeberetur. Pastores enim
ista cernentes, statim nuntiant civitati. Erubescat
Manichaeus, si de eadem substantia, et ex eodem auctore
hominum bestiarumque sunt animae, quomodo
ob unius hominis salutem, duo millia porcorum suffocantur?</p>
<p> <hi>
            <note>(Vers. 34.)</note> Et ecce tota civitas exiit obviam Jesu,
et viso eo, rogabant eum, ut transiret a finibus eorum.</hi> 
Quod rogant ut transeat a finibus eorum, non de superbia
hoc faciunt, ut nonnulli arbitrantur, sed de
humilitate qua se praesentia Domini indignos judicabant,
sicut et Petrus in captura piscium cadens ad
genua Salvatoris, ait: <hi>Exi a me, Domine, quia vir
peccator sum <note>(Luc. V, 8)</note>
          </hi>.</p>
<p>
          <pb n="0054D"/> <hi>
            <note>(Cap. IX.--Vers. 1, 2.)</note> Et ascendens Jesus in naviculam
transfretavit, et venit in civitatem suam. Et
ecce offerebant ei paralyticum jacentem in lecto. Videns
autem Jesus fidem illorum, dixit paralytico: Confide,
fili, remittuntur tibi peccata tua.</hi> Civitatem ejus non
aliam intelligimus quam Nazareth, unde et Nazaraeus
appellatus est. Obtulerunt autem ei, ut supra diximus,
secundum paralyticum jacentem in lectulo,
quia ipse ingredi non valebat. Videns autem Jesus
non ejus fidem qui offerebatur, sed eorum qui offerebant,
dixit paralytico: <hi>Confide, fili, remittuntur
<pb n="0055A"/>
tibi peccata tua.</hi> O mira humilitas, despectum et debilem,
totisque membrorum compagibus dissolutum, <hi>filium</hi> 
 vocat, quem sacerdotes non dignabantur attingere.
Aut certe ideo <hi>filium,</hi> quia dimittuntur ei
peccata sua. Juxta tropologiam interdum anima jacens
in corpore suo, totis membrorum virtutibus
dissolutis, a perfecto doctore offertur curanda Domino, <emph>49</emph> 
 quae si misericordia ejus sanata fuerit,
tantum roboris accipit, ut portet statim lectulum
suum.</p>
<p> <hi>
            <note>(Vers. 3, 4.)</note> Et ecce quidam de Scribis dixerunt intra
se: Hic blasphemat. Et cum vidisset Jesus cogitationes
eorum, dixit: Ut quid cogitatis mala in cordibus
vestris?</hi> Legimus in Propheta, dicentem Deum: <hi>Ego sum qui deleo iniquitates tuas 
 <note>(Isai. XLIII, 25)</note>
          </hi>.
<pb n="0055B"/>
Consequenter ergo Scribae, quia hominem putabant,
et verba Dei non intelligebant, arguunt eum blasphemiae.
Sed Dominus videns cogitationes eorum,
ostendit se Deum, qui possit cordis occulta cognoscere,
et quodammodo tacens loquitur: Eadem majestate
et potentia qua cogitationes vestras intueor,
possum et hominibus peccata dimittere. Ex vobis
intelligite quid paralyticus consequatur.</p>
<p> <hi>
            <note>(Vers. 5, 6.)</note> Quid est facilius dicere: dimittuntur
tibi peccata tua; an dicere: surge et ambula? Ut autem
sciatis, quia Filius hominis habet potestatem in
terra dimittendi peccata, tunc ait paralytico.</hi> Inter dicere,
et facere, multa distantia est. Utrum sint paralytico
peccata dimissa, solus noverat, qui dimittebat. <hi>Surge</hi> 
 autem et <hi>ambula,</hi> tam ille qui consurgebat,
<pb n="0055C"/>
quam hi qui consurgentem videbant, approbare
poterant. Fit igitur carnale signum, ut probetur
spirituale, quamquam ejusdem virtutis sit, et
corporis et animae vitia dimittere. Et datur nobis
intelligentia, propter peccata plerasque [ <hi>Al.</hi> plerisque]
evenire corporum debilitates. Et idcirco forsan
dimittuntur prius peccata tua [ <hi>Al. tacet</hi> tua],
ut causis debilitatis ablatis, sanitas restituatur.</p>
<p> <hi>
            <note>(Vers. 7, 8.)</note> Surge, tolle lectum tuum, et vade in
domum tuam. Et surrexit, et abiit in domum suam.
Videntes autem turbae, timuerunt et glorificaverunt
Deum, qui dedit potestatem talem hominibus.</hi> Et anima
paralytica si surrexerit, si pristinum robur recuperaverit,
portat lectum suum in quo jacebat antea
dissoluta, et portat illum in domum virtutum suarum.</p>
<p>
          <pb n="0055D"/> <hi>
            <note>(Vers. 9.)</note> Et cum transiret inde Jesus, vidit hominem
sedentem in telonio, Matthaeum nomine. Et ait illi:
Sequere me. Et surgens secutus est eum.</hi> Caeteri
evangelistae propter verecundiam et honorem Matthaei,
noluerunt eum nomine appellare vulgato, sed
dixerunt, Levi: duplici quippe vocabulo fuit. Ipse
autem Matthaeus, secundum illud quod <emph>50</emph> a Salomone
praecipitur [ <hi>Al.</hi> dicitur]: <hi>Justus accusator est
sui in principio sermonis <note>(Prov. XVIII, 17)</note>
          </hi>. Et in alio
<pb n="0056A"/>
loco: <hi>Dic tu peccata tua, ut justificeris <note>(Isai. XLIII,
26)</note>
          </hi>. Matthaeum se et publicanum nominat, ut ostendat
legentibus, nullum debere salutem desperare, si
ad meliora conversus sit; cum ipse de publicano in
apostolum sit repente mutatus. Arguit in hoc loco
Porphyrius et Julianus Augustus, vel imperitiam
historici mentientis, vel stultitiam eorum qui statim
secuti sint Salvatorem, quasi irrationabiliter quemlibet
vocantem hominem sint secuti, cum tantae virtutes,
tantaque signa praecesserint, quae Apostolos antequam
crederent, vidisse non dubium est. Certe
fulgor ipse, et majestas divinitatis occultae, quae
etiam in humana facie relucebat, ex primo ad se
videntes trahere poterat aspectu. Si enim in magnete
lapide et succinis haec esse vis dicitur, ut annulos,
<pb n="0056B"/>
et stipulam, et festucas sibi copulent, quanto magis
Dominus omnium creaturarum ad se trahere poterat,
quos volebat?</p>
<p> <hi>
            <note>(Vers. 10 seq.)</note> Et factum est, discumbente eo in
domo, ecce multi publicani et peccatores venientes, discumbebant
cum Jesu et discipulis ejus. Et videntes
Pharisaei, dicebant discipulis ejus: Quare cum publicanis
et peccatoribus manducat magister vester? At
Jesus audiens, ait: Non est opus medico valentibus,
sed male habentibus. Euntes autem discite quid est.</hi> 
Videbant publicanum a peccatis ad meliora conversum,
locum invenisse poenitentiae; et ob id etiam
ipsi non desperant salutem, neque vero in pristinis
vitiis permanentes, veniunt ad Jesum, ut Pharisaei
et Scribae murmurant; sed poenitentiam agentes,
<pb n="0056C"/>
ut sequens Domini sermo significat, dicens:</p>
<p> <hi>
            <note>(Vers. 13.)</note> Misericordiam volo, et non sacrificium.
Non enim veni vocare justos, sed peccatores.</hi> Ibat autem
Dominus ad convivia peccatorum, ut occasionem
haberet docendi, et spirituales invitatoribus
suis praeberet cibos. Denique cum frequenter pergere
ad convivia describatur, nihil refertur aliud,
nisi quid ibi fecerit, quid docuerit, ut et humilitas
Domini eundo ad peccatores, et potentia doctrinae
ejus in conversione poenitentium demonstraretur.
Quod autem sequitur: <hi>Misericordiam volo, et non
sacrificium <note>(Osee VI, 6)</note>
          </hi>. Et: <hi>Non veni vocare</hi> <emph>51</emph> <hi>justos, sed peccatores,</hi> 
 de propheta proferens testimonium,
sugillat Scribas et Pharisaeos, qui justos
se aestimantes, peccatorum et publicanorum consortia
<pb n="0056D"/>
declinabant.</p>
<p> <hi>
            <note>(Vers. 14.)</note> Tunc accesserunt ad eum discipuli Joannis,
dicentes: Quare nos et Pharisaei jejunamus frequenter,
discipuli autem tui non jejunant?</hi> Superba
interrogatio, et plena supercilio Pharisaeorum. Certe,
ut aliud non dicamus, reprehendenda jejunii jactantia.
Nec poterant discipuli Joannis non esse sub
vitio, qui calumniabantur eum, quem sciebant magistri
vocibus praedicatum, et jungebantur Pharisaeis,
quos a Joanne noverant condemnatos, cum
<pb n="0057A"/>
ait <note>(Supra. III, 7)</note>: <hi>Generatio viperarum, quis ostendit
vobis fugere ab ira ventura?</hi> </p>
<p> <hi>
            <note>(Vers. 15.)</note> Et ait illis Jesus: Numquid possunt
filii sponsi lugere quamdiu cum illis est sponsus? Venient
autem dies cum auferetur ab eis sponsus, et tunc
jejunabunt.</hi> Sponsus Christus: sponsa Ecclesia est.
De hoc sancto spiritualique connubio, Apostoli sunt
procreati, qui lugere non possunt quamdiu sponsam
in thalamo vident, et sciunt sponsum esse cum
sponsa. Quando vero transierint nuptiae, et passionis
ac resurrectionis tempus advenerit, tunc sponsi filii
jejunabunt. Nonnulli putant idcirco post dies quadraginta
Passionis, jejunia debere committi: licet statim
dies Pentecostes et Spiritus sanctus adveniens, indicant
nobis festivitatem. Et ex hujus occasione testimonii,
<pb n="0057B"/>
Montanus, Prisca, et Maximilla etiam post
Pentecosten faciunt quadragesimam: quod ablato
sponso, filii sponsi debeant jejunare. Ecclesiae autem
consuetudo ad passionem Domini et resurrectionem
per humilitatem carnis venit, ut spirituali saginae jejunio
corporis praeparemur. Juxta tropologiam autem
sciendum, quod quamdiu sponsus nobiscum est, et in
laetitia sumus, nec jejunare possumus, nec lugere. Cum
autem ille propter peccata a nobis recesserit, tunc indicendum
jejunium esse, tunc luctus recipiendus.</p>
<p> <hi>
            <note>(Vers. 16, 17.)</note> Nemo autem immittit commissuram
panni rudis in vestimentum vetus</hi> [Al. <hi>vestimento
veteri]. Tollit enim plenitudinem ejus a vestimento,
et</hi> <emph>52</emph> <hi>pejor scissura fit. Neque mittunt vinum novum
in utres veteres: alioquin rumpuntur utres, et vinum
<pb n="0057C"/>
effunditur, et utres pereunt. Sed vinum novum in utres
novos mittunt, et ambo conservantur. Haec illo loquente
ad eos.</hi> Quod dicit, hoc est; Donec renatus
quis fuerit, et veteri homine deposito, per passionem
meam, novum hominem induerit, non potest
severiora jejunii et continentiae sustinere praecepta,
ne per austeritatem nimiam, etiam credulitatem
quam nunc habere videtur, amittat. Duo autem
exempla posuit, et utrium veterum et novorum, et
vestimenti. Veteres utres debemus intelligere Scribas
et Pharisaeos. Plagula vestimenti novi, et vinum
novum, praecepta Evangelica sentienda, quae non
possunt sustinere Judaei, ne major scissura fiat. Tale
quid et Galatae facere cupiebant, ut cum Evangelio
Legis praecepta miscerent, et in utribus veteribus
<pb n="0057D"/>
mitterent vinum novum; sed Apostolus ad eos loquitur: <hi>O insensati</hi> 
 [Al. <hi>insipientes] Galatae! quis vos
fascinavit veritati non obedire <note>(Galat. III, 1)</note>
          </hi>? Sermo
igitur Evangelicus apostolis potius, quam Scribis et
Pharisaeis est infundendus, qui majorum traditionibus
depravati, sinceritatem praeceptorum Christi non
poterant custodire. Alia est enim puritas virginalis
animae, et nulla prioris vitii contagione pollutae, et
<pb n="0058A"/>
aliae sordes ejus quae multorum libidini subjacuerit.</p>
<p> <hi>
            <note>(Vers. 18, 19.)</note> Ecce princeps unus accessit</hi>, <hi>et
adorabat eum, dicens: Filia mea modo defuncta est:
sed veni, impone manum tuam</hi> [Al. tacet <hi>tuam] super
eam, et vivet. Et surgens Jesus, sequebatur eum, et
discipuli ejus.</hi> Octavum signum est, in quo princeps
suscitari postulat filiam suam, nolens de mysterio
verae circumcisionis excludi; sed subintrat mulier
sanguine fluens, et octavo sanatur loco, ut principis
filia de hoc exclusa numero veniat ad nonum, juxta
illud quod in psalmis dicitur: <hi>Aethiopia</hi> [Al. <hi>de
Aethiopia] praeveniet manus ejus Deo <note>(Ps. LXVII, 32)</note>
          </hi>.
Et: <hi>Cum intraverit plenitudo gentium, tunc omnis
Israel salvus fiet <note>(Rom. XI, 25, 26)</note>
          </hi>.</p>
<p>
          <pb n="0058B"/> <hi>
            <note>(Vers. 20.)</note> Et ecce mulier quae sanguinis fluxum
patiebatur duodecim annis, accessit retro, et tetigit
fimbriam vestimenti ejus.</hi> In <emph>53</emph> Evangelio secundum
Lucam scribitur, quod principis filia duodecim annos
haberet aetatis <note>(Luc. VIII)</note>. Nota ergo quod eo
tempore haec mulier, id est, gentium populus coeperit
aegrotare, quo gens [ <hi>Al.</hi> genus] Judaeorum
crediderat. Nisi enim ex comparatione virtutum vitium
non ostenditur. Haec autem mulier sanguine
fluens, non in domo, non in urbe accedit ad Dominum,
quia juxta Legem urbibus excludebatur <note>(Levit.
XV, Num. V)</note>; sed in itinere, ambulante Domino, ut
dum pergit ad aliam, alia curaretur. Unde dicunt
et apostoli: <hi>Vobis quidem oportebat praedicari verbum
Dei; sed quoniam vos judicastis indignos salute, transgredimur
<pb n="0058C"/>
ad gentes <note>(Act. XIII, 46)</note>
          </hi>.</p>
<p> <hi>
            <note>(Vers. 21.)</note> Dicebat enim intra se: Si tetigero tantum
vestimentum ejus, salva ero. At Jesus conversus,
et videns eam, dixit.</hi> Juxta Legem qui mulierem
menstruatam aut fluentem sanguine tetigerit, immundus
est <note>(Levit. XXV)</note>. Ista ideo tangit Dominum,
ut sanguinis vitio etiam ipsa curaretur.</p>
<p> <hi>
            <note>(Vers. 22.)</note> Confide, filia, fides tua salvam te fecit:
et salva facta est mulier ex illa hora.</hi> Ideo filia, quia
fides tua te salvam fecit. Nec dixit, fides tua te salvam
factura est, sed salvam te fecit. In eo enim
quod credidisti, jam salva facta es.</p>
<p> <hi>
            <note>(Vers. 23.)</note> Et cum venisset Jesus in domum principis:
et vidisset tibicines, et turbam tumultuantem,
dicebat.</hi> Usque hodie puella jacet in domo principis
<pb n="0058D"/>
mortua, et qui videntur magistri tibicines sunt, carmen
lugubre canentes. Turba quoque Judaeorum,
non est turba credentium, sed turba tumultuantium.</p>
<p> <hi>
            <note>(Vers. 24.)</note> Recedite, non est enim mortua puella,
sed dormit. Et deridebant eum.</hi> Quia Deo vivunt
omnia.</p>
<p> <hi>
            <note>(Vers. 25.)</note> Et cum ejecta esset turba, intravit.</hi> Non
<pb n="0059A"/>
enim erant digni, ut viderent mysterium resurgentis,
qui resuscitantem indignis contumeliis deridebant.</p>
<p> <hi>
            <note>(Vers. 26.)</note> Et tenuit manum ejus. Et surrexit puella:
Et exiit fama haec in universam terram illam.</hi> Nisi
prius mundatae fuerint manus Judaeorum, quae sanguine
plenae sunt, synagoga eorum mortua non resurget.</p>
<p> <hi>
            <note>(Vers. 27.)</note> Et transeunte inde Jesu, secuti sunt
eum duo caeci, clamantes, et dicentes</hi>. Transeunte
per domum principis Domino <emph>54</emph> Jesu, et pergente
ad domum suam, sicut supra legimus: <hi>Ascendens
naviculam, transfretavit et venit in civitatem suam,</hi> 
clamabant duo caeci, dicentes: <hi>Miserere nostri, fili
David:</hi> et tamen non curantur in itinere, non transitorie,
<pb n="0059B"/>
ut putabant; sed postquam venit in domum
suam, accedunt ad eum, et introeunt: et primum
eorum discutitur fides, ut sic verae fidei lumen accipiant.
Priori signo quod exposuimus de principis
filia, et de haemorrhousa [ <hi>Al.</hi> morbosa] muliere,
consequenter hoc jungitur: ut quod ibi mors et debilitas,
hic caecitas demonstraret. Uterque enim populus
caecus erat, Domino per hoc saeculum transeunte,
et cupiente reverti ad domum suam. Qui
nisi confessi fuerint, et dixerint: <hi>Miserere nostri,
fili David;</hi> et interrogante Jesu, <hi>Creditis quia possum
hoc facere?</hi> responderint ei: <hi>Utique, Domine,</hi> lumen
pristinum non recipient. In alio Evangelista,
unus caecus scribitur, scissis vestibus, et in Jericho
sedens, qui ab apostolis prohibetur clamare; sed
<pb n="0059C"/>
per impudentiam recipit sanitatem <note>(Marc. X)</note>. Qui
locus proprie ad gentium populum pertinet, et in
suo exponendus est volumine.</p>
<p> <hi>
            <note>(Vers. 28, 29.)</note> Miserere nostri, fili David. Cum
autem venisset in domum, accesserunt ad eum caeci, et
dixit eis Jesus: Creditis, quia hoc possum facere vobis?
Dicunt ei: Utique, Domine. Tunc tetigit oculos
eorum, dicens: Secundum fidem vestram fiat vobis.
Et aperti sunt oculi eorum.</hi> Audiant Marcion et Manichaeus,
et caeteri haeretici, qui vetus laniant Instrumentum:
et discant Salvatorem appellari filium
David; si enim non est natus in carne, quomodo
vocatur filius David?</p>
<p> <hi>
            <note>(Vers. 30, 31.)</note> Et comminatus est illis Jesus, dicens:
Videte ne quis sciat. Illi autem exeuntes, diffamaverunt
<pb n="0059D"/>
eum in tota terra illa.</hi> Et Dominus propter
humilitatem fugiens jactantiae gloriam, hoc praeceperat:
et illi propter memoriam gratiae non possunt
tacere beneficium. Nota ergo aliquid inter se jussum
esse contrarium. Caeci isti in decimo curantur
loco.</p>
<p> <hi>
            <note>(Vers. 32.)</note> Egressis autem illis, ecce obtulerunt ei
hominem mulum</hi>, <hi>daemonium habentem: et</hi> <emph>55</emph> 
<pb n="0060A"/> <hi>ejecto daemonio, locutus est mutus.</hi> 
 Undecimus mutus
linguam recipit ad loquendum. Quod autem Graece
dicitur <foreign xml:lang="greek">κωφὸν,</foreign> magis tritum est sermone communi,
ut <hi>surdus</hi> magis quam <hi>mutus</hi> intelligatur. Sed moris
est Scripturarum <foreign xml:lang="greek">κωφὸν</foreign> indifferenter, vel <hi>mutum</hi> vel <hi>surdum</hi> 
 dicere. Spiritualiter autem sicut caeci lumen
recipiunt: sic et muti ad loquendum lingua laxatur,
ut confiteatur eum, quem antea denegabat.</p>
<p> <hi>
            <note>(Vers. 33, 34.)</note> Et miratae sunt turbae, dicentes:
Numquam apparuit sic in Israel. Pharisaei autem dicebant:
In principe daemoniorum ejicit daemones.</hi> 
Turba Dei opera confitetur, et dicit: <hi>Numquam sic
apparuit in Israel.</hi> In turba confessio nationum est.
Pharisaei autem quia virtutem Dei negare non poterant,
opera calumniantur et dicunt: <hi>In principe daemoniorum
<pb n="0060B"/>
ejicit daemones:</hi> per suam calumniam
usque hodie Judaeorum infidelitatem demonstrantes.</p>
<p> <hi>
            <note>(Vers. 35.)</note> Et circuibat Jesus omnes civitates et castella
docens in synagogis eorum, et praedicans Evangelium
regni, et curans omnem languorem et omnem
infirmitatem.</hi> Cernis quod aequaliter et villis, et urbibus,
et castellis, id est, et magnis et parvis Evangelium
praedicaverit, ut non consideraret nobilium
potentiam, sed salutem credentium. Circuibat civitates,
hoc habens operis quod mandaverat Pater:
et hanc esuriem, ut doctrina sua salvos faceret infideles.
Docebat autem in synagogis et villis Evangelium
regni: et post praedicationem atque doctrinam
curabat omnem languorem, et omnem infirmitatem;
ut quibus sermo non suaserat, opera persuaderent.
<pb n="0060C"/>
De Domino proprie dicitur: Curans omnem languorem
et omnem infirmitatem, nihil quippe ei impossibile
est.</p>
<p> <hi>
            <note>(Vers. 36.)</note> Videns autem turbas, misertus est eis,
quia erant vexati, et jacentes sicut oves non habentes
pastorem. Tunc dicit discipulis suis.</hi> Vexatio gregis
et ovium atque turbarum, pastorum culpa, et vitium
magistrorum est. Unde sequitur.</p>
<p> <hi>
            <note>(Vers. 37, 38.)</note> Messis quidem multa, operarii autem
pauci. Rogate ergo Dominum messis, ut mittat
operarios in messem suam.</hi> Messis multa populorum
significat multitudinem: <emph>56</emph> operarii pauci, penuriam
magistrorum. Et imperat ut rogent Dominum
messis, ut mittat operarios in messem suam. Isti
sunt operarii, de quibus loquitur Psalmista, dicens:
<pb n="0060D"/> <hi>Qui seminant in lacrymis, in gaudio metent. Euntes,
ibant, et flebant, portantes semina sua. Venientes autem
venient cum exsultatione, portantes manipulos
suos 
 <note>(Psal. CXXV, 7, 8)</note>
          </hi>. Et ut apertius loquar, messis
multa, omnis turba credentium est. Operarii autem
pauci, et apostoli, et imitatores eorum qui
mittuntur ad messem.</p>
<p> <hi>
            <note>(Cap. X.--Vers. 1.)</note> Et convocatis duodecim discipulis
<pb n="0061A"/>
suis, dedit illis potestatem spirituum immundorum,
ut ejicerent eos, et curarent omnem languorem
et omnem infirmitatem.</hi> Benignus et clemens Dominus
ac magister, non invidet servis atque discipulis
virtutes suas. Et sicut ipse curaverat omnem languorem
et omnem infirmitatem, apostolis quoque
suis tribuit potestatem, ut curarent omnem languorem,
et omnem infirmitatem in plebe. Sed multa
distantia est inter habere et tribuere, donare et accipere.
Iste quodcumque agit, potestate Domini
agit: illi, si quid faciunt, imbecillitatem suam et virtutem
Domini confitentur, dicentes: <hi>In nomine Jesu
surge, et ambula <note>(Act. III, 6)</note>
          </hi>. Notandum autem quod
in duodecimo loco, potestas signorum apostolis concedatur.</p>
<p>
          <pb n="0061B"/> <hi>
            <note>(Vers. 2.)</note> Duodecim autem apostolorum nomina
sunt haec.</hi> Catalogus apostolorum ponitur, ut extra
hos qui pseudoapostoli futuri sunt, excludantur.</p>
<p> <hi>
            <note>(Vers. 3.)</note> Primus Simon, qui dicitur Petrus, et
Andreas frater ejus: Jacobus Zebedaei, et Joannes
frater ejus: Philippus et Bartholomaeus, Thomas et
Matthaeus publicanus, et Jacobus Alphaei, et Thaddaeus.</hi> 
Ordinem apostolorum et meritum uniuscujusque, illius
fuit distribuere, qui cordis arcana rimatur. Primus
scribitur Simon, cognomento Petrus; ad distinctionem
alterius Simonis, qui appellatur Chananaeus,
de vico Chana Galilaeae, ubi aquam Dominus
vertit in vinum <note>(Joan. II)</note>. Jacobum quoque appellat
Zebedaei, quia et alius sequitur Jacobus Alphaei.
Et apostolorum paria juga consociat. Jungit Petrum
<pb n="0061C"/>
et Andream fratres, non tam carne quam <emph>57</emph> 
 spiritu. Jacobum et Joannem, qui panem corporis
relinquentes, verum Patrem secuti sunt.
Philippum et Bartholomaeum, Thomam quoque et
Matthaeum publicanum. Caeteri evangelistae in conjunctione
nominum, primum ponunt Matthaeum; et
postea Thomam, nec publicani nomen ascribunt
[ <hi>Al.</hi> ascribitur], ne antiquae conversationis recordantes
sugillare Evangelistam viderentur. Iste vero
(ut supra diximus) et post Thomam se ponit, et publicanum
appellat, ut <hi>ubi abundavit iniquitas, superabundet
et gratia <note>(Rom. V, 20)</note>
          </hi>.</p>
<p> <hi>
            <note>(Vers. 4.)</note> Simon chananaeus.</hi> Ipse est qui in alio
Evangelista [ <hi>Al.</hi> Evangelio] scribitur <hi>Zelotes <note>(Luc. VI)</note>
          </hi>. <hi>Chana</hi> 
 quippe, <hi>zelus</hi> interpretatur. Thaddaeum apostolum,
<pb n="0061D"/>
Ecclesiastica tradit historia missum Edessan ad
Abgarum regem Osroenae, qui ab evangelista Luca
Judas Jacobi dicitur: et alibi appellatur <hi>Lebaeus <note>(Act. I)</note>
          </hi>,
quod interpretatur <hi>corculum.</hi> Credendumque
est eum fuisse trinomium: Sicut Simon, <hi>Petrus <note>(Marc. III)</note>
          </hi>;
et Filii Zebedaei, <hi>Boanerges</hi> [Al. <hi>Banerges</hi> ],
<pb n="0062A"/>
ex firmitate et magnitudine fidei nominati
sunt.</p>
<p> <hi>Et Judas Ischariotes</hi>, <hi>qui et tradidit eum.</hi> Vel a
vico aut urbe in quo ortus est, vel ex tribu Isachar
vocabulum sumpsit: ut quodam vaticinio in condemnationen
sui natus sit. <hi>Isachar</hi> enim interpretatur <hi>merces,</hi> 
 ut significetur pretium proditoris.</p>
<p> <hi>
            <note>(Vers. 5, 6.)</note> In viam gentium ne abieritis: et in
civitates Samaritanorum ne intraveritis: sed potius ite
ad oves quae perierunt domus Israel.</hi> Non est contrarius
locus iste ei praecepto quod postea dicitur: <hi>Euntes docete omnes gentes, baptizantes eos in nomine
Patris, et Filii, et Spiritus sancti 
 <note>(Mat. XXVIII, 19)</note>
          </hi>.
Quia hoc ante resurrectionem, illud post resurrectionem
 praeceptum est. Et oportebat primum adventum
<pb n="0062B"/>
Christi nuntiare Judaeis, ne justam haberent
excusationem, dicentes ideo se Dominum rejecisse;
quia ad gentes et ad Samaritanos apostolos miserit.
Juxta tropologiam vero praecipitur nobis qui Christi
censemur nomine, ne in via gentium et haereticorum
ambulemus errore, ut quorum religio separata est,
separetur et vita.</p>
<p> <hi>
            <note>(Vers. 7, 8.)</note> Euntes autem praedicate, dicentes:
quia appropinquavit regnum coelorum, infirmos</hi> <emph>58</emph> <hi>curate, mortuos suscitate, leprosos mundate, daemones
ejicite.</hi> 
 Ne hominibus rusticanis et absque eloquii
venustate indoctis et illitteratis nemo crederet, pollicentibus
regna coelorum, dat potestatem infirmos
curare, leprosos mundare, daemones ejicere, ut magnitudinem
promissorum probet magnitudo signorum.
<pb n="0062C"/>
Et quia semper dona spiritualia (si merces
media sit) viliora fiunt, adjungitur avaritiae condemnatio.</p>
<p> <hi>Gratis accepistis, gratis date.</hi> Ego magister et Dominus
absque pretio hoc vobis tribui, et vos sine
pretio date, ne Evangelii gratia corrumpatur.</p>
<p> <hi>
            <note>(Vers. 9, 10.)</note> Nolite possidere aurum, neque argentum,
neque pecuniam in zonis vestris. Non peram in
via, neque duas tunicas, neque calciamenta, neque virgam</hi>. <hi>Dignus est enim operarius cibo suo.</hi> 
 Consequenter
haec dat praecepta evangelizatoribus veritatis,
quibus ante dixerat: <hi>Gratis accepistis, gratis
date.</hi> Si enim sic praedicant, ut pretium non accipiant,
superflua est auri argentique et nummorum
possessio. Nam si habuissent aurum et argentum,
<pb n="0062D"/>
videbantur non causa salutis hominum, sed causa
lucri praedicare. <hi>Neque aes in sacculis.</hi> Qui divitias
detruncarat [ <hi>Al.</hi> detruncat], propemodum et necessaria
vitae amputat, ut apostoli doctores verae religionis,
qui instituebant [ <hi>Al.</hi> instruebant] omnia providentia
Dei gubernari, seipsos ostenderent nihil
<pb n="0063A"/>
cogitare de crastino. <hi>Non peram in via.</hi> Ex hoc praecepto
arguit philosophos, qui vulgo appellantur
 Bactroperitae, quod contemptores saeculi et omnia
pro nihilo ducentes, cellarium secum vehebant. <hi>Neque
duas tunicas.</hi> In duabus tunicis videtur mihi duplex
ostendere vestimentum. Non quo in locis Scythiae
et glaciali nive rigentibus una quis tunica debeat
esse contentus: sed quo in tunica vestimentum
intelligamus: ne alio vestiti, aliud nobis futurorum
timore servemus. <hi>Neque calciamenta.</hi> Et Plato praecepit
duas corporis summitates non esse velandas,
nec assuefieri debere mollitiei capitis et pedum. Cum
haec enim habuerint firmitatem, caetera robustiora
sunt. <hi>Neque virgam:</hi> Qui Domini habemus auxilium,
baculi praesidium cur quaeramus? <emph>59</emph> Et quia quodammodo
<pb n="0063B"/>
nudos et expeditos ad praedicandum apostolos
miserat, et dura videbatur esse conditio magistrorum,
severitatem praecepti sequenti sententia
temperavit, dicens: <hi>Dignus est operarius cibo suo.</hi> 
Tantum, inquit, accipite, quantum in victu et vestitu
vobis necessarium est. Unde et Apostolus replicat: <hi>Habentes victum et vestitum, his contenti simus 
 <note>(I Tim.
VI, 8)</note>
          </hi>. Et in alio loco: <hi>Communicet autem is qui
catechizatur verbo ei qui se catechizat in omni bono <note>(Galat. VI, 6)</note>
          </hi>:
ut quorum discipuli metunt spiritualia,
consortes eos faciant carnalium suorum: non in
avaritia, sed in necessitate. Haec historice diximus.
Caeterum secundum anagogen, non licet magistris
aurum et argentum, et pecuniam quae in zonis est,
possidere. Aurum saepe legimus, pro sensu; argentum,
<pb n="0063C"/>
pro sermone; aes, pro voce; haec nobis non
licet ab aliis accipere, sed data a Domino possidere.
Neque haereticorum et philosophorum perversaeque
doctrinae suscipere disciplinas, non saeculi pondere
premi, neque duplici esse animo, neque pedes nostros
mortiferis vinculis alligari, sed sanctam terram
ingredientes, esse nudos; neque habere virgam quae
vertatur in colubrum, neque in aliquo praesidio carnis
inniti <note>(Exod. IV, 7; IV Reg. XVIII)</note>, quia istius
modi virga et baculus arundineus est <note>(Isai. XXXVI)</note>,
quem si paululum presseris, frangitur, et manum
transforat incumbentis.</p>
<p> <hi>
            <note>(Vers. 11.)</note> In quamcumque enim civitatem aut
castellum intraveritis, interrogate quis in ea dignus
sit, et ibi manete, donec exeatis.</hi> Super ordinatione
<pb n="0063D"/>
episcopi et diaconi Paulus loquitur, <hi>Oportet autem
eos et testimonium habere bonum ab his qui foris sunt. <note>(I Tim. III, 7)</note>
          </hi>.
Apostoli novam introeuntes urbem,
scire non poterant quis qualis esset. Ergo hospes
fama eligendus est populi, et judicio vicinorum, ne
praedicationis dignitas suscipientis infamia deturpetur.
Cum universis debeant praedicare, hospes unus
eligitur, non tribuens beneficium ei qui apud se
<pb n="0064A"/>
mansurus est, sed accipiens, hoc enim dicitur, quis
in ea dignus est [ <hi>Al.</hi> fit], ut magis se noverit accipere
gratiam, quam dare.</p>
<p> <hi>
            <note>(Vers. 12, 13.)</note> Intrantes autem domum, salutate
eam. Et siquidem fuerit domus illa digna, veniet pax
nostra super eam: sin autem non</hi> <emph>60</emph> <hi>fuerit digna,
pax vestra ad vos revertetur.</hi> Occulte salutationem
Hebraei ac Syri sermonis expressit. Quod enim
Graece dicitur, <foreign xml:lang="greek">χαῖρε,</foreign> et Latine, <hi>ave,</hi> hoc Hebraico
Syroque sermone appellatur SALOM LACH ( )
sive SALOM EMMACH ( ), id est, <hi>pax tecum.</hi> 
Quod autem praecipit, tale est: Introeuntes domum,
pacem imprecamini hospiti, et quantum in vobis
est, discordiae bella sedate. Sin autem orta fuerit
contradictio, vos mercedem habebitis de oblata pace:
<pb n="0064B"/>
illi bellum, qui [ <hi>Al.</hi> quod] habere voluerint, possidebunt.</p>
<p> <hi>
            <note>(Vers. 14.)</note> Et quicumque non receperit vos, neque
audierit sermones vestros, exeuntes foras de domo, vel
civitate, excutite pulverem de pedibus vestris.</hi> Pulvis
excutitur de pedibus, in testimonium laboris sui,
quod ingressi sint civitatem, et praedicatio apostolica
ad illos usque pervenerit. Sive excutitur pulvis,
ut nihil ab eis recipiant, ne ad victum quidem necessarium,
qui Evangelium spreverint.</p>
<p> <hi>
            <note>(Vers. 15.)</note> Amen dico vobis, tolerabilius erit
terrae Sodomorum et Gomorrhaeorum in die judicii,
quam illi civitati.</hi> Si tolerabilius erit terrae Sodomorum
et Gomorrhaeorum [ <hi>Al.</hi> Gomorrheis] quam illi
civitati quae non receperit Evangelium, et idcirco
<pb n="0064C"/>
tolerabilius, quia Sodomis et Gomorrhis non fuit
praedicatum, huic autem praedicatum sit, et tamen
non receperit Evangelium: ergo inter peccatores diversa
supplicia sunt.</p>
<p> <hi>
            <note>(Vers. 16.)</note> Ecce ego mitto vos sicut oves in medio
luporum.</hi> Lupos, Scribas et Pharisaeos vocat, qui
sunt clerici Judaeorum.</p>
<p> <hi>
            <note>(Vers. 17, 18.)</note> Estote ergo prudentes sicut serpentes,
et simplices sicut columbae. Cavete autem ab
hominibus: tradent enim vos in conciliis, et in synagogis
suis flagellabunt vos, et ad praesides et reges
ducemini propter me, in testimonium illis et gentibus.</hi> 
Ut per prudentiam devitent insidias, per simplicitatem
non faciant malum. Serpentis astutia ponitur
in exemplum: quia toto corpore occultat caput,
<pb n="0064D"/>
et illud in quo vita est, protegit. Ita et nos toto periculo
corporis caput nostrum, qui Christus est,
custodiamus. Simplicitas columbarum ex Spiritus
sancti specie demonstratur. Unde dicit et Apostolus: <hi>Malitia parvuli estote 
 <note>(I Cor. XIV, 20)</note>
          </hi>.</p>
<p> <hi>
            <note>(Vers. 19, 20.)</note> Cum autem tradent vos, nolite cogitare</hi> <emph>61</emph> 
 <hi>quomodo aut quid loquamini. Dabitur enim
vobis in illa hora quid loquamini. Non enim estis vos
<pb n="0065A"/>
qui loquimini, sed Spiritus Patris vestri qui loquitur in
vobis.</hi> Supra dixerat: <hi>Tradent enim vos in conciliis,
et in synagogis suis flagellabunt vos, et ad praesides et
reges ducemini propter me.</hi> Cum ergo propter Christum
ducamur ad judices, voluntatem tantum nostram
pro Christo debemus offerre. Caeterum ipse
Christus qui in nobis habitat, loquetur pro se, et Spiritus
sancti gratia in respondendo ministrabitur.</p>
<p> <hi>
            <note>(Vers. 21.)</note> Tradet autem frater fratrem in mortem,
et pater filium, et insurgent filii in parentes, et morte
eos afficient. Et eritis odio omnibus propter nomen
meum.</hi> Hoc in persecutionibus fieri crebro videmus:
nec ullus est inter eos fidus affectus, quorum diversa
fides est.</p>
<p> <hi>
            <note>(Vers. 22.)</note> Qui autem perseveraverit usque in finem,
<pb n="0065B"/>
hic salvus erit.</hi> Non enim coepisse, sed perfecisse virtutis
est.</p>
<p> <hi>
            <note>(Vers. 23, 24.)</note> Cum autem persequentur vos in civitate
ista, fugite in aliam. Amen dico vobis, non consummabitis
civitates Israel, donec veniat filius hominis.
Non est discipulus supra magistrum, nec servus
super dominum suum. Sufficit discipulo ut sit sicut
magister ejus; et servo, sicut dominus ejus.</hi> Hoc ad
illud tempus referendum est, cum ad praedicationem
apostoli mittebantur, quibus et proprie dicitur: <hi>In viam gentium ne abieritis, et in civitates Samaritanorum
ne intraveritis </hi><note>(Supra, eod. 
)</note>, quod
persecutionem timere non debeant [ <hi>Al.</hi> et debeant],
sed declinare. Quod quidem videmus [ <hi>Al.</hi> vidimus]
in principio fecisse credentes: quando orta Jerosolymis
<pb n="0065C"/>
persecutione, dispersi sunt in universam Judaeam,
ut tribulationis occasio fieret Evangelii seminarium.
Spiritualiter autem possumus dicere: Cum
persecuti nos fuerint in una civitate, hoc est, in uno
Scripturarum libro vel testimonio, nos fugiamus ad
alias civitates, id est, ad alia volumina. Quamvis contentiosus
fuerit persecutor, ante praesidium Salvatoris
adveniet, quam adversariis victoria concedatur.</p>
<p> <hi>
            <note>(Vers. 25.)</note> Si patremfamilias Beelzebub vocaverunt,
quanto magis domesticos ejus! Ne ergo timueritis eos.</hi> 
Beelzebub, idolum est Acaron, quod vocatur in Regum
volumine <hi>idolum muscae <note>(IV Reg. I)</note>
          </hi>. Beel, ipse
est <hi>Bel,</hi> sive <hi>Baal: Zebub</hi> autem <hi>musca</hi> dicitur. <emph>62</emph> 
Principem ergo daemoniorum ex spurcissimi idoli
appellabant vocabulo, qui musca dicitur, propter immunditiam,
<pb n="0065D"/>
quae exterminat suavitatem olei <note>(Eccl. X)</note>.</p>
<p> <hi>
            <note>(Vers. 26.)</note> Nihil enim opertum est quod non revelabitur,
et occultum quod non scietur.</hi> Et quomodo in
praesenti saeculo multorum vitia nesciuntur? Sed de
futuro tempore [ <hi>Al.</hi> saeculo] scribitur, quando judicabit
Deus occulta [ <hi>Al.</hi> abscondita] hominum, et
illuminabit latebras tenebrarum, et manifesta faciet
consilia cordium. Et est sensus: Nolite timere persecutorum
saevitiam, et blasphemantium rabiem,
<pb n="0066A"/>
quia veniet dies judicii, in quo et vestra virtus, et
eorum nequitia demonstrabitur.</p>
<p> <hi>
            <note>(Vers. 27.)</note> Quod dico vobis in tenebris, dicite in lumine;
et quod in aure auditis, praedicate super tecta.</hi> 
Quod audistis in mysterio, apertius praedicate; quod
didicistis abscondite [ <hi>Al.</hi> absconse], publice loquimini:
quod vos erudivi in parvulo Judaeae loco, in
universis urbibus, et in toto mundo audacter edicite
[ <hi>Al.</hi> dicite].</p>
<p> <hi>
            <note>(Vers. 28.)</note> Et nolite timere eos qui occidunt corpus,
animam autem non possunt occidere.</hi> Si qui corpus
occidunt, animam non possunt occidere: ergo anima
invisibilis et incorporalis est, secundum crassiorem
dico nostri corporis substantiam. Vel eo certe tempore
punietur, et supplicia sentiet, quando pristinum
<pb n="0066B"/>
corpus receperit, ut cum quo peccavit, cum
ipso et puniatur.</p>
<p> <hi>Sed potius timete eum qui potest et animam, et corpus
perdere in gehennam.</hi> Nomen <hi>gehennae,</hi> in veteribus
libris non invenitur, sed primum a Salvatore
ponitur. Quaeramus ergo quae sit sermonis hujus occasio.
Idolum Baal fuisse juxta Jerusalem ad radices
montis Moria, in quibus Siloe fluit, non semel legimus <note>(III Reg. XI)</note>.
Haec vallis et parvi campi planities,
irrigua erat et nemorosa, plenaque deliciis, et lucus
in ea idolo consecratus. In tantam autem dementiam
populus Israel venerat, ut deserta templi
vicinia ibi hostias immolaret, et rigorem religionis
deliciae vincerent, filiosque suos daemoniis incenderent
vel initiarent. Et appellabatur locus ille <hi>gehennom,</hi> 
<pb n="0066C"/>
id est, <hi>vallis</hi> filiorum [ <hi>Al.</hi> filii] <hi>Hennom.</hi> Hoc
Regum volumen <note>(IV Reg. XXIII)</note>, et Paralipomenon <note>(II Par. XXVIII)</note>,
et Jeremias <note>(Jer. VII, XIX et XXXII)</note> 
scribunt plenissime. Et comminatur Deus se locum
ipsum impleturum cadaveribus <emph>63</emph> mortuorum, ut
nequaquam vocetur Tophet et Baal; sed vocetur <hi>Polyandrium,</hi> 
 id est, <hi>tumulus mortuorum.</hi> Futura
ergo supplicia et poenae perpetuae, quibus peccatores
cruciandi sunt, hujus loci vocabulo denotantur. Duplicem
autem esse gehennam, nimii ignis et frigoris,
in Job plenissime legimus <note>(Job. XXIV)</note>.</p>
<p> <hi>
            <note>(Vers. 29 seqq.)</note> Nonne duo passeres asse veneunt,
et unus ex illis non cadet super terram sine Patre vestro?
Vestri autem et capilli capitis omnes numerati
sunt. Nolite ergo timere, multis passeribus meliores
<pb n="0066D"/>
estis vos. Omnis ergo qui confitebitur me coram hominibus,
confitebor et ego eum coram Patre meo qui in coelis
est. Qui autem negaverit me coram hominibus,
negabo et ego eum coram Patre meo qui in coelis
est.</hi> Haeret sibi sermo Dominicus, et sequentia pendent
ex superioribus. Prudens lector, cave semper
superstitiosam intelligentiam; ut non tuo sensui attemperes
Scripturas, sed Scripturis jungas sensum
tuum, et intelligas quid sequatur. Supra dixerat:
<pb n="0067A"/> <hi>Nolite timere eos qui occidunt corpus, animam autem
non possunt occidere:</hi> 
 nunc loquitur consequenter, <hi>Nonne duo passeres asse veneunt, et unus ex illis non
cadet super terram sine Patre vestro?</hi> 
 Et est sensus:
Si parva animalia et vilia absque Deo auctore non
decidunt, et in omnibus est providentia, et quae in
his peritura sunt, sine Dei voluntate non pereunt:
vos qui aeterni estis, non debetis timere quod absque
Dei vivatis providentia. Iste sensus et supra dictus
est: <hi>Respicite volatilia coeli, quoniam non serunt, neque
metunt, neque congregant in horrea; et Pater vester
coelestis pascit illa. Nonne vos pluris estis illis?</hi> Ac
deinceps: <hi>Considerate lilia agri quomodo crescunt,</hi> et
reliqua. <hi>Si autem fenum agri quod hodie est, et cras
in clibanum mittitur, Deus sic vestit, quanto magis vos,
<pb n="0067B"/>
modicae fidei!</hi> Quidam coacte duos passeres, animam
et corpus interpretantur. Quinque quoque passeres,
secundum Lucam <note>(Luc. XII)</note>, qui duobus assibus veneunt,
ad sensus referunt. Sed quomodo illa intelligentia
toto Evangelici sermonis corpori coaptetur,
non parvae difficultatis est. <hi>Vestri autem et capilli capitis
omnes numerati sunt. Nolite ergo timere; multis
passeribus meliores estis vos.</hi> Manifestius superior nostrae
expositionis sensus expressus est: quod timere
non <emph>64</emph> debeant eos qui possunt occidere corpus,
et animam non possunt, quoniam si sine Dei scientia
parva quoque animalia non decidunt, quanto magis
homo, qui apostolica fultus sit dignitate! Quod autem
ait: <hi>vestri autem et capilli capitis omnes numerati
sunt,</hi> immensam Dei erga homines ostendit providentiam,
<pb n="0067C"/>
et ineffabilem signat affectum, quod nihil
nostrum lateat Deum, et etiam parva et otiose dicta
ejus scientiam non fugiant. Derident intelligentiam
ecclesiasticam in hoc loco, qui carnis resurrectionem
negant, quasi nos et capillos qui numerati
sunt, et a tonsore decisi, omnes dicamus
resurgere, cum Salvator non dixerit: Vestri autem
et capilli capitis omnes salvandi sunt, sed numerati
sunt. Ubi numerus est, scientia numeri demonstratur,
non ejusdem numeri conservatio.</p>
<p> <hi>
            <note>(Vers. 34.)</note> Nolite arbitrari, quia veni pacem mittere
in terram: Non veni pacem mittere, sed gladium.</hi> Supra
dixerat: <hi>Quod dico vobis in tenebris, dicite in lumine;
et quod in aure auditis, praedicate super tecta.</hi> 
Nunc infert quid post praedicationem sequatur. Ad
<pb n="0067D"/>
fidem Christi, totus orbis contra se divisus est: unaquaeque
domus et infideles habuit et credentes, et
propterea bellum missum est bonum, ut rumperetur
pax mala. Tale quid et in Genesi adversus rebelles
homines, qui moti fuerant de Oriente, et turrem
exstruere festinabant <note>(Genes. XI)</note>, per quam coeli
alta penetrarent, fecisse scribitur Deus, ut divideret
linguas eorum. Unde et in psalmo David precatur: <hi>Dissipa, Domine, gentes quae bella volunt <note>(Ps. LXVII, 32)</note>
          </hi>.</p>
<p> <hi>
            <note>(Vers. 35.)</note> Veni enim separare hominem adversus
<pb n="0068A"/>
patrem suum, et filiam adversus matrem suam, et nurum
adversus socrum suam; et inimici hominis, domestici
ejus.</hi> Hic locus prope eisdem verbis in Michaea
propheta scribitur <note>(Mich. VII)</note>. Et notandum ubicumque
de veteri Testamento testimonium ponitur,
utrum sensus tantum, an et sermo consentiat.</p>
<p> <hi>
            <note>(Vers. 37.)</note> Qui amat patrem aut matrem plus quam
me, non est me dignus. Et qui amat filium aut filiam
super me, non est me dignus.</hi> Qui ante praemiserat: <hi>Non veni pacem mittere, sed gladium;</hi> 
 et dividere
homines adversum patrem et matrem, et socrum,
ne quis pietatem religioni anteferret, subjecit dicens, <hi>Qui amat</hi> 
 <emph>65</emph> <hi>patrem aut matrem plus quam me.</hi> Et
in Cantico legimus Canticorum: <hi>Ordinate in me
<pb n="0068B"/>
charitatem <note>(Cant. II, 4)</note>
          </hi>. Hic ordo in omni affectu necessarius
est. Ama post Deum patrem, ama matrem,
ama filios. Si autem necessitas venerit, ut amor parentum
ac filiorum Dei amori comparetur, et non
possit utrumque servari, odium in suos, pietas in
Deum sit [ <hi>Al.</hi> est]. Non ergo prohibuit amare patrem
aut matrem, sed signanter addidit: <hi>Qui amat patrem
aut matrem plus quam me.</hi> </p>
<p> <hi>
            <note>(Vers. 38, 39.)</note> Et qui non accipit crucem suam et
sequitur me, non est me dignus. Qui invenerit</hi> [Al. <hi>invenit]
animam suam, perdet illam; et qui perdiderit
animam suam propter me, inveniet eam.</hi> In alio Evangelio
scribitur: <hi>Qui non accipit crucem suam quotidie.</hi> 
Ne semel putemus ardorem fidei posse sufficere,
semper crux portanda est, ut semper nos Christum
<pb n="0068C"/>
amare doceamus.</p>
<p> <hi>
            <note>(Vers. 40.)</note> Qui recipit vos, me recipit; et qui me
recipit, recipit eum qui me misit.</hi> Ordo pulcherrimus.
Ad praedicationem mittit, docet pericula non
timenda, affectum subjicit religioni. Aurum supra
tulerat, aes de zona excusserat. Dura Evangelistarum
conditio. Unde ergo sumptus, unde victus necessaria?
Austeritatem mandatorum spe temperat
promissorum. <hi>Qui recipit,</hi> inquiens, <hi>vos, me recipit;
et qui me recipit, recipit eum qui me misit,</hi> ut in suscipiendis
apostolis, unusquisque credentium Christum
se suscepisse arbitretur.</p>
<p> <hi>
            <note>(Vers. 41.)</note> Qui recipit prophetam in nomine prophetae,
mercedem prophetae accipiet. Et qui recipit justum
in nomine justi, mercedem justi accipiet.</hi> Qui
<pb n="0068D"/>
prophetam recipit ut prophetam, et intelligit eum
de futuris loquentem, hic mercedem prophetae accipiet.
Igitur Judaei carnaliter prophetas intelligentes,
mercedem prophetarum non accipient. Aliter: In
omni professione zizanium mixtum est tritico. Praemiserat: <hi>Qui recipit vos, me recipit: et qui me recipit,
recipit eum qui me misit.</hi> 
 Ad susceptionem magistrorum
discipulos provocaverat. Poterat <emph>66</emph> occulta
esse credentium responsio; ergo et pseudoprophetas
et Judam proditorem debemus recipere,
et illis alimoniam ministrare. Hoc Dominus ante
<pb n="0069A"/>
procurans dicit, non personas suscipiendas esse,
sed nomina: et mercedem non perdere suscipientes,
licet indignus fuerit qui susceptus sit.</p>
<p> <hi>
            <note>(Vers. 42.)</note> Et quicumque potum dederit uni ex
minimis istis, calicem aquae frigidae tantum, in nomine
discipuli, amen dico vobis, non perdet mercedem
suam.</hi> Legimus in propheta David: <hi>Ad excusandas
excusationes in peccatis (Ps CXL, 4)</hi>: quod multi
peccatorum suorum quasi justas praetendant occasiones,
ut quod voluntate delinquunt, videantur necessitate
peccare: Dominus scrutator cordis et renum,
futuras cogitationes in singulis contuetur.
Dixerat: <hi>Qui recipit vos, me recipit.</hi> Sed hoc praeceptum
multi pseudoprophetae et falsi praedicatores
poterant impedire; medicatus est huic quoque scandalo,
<pb n="0069B"/>
dicens: <hi>Qui recipit justum in nomine justi,
mercedem justi accipiet.</hi> Rursus poterat alius causari
et dicere: Paupertate prohibeor, tennitas me retinet,
<pb n="0070A"/>
ut hospitalis esse non possim. Et hanc excusationem
levissimo praecepto diluit, ut calicem aquae
frigidae toto animo porrigamus. Frigidae, inquit,
aquae, non calidae, ne et in calida, paupertatis et
penuriae lignorum occasio quaereretur. Tale quid et
Apostolus (ut ante jam diximus) ad Galatas praecepit: <hi>Communicet autem is qui catechizatur verbo ei
qui se catechizat in omnibus bonis 
 <note>(Galat. VI, 6)</note>
          </hi>, et
discipulos ad magistrorum refrigeria cohortatur.
Quia poterat quilibet obtendere paupertatem, et
praeceptum eludere, priusquam ille proponat, imminentem
solvit quaestionem, dicens: <hi>Nolite errare,
Deus non irridetur. Quae enim seminaverit homo, haec
et metet.</hi> Et est sensus: frustra causaris inopiam;
cum aliud habeat conscientia tua: me potes fallere
<pb n="0070B"/>
cohortantem; sed scito quod quantumcumque
seminaveris, tantum et messurus sis.
</p>
      </div1>

<div1>
        <head> <hi>LIBER SECUNDUS.</hi> </head>

<pb n="0069"/>
<p> <emph>67</emph> <hi>
            <note>(Cap. XI.--Vers. 1, 2.)</note> Et factum est cum
consummasset Jesus, praecipiens duodecim discipulis,
transiit inde ut doceret et praedicaret in civitatibus
eorum.</hi> Non quasi ignorans interrogat; ipse enim
caeteris ignorantibus demonstraverat, dicens: <hi>Ecce
<pb n="0069C"/>
Agnus Dei, ecce qui tollit peccata mundi <note>(Joan. I, 29)</note>
          </hi>:
et Patris vocem audierat, intonantis: <hi>Hic est Filius
meus dilectus, in quo mihi complacui <note>(Matth.
III, 17)</note>
          </hi>: sed quomodo Salvator interrogat, ubi sit
positus Lazarus, ut qui locum sepulcri indicabant,
saltem sic pararentur ad fidem, et viderent mortuum
resurgentem: sic et Joannes interficiendos ab
Herode, discipulos suos mittit ad Christum, ut per
hanc occasionem videntes signa atque virtutes, crederent
in eum, et magistro interrogante, sibi discerent.
Quod autem superbirent discipuli Joannis adversus
Dominum, et haberent aliquid mordacitatis
ex livore et invidia, superior quoque interrogatio
demonstravit, Evangelista referente: <hi>Tunc accesserunt
<pb n="0069D"/>
ad eum discipuli Joannis, dicentes: Quare nos
et Pharisaei jejunamus frequenter: discipuli autem tui
non jejunant <note>(Ibid., IX, 14)</note>
          </hi>? Et alibi: <hi>Magister, cui
tu perhibuisti</hi> [Al. <hi>praebuisti] testimonium ad Jordanem,
ecce discipuli ejus baptizant, et omnes veniunt
ad eum <note>(Joan. III, 26)</note>
          </hi>, quasi dixerint: Nos deserimur,
hic raritas est, ad illum turba concurrit.</p>
<p> <hi>
            <note>(Vers. 3.)</note> Tu es qui venturus es, an alium exspectamus?</hi> 
Non ait: tu es qui venisti: sed, tu es qui
<pb n="0070B"/>
venturus es. Et est sensus: Manda mihi, quia ad
inferna descensurus sum, utrum te et inferis debeam
nuntiare, qui nuntiavi superis? An non conveniat
Filio Dei, ut gustet mortem, et alium ad haec
sacramenta missurus es?</p>
<p>
          <pb n="0070C"/> <hi>
            <note>(Vers. 4, 5.)</note> Et respondens Jesus, ait illis: Euntes</hi> <emph>68</emph> 
 <hi>renuntiate Joanni quae audistis et vidistis.
Caeci vident, claudi ambulant, leprosi mundantur,
surdi audiunt, mortui resurgunt.</hi> Joannes interrogaverat
per discipulos: <hi>Tu es qui venturus es, an alium
exspectamus?</hi> Christus signa demonstrat, non ad ea
respondens quae interrogatus fuerat, sed ad scandalum
nuntiorum: <hi>Ite,</hi> inquit, <hi>et dicite Joanni signa
quae cernitis:</hi> caecos videntes, et claudos ambulantes,
et reliqua. Et quod his non minus est,</p>
<p> <hi>Pauperes evangelizantur.</hi> Vel pauperes spiritu,
vel certe opibus [ <hi>Al.</hi> operibus] pauperes, ut nulla
inter nobiles et ignobiles, inter divites et egenos,
in praedicatione distantia sit. Haec magistri rigorem,
haec praeceptoris comprobant veritatem, quando
<pb n="0070D"/>
omnis apud eum qui salvari potest, aequalis est.
Quod autem ait:</p>
<p> <hi>
            <note>(Vers. 6.)</note> Et beatus qui non fuerit scandalizatus
in me.</hi> Internuntios percutit, sicut in consequentibus
demonstrabitur.</p>
<p> <hi>
            <note>(Vers. 7.)</note> Illis autem abeuntibus, coepit Jesus dicere
ad turbas de Joanne: Quid existis in desertum
videre? arundinem vento agitatam? Sed quid existis
<pb n="0071A"/>
videre? hominem mollibus vestitum? Ecce qui mollibus
vestiuntur, in domibus regum sunt.</hi> Si superior
sententia contra Joannem prolata fuerat, ut plerique
arbitrantur, in eo quod ait: <hi>Beatus est qui non
fuerit scandalizatus in me,</hi> quomodo nunc Joannes
tantis laudibus praedicatur? Sed quia turba circumstans
interrogationis mysterium nesciebat, et putabat
Joannem dubitare de Christo, quem ipse monstraverat
digito, ut intelligerent Joannem non sibi
interrogasse, sed discipulis suis: Quid, inquit, existis
in desertum? Numquid ob hoc, ut hominem
videretis calamo <emph>69</emph> similem, qui omni vento circumfertur,
et levitate mentis de eo ambigeret quem
antea praedicarat? An forsitan stimulis contra me
invidiae cogitur, et praedicatio ejus vanam sectatur
<pb n="0071B"/>
gloriam, ut ex ea quaerat lucra? Cur divitias cupiat,
ut affluat dapibus? Locustis vescitur, et melle silvestri.
An ut mollibus vestiatur? Pili camelorum
tegmen ejus sunt. Istius modi cibus et vestis carceris
hospitio recipiuntur, et praedicatio veritatis tale
habet habitaculum. Qui autem adulatores sunt, et
sectantur lucra, et quaerunt divitias, et deliciis affluunt,
et mollibus vestiuntur, isti in domibus regum
sunt. Ex quo ostenditur rigidam vitam et austeram
praedicationem, vitare debere aulas regum,
et mollium hominum palatia declinare.</p>
<p> <hi>
            <note>(Vers. 8.)</note> Sed quid existis videre, prophetam? Etiam
dico vobis, et plusquam prophetam.</hi> In eo Joannes
prophetis caeteris major est, quod quem illi praedicaverant
esse venturum, hic venisse digito demonstravit,
<pb n="0071C"/>
dicens: <hi>Ecce Agnus Dei, ecce qui tollit peccata
mundi.</hi> Et quia ad privilegium prophetale
etiam Baptistae accessit praemium, ut Dominum suum
baptizaret, inde [ <hi>Al.</hi> unde] infert meritorum <foreign xml:lang="greek">αὔξησιν,</foreign>
faciens de Malachia testimonium, in quo etiam
angelus praedicatur <note>(Malach. II)</note>. Angelum autem
hic dici Joannem non putemus naturae societate, sed
officii dignitate, id est, nuntium, quod venturum
Dominum nuntiarit.</p>
<p> <hi>
            <note>(Vers. 11.)</note> Amen dico vobis, non surrexit inter natos
mulierum major Joanne Baptista.</hi> Inter natos, inquit,
mulierum. His ergo praefertur hominibus, qui
de mulieribus nati sunt, et de concubitu viri, et non
ei qui est natus ex Virgine, et Spiritu sancto: quamquam
in eo quod dixit: <hi>Non surrexit major inter natos
<pb n="0071D"/>
mulierum Joanne Baptista,</hi> non caeteris prophetis
et patriarchis, cunctisque hominibus Joannem
praetulit, sed Joanni caeteros exaequavit. Non enim
statim sequitur, ut si alii majores eo non sunt, ille
major aliorum sit: verum ut aequalitatem cum caeteris
sanctis habeat.</p>
<p> <hi>Qui autem minor est in regno coelorum, major est
illo.</hi> Multi de Salvatore hoc intelligi volunt quod
qui minor est tempore, major sit dignitate. Nos autem
simpliciter intelligamus: quod omnis sanctus,
<pb n="0072A"/>
qui jam cum Deo est, major sit illo qui adhuc consistit
in praelio. Aliud est enim coronam victoriae
possidere, <emph>70</emph> aliud adhuc in acie dimicare. Quidam
novissimum angelum in coelis Domino ministrantem
meliorem volunt accipere quolibet primo homine,
qui versetur in terris.</p>
<p> <hi>
            <note>(Vers. 12.)</note> A diebus autem Joannis Baptistae usque
nunc regnum coelorum vim patitur, et violenti rapiunt
illud.</hi> Si primus Joannes, ut supra diximus, poenitentiam
populis nuntiavit, dicens: <hi>Poenitentiam agite;
appropinquabit enim regnum coelorum:</hi> consequenter
a diebus illius regnum coelorum vim patitur, et violenti
diripiunt illud. Grandis enim est violentia, in
terra nos esse generatos et coelorum sedem quaerere,
possidere per virtutem, quod non tenuimus
<pb n="0072B"/>
per naturam.</p>
<p> <hi>
            <note>(Vers. 13.)</note> Omnes enim prophetae et Lex usque ad
Joannem prophetaverunt.</hi> Non quod post Joannem
excludat Prophetas. Legimus enim in Actibus apostolorum <note>(Act. XI, 21)</note>,
et Agabum prophetasse, et
quatuor virgines filias Philippi; sed quod Lex et prophetae
quos scriptos legimus, quidquid prophetaverunt,
de Domino vaticinati sunt. Quando ergo dicitur: <hi>Omnes Prophetae et Lex usque ad Joannem
prophetaverunt,</hi> 
 Christi tempus ostenditur, ut quem
illi dixerunt esse venturum, Joannes venisse ostenderet.</p>
<p> <hi>
            <note>(Vers. 14, 15.)</note> Et si vultis recipere, ipse est Elias
qui venturus est. Qui habet aures audiendi, audiat.</hi> 
Hoc quod dictum est: <hi>si vultis recipere, ipse est Elias,</hi> 
<pb n="0072C"/>
mysticum esse et egere intelligentia, sequens sermo
Domini demonstrat, dicens: <hi>Qui habet aures audiendi,
audiat.</hi> Si enim planus esset sensus, et manifesta
sententia, quid necesse fuit nos ad illius intelligentiam
praeparari? Elias ergo Joannes dicitur, non secundum
stultos philosophos et quosdam haereticos,
qui <foreign xml:lang="greek">μετεμψύχωσιν</foreign> introducunt: sed quod juxta aliud
testimonium Evangelii venerit in spiritu et virtute
Eliae, eamdem sancti Spiritus vel gratiam habuerit,
vel mensuram. Sed et vitae austeritas rigorque
mentis Eliae et Joannis pares sunt. Ille enim in eremo,
iste in eremo: ille zona pellicea cingebatur, et
iste simile habuit cingulum. Ille quoniam regem
Achab et Jezabel impietatis arguit, fugere compulsus
est <note>(III Reg. XIX)</note>; iste quia Herodis et Herodiadis
<pb n="0072D"/>
illicitas arguit nuptias, capite truncatur. Sunt
qui propterea Joannem, Eliam vocari putant, quod
quomodo in secundo Salvatoris adventu juxta Malachiam
praecessurus est Elias, <emph>71</emph> et venturum judicem
nuntiaturus: sic Joannes in primo adventu
fecerit; et uterque sit nuntius vel primi adventus Domini,
vel secundi.</p>
<p> <hi>
            <note>(Vers. 16 seq.)</note> Cui autem similem aestimabo generationem
istam? Similis est pueris sedentibus in foro, qui
clamantes coaequalibus suis dicunt: Cecinimus vobis,
<pb n="0073A"/>
et non saltastis: lamentavimus vobis, et non planxistis.
Venit enim Joannes, neque manducans, neque
bibens, et dicunt: Daemonium habet. Venit Filius hominis,
manducans et bibens, et dicunt: Ecce homo
vorax, et potator vini, publicanorum et peccatorum
amicus. Et justificata est sapientia a filiis suis.</hi> Pueris
in foro sedentibus et clamantibus atque dicentibus
ad coaequales suos: <hi>Cecinimus vobis, et non saltastis:
lamentati sumus, et non planxistis,</hi> comparatur
generatio Judaeorum, Scriptura dicente: <hi>Cui
similem aestimabo generationem istam? Similis est pueris
sedentibus in foro,</hi> et reliqua. Non ergo nobis tribuitur
libera intelligentia, et allegoriae interpretatio
 passiva: sed quidquid dicturi sumus de pueris, ad
similitudinem generationis est referendum. Pueri
<pb n="0073B"/>
isti qui sedent in foro, hi sunt de quibus Isaias loquitur: <hi>Ecce ego et pueri mei, quos dedit mihi Deus <note>(Isai. VIII, 18)</note>
          </hi>.
Et in decimo octavo psalmo <note>(Vers.
8)</note>: <hi>Testimonium Domini fidele, sapientiam praestans
parvulis.</hi> Et alibi: <hi>Ex ore infantium et lactentium
perfecisti laudem <note>(Ps. VIII, 3)</note>
          </hi>. Isti ergo pueri sederunt
in foro, sive <foreign xml:lang="greek">ἐν ἀγορᾷ,</foreign> quod significantius
Graece dicitur, ubi multa venalia sunt. Et quia populus
Judaeorum audire nolebat, non ei tantum locuti
sunt, sed plenis faucibus inclamaverunt: <hi>Cecinimus
vobis, et non saltastis;</hi> provocavimus ut ad
nostrum canticum bona opera faceretis, et saltaretis
ad nostram tibiam, sicut saltavit et David ante
arcam Domini <note>(II Reg. VI)</note>, et noluistis. Lamentati
sumus, et vos ad poenitentiam provocavimus, et ne
<pb n="0073C"/>
hoc quidem facere voluistis, spernentes utramque
praedicationem, tam exhortationis ad virtutes, quam
poenitentiae post peccata, Nec mirum si duplicem
viam contempseritis salutis, cum et Dei [ <hi>Al.</hi> tacet
Dei] jejunium, et saturitatem pariter spreveritis. <emph>72</emph> 
 Si jejunium vobis placet, cur Joannes displicuit?
Si saturitas, cur Filius hominis displicuit?
Quorum alterum, daemonium habentem, alterum,
voratorem et ebrium nuncupatis [ <hi>Al.</hi> nuncupastis].
Ergo quia vos noluistis utramque recipere
disciplinam, justificata est sapientia a filiis suis: id
est, Dei dispensatio atque doctrina. Et ego qui sum
Dei virtus et Dei sapientia <note>(I Cor. I)</note>, juste fecisse
ab apostolis meis filiis comprobatus sum, quibus
revelavit Pater, quae a sapientibus abscenderat, et
<pb n="0073D"/>
prudentibus apud semetipsos <note>(Joann. XVII)</note>. In quibusdam
Evangeliis legitur: <hi>Justificata est sapientia
ab operibus suis <note>(Luc. VII, 35)</note>
          </hi>. Sapientia quippe non
quaerit vocis testimonium, sed operum.</p>
<p> <hi>
            <note>(Vers. 20.)</note> Tunc coepit exprobrare civitatibus in
<pb n="0074A"/>
quibus sunt factae plurimae virtutes ejus, quia non egissent
poenitentiam.</hi> Exprobratio civitatum Chorozain,
et Bethsaidae et Capharnaum, capituli hujus titulo
panditur. Quod ideo exprobraverit eis, quia post
factas virtutes et signa quamplurima, non egerint
poenitentiam.</p>
<p> <hi>
            <note>(Vers. 21, 22.)</note> Vae tibi, Chorozain; vae tibi, Bethsaida:
quia si in Tyro et Sidone factae essent virtutes
quae factae sunt in vobis, olim in cilicio et cinere poenitentiam
egissent. Verumtamen dico vobis: Tyro et
Sidoni remissius erit in die judicii, quam vobis.</hi> Chorozain
et Bethsaida, urbes Galilaeae, a Salvatore
planguntur, quod post tanta signa atque virtutes non
egerint poenitentiam, et praeferuntur eis Tyrus et
Sidon, urbes idololatriae et vitiis deditae. Praeferuntur
<pb n="0074B"/>
autem ideo, quod Tyrus et Sidon naturalem tantum
legem calcaverint, istae vero post transgressionem
naturalis Legis et scriptae, etiam signa quae
apud eas facta sunt, parvi duxerint. Quaerimus ubi
scriptum sit, quod in Chorozain et Bethsaida Dominus
signa fecerit. Supra legimus: <hi>Et circuibat civitates
omnes et vicos, curans omnem infirmitatem,</hi> et
reliqua <hi>(Supra IV, 23)</hi>. Inter caeteras ergo civitates
et viculos, aestimandum est in Chorozain quoque et
Bethsaida Dominum signa fecisse.</p>
<p> <hi>
            <note>(Vers. 23.)</note> Et tu, Capharnaum, numquid usque in
coelum exaltaberis, usque in infernum</hi> <emph>73</emph> <hi>descendens?</hi> 
In altero exemplari reperimus: <hi>Et tu, Capharnaum,
quae usque in coelum exaltata es, usque ad
inferna descendes.</hi> Et est duplex intelligentia. Vel
<pb n="0074C"/>
ideo ad inferna descendes, quia contra praedicationem
meam superbissime restitisti. Vel ideo, quia
exaltata usque ad coelum meo hospitio, et meis signis
atque virtutibus, tantum habens privilegium,
majoribus plecteris suppliciis, quod his quoque credere
noluisti.</p>
<p> <hi>
            <note>(Vers. 23, 24.)</note> Quia si in Sodomis</hi> [Al. <hi>Sydonis]
factae fuissent virtutes, quae factae sunt in te, forte
mansissent usque in hunc diem. Verumtamen dico vobis:
quia terrae Sodomorum remissius erit in die judicii
quam tibi.</hi> Quaerat prudens lector et dicat: si Tyrus
et Sidon et Sodoma potuerunt agere poenitentiam
ad praedicationem Salvatoris, signorumque miracula,
non sunt in culpa quod non crediderunt:
sed vitium silentii in eo est, qui acturis poenitentiam
<pb n="0074D"/>
noluit praedicare. Ad quod facilis et aperta
responsio est: ignorare nos judicia Dei, et singularum
dispensationum ejus sacramenta nescire. Propositum
fuerat Domino Judaeae fines non excedere,
ne justam Pharisaeis et sacerdotibus occasionem
<pb n="0075A"/>
persecutionis daret. Unde et apostolis ante passionem
praecepit: <hi>In viam gentium ne abieritis, et in civitates
Samaritanorum ne intraveritis (Supra X, 5)</hi>.
Chorozain igitur et Bethsaida damnantur, quod
praesenti Domino credere noluerunt. Tyrus et Sidon
justificantur, quod apostolis illius crediderunt. Non
quaeras tempora, cum credentium intuearis salutem.
In <hi>Capharnaum</hi> autem, quae interpretatur <hi>villa pulcherrima,</hi> 
condemnatur incredula Jerusalem, cui dicitur
per Ezechielem: <hi>Justificata est Sodoma ex te <note>(Ezech. XVI, 52)</note>
          </hi>.</p>
<p> <hi>
            <note>(Vers. 25.)</note> In illo tempore, respondens Jesus, dixit:
Confitebor, tibi, Pater, Domine coeli et terrae.</hi> Confessio,
non semper poenitentiam, sed et gratiarum
actionem significat; ut in psalmis saepissime legimus.
<pb n="0075B"/>
Audiant qui Salvatorem non natum, sed creatum
calumniantur, quod Patrem suum vocet coeli et
terrae Dominum. Si enim et ipse creatura est, et
creatura conditorem suum patrem appellare potest,
stultum fuit non et sui et coeli ac terrae Dominum,
vel Patrem similiter appellare.</p>
<p> <emph>74</emph> <hi>Quia abscondisti haec a sapientibus et prudentibus,
et revelasti ea parvulis.</hi> Gratias agit et exsultat in
Patre, quod apostolis sui adventus aperuerit sacramenta,
quae ignoraverint Scribae et Pharisaei, qui sibi
sapientes videntur, et in conspectu suo prudentes.
Justificata est sapientia a filiis suis.</p>
<p> <hi>
            <note>(Vers. 26.)</note> Ita, Pater, quoniam sic placitum fuit
ante te.</hi> Blandientis affectu loquitur ad Patrem,
ut coeptum in apostolis beneficium compleatur.</p>
<p>
          <pb n="0075C"/> <hi>
            <note>(Vers. 27.)</note> Omnia mihi tradita sunt a Patre meo.</hi> 
Et tradentem Patrem, et accipientem Filium, mystice
intellige. Alioquin si juxta fragilitatem nostram
sentire volumus, cum coeperit habere qui accipit,
incipiet non habere qui dederit. Tradita
autem sibi omnia, non coelum et terra, et elementa
intelligenda sunt, et caetera quae ipse
fecit et condidit: sed hi qui per Filium accessum
habent ad Patrem, et ante rebelles, Deum postea
sentire coeperunt.</p>
<p> <hi>Et nemo novit Filium nisi Pater: neque Patrem
quis novit nisi Filius, et cui voluerit Filius revelare.</hi> Erubescat Eunomius tantam sibi notitiam Patris et
Filii, quantam alterutrum inter se habeant, vendicans.
Quod si inde contendit, et suam insaniam consolatur,
<pb n="0075D"/>
quia sequitur: <hi>Et cui voluerit Filius revelare.</hi> 
Aliud est naturae aequalitate nosse quod noveris,
aliud revelantis dignatione.</p>
<p> <hi>
            <note>(Vers. 28, 29.)</note> Venite ad me, omnes qui laboratis
et onerati estis: et ego reficiam vos. Tollite jugum
meum super vos: et discite a me quia mitis sum et humilis
corde: et invenietis requiem animabus vestris.</hi> 
Gravia onera esse peccati, et Zacharias propheta
testatur, dicens, iniquitatem sedere super talentum
plumbi <note>(Zacch. V)</note>. Et Psalmista complorat: <hi>Iniquitates
meae aggravatae sunt super me <note>(Psal. XXXVII, 6)</note>
          </hi>.
Vel certe eos qui gravissimo Legis jugo premebantur,
ad Evangelii invitat gratiam.</p>
<p>
          <pb n="0076A"/> <hi>
            <note>(Vers. 30.)</note> Jugum enim meum suave est, et onus
meum leve est.</hi> Quomodo levius Lege Evangelium,
cum in Lege homicidium, in Evangelio ira damnetur?
Qua ratione Evangelii gratia facilior, cum in
Lege adulterium, in Evangelio concupiscentia puniatur?
In Lege multa praecepta sunt, quae Apostolus
non posse compleri plenissime docet <note>(Act. XV)</note>.
In Lege opera requiruntur, quae qui fecerit, vivet <emph>75</emph> 
 in eis. In Evangelio voluntas quaeritur: quae
etiamsi effectum non habuerit, tamen praemium non
amittit. Evangelium ea praecipit quae possumus: ne
scilicet concupiscamus: hoc in arbitrio nostro est.
Lex cum voluntatem non puniat, punit effectum,
ne adulterium facias. Finge in persecutione aliquam
virginem prostitutam. Haec apud Evangelium, quia
<pb n="0076B"/>
voluntate non peccat, virgo suscipitur: in Lege quasi
corrupta repudiatur.</p>
<p> <hi>
            <note>(Cap. XII.--Vers. 1.)</note> In illo tempore abiit Jesus
sabbato per sata: discipuli autem ejus esurientes
coeperunt evellere spicas, et manducare.</hi> In alio quoque
evangelista legimus, quod propter nimiam importunitatem,
nec vescendi quidem habebant locum,
et ideo quasi homines esuriebant <note>(Marc. II,
et Luc. VI)</note>. Quod autem spicas segetum manibus
confricant, et inediam consolantur, vitae austerioris
indicium est; non praeparatas epulas, sed cibos simplices
quaerentium.</p>
<p> <hi>
            <note>(Vers. 2.)</note> Pharisaei autem videntes, dixerunt ei:
Ecce discipuli tui faciunt, quod non licet eis facere
sabbatis.</hi> Nota quod primi apostoli Salvatoris litteram
<pb n="0076C"/>
sabbati destruunt, adversus Ebionitas, qui cum
caeteros recipiant apostolos, Paulum quasi transgressorem
legis repudiant.</p>
<p> <hi>
            <note>(Vers. 3, 4.)</note> At ille dixit eis: Non legistis quid fecerit
David, quando esuriit, et qui cum eo erant: quomodo
intravit in domum Dei, et panes propositionis
comedit, quos non licebat ei comedere, neque his qui
cum eo erant, nisi solis sacerdotibus?</hi> Ad confutandam
calumniam Pharisaeorum, veteris recordatur
historiae, quando David fugiens Saulem, venit in
Nobe, et ab Achimelech sacerdote susceptus, postulavit
cibos, qui cum panes laicos non haberet, dedit
ei consecratos, quibus non licebat vesci nisi solis
sacerdotibus et levitis. Et hoc tantum interrogavit
si essent mundi pueri a mulieribus: et illo respondente,
<pb n="0076D"/>
ab heri et nudiustertius, non dubitavit
panes dare, melius arbitratus, propheta dicente: <hi>Misericordiam volo, et non sacrificium 
 (Osee,
VI, 6)</hi>, de famis periculo homines liberare, quam
Deo offerre sacrificium. Hostia enim placabilis Deo,
hominum salus est. Opponit ergo Dominus, et dicit:
Si et David <emph>76</emph> sanctus est, et Achimelech pontifex
a vobis non reprehenditur, sed Legis uterque
mandatum probabili excusatione transgressi sunt, et
fames in causa est, cur eamdem famem non probatis
in apostolis, quam probatis in caeteris? Quamquam
et in hoc magna distantia sit. Isti spicas in
sabbato manu confricant, illi panes comederunt
<pb n="0077A"/>
Leviticos, et ad sabbati solemnitatem accedebant
Neomeniarum dies, quibus in convivio requisitus
fugit ex aula regia. Observa quod panes propositionis
nec David, nec pueri ejus acceperint, antequam
se a mulieribus mundos esse responderent.</p>
<p> <hi>
            <note>(Vers. 5.)</note> Aut non legistis in Lege, quia sabbatis
sacerdotes in templo sabbatum violant, et sine crimine
sunt?</hi> Calumniamini, inquit, discipulos meos, cur
per segetes transeuntes, spicas triverint, et hoc fecerint
famis necessitate cogente, cum et ipsi sabbatum
violetis in Templo, immolantes victimas, caedentes
tauros, holocausta super lignorum struem incendio
concremantes: et juxta alterius Evangelii fidem <note>(Joan. VI)</note>,
circumcidentes parvulos in sabbato,
ut dum aliam Legem servare cupitis, sabbatum destruatis.
<pb n="0077B"/>
Numquam autem Leges Dei sibi contrariae
sunt. Et prudenter ubi transgressionis discipuli sui
argui poterant, David et Achimelech dicit exempla
sectatos: veram autem et absque necessitatis obtentu,
sabbati praevaricationem in ipsos refert, qui calumniam
fecerant.</p>
<p> <hi>
            <note>(Vers. 6.)</note> Dico autem vobis, quia templo major est
hic.</hi> Hic, non pronomen, sed adverbium loci est;
quod major templo sit locus, qui Dominum templi
teneat.</p>
<p> <hi>
            <note>(Vers. 7.)</note> Si autem sciretis quid est: Misericordiam
volo, et non sacrificium <note>(Osee VI, 6)</note>
          </hi>: <hi>numquam condemnassetis
innocentes.</hi> Quid sit, volo misericodiam,
et non sacrificium, supra diximus. Quod autem sequitur:
<pb n="0077C"/> <hi>Numquam condemnassetis innocentes,</hi> 
 de apostolis
intelligendum est. Et est sensus: Si misericordiam
comprobastis Achimelech, eo quod fame
periclitantem refocillaverit David et pueros ejus:
quare discipulos meos condemnatis, qui nihil tale
fecerunt?</p>
<p> <hi>
            <note>(Vers. 8.)</note> Et cum inde transisset, venit in synagogam
eorum. Et ecce homo manum habens aridam.</hi> Tertius
decimus iste <emph>77</emph> est, qui curatur in synagoga.
Et notandum, quod non in itinere et foris, sed
in conciliabulo Judaeorum manus arida fuerit sanata.</p>
<p> <hi>
            <note>(Vers. 9.)</note> Et interrogabant eum, dicentes: Si licet
sabbatis curare: ut accusarent eum.</hi> Quia destructionem
<pb n="0077D"/>
sabbati, quam [ <hi>Al.</hi> qua <hi>et</hi> discipulos] Pharisaei
in discipulis arguebant, probabili exemplo excusaverat,
ipsum calumniari volunt: et interrogant
utrum liceat curare in sabbatis; ut si non curaverit,
crudelitatis aut imbecillitatis; si curaverit, transgressionis
accusarent [ <hi>Al.</hi> accusent].</p>
<p> <hi>
            <note>(Vers. 10 seqq.)</note> Ipse autem dixit illis: Quis erit
<pb n="0078A"/>
ex vobis homo qui habeat ovem unam, et si ceciderit
haec sabbatis in foveam, nonne tenebit et levabit</hi> [Al. <hi>allevabit] eam? Quanto magis melior est homo ove!
Itaque licet sabbatis benefacere.</hi> 
 Sic solvit propositam
quaestionem, ut interrogantes avaritiae condemnaret.
Si vos, inquit, in sabbato ovem et aliud quodlibet
animal in foveam decidens, eripere festinatis, non
animali, sed vestrae avaritiae consulentes, quanto
magis ego hominem, qui multo melior est ove, debeo
liberare!</p>
<p> <hi>
            <note>(Vers. 13.)</note> Tunc ait homini: Extende manum tuam.
Et extendit, et restituta est sanitati sicut altera.</hi> In
Evangelio, quo utuntur Nazaraeni et Ebionitae (quod
nuper in Graecum de Hebraeo sermone transtulimus,
et quod vocatur a plerisque Matthaei authenticum),
<pb n="0078B"/>
homo iste, qui aridam habet manum, caementarius
scribitur: istius modi vocibus auxilium precans:
Caementarius eram, manibus victum quaeritans:
precor te, Jesu, ut mihi restituas sanitatem, ne turpiter
mendicem cibos. Usque ad adventum Salvatoris
arida manus in synagoga fuit Judaeorum, et Dei
opera non fiebant in ea: postquam ille venit in terras,
reddita est in apostolis credentibus dextera, et
operi pristino restituta.</p>
<p> <hi>
            <note>(Vers. 14.)</note> Exeuntes autem Pharisaei, consilium faciebant
adversus eum, quomodo perderent eum.</hi> Quod
Domino moliuntur insidias, livor in causa est. Quid
enim fecerat, ut Pharisaeos ad interfectionem <emph>78</emph> 
 sui provocaret? nempe quod homo extenderat manum.
<pb n="0078C"/>
Quis enim Pharisaeorum in die sabbati non
extendit manum, portans cibos, calicemque porrigens,
et caetera quae victui necessaria sunt? Si ergo
manum extendere et alimenta sublevare vel potum
in sabbato, non est criminis: cur hoc in alio arguunt
quod ipsi facere coarguuntur, praesertim cum iste
caementarius nihil tale portaverit, sed ad praeceptum
Domini solam extenderit manum?</p>
<p> <hi>
            <note>(Vers. 15 seqq.)</note> Jesus autem sciens, recessit inde,
et secuti sunt eum multi, et curavit eos omnes. Et
proecepit eis, ne manifestum eum facerent, ut adimpleretur
quod dictum est per Isaiam prophetam, dicentem.</hi> 
Sciens insidias eorum, quod vellent perdere Salvatorem
suum, recessit inde, ut Pharisaeis contra se
<pb n="0078D"/>
occasionem impietatis auferret.</p>
<p> <hi>
            <note>(Vers. 18.)</note> Ecce puer meus, quem elegi: dilectus
meus, in quo bene complacuit animae meae. Ponam spiritum
meum super eum, et judicium gentibus nuntiabit.
Non contendet, neque clamabit.</hi> Per Isaiam prophetam
ex persona Patris hoc dicitur: <hi>Ponam spiritum meum
super eum <note>(Isai. XLII, 1)</note>
          </hi>. Spiritus ponitur non super
<pb n="0079A"/>
Dei verbum, et super unigenitum, qui de sinu processit
Patris, sed super eum, de quo dictum est: <hi>Ecce puer meus 
 (Ibidem)</hi>.</p>
<p> <hi>
            <note>(Vers. 19.)</note> Neque audiet aliquis in plateis vocem
ejus.</hi> Lata enim est et spatiosa via, quae ducit ad perditionem,
et multi ingrediuntur per eam <hi>(Supra VIII)</hi>.
Qui multi vocem non audiunt Salvatoris, quia non
sunt in arcta via, sed in spatiosa.</p>
<p> <hi>
            <note>(Vers. 20, 21.)</note> Arundinem quassatam non confringet,
et linum fumigans non exstinguet, donec ejiciat
ad victoriam judicium: et in nomine ejus gentes sperabunt.</hi> 
Qui peccatori non porrigit manum, nec portat
onus fratris sui, iste calamum quassatum confringit.
Et qui modicam scintillam fidei contemnit
in parvulis, hic linum exstinguit fumigans. Quorum
<pb n="0079B"/>
neutrum Christus fecit; ad hoc enim venerat,
ut salvum faceret quod perierat.</p>
<p> <hi>
            <note>(Vers. 22.)</note> Tunc oblatus est ei daemonium habens,</hi> <emph>79</emph> 
 <hi>caecus, et mutus, et curavit eum, ita ut loqueretur et
videret. Et stupebant omnes turbae, et dicebant: Numquid
hic est filius David? Pharisaei autem audientes,
dixerunt: Hic non ejicit daemones, nisi in Beelzebub
principe daemoniorum.</hi> Tria signa simul in uno homine
perpetrata sunt: Caecus videt, mutus loquitur,
possessus a daemone liberatur. Quod et tunc quidem
carnaliter factum est, sed et quotidie completur in
conversione credentium, ut expulso daemone, primum
fidei lumen aspiciant, deinde in laudes Dei tacentia
prius ora laxentur.</p>
<p>
          <pb n="0079C"/> <hi>
            <note>(Vers. 25.)</note> Jesus autem sciens cogitationes eorum,
dixit eis: Omne regnum in se divisum desolabitur,
et omnis civitas vel domus divisa contra se, non stabit.</hi> 
Turbae stupebant et confitebantur eum, qui tanta
signa faciebat, esse filium David: Pharisaei vero
opera Dei principi daemoniorum deputabant. Quibus
Dominus non ad dicta, sed ad cogitata respondit:
ut vel sic compellerentur credere potentiae ejus, qui
cordis videbat occulta.</p>
<p> <hi>
            <note>(Vers. 26.)</note> Et si Satanas Satanam ejicit, adversus
se divisus est; quomodo ergo stabit regnum ejus?</hi> Non
potest regnum et civitas contra se divisa perstare;
sed quomodo concordia parvae res crescunt, ita discordia
maximae dilabuntur. Si ergo Satanas pugnat
<pb n="0079D"/>
contra se, et daemon inimicus est daemonis, deberet
jam mundi venisse consummatio; ut non haberent in
eo locum adversariae potestates, quarum inter se
bellum, pax hominum est. Si autem putatis, o Scribae
et Pharisaei, quod recessio daemonum obedientia
sit in principem suum, ut homines ignorantes fraudulenta
simulatione deludant, quid potestis dicere de
corporum sanitatibus, quas Dominus perpetravit?
Aliud est si membrorum quoque debilitates et spiritualium
virtutum insignia daemonibus assignatis.</p>
<p> <hi>
            <note>(Vers. 27.)</note> Et si ego in Beelzebub ejicio daemones,
filii vestri in quo ejiciunt? Ideo ipsi judices vestri erunt.</hi> 
Filios Judaeorum, vel exorcistas gentis illius, ex
more significat, vel apostolos, ex eorum stirpe generatos.
<pb n="0080A"/>
Si exorcistas, qui ad invocationem Dei
ejiciebant daemones, coarctat interrogatione prudenti,
ut confiteantur Spiritus sancti esse opus. <emph>80</emph> 
Quod si expulsio daemonum, inquit, in filiis vestris,
Deo, non daemonibus deputatur: quare in me idem
opus non eamdem habeat et causam? Ergo ipsi judices
vestri erunt, non potestate, sed comparatione:
dum illi expulsionem daemonum Deo assignant; vos
Beelzebub principi daemoniorum. Sin autem de apostolis
dictum est, quod et magis intelligere debemus,
ipsi erunt judices eorum: quia sedebunt in duodecim
soliis, judicantes duodecim tribus Israel <note>(Matth. XIX, et Luc. XXII)</note>.</p>
<p> <hi>
            <note>(Vers. 28.)</note> Si autem ego in spiritu Dei ejicio daemones.</hi> 
<pb n="0080B"/>
In Luca istum locum ita scriptum legimus: <hi>Si autem ego in digito Dei ejicio daemones 
 <note>(Luc. XI, 20)</note>
          </hi>.
Iste est digitus quem confitentur et Magi, qui contra
Moysen et Aaron signa faciebant, dicentes: <hi>Digitus
Dei est iste <note>(Exod. IV, 29)</note>
          </hi>: quo tabulae lapideae scriptae
sunt in monte Sina <note>(Deut. IX)</note>. Si igitur manus
et brachium Dei, Filius est; et digitus ejus Spiritus
sanctus, Patris, et Filii, et Spiritus sancti una substantia
est: non te scandalizet membrorum inaequalitas,
cum aedificet unitas corporis.</p>
<p> <hi>Igitur pervenit in vos regnum Dei.</hi> Vel seipsum significat,
de quo in alio loco scriptum est: <hi>Regnum
Dei intra vos est <note>(Luc. XVII, 21)</note>
          </hi>. Et: <hi>Medius stat
inter vos, quem nescitis <note>(Joan. XXVI)</note>
          </hi>: vel certe illud
regnum quod et Joannes et ipse Dominus praedicaverant:
<pb n="0080C"/> <hi>Poenitentiam agite, appropinquabit enim regnum
coelorum 
 (Supra III, 2)</hi>. Est et tertium regnum
Scripturae sanctae, quod aufertur a Judaeis, et tradetur
genti facienti fructus ejus <hi>(Infra XXI)</hi>.</p>
<p> <hi>
            <note>(Vers. 29.)</note> Aut quomodo potest quisquam intrare in
domum fortis, et vasa ejus diripere, nisi prius alligaverit
fortem, et tunc domum illius diripiet?</hi> Non debemus
esse securi: Adversarius noster fortis, victoris
quoque vocibus comprobatur. Domus illius mundus,
qui in maligno positus est <note>(I Joan. V)</note>, non creatoris
dignitate, sed magnitudine delinquentis. Vasa ejus
nos quondam fuimus. Alligatus est fortis, et religatus
in tartarum, et Domini contritus pede: et direptis
sedibus tyranni, captiva ducta est captivitas.</p>
<p>
          <pb n="0080D"/> <hi>
            <note>(Vers. 30, 31.)</note> Qui non est mecum, contra me est:
et qui non congregat mecum, spargit. Ideo dico vobis:
omne peccatum et blasphemia remittetur hominibus:
spiritus autem blasphemiae non remittetur.</hi> Non putet
hoc quisquam de haereticis dictum et schismaticis <emph>81</emph> 
(quamquam et ita ex superfluo possit intelligi), sed
ex consequentibus textuque sermonis ad diabolum
refertur: eo quod non possint opera Salvatoris Beelzebub
operibus comparari. Ille cupit animas hominum
tenere captivas; Dominus liberare. Ille praedicat
idola; hic unius Dei notitiam. Ille trahit ad
vitia: hic ad virtutes revocat. Quomodo ergo possunt
inter se habere concordiam, quorum opera divisa
[ <hi>Al.</hi> diversa] sunt?</p>
<p>
          <pb n="0081A"/> <hi>
            <note>(Vers. 32.)</note> Et quicumque dixerit verbum contra Filium
hominis, remittetur ei: qui autem dixerit contra Spiritum
sanctum, non remittetur ei, neque in hoc saeculo, neque
in futuro.</hi> Et quomodo quidam nostrorum episcopos
atque presbyteros post blasphemiam Spiritus sancti,
in suum recipiunt gradum, cum Salvator dicat, omne
peccatum et blasphemiam dimitti hominibus: qui
autem in Spiritum sanctum blasphemaverit, non dimitti
ei neque in praesenti tempore, neque in futuro?
Nisi forte illud de Marco evangelista sumamus exemplum,
qui causas tantae irae manifestius expressit, dicens:
Quia dicebant, spiritum immundum habet.
Ergo quicumque opera Salvatoris Beelzebub principi
daemoniorum deputarit; et dixerit Filium Dei habere
spiritum immundum, huic nullo tempore blasphemia
<pb n="0081B"/>
remittetur <note>(Marc. III, 22)</note>. Vel ita locus iste
intelligendus est: Qui verbum dixerit contra Filium
hominis, scandalizatus carne mea, et me hominem
tantum arbitrans, quod filius sim fabri, et fratres habeam,
Jacobum, et Joseph, et Judam; et homo vorator,
et vini potator sim, talis opinio atque blasphemia,
quamquam culpa non careat erroris, tamen
habeat veniam propter corporis vilitatem <note>(Marc. VI,
Luc. III, Matth. XI)</note>. Qui autem manifeste intelligens
opera Dei, cum de virtute negare non possit, eadem
stimulatus invidia, calumniatur; et Christum Deique
Verbum, et opera Spiritus sancti dicit esse Beelzebub:
isti non dimittetur neque in praesenti saeculo,
neque in futuro.</p>
<p>
          <pb n="0081C"/> <hi>
            <note>(Vers. 33.)</note> Aut facite arborem bonam, et fructum
ejus bonum: aut facite arborem malam, et fructum
ejus malum. Siquidem ex fructu arbor agnoscitur.</hi> 
Constringit eos syllogismo, quem Graeci vocant <foreign xml:lang="greek">ἄφυκτον,</foreign> <emph>82</emph> 
 nos <hi>inevitabilem</hi> possumus appellare: qui
interrogatos hinc inde concludit, et utroque cornu
premit. Si, inquit, diabolus malus est, bona opera
facere non potest. Si autem bona sunt quae facta
cernitis, sequitur ut non sit diabolus qui ea facit.
Neque enim fieri potest, ut ex malo bonum, aut ex
bono oriatur malum. Quod autem sequitur:</p>
<p> <hi>
            <note>(Vers. 34.)</note> Progenies viperarum, quomodo potestis
bona loqui cum sitis mali? Ex abundantia enim cordis
os loquitur.</hi> Ostendit illos arborem malam, et
<pb n="0081D"/>
tales afferre fructus blasphemiae redundantes [ <hi>Al.</hi> 
redundantis], qualia habeant semina diaboli.</p>
<p> <hi>
            <note>(Vers. 35.)</note> Bonus homo de bono thesauro profert
bona. Et malus homo de malo thesauro profert mala.</hi> 
Vel ipsos Judaeos Dominum blasphemantes ostendit
de quali thesauro blasphemias proferant, vel cum
superiori quaestione haeret sententia, quod quomodo
non possit bonus homo proferre mala, nec malus
bona: sic non possit Christus mala, et diabolus bona
opera facere.</p>
<p> <hi>
            <note>(Vers. 36, 37.)</note> Dico autem vobis, quoniam omne
verbum otiosum, quod locuti fuerint homines, reddent
rationem de eo in die judicii. Ex verbis enim tuis
<pb n="0082A"/>
justificaberis, et ex verbis tuis condemnaberis.</hi> Hoc
quoque haeret cum superioribus. Et est sensus: Si
otiosum verbum, quod nequaquam aedificat audientes,
non est absque periculo ejus qui loquitur, et in
die judicii redditurus est unusquisque rationem sermonum
suorum: quanto magis vos, qui opera Spiritus
sancti calumniamini, et dicitis me in Beelzebub
principe daemoniorum ejicere daemonia, reddituri
estis rationem calumniae vestrae! Otiosum verbum
est, quod sine utilitate loquentis dicitur et audientis:
si omissis seriis, de rebus frivolis loquamur, et
fabulas narremus antiquas. Caeterum qui scurrilia
replicat, et cachinnis ora dissolvit et aliquid profert
turpitudinis, hic non otiosi verbi, sed criminosi tenebitur
reus.</p>
<p>
          <pb n="0082B"/> <hi>
            <note>(Vers. 38.)</note> Tunc responderunt ei quidam de Scribis
et Pharisaeis, dicentes: Magister, volumus a te
signum videre.</hi> Sic signum postulant, quasi quae viderant,
signa non fuerint. Sed in alio Evangelista
quid petant plenius explicatur: <hi>Volumus</hi> <emph>83</emph> <hi>a te
signum videre de coelo <note>(Marc. VIII, 11)</note>
          </hi>. Vel in morem
Eliae ignem de sublimi venire cupiebant, vel in similitudinem
Samuelis, tempore aestivo contra naturam
loci mugire tonitrua, coruscare fulgura, imbres
ruere, quasi non possint et illa calumniari, et
dicere ex occultis et variis aeris passionibus accidisse.
Nam qui calumniaris ea quae oculis vides,
manu tenes, utilitate sentis: quid facturus es de his
quae de coelo venerint? Utique respondebis, et
<pb n="0082C"/>
magos in Aegypto multa signa fecisse de coelo <note>(Exod. VII)</note>.</p>
<p> <hi>
            <note>(Vers. 39.)</note> Qui respondens, ait illis: Generatio
mala et adultera.</hi> Egregie dixit adultera: quia dimiserat
virum, et juxta Ezechielem, multis se amatoribus
copulaverat <note>(Ezech. XVI)</note>.</p>
<p> <hi>
            <note>(Vers. 40.)</note> Signum quaerit, et signum non dabitur
ei, nisi signum Jonae prophetae <note>(Joan. II)</note>
          </hi>. <hi>Sicut enim
fuit Jonas in ventre ceti tribus diebus et tribus noctibus:
sic erit Filius hominis in corde terrae tribus diebus
et tribus noctibus.</hi> De hoc loco plenius in Commentariis
Jonae prophetae disputavimus: ad illum
ergo locum lectoris diligentiam remittimus. Hoc
breviter nunc dixisse contenti, quod synecdochice
<pb n="0082D"/>
totum intelligatur ex parte: non quod omnes tres
dies et tres noctes in inferno Dominus steterit; sed
quod in parte Parasceves, et Dominicae, et tota die
sabbati, tres dies et totidem noctes intelligantur.</p>
<p> <hi>
            <note>(Vers. 41.)</note> Viri Ninivitae surgent in judicio cum generatione
ista, et condemnabunt eam: quia poenitentiam
egerunt in praedicatione Jonae.</hi> Non sententiae potestate,
sed comparationis exemplo.</p>
<p> <hi>Et ecce plus quam Jonas hic.</hi> Hic, adverbium loci,
non pronomen intelligas. Jonas, secundum Septuaginta
Interpretes, triduo praedicavit: ego tanto tempore.
Ille Assyriis genti incredulae: ego Judaeis
populo Dei. Ille peregrinis: ego civibus. Ille voce
<pb n="0083A"/>
locutus est simplici, nihil signorum faciens: ego
tanta faciens signa, Beelzebub calumniam sustineo.
Plus ergo est Jona hic, id est, in praesentiarum inter
vos.</p>
<p> <hi>
            <note>(Vers. 42.)</note> Regina Austri surget in judicio cum
generatione ista, et condemnabit eam quia venit a finibus
terrae audire sapientiam Salomonis. Et ecce plus
quam Salomon hic.</hi> <emph>84</emph> Eodem modo condemnabit
regina Austri populum Judaeorum, quo condemnabunt
viri Ninivitae Israelem incredulum. Ista autem
est regina Saba, de qua in Regum volumine et in
Paralipomenon legimus <note>(III Reg. X, II Par. IX)</note>: quae
per tantas difficultates, gente sua et imperio derelictis,
venit in Judaeam audire sapientiam Salomonis,
et ei multa munera detulit. In Ninive autem et
<pb n="0083B"/>
in regina Saba, occulte [ <hi>Al.</hi> occulta] fides nationum
praefertur Israel.</p>
<p> <hi>
            <note>(Vers. 43.)</note> Cum autem immundus spiritus exierit
ab homine, ambulat per loca arida, quaerens requiem
et non invenit. Tunc dicit.</hi> Quidam istum locum de
haereticis dictum putant, quod immundus spiritus,
qui in eis antea habitaverat quando gentiles erant,
ad confessionem verae fidei ejiciatur: postea vero
cum se ad haeresim transtulerint et simulatis virtutibus
ornaverint domum suam, tunc aliis septem nequam
spiritibus adjunctis, revertatur ad eos diabolus
et habitet in illis: fiantque novissima eorum pejora
prioribus. Multo quippe pejori conditione sunt haeretici
quam gentiles: quia in illis spes fidei est, et
in istis pugna discordiae. Cum haec intelligentia plausum
<pb n="0083C"/>
quemdam et colorem doctrinae praeferat, nescio
an habeat veritatem. Ex eo enim quod finita vel parabola,
vel exemplo, sequitur: <hi>Sic erit et generationi
huic pessimae:</hi> compellimur non ad haereticos et
quoslibet homines: sed ad Judaeorum populum referre
parabolam, ut contextus loci non passivus
et vagus in diversum fluctuet, atque insipientium
more turbetur; sed haerens sibi, vel ad priora, vel
ad posteriora respondeat. Immundus spiritus exivit
a Judaeis, quando acceperunt Legem, et ambulavit
per loca arida, quaerens sibi requiem. Expulsus videlicet
a Judaeis, ambulavit per gentium solitudines:
quae cum postea Domino credidissent, ille, non invento
loco in nationibus, dixit:</p>
<p> <hi>
            <note>(Vers. 44.)</note> Revertar in domum meam</hi>, <hi>unde exivi.</hi> 
<pb n="0083D"/>
Hoc est, abibo ad Judaeos, quos ante dimiseram.</p>
<p> <hi>
            <note>(Vers. 45.)</note> Et veniens, invenit vacantem, scopis
mundatam, et ornatam. Tunc vadit et assumit septem
alios spiritus secum nequiores se, et intrantes, habitant
ibi: et fiunt</hi> <emph>85</emph> <hi>novissima hominis illius pejora
prioribus. Sic erit et generationi huic pessimae.</hi> Vacabat
<pb n="0084A"/>
enim templum Judaeorum, et Christum hospitem
non habebat, dicentem: <hi>Surgite, et abeamus hinc <note>(Joan. XIV, 31)</note>
          </hi>.
Et in alio loco: <hi>Dimittetur vobis domus
vestra deserta <note>(Luc. XIII, 35)</note>
          </hi>. Quia igitur et Dei
et angelorum praesidia non habebant, et ornati erant
superfluis observationibus Legis, et traditionibus
Pharisaeorum, revertitur diabolus ad sedem suam
pristinam: et septenario sibi numero daemonum addito,
habitat pristinam domum, et fiunt illius populi
novissima pejora prioribus. Multo enim nunc majori
daemonum numero possidentur, blasphemantes in
synagogis suis Christum Jesum, quam in Aegypto
possessi fuerant ante Legis notitiam: quia aliud est
venturum non credere, aliud eum non suscepisse qui
venerit. Septenarium autem numerum adjunctum
<pb n="0084B"/>
diabolo, vel propter sabbatum intellige, vel propter
numerum Spiritus sancti: ut quomodo in Isaia super
virgam de radice Jesse, et florem qui de radice
conscendit, septem spiritus virtutum descendisse
narrantur <note>(Isa. XI)</note>; ita econtrario vitiorum numerus
in diabolo consecratus sit.</p>
<p> <hi>
            <note>(Vers. 46 seqq.)</note> Adhuc eo loquente ad turbas, ecce
mater ejus et fratres stabant foris quaerentes loqui ei.
Dixit autem ei quidam: Ecce mater tua, et fratres tui
foris stant quaerentes te. At ipse respondens dicenti sibi,
ait: Quae est mater mea, et qui sunt fratres mei? Et
extendens manum in discipulos suos, dixit.</hi> Occupatus
erat Dominus in opere sermonis, in doctrina populorum,
in officio praedicandi, mater et fratres veniunt,
et foris stant, et ei desiderant loqui. Tunc
<pb n="0084C"/>
quidam nuntiat Salvatori, quod mater sua et fratres
stent foris, quaerentes eum. Videtur mihi iste qui
nuntiat, non fortuito et simpliciter nuntiare: sed insidias
tendere Salvatori, utrum <emph>86</emph> spirituali operi
carnem et sanguinem praeferat. Unde et Dominus, non
quod negaret matrem et fratres, exire contempsit; sed
quod responderet insidianti, extendens manum in discipulos,
ait:</p>
<p> <hi>
            <note>(Vers. 49, 50.)</note> Ecce mater mea, et fratres mei. Quicumque
enim fecerit voluntatem Patris mei, qui in coelis
est, ipse meus frater, et soror, et mater est.</hi> Isti
sunt mater mea, qui me quotidie in credentium animis
generant. Isti sunt fratres mei, qui faciunt opera
Patris mei. Non ergo juxta Marcionem et Manichaeum
matrem negavit, ut natus de phantasmate putaretur;
<pb n="0084D"/>
sed apostolos cognationi praetulit, ut et nos in comparatione
dilectionis carni spiritum praeferamus. <hi>Ecce mater tua, et fratres tui foris stant, quaerentes te.</hi> 
Quidam fratres Domini de alia uxore Joseph filios
suspicantur, sequentes deliramenta apocryphorum,
et quamdam Melcham vel Escham mulierculam
<pb n="0085A"/>
confingentes. Nos autem sicut in libro, quem contra
Helvidium scripsimus, continetur, fratres Domini,
non filios Joseph, sed consobrinos Salvatoris, Mariae
liberos intelligimus materterae Domini quae esse
dicitur mater Jacobi Minoris et Joseph et Judae, quos
in alio Evangelii loco fratres Domini legimus appellatos.
Fratres autem consobrinos dici, omnis Scriptura
demonstrat. Dicamus et aliter: Salvator loquitur
ad turbas, intrinsecus erudit nationes. Mater
ejus et fratres, hoc est, synagoga et populus Judaeorum
foris stant, et intrare desiderant, et sermone
ejus indigni fiunt. Cumque rogaverint, et quaesierint,
et nuntium miserint, responsum accipient [ <hi>Al.</hi> accipiunt],
liberi eos esse arbitrii, et intrare posse, si
velint et ipsi credere: qui tamen intrare non poterunt
[ <hi>Al.</hi> potuerunt], nisi alios rogaverint.</p>
<p>
          <pb n="0085B"/> <emph>87</emph> <hi>
            <note>(Cap. XIII.--Vers. 1.)</note> In illo die exiens Jesus
de domo, sedebat secus mare. Et congregatae sunt
ad eum turbae multae: ita ut in naviculam ascendens
sederet, et omnis turba stabat in littore.</hi> Populus domum
Jesu non poterat intrare, nec esse ibi ubi apostoli
audiebant mysteria: idcirco miserator et misericors
Dominus egreditur de domo sua, et sedet [ <hi>Al.</hi> 
sedit] juxta hujus saeculi mare, ut turbae multae congregentur
ad eum, et audiant in littore quae intus non
merebantur audire, ita ut in naviculam ascendens sederet,
et omnis turba staret in littore. Jesus in mediis
fluctibus est, hinc inde mari tunditur, et in sua
majestate securus, appropinquare facit terrae naviculam
suam. At populus nequaquam periculum sustinens,
<pb n="0085C"/>
nec tentationibus circumdatus, quas ferre non
poterat, stat in littore fixo gradu, ut audiat quae dicuntur.</p>
<p> <hi>
            <note>(Vers. 3.)</note> Et locutus est eis multa in parabolis, dicens.</hi> 
Turba non unius sententiae est, sed diversarum
in singulis voluntatum. Unde loquitur ad eam in multis
parabolis, ut juxta varias voluntates, diversas reciperent
disciplinas. Et notandum quod non omnia locutus
sit eis in parabolis; sed multa. Si enim dixisset
omnia in parabolis, absque emolumento populi recessissent.
Perspicua miscet obscuris, ut per ea quae
<pb n="0086A"/>
intelligunt, provocentur ad eorum notitiam quae non
intelligunt.</p>
<p> <hi>
            <note>(Vers. 4.)</note> Ecce exiit qui seminat, seminare. Et dum
seminat.</hi> Intus erat, domi versabatur, loquebatur discipulis
sacramenta. Exivit ergo de domo sua qui seminat
verbum Dei, ut seminaret in turbis. Significatur
autem sator iste qui seminat, esse Filius Dei, et
Patris in populis seminare sermonem. Et simul observa
hanc esse primam parabolam, quae cum interpretatione
sua posita sit. Et cavendum est ubicumque
Dominus exponit sermones suos, et rogatus a
discipulis intrinsecus disserit, ne vel aliud, nec
plus quid vel minus velimus intelligere, quam ab
eo expositum est.</p>
<p> <hi>
            <note>(Vers. 5 seqq.)</note> Quaedam ceciderunt secus viam: et
venerunt volucres coeli, et comederunt ea: Alia autem
<pb n="0086B"/>
ceciderunt in petrosa</hi> [Al. <hi>petrosis], ubi non habebant
terram multam: et continuo exorta</hi> <emph>88</emph> <hi>sunt, quia non
habebant altitudinem terrae. Sole autem orto, aestuaverunt:
et quia non habebant radicem, aruerunt. Alia
autem ceciderunt in spinas: et creverunt spinae, et suffocaverunt
ea. Alia autem ceciderunt in terram bonam,
et dabant fructum: aliud centesimum, aliud sexagesimum,
aliud tricesimum.</hi> Hanc parabolam ad comprobandam
haeresim suam Valentinus assumit, tres introducens
naturas: spiritualem, naturalem vel
animalem, atque terrenam; cum hic quatuor sint:
una, juxta viam: alia petrosa, tertia plena spinis:
quarta terrae bonae. Differimus parumper interpretationem
ejus cum discipulis, volentes secrete audire
<pb n="0086C"/>
quod dicitur.</p>
<p> <hi>
            <note>(Vers. 9.)</note> Qui habet aures audiendi audiat.</hi> Provocamur
ad dictorum intelligentiam, quoties his sermonibus
commonemur [ <hi>Al.</hi> commovemur].</p>
<p> <hi>
            <note>(Vers. 10, 11.)</note> Et accedentes discipuli, dixerunt ei:
Quare in parabolis loqueris eis? Qui respondens, ait
illis: Quia vobis datum est nosse mysteria regni coelorum:
illis autem non est datum.</hi> Quaerendum est quomodo
accedant ad eum discipuli, cum Jesus in navi
sedeat; nisi forte intelligi datur, quod dudum cum
<pb n="0087A"/>
ipso navem conscenderint, et ibi stantes super interpretatione
parabolae sciscitati sint.</p>
<p> <hi>
            <note>(Vers. 12.)</note> Qui enim habet, dabitur ei, et abundabit:
qui autem non habet, et quod habet, auferetur ab
eo.</hi> Non in aequalitate judicii habentibus additur,
et non habentibus id quod habere videntur, aufertur:
sed quod apostolis in Christo habentibus fidem,
etiamsi quid minus virtutum habeant, conceditur:
Judaeis autem, qui non crediderunt in Filium Dei,
etiamsi quid per naturae bonum possident, tollitur.
Neque enim possunt aliquid sapienter intelligere, qui
caput non habent sapientiae.</p>
<p> <hi>
            <note>(Vers. 13, 14.)</note> Ideo in parabolis loquor eis: quia
videntes, non vident: et audientes, non audiunt, neque
<pb n="0087B"/>
intelligunt: ut adimpleatur in eis prophetia Isaiae dicentis:
Auditu audietis, et non intelligetis; et videntes
videbitis, et non videbitis.</hi> Haec de his loquitur qui
stant in littore, et dividuntur ab Jesu, et sonitu fluctuum
perstrepente, non audiunt ad liquidum quae <emph>89</emph> 
 dicuntur: impleturque in eis prophetia Isaiae: <hi>Auditu audietis, et non intelligetis: et videntes videbitis,
et non videbitis 
 <note>(Isai. VI, 9)</note>
          </hi>. Haec de turbis prophetata
sunt, quae stant in littore, et Dei non merentur
audire sermonem. Accedamus ergo et nos
cum discipulis ad Jesum, et rogemus eum dissertionem
parabolae, ne cum turbis frustra aures et oculos
habere videamur.</p>
<p> <hi>
            <note>(Vers. 15.)</note> Incrassatum est enim cor populi hujus,
et auribus graviter audierunt.</hi> Reddit causas
<pb n="0087C"/>
quare videntes non videant, et audientes non audiant:
quia incrassatum est, inquit, cor populi
hujus, et auribus suis graviter audierunt: Ac ne
forte arbitremur crassitudinem cordis et gravitatem
aurium naturae esse, non voluntatis, subjungit
culpam arbitrii, et dicit:</p>
<p> <hi>Et oculos suos clauserunt: nequando videant oculis,
et auribus audiant, et corde intelligant, et convertantur,
et sanem eos.</hi> In parabolis ergo audiunt et in
aenigmate, qui, clausis oculis, nolunt cernere veritatem.</p>
<p> <note>(Vers. 16)</note>. <hi>Vestri autem beati oculi, quia vident:
et aures vestroe, quia audiunt.</hi> Nisi supra legissemus
auditores ad intelligentiam provocatos, Salvatore dicente: <hi>Qui habet aures audiendi, audiat,</hi> 
 putaremus
<pb n="0087D"/>
nunc oculos et aures quae beatitudinem accipiunt,
carnis [ <hi>Al.</hi> corporales] intelligi. Sed mihi videntur
illi beati oculi, qui possunt Christi cognoscere sacramenta,
et quos levari Jesus in sublime praecepit, ut
candentes segetes aspiciant <note>(Joan. IV, 9)</note>; et illae
aures beatae, de quibus Isaias loquitur: <hi>Dominus
apposuit mihi auriculam <note>(Isai. L, 5)</note>
          </hi>.</p>
<p> <hi>
            <note>(Vers. 17, 18.)</note> Amen quippe dico vobis, quia multi
prophetae et justi cupierunt videre quae videtis, et non
viderunt: et audire quae auditis, et non audierunt. Vos
ergo audite parabolam seminantis.</hi> Videtur huic loco
<pb n="0088A"/>
illud esse contrarium quod alibi dicitur: <hi>Abraham
cupivit diem meum videre, et vidit, et laetatus est <note>(Joan. VIII, 56)</note>
          </hi>.
Non autem dixit, omnes prophetae et
justi cupierunt videre quae videtis, sed multi. Inter
multos potest fieri, ut alii viderint, alii non viderint:
licet et in hoc periculosa sit interpretatio, ut
inter sanctorum merita, discretionem quamlibet
facere videamur. Ergo Abraham vidit in aenigmate,
 non vidit in specie: vos autem in praesentia eum
tenetis, et habetis Dominum vestrum, <emph>90</emph> et ad
voluntatem interrogatis, et convescimini ei.</p>
<p> <hi>
            <note>(Vers. 19.)</note> Omnis qui audit verbum regni, et non
intelligit.</hi> Hoc praemittens hortatur nos, ut quae
dicuntur, diligentius audiamus.</p>
<p>
          <pb n="0088B"/> <hi>
            <note>(Vers. 20, 21.)</note> Venit malus et rapit quod seminatum
est in corde ejus: hic est qui secus viam seminatus
est. Qui autem super petrosa seminatus est, hic
est qui verbum audit, et continuo cum gaudio accipit
illud, non habet autem in se radicem, sed est temporalis.</hi> 
Malus bonum semen rapit. Et simul intellige
quod in corde fuerit seminatum, et diversitas
terrae animae sint credentium.</p>
<p> <hi>Facta autem tribulatione et persecutione, propter
verbum continuo scandalizatur.</hi> Attende quod dictum
sit, continuo scandalizatur. Est ergo aliqua distantia
inter eum qui multis tribulationibus poenisque compellitur
Christum negare, et eum qui ad primam
persecutionem statim scandalizatur, et corruit.</p>
<p> <hi>
            <note>(Vers. 22.)</note> Qui autem seminatus est in spinis, hic
<pb n="0088C"/>
est qui verbum audit, et sollicitudo soeculi istius et fallacia
divitiarum suffocat verbum, et sine fructu efficitur.</hi> 
Mihi videtur et illud quod juxta litteram ad Adam
dicitur: <hi>Inter spinas et tribulos panem tuum manducabis <note>(Gen. III, 18)</note>
          </hi>,
hoc significare mystice, quod
quicumque dederit se saeculi voluptatibus curisque
istius mundi, panem coelestem et cibum verum
inter spinas comedat. Et eleganter adjunxit: <hi>fallacia
divitiarum suffocat verbum.</hi> Blandae enim sunt divitiae,
et aliud agentes, et aliud pollicentes. Lubrica
est earum possessio, dum huc illucque circumferuntur,
et instabili gradu vel habentes deserunt, vel
non habentes referciunt. Unde et Dominus divites
asserit difficulter intrare in regnum coelorum, suffocantibus
<pb n="0088D"/>
divitiis verbum Dei, et rigorem virtutum
emollientibus.</p>
<p> <hi>
            <note>(Vers. 23.)</note> Qui vero in terram bonam seminatus
est, hic est qui audit verbum, et intelligit, et fructum
facit: et aliud quidem centesimum, aliud sexagesimum,
aliud vero tricesimum.</hi> Sicut in terra mala tres fuere
diversitates: secus viam, et petrosa, et spinosa
loca: sic in terra bona trina diversitas est: centesimi,
sexagesimi et tricesimi fructus. Et in illa
autem et in ista non mutatur <emph>91</emph> substantia, sed
voluntas: et tam incredulorum, quam credentium
corda sunt quae semen recipiunt. <hi>Venit,</hi> inquit,
<pb n="0089A"/> <hi>malus, et rapit quod seminatum est in corde ejus;</hi> 
 et
secundo ac tertio, hic est, ait, qui verbum audit.
In expositione quoque terrae bonae, iste est, qui
audit verbum. Primum ergo debemus audire,
deinde intelligere, et post intelligentiam fructus
reddere doctrinarum, et facere vel centesimum
fructum, vel sexagesimum, vel tricesimum, de quibus
plenius in libro contra Jovinianum diximus, et
nunc breviter perstringimus: Centesimum fructum
virginibus, sexagesimum viduis et continentibus,
tricesimum casto matrimonio deputantes. <hi>Honorabiles
enim nuptiae, et cubile immaculatum <note>(Heb. XXXI,
3, 4)</note>
          </hi>. Quidam nostrorum centesimum fructum ad
martyres referunt: quod si ita est, sancta consortia
<pb n="0089B"/>
nuptiarum excluduntur a fructu bono.</p>
<p> <hi>
            <note>(Vers. 24 seqq.)</note> Aliam parabolam proposuit illis,
dicens: Simile est regnum coelorum homini qui seminavit
bonum semen in agro suo. Cum autem dormirent
homines, venit inimicus ejus, et superseminavit zizania
in medio tritici, et abiit. Cum autem crevisset herba,
et fructum fecisset, tunc apparuerunt et zizania.
Accedentes autem servi patrisfamilias, dixerunt ei:
Domine, nonne bonum semen seminasti in agro tuo?
Unde ergo habet zizania? Et ait illis: Inimicus homo
hoc fecit. Servi autem dixerunt ei: Vis, imus, et colligimus
ea? Et ait: Non, ne forte colligentes zizania,
eradicetis simul cum eis et triticum. Sinite utraque
crescere usque ad messem, et in tempore messis dicam
<pb n="0089C"/>
messoribus: Colligite primum zizania, et alligate ea
in fasciculos ad comburendum; triticum autem congregate
in horreum meum.</hi> Haec secunda parabola
est cum interpretatione sua non statim posita, sed
interjectis aliis parabolis edisserta. Hic enim proponitur,
et postea dimissis turbis venitur domum et
accedunt ad eum discipuli ejus rogantes: <hi>Dissere
nobis parabolam zizaniorum agri,</hi> et reliqua. Non
ergo debemus praepropero intelligendi desiderio
ante ejus notitiam quaerere, quam a Domino disseratur.</p>
<p> <hi>
            <note>(Vers. 31.)</note> Aliam parabolam proposuit eis, dicens:</hi> 
Sedebat Dominus in navi, et turba <emph>92</emph> stabat in littore:
illi procul, discipuli vicinius audiebant: proponit
eis et aliam parabolam, quasi dives paterfamilias
<pb n="0089D"/>
invitatos diversis reficiens cibis, ut unusquisque
secundum naturam stomachi sui varia alimenta
susciperet. Unde et in priori parabola non dixit
alteram, sed aliam. Si enim praemisisset alteram,
exspectare tertiam non poteramus, praemisit aliam,
ut plures sequantur.</p>
<p> <hi>
            <note>(Vers. 32.)</note> Simile est regnum coelorum grano sinapis,
quod accipiens homo seminavit in agro suo, quod
minimum quidem est omnibus seminibus. Cum autem
creverit, majus est omnibus oleribus, et fit arbor: ita
<pb n="0090A"/>
ut volucres coeli veniant et habitent in ramis ejus.</hi> 
Non sit molestum lectori, si totas parabolas proponimus.
Quae enim obscura sunt, plenius disserenda
sunt, ne brevitate nimia involvantur magis sensus,
quam exponantur. Regnum coelorum, praedicatio
Evangelii est, et notitia Scripturarum quae ducit ad
vitam; et de qua dicitur ad Judaeos: <hi>Auferetur a
vobis regnum Dei, et dabitur genti facienti fructus
ejus (Infra XXI, 43)</hi>. Simile est ergo hujuscemodi
regnum grano sinapis, quod accipiens homo seminavit
in agro suo. Homo qui seminat in agro suo, a
plerisque Salvator intelligitur, quod in animis credentium
seminet. Ab aliis, ipse homo seminans in
agro suo, hoc est, in semetipso et in corde suo.
<pb n="0090B"/>
Quis est iste qui seminat, nisi sensus noster et animus,
qui suscipiens granum praedicationis, et fovens
sementem humore fidei, facit in agro sui pectoris
pullulare? Praedicatio Evangelii minima est omnibus
disciplinis. Ad primam quippe doctrinam fidem
non habet veritatis, hominem Deum, Deum mortuum,
et scandalum crucis praedicans. Confer hujuscemodi
doctrinam dogmatibus philosophorum, et
libris eorum, splendori eloquentiae, et compositioni
sermonum, et videbis quanto minor sit caeteris seminibus
sementis Evangelii. Sed illa cum creverit,
nihil mordax, nihil vividum, nihil vitale demonstrat,
sed totum flaccidum marcidumque et mollitum ebullit
in olera, et in herbas, quae cito arescunt et
<pb n="0090C"/>
corruunt. Haec autem praedicatio, quae parva <emph>93</emph> 
videbatur in principio, cum vel in anima credentis,
vel in toto mundo sata fuerit, non exsurgit
in olera, sed crescit in arborem: ita ut volucres
coeli (quas vel animas credentium, vel fortitudines
Dei servitio mancipatas, sentire debemus) veniant
et habitent in ramis ejus. Ramos puto Evangelicae
arboris, quae de grano sinapis creverit, dogmatum
esse diversitates, in quibus supradictarum volucrum
unaquaeque requiescit. Assumamus et nos pennas
columbae <note>(Ps. LIV)</note>, ut volitantes ad altiora, possimus
habitare in ramis hujus arboris, et nidulos
nobis facere doctrinarum, terrenaque fugientes, ad
coelestia festinare. Multi legentes granum sinapis
minimum omnibus seminibus, et illud quod in
<pb n="0090D"/>
Evangelio a discipulis dicitur: <hi>Domine, adauge nobis
fidem <note>(Luc. XVII, 6)</note>
          </hi>; et respondetur eis a Salvatore: <hi>Amen dico vobis, si habueritis fidem quasi granum
sinapis, 
 et dixeritis monti huic, migra de loco isto,
migrabit,</hi> putant apostolos vel parvam fidem petere,
vel Dominum de parva fide dubitare; cum apostolus
Paulus fidem grano sinapis comparatam maximam
judicet. Quid enim dicit? <hi>Si habuero? totam
fidem, ita ut montes transferam; charitatem autem
non habeam, nihil mihi prodest <note>(I Cor. XIII, 2)</note>
          </hi>. Ergo
<pb n="0091A"/>
quod Dominus dixit fide fieri, quae grano sinapis
comparetur, hoc Apostolus docet tota fide posse
fieri.</p>
<p> <hi>
            <note>(Vers. 33.)</note> Aliam parabolam locutus est eis. Simile
est regnum coelorum fermento, quod acceptum
mulier abscondit in farinae satis tribus, donec fermentatum
est totum.</hi> Diversus est hominum stomachus:
alii amaris, alii dulcibus, alii [ <hi>Al.</hi> hi . . . illi] austerioribus,
alii lenibus delectantur cibis. Proponit itaque
Dominus, ut jam supra diximus, diversas parabolas,
ut juxta vulnerum varietates et medicina diversa sit.
Mulier ista, quae fermentum accepit, et abscondit
illud in farinae satis tribus, donec fermentaretur
totum, vel praedicatio mihi videtur apostolica vel
<pb n="0091B"/>
Ecclesia, quae de diversis gentibus congregata est.
Haec tollit fermentum, notitiam scilicet et intelligentiam
Scripturarum, et abscondit illud in farinae
satis tribus, ut spiritus, anima, et corpus in unum
redacta, non discrepent inter se; sed cum duobus
et tribus convenerint, <emph>94</emph> impetrent a Patre quodcumque
postulaverint <note>(Matth. XVIII)</note>. Disseritur locus
iste, et aliter. Legimus in Platone, et philosophorum
dogma [ <hi>Al.</hi> dogmate] vulgatum est, tres
esse in humana anima passiones, <foreign xml:lang="greek">τὸ λογικὸν</foreign> quod
nos possumus interpretari <hi>rationabile:</hi> <foreign xml:lang="greek">τὸ θυμικὸν</foreign>
quod dicamus, <hi>plenum irae,</hi> vel <hi>irascibile:</hi> <foreign xml:lang="greek">τὸ ἐπιθυμητικὸν</foreign>
quod appellamus, <hi>concupiscibile:</hi> et putat ille
philosophus rationabile nostrum in cerebro, iram
<pb n="0091C"/>
in felle, desiderium in jecore commorari. Et nos
ergo si acceperimus fermentum Evangelicum sanctarum
Scripturarum, de quo supra dictum est,
tres humanae animae passiones in unum redigentur,
ut in ratione possideamus prudentiam: in ira,
odium contra vitia: in desiderio, cupiditatem virtutum;
et hoc totum fiet per doctrinam Evangelicam,
quam nobis mater Ecclesia praestitit. Dicam
et tertiam quorumdam intelligentiam, ut curiosus
lector e pluribus quod placuerit, eligat: Mulierem
istam et ipsi Ecclesiam interpretantur, quae fidem
hominis farinae satis tribus commiscuerit credulitati
Patris, et Filii, et Spiritus sancti. Cumque in unum
fuerit fermentata, non nos ad triplicem Deum, sed
<pb n="0092A"/>
ad unius divinitatis perducit notitiam. Farinae quoque
[ <hi>Al.</hi> quippe] sata tria, dum non est in singulis
diversa natura, et ad unitatem trahunt substantiae.
Pius quidem sensus, sed numquam parabolae et
dubia aenigmatum intelligentia, potest ad auctoritatem
dogmatum proficere. Satum autem genus est
mensurae, juxta morem provinciae Palaestinae, unum
et dimidium modium capiens. Dicuntur et alia de
hac parabola, sed non est praesentis materiae totum
de omnibus dicere.</p>
<p> <hi>
            <note>(Vers. 34.)</note> Haec omnia locutus est Jesus in parabolis
ad turbas, et sine parabolis non loquebatur eis.</hi> 
Non discipulis, sed turbis per parabolas loquitur;
et usque hodie turbae in parabolis audiunt: discipuli
<pb n="0092B"/>
 domi interrogant Salvatorem.</p>
<p> <hi>
            <note>(Vers. 35.)</note> Ut impleretur quod dictum est per prophetam
dicentem: Aperiam in parabolis os meum,
eructabo abscondita a constitutione mundi.</hi> Hoc testimonium
de septuagesimo septimo psalmo <note>(Vers. 2)</note> 
sumptum est. Legi in nonnullis codicibus, et studiosus
lector forte reperiet idipsum, in eo loco <emph>95</emph> 
ubi nos posuimus, et Vulgata habet editio: <hi>Ut impleretur
quod dictum est per prophetam dicentem,</hi> ibi
scriptum, <hi>per Isaiam prophetam dicentem.</hi> Quod
quia minime inveniebatur in Isaia, arbitror postea
a prudentibus viris esse sublatum. Sed mihi videtur
in principio ita editum: <hi>Quod scriptum est per
Asaph prophetam, dicentem.</hi> Septuagesimus enim
septimus psalmus, de quo hoc sumptum est testimonium,
<pb n="0092C"/>
Asaph prophetae titulo inscribitur. Et primum
scriptorem non intellexisse Asaph, et putasse
scriptoris vitium, atque emendasse nomen Isaiae,
cujus vocabulum manifestius erat. Sciendum est
itaque, quod in psalmis et hymnis et canticis Dei,
non solum David, sed et caeteri, quorum praescripta
sunt nomina, prophetae sint appellandi: Asaph videlicet
et Idithum, et Eman Ezraites, et Aethan, et
filii Chore, et reliqui quos Scriptura commemorat.
Quodque ex persona Domini dicitur: <hi>Aperiam in
parabolis os meum: eructabo abscondita a constitutione
mundi,</hi> considerandum attentius et inveniendum
describi egressum Israelis ex Aegypto, et
<pb n="0093A"/>
omnia signa narrari, quae in Exodi continentur
historia. Ex quo intelligimus universa illa quae
scripta sunt, parabolice sentienda: nec manifestam
tantum sonare litteram, sed et abscondita sacramenta;
hoc enim se Salvator edicturum esse promittit,
aperiens os suum in parabolis, et eructans
abscondita a constitutione mundi.</p>
<p> <hi>
            <note>(Vers. 36.)</note> Tunc dimissis turbis venit in domum,
et accesserunt ad eum discipuli ejus, dicentes: Edissere
nobis parabolam zizaniorum agri.</hi> Dimittit turbas
Jesus, et domum revertitur, ut accedant ad eum
discipuli, et secreto interrogent quae populus nec
merebatur audire, nec poterat. <hi>Edissere nobis parabolam
zizaniorum agri.</hi> </p>
<p>
          <pb n="0093B"/> <hi>
            <note>(Vers. 37 seqq.)</note> Qui respondens, ait: Qui seminat
bonum semen, est Filius hominis. Ager autem</hi> <emph>96</emph> <hi>est
mundus. Bonum vero semen, hi sunt filii regni: zizania
autem filii sunt nequam. Inimicus autem qui
seminavit ea, est diabolus. Messis vero, consummatio
saeculi est. Messores autem Angeli sunt. Sicut ergo colliguntur
zizania, et igni comburuntur: sic erit in consummatione
saeculi. Mittet ergo Filius hominis angelos
suos, et colligent de regno ejus omnia scandala, et eos
qui faciunt iniquitatem, et mittent eos in caminum
ignis, ibi erit fletus et stridor dentium.</hi> Perspicue
exposuit quod ager mundus sit: sator, Filius hominis;
bonum semen, filii regni; zizania, filii pessimi;
zizaniorum sator, diabolus; messis, consummatio
mundi; messores, angeli. Omnia scandala
referuntur ad zizania; justi reputantur in filios regni.
<pb n="0093C"/>
Ergo, ut supra dixi, quae exposita sunt a Domino,
his debemus accommodare fidem. Quae autem
tacita, et nostrae intelligentiae derelicta, perstringenda
sunt breviter. Homines qui dormiunt, magistros
Ecclesiarum intellige. Servos patrisfamilias,
ne alios accipias quam angelos, qui quotidie vident
faciem Patris <note>(Matth. XVIII)</note>. Diabolus autem propterea
inimicus homo appellatur; quia Deus esse desivit.
Et in nono psalmo scriptum est de eo: <hi>Exsurge,
Domine, non confortetur homo <note>(Psal. IX, 20)</note>
          </hi>. Quamobrem
non dormiat, qui Ecclesiae praepositus est,
ne per illius negligentiam inimicus homo superseminet
zizania, hoc est, haereticorum dogmata. Quod
autem dicitur: <hi>Ne forte colligentes zizania, eradicetis
<pb n="0093D"/>
simul et frumentum,</hi> datur locus poenitentiae, et
monemur ne cito amputemus fratrem: quia fieri
potest, ut ille qui hodie noxio depravatus est dogmate,
cras resipiscat et defendere incipiat veritatem.
Illud quoque quod sequitur: <hi>Sinite utraque crescere
usque ad messem <note>(Deut. XIII, 5)</note>
          </hi>, videtur illi
praecepto esse contrarium: <hi>Auferte malum de medio
vestrum <note>(Isai. I)</note>
          </hi>; et nequaquam societatem habendam
<pb n="0094A"/>
cum his qui fratres <emph>97</emph> nominentur, et sunt
adulteri et fornicatores. Si enim prohibetur eradicatio,
et usque ad messem tenenda est patientia,
quomodo ejiciendi sunt quidam de medio nostrum?
Inter triticum et zizania, quod nos appellamus <hi>lolium,</hi> 
quamdiu herba est, et nondum culmus venit
ad spicam, grandis similitudo est, et in discernendo
aut nulla, aut perdifficilis distantia [ <hi>Al.</hi> substantia].
Praemonet ergo Dominus, ne ubi quid ambiguum
est, cito sententiam proferamus; sed Deo judicii
terminum reservemus: ut cum dies judicii venerit,
ille non suspicionem criminis, sed manifestum reatum
de sanctorum coetu ejiciat. Quod autem dixit,
zizaniorum fasciculos ignibus tradi, et triticum congregari
<pb n="0094B"/>
in horrea, manifestum est haereticos quosque
et hypocritas fidei gehennae ignibus concremandos;
sanctos vero qui appellantur triticum,
horreis, id est, mansionibus coelestibus suscipi.</p>
<p> <hi>
            <note>(Vers. 43.)</note> Tunc justi fulgebunt sicut sol in regno
Patris eorum</hi> [Al. <hi>sui]. Qui habet aures audiendi, audiat.</hi> 
In praesenti saeculo fulget lux sanctorum coram
hominibus; post consummationem autem mundi
ipsi justi fulgebunt sicut sol in regno Patris sui.</p>
<p> <hi>
            <note>(Vers. 44.)</note> Simile est regnum coelorum thesauro
abscondito in agro, quem qui invenit homo abscondit:
et prae gaudio illius vadit, et vendit universa quae habet,
et emit agrum illum.</hi> Crebris parabolarum obscuritatibus
retardati, commaticam interpretationem
excedimus, ut prope de alio interpretationis genere
ad aliud transisse videamur. Thesaurus iste in quo
<pb n="0094C"/>
sunt omnes thesauri sapientiae et scientiae absconditi,
aut Deus Verbum est, qui in carne Christi videtur
absconditus <note>(Coloss. II)</note>, aut sanctae Scripturae,
in quibus reposita est notitia Salvatoris: quem cum
quis in eis invenerit, debet omnia istius mundi emolumenta
contemnere, ut illum possit habere quem
reperit. Quod autem sequitur: <hi>Quem cum invenerit
homo</hi> <emph>98</emph> <hi>abscondit:</hi> idcirco dicitur, non quod hoc
de invidia faciat, sed quod timore servantis, et nolentis
perdere, abscondat in corde suo, quem pristinis
praetulit facultatibus.</p>
<p> <hi>
            <note>(Vers. 45, 46.)</note> Iterum simile est regnum coelorum
homini negotiatori, quaerenti bonas margaritas. Inventa
autem una pretiosa</hi> [Al. <hi>pretiosissima] margarita,
<pb n="0094D"/>
abiit et vendidit omnia quae habuit, et emit eam.</hi> 
Aliis verbis idipsum quod supra dicitur. Bonae margaritae,
quas quaerit institor, Lex et prophetae sunt.
Audi, Marcion; audi, Manichaee: bonae margaritae
sunt Lex et prophetae, et notitia veteris Instrumenti.
Unum autem est pretiosissimum margaritum,
scientia Salvatoris, et sacramentum passionis illius,
et resurrectionis arcanum. Quod cum invenerit
<pb n="0095A"/>
homo negotiator, similis Pauli apostoli, omnia legis
prophetarumque mysteria, et observationes pristinas,
in quibus inculpate vixerat, quasi purgamenta
contemnit et quisquilias, ut Christum lucrifaciat <note>(Philipp. III)</note>.
Non quo inventio novae margaritae
condemnatio sit veterum margaritarum: sed quo
comparatione ejus omnis alia gemma vilior sit.</p>
<p> <hi>
            <note>(Vers. 47 seqq.)</note> Iterum simile est regnum coelorum
sagenae missae in mare, et ex omni genere piscium congreganti.
Quam cum impleta esset, educentes, et secus
littus sedentes, elegerunt bonos in vasa</hi>: <hi>malos autem
foras miserunt: Sic erit in consummatione saeculi,
exibunt angeli, et separabunt malos de medio justorum,
et mittent eos in caminum ignis, ibi erit fletus et
<pb n="0095B"/>
stridor dentium.</hi> Impleto Jeremiae vaticinio, dicentis: <hi>Ecce ego mittam ad vos piscatores multos 
 (Jerem XVI,
16)</hi>: postquam audierunt Petrus et Andreas, Jacobus
et Joannes, filii Zebedaei: <hi>Sequimini me, et faciam
vos piscatores hominum <note>(Matt. IV, 19)</note>
          </hi>, contexuerunt
sibi ex veteri et novo testamento sagenam
 Evangelicorum dogmatum; et miserunt eam in mare
hujus saeculi: quae usque hodie in mediis fluctibus
tenditur, capiens de salsis et amaris gurgitibus
quidquid inciderit, id est, et bonos homines et malos,
et <emph>99</emph> optimos pisces et pessimos. Cum autem
venerit consummatio et finis mundi, ut ipse infra
manifestius disserit, tunc sagena extrahetur ad littus:
tunc verum secernendorum piscium judicium
<pb n="0095C"/>
[ <hi>Al.</hi> signum] demonstrabitur, et quasi in quodam
quietissimo portu, boni mittentur in vasa coelestium
mansionum: malos autem torrendos et exsiccandos
gehennae flamma suscipiet.</p>
<p> <hi>
            <note>(Vers. 51.)</note> Intellexistis haec omnia? Dicunt ei:
Etiam. Ait illis.</hi> Ad apostolos proprie sermo est; et
illis dicitur: <hi>Intellexistis haec omnia;</hi> Quos non vult
audire tantum ut populum, sed intelligere ut magistros
futuros.</p>
<p> <hi>
            <note>(Vers. 52.)</note> Ideo omnis Scriba doctus in regno coelorum
similis est homini patrifamilias, qui profert de
thesauro suo nova et vetera.</hi> Instructi erant apostoli,
Scribae et notarii Salvatoris, qui verba illius et
praecepta signabant in tabulis cordis carnalibus, regnorum
coelestium sacramentis, et pollebant opibus
<pb n="0095D"/>
patrisfamiliae, ejicientes de thesauro doctrinarum
suarum nova et vetera: ut quidquid in Evangelio
praedicabant, legis et prophetarum vocibus comprobarent.
Unde et sponsa dicit in Cantico canticorum: <hi>Nova et 
 vetera, fratruelis meus, servavi tibi <note>(Cant. VII, 13)</note>
          </hi>.</p>
<p> <hi>
            <note>(Vers. 53, 54.)</note> Et factum est cum consummasset
Jesus parabolas istas, transiit inde. Et veniens in patriam</hi> 
<pb n="0096A"/>
[Al. <hi>terram] suam, docebat eos in synagoga
eorum, ita ut mirarentur et dicerent.</hi> Post parabolas,
quas locutus est ad populum, et quas soli apostoli
intelligunt, transit in patriam suam, ut ibi apertius
doceat.</p>
<p> <hi>Unde huic sapientia haec, et virtutes?</hi> Mira stultitia
Nazaraenorum: mirantur unde habeat sapientiam
sapientia, et virtutes virtus; sed error in promptu est,
quod fabri filium suspicantur.</p>
<p> <hi>
            <note>(Vers. 55, 56.)</note> Nonne hic est fabri filius? nonne
mater ejus dicitur Maria, et fratres ejus Jacobus et
Joseph et Simon et Judas? et sorores ejus nonne omnes
apud nos sunt? Unde ergo huic omnia ista? Et scandalizabantur
in eo.</hi> Error Judaeorum salus nostra
<pb n="0096B"/>
est, et haereticorum condemnatio. Intantum enim cernebant
hominem Jesum Christum, ut fabri putarent <emph>100</emph> 
 filium: <hi>Nonne hic est fabri filius?</hi> Miraris si
errent in fratribus, cum errent in patre? Locus iste
plenius in supradicto contra Helvedium libello expositus
est.</p>
<p> <hi>
            <note>(Vers. 57.)</note> Jesus autem dixit eis: Non est Propheta
sine honore, nisi in patria sua et in domo sua.</hi> 
Propemodum naturale est cives semper civibus invidere.
Non enim considerant praesentia viri opera,
sed fragilis recordantur infantiae, quasi non et ipsi per
eosdem aetatum gradus ad maturam aetatem venerint.</p>
<p> <hi>
            <note>(Vers. 58.)</note> Et non fecit ibi virtutes multas propter
incredulitatem eorum.</hi> Non quod etiam illis incredulis
facere non potuerit virtutes multas; sed quod
<pb n="0096C"/>
ne multas faciens virtutes, cives incredulos condemnaret.
Potest autem et aliter intelligi, quod Jesus
despiciatur in domo et in patria sua, hoc est, in
populo Judaeorum. Et ideo ibi pauca signa fecerit;
ne penitus inexcusabiles fierent. Majora autem signa
quotidie in gentibus per apostolos facit, non tam in
sanatione corporum, quam in animarum salute.</p>
<p> <hi>
            <note>(Cap. XIV.--Vers. 1, 2.)</note> In illo tempore audivit
Herodes Tetrarcha famam Jesu, et ait pueris suis:
Hic est Joannes Baptista, ipse surrexit a mortuis: et
ideo virtutes operantur in eo.</hi> Quidam Ecclesiasticorum
interpretum causas quaerit, quare Herodes ista
sit suspicatus, ut putet a mortuis Joannem resurrexisse,
et ideo virtutes operari in eo, quasi erroris
<pb n="0096D"/>
alieni nobis reddenda sit ratio, aut <foreign xml:lang="greek">μετεμψυχώσεως</foreign>
facta ex his verbis habeat occasionem, cum utique
eo tempore quo Joannes decollatus est, Dominus
triginta esset annorum: <foreign xml:lang="greek">μετεμψυχώσις</foreign> autem post
multos annorum circulos, in diversa corpora dicat
animas insinuari.</p>
<p> <hi>
            <note>(Vers. 3, 4.)</note> Herodes enim tenuit Joannem, et alligavit
eum, et posuit in carcerem propter Herodiadem,
<pb n="0097A"/>
uxorem Philippi fratris sui. Dicebat enim illi Joannes:
Non licet tibi habere eam.</hi> Vetus narrat historia,
Philippum Herodis majoris filium (sub quo Dominus
fugit in Aegyptum), fratrem hujus Herodis, sub
quo passus est Christus, duxisse uxorem Herodiadem
filiam Aretae regis; postea vero <emph>101</emph> socerum
ejus, exortis quibusdam contra generum simultatibus,
tulisse filiam suam, et in dolorem prioris mariti, Herodis
inimici ejus nuptiis copulasse. Quis sit autem
hic Philippus, evangelista Lucas plenius docet: <hi>Anno quintodecimo imperii Tiberii Caesaris, procurante
Pontio Pilato Judaeam; tetrarcha autem Galilaeae
Herode; Philippo vero fratre ejus tetrarcha Ituraeae
et Traconitidis regionis 
 <note>(Luc. III, 1)</note>
          </hi>. Ergo Joannes
Baptista qui venerat in spiritu et virtute Eliae, eadem
auctoritate qua ille Achab corripuerat, et Jezabel
<pb n="0097B"/> <note>(III Reg. XXI)</note>,
arguit Herodem et Herodiadem,
quod illicitas nuptias fecerint, et non liceat, fratre
vivente germano, uxorem illius ducere: malens periclitari
apud regem, quam propter adulationem
esse immemor praeceptorum Dei.</p>
<p> <hi>
            <note>(Vers. 5.)</note> Et volens illum occidere, timuit populum:
quia sicut prophetam eum habebant:</hi> Seditionem
quidem [ <hi>Al.</hi> quippe] populi verebatur propter Joannem,
a quo sciebat turbas in Jordane plurimas baptizatas;
sed amore vincebatur uxoris, ob cujus ardorem
etiam Dei praecepta neglexerat <note>(Genes. XL)</note>.</p>
<p> <hi>
            <note>(Vers. 6.)</note> Die autem natalis Herodis saltavit filia
Herodiadis in medio: et placuit Herodi.</hi> Nullum
 alium invenimus observasse diem natalis sui, nisi
<pb n="0097C"/>
Herodem, et Pharaonem, ut quorum erat par impietas,
esset et una solemnitas.</p>
<p> <hi>
            <note>(Vers. 7.)</note> Unde cum juramento pollicitus est ei
dare quodcumque postulasset ab eo. At illa praemonita
a matre sua.</hi> Ego non excuso Herodem, quod invitus
et nolens propter juramentum homicidium fecerit,
qui ad hoc forte juravit, ut futurae occisioni machinas
praepararet. Alioquin si ob jusjurandum fecisse
se dicit, si patris, si matris postulasset interitum,
facturus fuerat, an non? Quod in se ergo repudiaturus
[ <hi>Al.</hi> repudiatus] fuit, contemnere debuit et
in propheta.</p>
<p>
          <pb n="0098A"/> <hi>
            <note>(Vers. 8.)</note> Da mihi, inquit, hic in disco caput Joannis
Baptistae.</hi> Herodias timens ne Herodes aliquando
resipisceret, vel Philippo <emph>102</emph> fratri amicus fieret,
atque illicitae nuptiae repudio solverentur, monet
filiam, ut in ipso statim convivio, caput Joannis postulet:
digno operi saltationis, dignum sanguinis
praemium.</p>
<p> <hi>Et contristatus est rex.</hi> Consuetudinis Scripturarum
est, ut opinionem multorum sic narret historicus,
quomodo eo tempore ab omnibus credebatur. Sicut
Joseph ab ipsa quoque Maria appellabatur pater
Jesu, ita et nunc Herodes dicitur contristatus, quia
hoc discumbentes putabant <note>(Luc. II)</note>. Dissimulator
enim mentis suae et artifex homicidii, tristitiam
praeferebat in facie, cum laetitiam haberet in mente.</p>
<p>
          <pb n="0098B"/> <hi>
            <note>(Vers. 9, 10.)</note> Propter jusjurandum autem et
propter eos qui pariter discumbebant, jussit dari. Misitque,
et decollavit Joannem in carcere.</hi> Scelus excusat
juramento, ut sub occasione pietatis impius
fieret. Quod autem subjecit: <hi>Et propter eos qui pariter
discumbebant,</hi> vult omnes sceleris sui esse consortes,
ut in luxurioso impuroque convivio cruentae
epulae deferrentur.</p>
<p> <hi>
            <note>(Vers. 11.)</note> Et allatum est caput ejus in disco, et
datum est puellae, et attulit matri suae.</hi> Legimus in
Romana historia, Flaminium ducem Romanum,
quod accumbenti [ <hi>Al.</hi> accubanti] juxta meretriculae
latus quae numquam se vidisse diceret hominem decollatum,
assensus sit ut reus quidam capitalis criminis
in convivio truncaretur, a censoribus pulsum
<pb n="0098C"/>
curia, quod epulas sanguini miscuerit, et mortem,
quamvis noxii hominis, in alterius delicias praestiterit,
ut libido et homicidium pariter miscerentur.
Quanto sceleratior Herodes et Herodias ac puella,
quae saltavit, in pretium sanguinis caput postulat
prophetae, ut habeat in potestate linguam, quae illicitas
nuptias arguebat. Hoc juxta litteram factum sit;
nos autem usque hodie cernimus in capite Joannis
prophetae, Judaeos Christum, qui caput <emph>103</emph> est
prophetarum, perdidisse.</p>
<p> <hi>Et accedentes discipuli ejus, tulerunt corpus ejus,
et sepelierunt illud.</hi> Refert Josephus in quodam
<pb n="0099A"/>
 Arabiae oppido Joannem capite truncatum. Et quod
sequitur: <hi>Accedentes discipuli ejus, tulerunt corpus,</hi> 
et ipsius Joannis, et Salvatoris discipulos possumus
intelligere.</p>
<p> <hi>
            <note>(Vers. 13.)</note> Et venientes nuntiaverunt Jesu. Quod
cum audisset Jesus, secessit inde in naviculam in locum
desertum seorsum.</hi> Necem Baptistae nuntiant
Salvatori, qua audita, secessit in locum desertum.
Non, ut quidam arbitrantur, timore mortis, sed
parcens inimicis suis, ne homicidio homicidium
jungerent. Vel in diem Paschae suum interitum differens,
in quo propter sacramentum immolandus
est agnus, et postes credentium sanguine respergendi <note>(Exod. XII)</note>.
Sive ideo recessit, ut nobis praeberet
<pb n="0099B"/>
exemplum vitandae ultro tradentium se temeritatis:
quia non omnes eadem constantia perseverant
in tormentis, qua se torquendos offerunt. Ob
hanc causam et in alio loco praecipit: <hi>Cum vos persecuti
fuerint in ista civitate, fugite in aliam <note>(Mat.
X, 23)</note>
          </hi>. Eleganter quoque evangelista non ait, fugit
in locum desertum, sed secessit, ut persecutores
vitaverit magis quam timuerit. Aliter: Postquam a
Judaeis et rege Judaeorum prophetae truncatum est
caput, et linguam ac vocem apud eos perdidit prophetia,
Jesus transit in desertum Ecclesiae locum,
quae virum ante non habuerat.</p>
<p> <hi>Et cum audissent turbae, secutae sunt eum pedestres
de civitatibus.</hi> Potest et aliam ob causam, audito
<pb n="0099C"/>
Joannis interitu, secessisse in desertum locum, ut
credentium probaret fidem. Denique turbae secutae
sunt eum pedestres, non in jumentis, non in diversis
vehiculis, sed proprio labore pedum, ut ardorem
mentis ostenderent. Si volumus singulorum verborum
aperire rationes, propositi operis brevitatem
excedimus [ <hi>Al.</hi> excedemus]. Attamen dicendum est
transitorie, quod postquam Dominus venerit in
desertum, secutae sunt eum turbae plurimae. Nam
antequam veniret in solitudines gentium, ab uno
tantum populo colebatur.</p>
<p> <note>(Vers. 14.)</note> <emph>104</emph> <hi>Et exiens vidit turbam multam,
et misertus est ejus, et curavit languidos eorum.</hi> In
evangelicis sermonibus semper litterae junctus est
<pb n="0099D"/>
spiritus, et quidquid primo frigere videtur aspectu,
si tetigeris, calet. In loco deserto erat Dominus;
secutae sunt eum turbae, relinquentes civitates suas,
hoc est, pristinas conversationes et varietates dogmatum.
Egressus autem Jesus, significat quod turbae
habuerint quidem eundi voluntatem, sed vires perveniendi
<pb n="0100A"/>
non habuerint: ideo Salvator egreditur de
loco suo, et pergit obviam: sicut et in alia parabola
filio poenitenti occurrerat <note>(Luc. XV)</note>. Visaque turba,
miseretur et curat languores eorum, ut fides plena
statim praemium consequatur.</p>
<p> <hi>
            <note>(Vers. 15.)</note> Vespere autem facto, accesserunt ad
eum discipuli ejus, dicentes: Desertus est locus, et
hora jam praeteriit: dimitte turbas, ut euntes in castella,
emant sibi escas.</hi> Omnia plena mysteriis sunt.
Recedit de Judaea, venit in desertum locum: sequuntur
eum turbae, relictis civitatibus suis; egreditur
ad eos Jesus, miseretur turbis, curat languidos
eorum: et hoc facit non mane, non crescente die,
non meridie, sed vespere, quando sol justitiae occubuit.</p>
<p>
          <pb n="0100B"/> <hi>
            <note>(Vers. 16.)</note> Jesus autem dixit eis: Non habent necesse
ire.</hi> Non habent necesse diversos cibos quaerere,
et emere sibi ignotos panes, cum secum habeant
coelestem panem.</p>
<p> <hi>Date illis vos manducare.</hi> Provocat apostolos ad
fractionem panis, ut illis se non habere testantibus,
magnitudo signi notior fiat.</p>
<p> <hi>
            <note>(Vers. 17.)</note> Responderunt ei: Non habemus hic nisi
quinque panes et duos pisces.</hi> In alio evangelista legimus: <hi>Est hic quidam puer, qui habet quinque panes <note>(Joan. VI, 9)</note>
          </hi>;
qui mihi videtur significare Mosen:
Duos autem pisces, vel utrumque intelligimus Testamentum,
vel quia par numerus refertur ad Legem.
Igitur apostoli ante passionem Salvatoris et coruscationem
<pb n="0100C"/>
Evangelii fulgurantis, non habebant nisi
quinque panes et duos pisciculos, qui in salsis
aquis et in maris fluctibus versabantur.</p>
<p> <hi>
            <note>(Vers. 18.)</note> Qui ait eis: Afferte mihi illos huc.</hi> <emph>105</emph> 
 Audi, Marcion, audi, Manichaee, quinque panes
et duos pisciculos ad se afferri jubet Jesus, ut eos
sanctificet atque multiplicet.</p>
<p> <hi>
            <note>(Vers. 19.)</note> Et cum jussisset turbam discumbere
super fenum.</hi> Juxta litteram manifestus est sensus:
spiritualis interpretationis sacramenta pandamus.
Discumbere jubentur supra fenum, et secundum
alium Evangelistam <note>(Luc. IX)</note>, supra terram,
per quinquagenos aut centenos, ut postquam calcaverint
carnem suam, et omnes flores illius, et
<pb n="0100D"/>
saeculi voluptates quasi arens fenum sibi subjecerint,
tunc per quinquagenarii numeri poenitentiam
ad perfectum centesimi numeri culmen ascendant.</p>
<p> <hi>Acceptis quinque panibus et duobus piscibus, aspiciens
<pb n="0101A"/>
in coelum, benedixit et fregit, et dedit discipulis
panes.</hi> Aspicit in coelum, ut illic oculos dirigendos
doceat. Quinque panes et duos pisciculos sumpsit
in manus, et fregit eos, tradiditque discipulis. Frangente
Domino, seminarium fit ciborum. Si enim
fuissent integri, et non in frusta discerpti, nec divisi
in multiplicem segetem, turbas, et pueros, et feminas,
tantam multitudinem alere non poterant. Frangitur
ergo lex cum prophetis, et in frusta discerpitur,
et ejus in medium mysteria proferuntur, ut quod
integrum et permanens in statu pristino non alebat,
divisum in partes alat gentium multitudinem.</p>
<p> <hi>
            <note>(Vers. 20.)</note> Discipuli autem dederunt turbis. Et
manducaverunt omnes, et saturati sunt.</hi> Turbae a Domino
<pb n="0101B"/>
per apostolos alimenta suscipiunt.</p>
<p> <hi>Et tulerunt reliquias duodecim cophinos fragmentorum
plenos.</hi> Unusquisque apostolorum de reliquiis Salvatoris
implet cophinum suum, ut vel habeat unde
postea gentibus cibum praebeat, vel ex reliquiis doceat
veros fuisse panes, qui postea multiplicati sunt.
Et simul quaere, quomodo in eremo et in tam vasta
solitudine panes non inveniantur, nisi quinque tantum,
et duo pisciculi, <emph>106</emph> et tam facile duodecim
cophini reperiantur.</p>
<p> <hi>
            <note>(Vers. 21.)</note> Manducantium autem fuit numerus
quinque millia virorum, exceptis mulieribus et parvulis.</hi> 
Juxta numerum quinque panum, et comedentium
virorum quinque millium multitudo est. Necdum
enim secundum alterius loci narrationem ad septenarium
<pb n="0101C"/>
numerum venerat, quem qui comedunt,
quatuor millia sunt, vicina Evangeliorum numero.
Comedunt autem quinque millia virorum qui in perfectum
virum creverant, et sequebantur eum, de
quo dicit Zacharias: <hi>Ecce vir, Oriens nomen ejus. <note>(Zach. VI, 12.)</note>
          </hi> 
 Mulieres autem, et parvuli, sexus
fragilis et aetas minor, numero indigni sunt. Unde et
in Numerorum libro quoties sacerdotes atque Levitae,
et exercitus vel turbae pugnantium describuntur,
servi et mulieres, et parvuli, et vulgus ignobile absque
numero praetermittitur.</p>
<p> <hi>
            <note>(Vers. 22.)</note> Et statim compulit Jesus discipulos
suos ascendere in naviculam, et praecedere eum trans
fretum, donec dimitteret turbas.</hi> Discipulis praecepit
transfretare, et compulit ut ascenderent naviculam:
<pb n="0101D"/>
quo sermone ostenditur invitos eos a Domino recessisse:
dum amore praeceptoris ne punctum quidem
temporis ab eo volunt separari.</p>
<p> <hi>
            <note>(Vers. 23.)</note> Et dimissa turba, ascendit in montem
<pb n="0102A"/>
solus orare. Vespere autem facto solus erat ibi.</hi> Si
fuissent cum eo discipuli Petrus, et Jacobus, et
Joannes, qui viderant gloriam transformari, forsitan
ascendissent in montem cum eo; sed turba ad sublimia
sequi non potest, nisi docuerit eam juxta
mare in littore, et aluerit in deserto. Quod autem
ascendit solus orare, non ad eum referas qui de
quinque panibus quinque millia saturavit hominum,
exceptis parvulis et mulieribus; sed ad eum qui,
audita morte Joannis, secessit in solitudinem, non
quod personam Domini separemus, sed quod opera
ejus inter Deum et hominem divisa sint.</p>
<p> <emph>107</emph> <hi>
            <note>(Vers. 24.)</note> Navicula autem in medio mari
jactabatur fluctibus: erat enim contrarius ventus.</hi> Recte
quasi inviti, et retractantes apostoli a Domino recesserant,
<pb n="0102B"/>
ne illo absente, naufragia sustinerent.
Denique Domino in montis cacumine commorante,
statim ventus contrarius oritur, et turbat mare, et
periclitantur apostoli, et tamdiu imminens naufragium
perseverat, quamdiu Jesus veniat.</p>
<p> <hi>
            <note>(Vers. 25.)</note> Quarta autem vigilia noctis venit ad
eos ambulans supra mare.</hi> Stationes et vigiliae militares
in terna horarum spatia dividuntur. Quando ergo
dicit, quarta vigilia noctis venisse ad eos Dominum,
ostendit tota nocte periclitatos, et extrema
parte noctis, atque in consummatione mundi eis auxilium
praebiturum.</p>
<p> <hi>
            <note>(Vers. 26.)</note> Et videntes eum supra mare ambulantem,
turbati sunt, dicentes: quia phantasma est.</hi> Si
juxta Marcionem et Manichaeum, Dominus noster
<pb n="0102C"/>
non est natus ex Virgine, sed visus in phantasmate:
quomodo nunc apostoli timent ne phantasma videant?</p>
<p> <hi>Et prae timore clamaverunt.</hi> Confusus clamor et incerta
vox, magni timoris indicium est.</p>
<p> <hi>
            <note>(Vers. 27.)</note> Statimque Jesus locutus est eis, dicens:
Habete fiduciam, ego sum, nolite timere.</hi> Quod primum
versabatur in causa, hoc curat, et timentibus
praecipit, dicens: <hi>Habete fiduciam, nolite timere.</hi> Et
quod sequitur, <hi>Ego sum,</hi> nec subjungit quis sit, vel
ex voce sibi nota poterant eum intelligere, qui per
obscurae noctis tenebras loquebatur, vel ipsum esse
repetebant, quem locutum ad Moysen noverant: <hi>Haec dices filiis Israel: qui est, misit me ad vos <note>(Exod. III, 14)</note>
          </hi>.</p>
<p>
          <pb n="0102D"/> <hi>
            <note>(Vers. 28, 29.)</note> Respondens autem Petrus, dixit:
Domine, si tu es, jube me venire ad te super aquas.
At ipse ait: Veni.</hi> In omnibus locis ardentissimae fidei
invenitur Petrus. Interrogatis discipulis, quem
<pb n="0103A"/>
homines dicerent Jesum Dei Filium confitetur. Volentem
ad passionem pergere, prohibet: et licet
erret in sensu, tamen non errat in affectu: nolens
eum mori, quem Filium Dei fuerat paulo ante confessus.
In montem cum Salvatore inter primos primus
ascendit, et in passione solus sequitur, <emph>108</emph> 
peccatum negationis quod ex repentino timore descenderat,
amaris statim abluit lacrymis. Post passionem
cum essent in lacu Genesareth, et piscarentur,
et Dominus staret in littore, aliis paulatim
navigantibus, ille non patitur moras, sed accinctus
ependyte suo, statim praecipitatur in fluctus. Eodem
igitur fidei ardore quo semper, nunc quoque, caeteris
tacentibus, credit se posse facere per voluntatem
magistri, quod ille poterat per naturam. <hi>Jube me
<pb n="0103B"/>
venire ad te super aquas.</hi> Tu praecipe, et illico solidabuntur
undae: et leve fiet corpus quod per se
grave est.</p>
<p> <hi>Et descendens Petrus de navicula, ambulabat super
aquam, ut veniret ad Jesum.</hi> Qui putant Domini corpus
ideo non esse verum, quia super molles aquas,
molle et aereum incesserit, respondeant quomodo
ambulaverit Petrus, quem utique verum hominem non
negabunt.</p>
<p> <hi>
            <note>(Vers. 30.)</note> Videns vero ventum validum, timuit.
Et cum coepisset mergi, clamavit, dicens: Domine,
salvum me fac.</hi> Ardebat animi fides, sed humana
fragilitas in profundum trahebat: paululum ergo
relinquitur tentationi, ut augeatur fides, et intelligat
se non facilitate postulationis, sed potentia Domini
<pb n="0103C"/>
conservatum.</p>
<p> <hi>
            <note>(Vers. 31, 32.)</note> Et continuo Jesus extendens manum,
<pb n="0104A"/>
apprehendit eum, et ait illi: Modicae fidei, quare
dubitasti? Et cum ascendisset in naviculam, cessavit
ventus.</hi> Si apostolo Petro, de cujus fide et ardore
mentis supra diximus, qui confidenter rogaverat
Salvatorem, dicens: <hi>Domine, si tu es, jube me venire
ad te super aquas,</hi> quia paululum timuit, dicitur: <hi>Modicae fidei, quare dubitasti?</hi> 
 quid nobis dicendum
est, qui hujus modicae fidei, nec minimam quidem
habemus portiunculam?</p>
<p> <hi>
            <note>(Vers. 33.)</note> Qui autem in navicula erant, venerunt
et adoraverunt eum, dicentes: Vere Filius Dei es.</hi> Ad
unum signum tranquillitate maris reddita, quae post
nimias procellas interdum et casu fieri solet, nautae
atque vectores vere Filium Dei confitentur, et Arius
in Ecclesia praedicat creaturam.</p>
<p>
          <pb n="0104B"/> <hi>
            <note>(Vers. 34.)</note> Et cum transfretasset, venerunt in</hi> <emph>109</emph> 
 <hi>terram Genesareth.</hi> Si sciremus quid in nostra
lingua resonaret Genesareth, intelligeremus quomodo
Jesus per typum apostolorum et navis, Ecclesiam
de persecutionis naufragio liberatam transducat
ad littus, et in tranquillissimo portu faciat requiescere.</p>
<p> <hi>
            <note>(Vers. 35.)</note> Et cum cognovissent eum viri loci illius,
miserunt in universam regionem illam.</hi> Cognoverunt
eum rumore, non facie, vel certe pro signorum
magnitudine, quae patrabat in populis, etiam vultu
plurimis notus erat. Et vide quanta sit fides hominum
terrae Genesareth, ut non praesentium tantum
salute contenti sint, sed mittant ad alias per circuitum
civitates, quo omnes currant ad medicum.</p>
<p>
          <pb n="0104C"/> <hi>
            <note>(Vers. 36.)</note> Et obtulerunt ei omnes male habentes,
et rogabant eum, ut vel fimbriam vestimenti ejus tangerent.
<pb n="0105A"/>
Et quicumque tetigerunt, salvi facti sunt.</hi> Qui
male se habent, non tangant corpus Jesu, neque totum
vestimentum ejus, sed extremam fimbriam, et
quicumque tetigerint, sanabuntur. Fimbriam vestimenti
ejus, vel minimum intellige mandatum: quod
qui transgressus fuerit, minimus vocabitur in regno
coelorum <hi>(Supra, III)</hi>. Vel assumptionem corporis, per
quam venimus ad Verbum Dei, et illius postea fruimur
majestate.</p>
<p> <hi>
            <note>(Cap. XV.--Vers. 1.)</note> Tunc accesserunt ad eum ab
Jerosolymis Scribae et Pharisaei, dicentes:</hi> <emph>110</emph> <hi>Quare discipuli tui transgrediuntur traditiones seniorum?</hi> 
Mira Pharisaeorum Scribarumque stultitia, Dei
Filium arguunt, quare hominum traditiones et praecepta
non servet?</p>
<p>
          <pb n="0105B"/> <hi>
            <note>(Vers. 1, 2.)</note> Non enim lavant manus suas, cum
panem manducant.</hi> Manus, id est, opera, non corporis
utique, sed animae lavandae sunt, ut fiat in illis
verbum Dei.</p>
<p> <hi>
            <note>(Vers. 3.)</note> Ipse autem respondens, ait illis: Quare
et vos transgredimini mandatum Dei, propter traditionem
vestram?</hi> Falsam calumniam vera responsione
confutat. Cum, inquit, vos propter traditionem hominum
praecepta Domini negligatis, quare discipulos
meos arguendos putatis, quod seniorum jussa parvipendant,
ut Dei scita custodiant?</p>
<p> <hi>
            <note>(Vers. 4 seqq.)</note> Nam Deus dixit: Honora patrem et
matrem, et qui maledixerit patri vel matri, morte moriatur.
Vos autem dicitis: Quicumque dixerit patri
vel matri: munus quodcumque est ex me, tibi proderit,
<pb n="0105C"/>
et non honorificabit patrem suum, aut matrem
suam, et irritum fecistis mandatum Dei propter traditionem
vestram. Hypocritae, bene prophetavit de vobis
Isaias, dicens: Populus hic labiis me honorat; cor
autem eorum longe est a me <note>(Exod. XX, Levit. XX)</note>
          </hi>. <hi>Sine
causa autem colunt me, docentes doctrinas et mandata
hominum. Et convocatis ad se turbis, dixit eis: Audite
et intelligite.</hi> Honor in Scripturis non tantum in salutationibus
<pb n="0106A"/>
et officiis deferendis, quantum <emph>111</emph> in
eleemosynis ac munerum oblatione sentitur <note>(Exod.
XX et XXI, et Lev. XX)</note>. <hi>Honora,</hi> inquit Apostolus, <hi>viduas,
quae vere viduae sunt <note>(I Tim. V, 3)</note>
          </hi>; hic honor
donum intelligitur. Et in alio loco: <hi>Presbyteri duplici
honore honorandi, maxime qui laborant in verbo
et doctrina Dei <note>(Ibid., 17)</note>
          </hi>. Et per hoc mandatum
jubemur, ut bovi trituranti os non claudamus <note>(Deut. XXV)</note>.
Et dignus sit operarius mercede sua <note>(Luc. X)</note>.
Praeceperat Dominus, vel imbecillitates,
vel aetates, vel penurias parentum considerans, ut
filii honorarent, etiam in vitae necessariis ministrandis,
parentes suos. Hanc providentissimam Dei legem
 volentes Scribae et Pharisaei subvertere, ut
impietatem sub nomine pietatis inducerent, docuerunt
pessimos filios, ut si quis ea quae parentibus
<pb n="0106B"/>
offerenda sunt, Deo vovere voluerit (qui verus est
Pater), oblatio Domini praeponatur parentum muneribus:
vel certe ipsi parentes, quae Deo consecrata
cernebant, ne sacrilegii crimen incurrerent, declinantes,
egestate conficiebantur. Atque ita fiebat ut
oblatio liberorum, sub occasione templi Dei, in sacerdotum
lucra cederet. Haec pessima Pharisaeorum
traditio, de alia veniebat occasione. Multi habentes
obligatos aere alieno, et nolentes sibi creditum
reddere, delegabant sacerdotibus, ut exacta pecunia
ministeriis templi et eorum usibus deserviret. Potest
autem et hunc breviter habere sensum. <hi>Manus
quod ex me est, tibi proderit:</hi> Compellitis, inquit, filios,
ut dicant parentibus suis: quodcumque donum
<pb n="0106C"/>
oblaturus eram Deo, in tuos consumo cibos, tibique
prodest, o pater, et mater, ut illi timentes accipere
quod Deo <emph>112</emph> mancipatum videant, inopem magis
velint vitam ducere, quam comedere de consecratis.</p>
<p> <hi>
            <note>(Vers. 11.)</note> Non quod intrat in os communicat hominem:
sed quod procedit ex ore, hoc communicat
hominem.</hi> Vebum <hi>communicat,</hi> proprie Scripturarum
<pb n="0107A"/>
est, et publico sermone non teritur. Populus
Judaeorum partem Dei esse se jactitans communes
cibos vocat, quibus omnes utuntur homines.
Verbi gratia, suillam carnem, ostreas, lepores, et
istiusmodi animantia quae ungulam non findunt; nec
ruminant, nec squamosa in piscibus sunt. Unde et
in Actibus Apostolorum scriptum est: <hi>Quod Deus
sanctificavit, tu ne commune dixeris <note>(Act. X, 15)</note>
          </hi>.
Commune ergo, quod caeteris hominibus patet, et
quasi non est de parte Dei, pro immundo appellatur. <hi>Non quod intrat in os communicat hominem: sed
quod procedit ex ore hoc coinquinat hominem.</hi> 
 Opponat
prudens lector, et dicat: Si quod intrat in os
non coinquinat hominem, quare idolothytis non
vescimur? Et Apostolus scribit: <hi>Non potestis calicem
<pb n="0107B"/>
Domini bibere, et calicem daemoniorum <note>(I Cor.
X, 20)</note>
          </hi>. Sciendum igitur quod ipsi quidem cibi, et
Dei creatura per se omnis munda sit: sed idolorum
ac daemonum invocatio ea faciat immunda.</p>
<p> <hi>
            <note>(Vers. 12.)</note> Tunc accedentes discipuli ejus, dixerunt
ei: Scis quia Pharisaei, audito verbo hoc, scandalizati
sunt?</hi> Ex uno sermone omnis superstitio observationum
Judaicarum fuerat elisa; qui in cibis sumendis
abominandisque, religionem suam sitam arbitrabantur
[ <hi>Al.</hi> arbitrantur]. Et quia crebro teritur in
Ecclesiasticis Scripturis, <hi>scandalum,</hi> breviter dicamus
quid <emph>113</emph> significet. <foreign xml:lang="greek">Σκῶλον</foreign> et scandalum, nos <hi>offendiculum,</hi> 
 vel ruinam et impactionem pedis possumus
dicere. Quando ergo legimus: Quicumque de
minimis istis scandalizaverit quempiam, hoc intelligimus,
<pb n="0107C"/>
qui dicto factove occasionem ruinae cuiquam
dederit.</p>
<p> <hi>
            <note>(Vers. 13.)</note> At ille respondens, ait: Omnis plantatio
quam non plantavit Pater meus coelestis, eradicabitur.</hi> 
Etiam quae plana videntur in Scripturis,
plena sunt quaestionibus. <hi>Omnis,</hi> inquit, <hi>plantatio
quam non plantavit Pater meus coelestis, eradicabitur.</hi> 
Ergo eradicabitur et illa plantatio, de qua Apostolus
ait: <hi>Ego plantavi, Apollo rigavit <note>(I Cor. III, 6)</note>
          </hi>. Sed
solvitur quaestio ex eo quod sequitur: <hi>Deus autem
incrementum dedit <note>(Ibid., 9)</note>
          </hi>. Dicit et ipse: <hi>Dei agricultura,
Dei aedificatio estis <note>(III Joan. VIII)</note>
          </hi>. Et in
alio loco: <hi>Cooperatores Dei sumus.</hi> Si autem cooperatores:
igitur plantante Paulo, et rigante Apollo,
Deus cum cooperatoribus [ <hi>Al.</hi> operatoribus] suis
<pb n="0107D"/>
plantat et rigat. Abutuntur hoc loco qui diversas naturas
<pb n="0108A"/>
introducunt, dicentes: Si plantatio quam non
plantavit Pater, eradicabitur: ergo quam plantavit
ille, non potest eradicari. Sed audiant illud Jeremiae; <hi>Ego vos plantavi vineam veram, quomodo versi
estis in amaritudinem vitis alienae 
 <note>(Jerem. II, 21)</note>
          </hi>?
Plantavit quidem Deus, et nemo potest eradicare
plantationem ejus. Sed quoniam ista plantatio in
voluntate proprii arbitrii est, nullus alius eam eradicare
poterit, nisi ipsa praebuerit assensum.</p>
<p> <hi>
            <note>(Vers. 14.)</note> Sinite illos, caeci sunt, duces caecorum.
Caecus autem si caeco ducatum praestet, ambo in foveam
cadunt.</hi> Hoc est quod Apostolus praeceperat: <hi>Haereticum
hominem post unam et alteram correptionem devita,
sciens quod perversus sit hujuscemodi, et a semetipso
damnatus <note>(Tit. III, 10)</note>
          </hi>. In hunc sensum et
<pb n="0108B"/>
Salvator praecepit doctores pessimos dimittendos arbitrio
suo, sciens eos difficulter ad veritatem posse
trahi, et caecos esse, et caecum populum in errorem
trahere.</p>
<p> <note>(Vers. 15, 16.)</note> <emph>114</emph> <hi>Respondens autem Petrus,
dixit ei: Edissere nobis parabolam istam. At ille
dixit: Adhuc et vos sine intellectu estis?</hi> Quod aperte
dictum fuerat, et patebat auditui, apostolus Petrus
per parabolam dictum putat, et in re manifesta mysticam
quaerit intelligentiam. Corripiturque a Domino,
quare parabolice dictum putet, quod perspicue
locutus est. Ex quo animadvertimus vitiosum esse
auditorem, qui aut obscura manifeste, aut manifeste
dicta obscure velit intelligere.</p>
<p> <hi>
            <note>(Vers. 17, 18.)</note> Non intelligitis, quia omne quod in
<pb n="0108C"/>
os intrat, in ventrem vadit, et in secessum emittitur?
Quae autem procedunt de ore, de corde exeunt, et ea
coinquinant hominem.</hi> Omnia Evangeliorum loca apud
haereticos et perversos plena sunt scandalis. Et ex
hac sententiola quidam calumniantur, quod Dominus
physicae disputationis ignarus, putet omnes cibos in
ventrem ire, et in secessum digeri [ <hi>Al.</hi> dirigi]: cum
statim infusae escae per artus et venas ac medullas,
nervosque fundantur. Unde et multos, qui vitio stomachi
perpetem sustinent vomitum, post coenas et
prandia, statim evomere quod ingesserint, et tamen
corpulentos esse: quia ad primum tactum liquidior
cibus et potus per membra fundantur. Sed istiusmodi
homines dum volunt alterius imperitiam reprehendere,
ostendunt suam. Quamvis enim tenuis
<pb n="0108D"/>
humor et liquens esca, cum in venis et artubus
<pb n="0109A"/>
concocta fuerit et digesta, per occultos meatus corporis,
quos Graeci <foreign xml:lang="greek">πόρους</foreign> vocant, ad inferiora dilabitur,
et in secessum vadit.</p>
<p> <hi>
            <note>(Vers. 19, 20.)</note> De corde enim exeunt cogitationes
malae, homicidia, adulteria, fornicationes, furta, falsa
testimonia, blasphemiae: haec sunt quae coinquinant
hominem. Non lotis autem manibus manducare, non
coinquinat hominem.</hi> De corde, inquit, exeunt cogitationes
malae. Ergo animae principale non secundum
Platonem in cerebro, sed juxta Christum in
corde est: et arguendi ex hac sententia sunt, qui <emph>115</emph> 
 cogitationes a diabolo immitti putant, et non
ex propria nasci voluntate. Diabolus adjutor et
 incentor malarum cogitationum potest esse, auctor
esse non potest. Sin autem semper in insidiis
<pb n="0109B"/>
positus, levem cogitationum nostrarum scintillam
suis fomitibus inflammarit, non debemus opinari
eum cordis quoque occulta rimari, sed ex corporis
habitu, et gestibus aestimare quid versemus intrinsecus.
Verbi gratia: Si pulchram mulierem nos
crebro viderit inspicere, intelligit cor amoris jaculo
vulneratum.</p>
<p> <hi>
            <note>(Vers. 21, 22.)</note> Et egressus inde Jesus, secessit in
partes Tyri et Sidonis. Et ecce mulier Chananaea a finibus
illis egressa clamavit, dicens ei.</hi> Scribis et Pharisaeis
calumniatoribus derelictis, transgreditur in
partes Tyri et Sidonis, ut Tyrios, Sidoniosque curaret.
Mulier autem Chananaea egreditur de finibus pristinis,
ut clamans filiae impetret sanitatem. Observa
quod in quinto decimo loco filia Chananaeae sanetur.</p>
<p>
          <pb n="0109C"/> <hi>Miserere mei, Domine, fili David.</hi> Inde novit vocare
filium David, quia egressa jam fuerat de finibus suis,
et errorem Tyriorum ac Sidoniorum loci ac fidei
commutatione dimiserat.</p>
<p> <hi>Filia mea male a daemonio vexatur.</hi> Ego filiam Chananaeae,
 puto animas esse credentium, quae male a
daemonio vexabantur, ignorantes Creatorem, et adorantes
lapidem.</p>
<p> <hi>
            <note>(Vers. 23.)</note> Qui non respondit ei verbum.</hi> Non de
superbia Pharisaica, nec de Scribarum supercilio;
sed ne ipse sententiae suae videretur esse contrarius,
per quam jusserat: <hi>In viam gentium ne abieritis, et
in civitates Samaritanorum ne intraveritis (Supra, X, 5)</hi>.
<pb n="0110A"/>
Nolebat enim occasionem calumniatoribus dare perfectamque
salutem gentium, passionis et resurrectionis
tempori reservabat.</p>
<p> <hi>Et accedentes discipuli ejus rogabant eum, dicentes:
Dimitte eam, quia clamat post nos.</hi> Discipuli illo
adhuc tempore mysteria Domini nescientes, vel misericordia
commoti, rogabant pro <emph>116</emph> Chananaea
muliere, quam alter Evangelista Syrophoenissam appellat <note>(Marc. VII)</note>,
vel importunitate ejus carere cupientes;
quia non ut clementem, sed ut durum medicum
crebrius inclamaret.</p>
<p> <hi>
            <note>(Vers. 24.)</note> Ipse autem respondens ait: Non
sum missus nisi ad oves, quae perierunt</hi> [Al. <hi>perditas]
domus Israel.</hi> Non quo et ad gentes non missus sit;
sed quo primum missus sit ad Israel, ut illis non
<pb n="0110B"/>
recipientibus Evangelium, justa fieret ad gentes
transmigratio. Et significanter dixit, <hi>ad oves perditas
domus Israel;</hi> ut ex hoc loco etiam unam erroneam
ovem de alia parabola intelligamus.</p>
<p> <hi>
            <note>(Vers. 25, 26.)</note> At illa venit et adoravit eum, dicens:
Domine, adjuva me. Qui respondens ait: Non
est bonum sumere panem filiorum, et mittere canibus.</hi> 
Mira sub persona mulieris Chananitidis Ecclesiae fides,
patientia et humilitas praedicatur. Fides, qua
credidit sanari posse filiam suam. Patientia, qua toties
contempta, in precibus perseverat. Humilitas,
qua se non canibus, sed catulis comparat. Canes autem
ethnici propter idololatriam dicuntur, qui esui
sanguinis dediti, et cadaveribus mortuorum, feruntur
in rabiem. Nota quod ista Chananitis perseveranter
<pb n="0110C"/>
primum filium David, deinde Dominum vocet, et ad
extremum adoret ut Deum.</p>
<p> <hi>
            <note>(Vers. 27, 28.)</note> At illa dixit: Etiam, Domine. Nam
et catelli edunt de micis quae cadunt de mensa dominorum
suorum. Tunc respondens Jesus, ait illi:
O mulier, magna est fides tua: fiat tibi sicut vis. Et
sanata est filia ejus ex illa hora.</hi> Scio me, inquit, filiorum
panem non mereri, nec integros posse capere
cibos; nec sedere ad mensam cum patre; sed contenta
sum reliquiis catulorum; ut per humilitatem
micarum, ad panis integri veniam magnitudinem.
O mira rerum conversio! Israel quondam filius, nos
canes. Pro diversitate fidei, ordo nominum commutatur.
<pb n="0111A"/>
De illis postea dicitur: <hi>Circumdederunt me
canes multi <note>(Ps. XXI, 17)</note>
          </hi>. Et: <hi>Videte canes, videte</hi> <emph>117</emph> 
 <hi>malos operarios, videte concisionem <note>(Philipp.
III)</note>
          </hi>. Nos audivimus cum Syrophoenissa, et muliere
quae sanguine fluxerat: <hi>Magna est fides tua, fiat tibi
sicut vis.</hi> Et: <hi>Filia, fides tua te salvam fecit.</hi> </p>
<p> <hi>
            <note>(Vers. 29, 30.)</note> Et cum transisset inde Jesus, venit
secus mare Galilaeae: et ascendens in montem, sedebat
ibi. Et accesserunt ad eum turbae multae, habentes secum
mutos, caecos, claudos, debiles, et alios multos. Et
projecerunt eos ad pedes ejus.</hi> In eo loco ubi Latinus
interpres transtulit, <hi>debiles,</hi> in Graeco scriptum est, <foreign xml:lang="greek">κυλλοὺς,</foreign>
 quod non generale debilitatis, sed unius
infirmitatis est nomen: ut quomodo claudus dicitur,
qui uno claudicat pede: sic <foreign xml:lang="greek">κυλλὸς</foreign> appelletur
<pb n="0111B"/>
qui unam manum debilem habet. Nos proprietatem
hujus verbi non habemus. Unde et in consequentibus
evangelista caeterorum debilium exposuit sanitates,
horum tacuit. Quid enim sequitur.</p>
<p> <hi>
            <note>(Vers. 31.)</note> Et curavit eos: ita ut turbae mirarentur,
videntes mutos loquentes, claudos ambulantes, caecos
videntes: et magnificabant Deum Israel.</hi> De <foreign xml:lang="greek">κυλλοῖς</foreign>
tacuit, quia quid econtrario diceret, non habebat.
Hoc de uno verbo. Intueamur autem quod sanata
Chananaeae filia revertatur ad Judaeam, et ad mare
Galilaeae, et ascendat in montem: et quasi avis teneros
fetus provocet ad volandum; ibique sedeat,
et turbae concurrant ad eum, deducentes sive portantes
secum variis oppressos infirmitatibus: quos
postquam curavit, dedit eis cibos; et hoc opere
<pb n="0111C"/>
completo, ascendit in naviculam, et venit in fines
Magedan. Et ascendens in montem, sedebat ibi:
et accesserunt ad eum turbae. Observa quod muti,
claudi, et caeci ducuntur ad montem, ut ibi curentur
a Domino.</p>
<p> <hi>
            <note>(Vers. 32.)</note> Jesus autem convocatis discipulis suis,
dixit: Misereor turbae, quia triduo jam perseverant
mecum, et non habent quod manducent. Et dimittere
eos jejunos nolo, ne deficiant in via.</hi> Vult pascere quos
curavit, prius aufert debilitates, ut postea sanis
offerat cibos. Convocat quoque discipulos suos, et
quod facturus est, loquitur, ut vel magistris exemplum
tribuat, cum minoribus atque discipulis communicanda
esse consilia, vel ex confabulatione intelligant
signi <emph>118</emph> magnitudinem, respondentes se
<pb n="0111D"/>
panes in eremo non habere. <hi>Misereor,</hi> inquit, <hi>turbae,
quia triduo jam perseverant mecum.</hi> Miseretur turbae,
quia in trium dierum numero, Patri, Filio, Spirituique
sancto credebant. <hi>Et non habent quod manducent.</hi> 
Turba semper esurit, et cibis indiget, nisi
saturetur a Domino. <hi>Et dimittere eos jejunos nolo,
ne deficiant in via.</hi> Esuriebant post magnas debilitates,
et per patientiam futuros exspectabant cibos.
<pb n="0112A"/>
Non vult eos Jesus dimittere jejunos, ne deficiant
in via. Periclitatur ergo, qui sine coelesti pane ad
optatam mansionem pervenire festinat. Unde et
angelus loquitur ad Eliam: <hi>Surge, et manduca, quia
grandem viam ambulaturus es <note>(III Reg. XIX, 7)</note>
          </hi>.</p>
<p> <hi>
            <note>(Vers. 33 seqq.)</note> Et dicunt ei discipuli: Unde ergo
nobis in deserto panes tantos, ut saturemus turbam tantam?
Et ait illis Jesus: Quot habetis panes? At illi
dixerunt: Septem, et paucos pisciculos, et praecepit
turbae ut discumberent super terram. Et accipiens septem
panes et pisces, et gratias agens fregit, et dedit
discipulis suis: et discipuli dederunt populo. Et comederunt
omnes, et saturati sunt. Et quod superfuit de
fragmentis, tulerunt septem sportas plenas. Erant autem
qui manducaverunt quatuor millia hominum, extra
<pb n="0112B"/>
parvulos et mulieres. Et dimissa turba, ascendit in
naviculam, et venit in fines Magedan</hi> [ <foreign xml:lang="greek">Μαγδαλά</foreign>]. De hoc
signo jam supra diximus, et eadem repetere otiosi
est: tantum in his quae discrepant, immoremur. Supra
 legimus: <hi>Vespere autem facto, accesserunt ad
eum discipuli, dicentes: Desertus est locus (Supra,
XIV, 15)</hi>, et reliqua. Hic discipulis convocatis, ipse
Dominus loquitur: <hi>Misereor turbae, quia triduo jam
perseverant mecum.</hi> Ibi quinque panes erant et duo
pisces: hic septem panes et pauci pisciculi. Ibi super
fenum discumbunt: hic super terram. Ibi qui
comedunt quinque millia sunt, juxta panum numerum
quos comedunt: hic quatuor millia. Ibi duodecim
cophini replentur de reliquiis fragmentorum:
hic septem sportae. In superiori ergo signo, quia
<pb n="0112C"/>
propinqui erant et vicini quinque sensuum, non
ipse Dominus eorum recordatur, sed discipuli: et
recordantur vespere vicina nocte, et inclinante <emph>119</emph> 
jam sole. Hic autem ipse Dominus recordatur, et
misereri se dicit, et causam miserationis exponit: <hi>quia triduo jam perseverant mecum</hi> 
 [Al. <hi>cum eo,</hi> et <hi>secum</hi> 
], et dimittere eos jejunos non vult, ne deficiant
in via. Isti qui de septem panibus, hoc est,
in sacrato aluntur numero atque perfecto, non sunt
quinque millia, sed quatuor millia: qui numerus
semper in laude ponitur, et quadrangulus lapis non
fluctuat, et non est instabilis; et ob hanc causam
etiam Evangelia in eo numero consecrata sunt.</p>
<p> <hi>
            <note>(Cap. XVI.--Vers. 1 seqq.)</note> Et accesserunt ad
eum Pharisaei et Sadducaei tentantes, et rogaverunt
<pb n="0112D"/>
eum, ut signum de coelo ostenderet eis. At ille respondens,
ait illis: Facto vespere, dicitis, serenum
erit; rubicundum est enim coelum: et mane, hodie
tempestas; rutilat enim triste coelum. Faciem ergo
coeli dijudicare nostis, signa autem temporum non potestis
scire. Generatio mala et adultera signum quaerit,
et signum non dabitur ei, nisi signum Jonae prophetae.</hi> 
 Hoc in plerisque codicibus non habetur: sensusque
<pb n="0113A"/>
manifestus est, quod ex elementorum ordine
atque constantia, possint et sereni, et pluviae dies
praenosci. Scribae autem et Pharisaei, qui videbantur
legis esse doctores, ex prophetarum vaticinio non
potuerunt intelligere Salvatoris adventum.</p>
<p> <hi>
            <note>(Vers. 5.)</note> Et relictis illis, abiit, et cum venissent
discipuli ejus trans fretum, obliti sunt panes accipere.
Qui dixit illis.</hi> Relictis Scribis et Pharisaeis, quibus
dixerat: <hi>Generatio mala et adultera signum quaerit, et
signum non dabitur ei, nisi signum Jonae prophetae,</hi> 
recte abiit trans fretum, et gentium secutus est populos.
Quid autem sibi velit signum Jonae, jam supra
dictum est.</p>
<p> <hi>
            <note>(Vers. 6, 7.)</note> Intuemini, et cavete a fermento Pharisaeorum
et Sadducaeorum. At illi cogitabant inter se,
<pb n="0113B"/>
dicentes: Quia panes non accepimus.</hi> Qui cavet a
fermento Pharisaeorum et Sadducaeorum, Legis ac
litterae praecepta non servat, traditiones <emph>120</emph> hominum
negligit, ut faciat mandatum Dei.</p>
<p> <hi>
            <note>(Vers. 8 seqq.)</note> Sciens autem Jesus, dixit eis: Quid
cogitatis inter vos, modicae fidei, quia panes non habetis?
Nondum intelligitis, neque recordamini quinque
panum, et quinque millium hominum, et quot cophinos
sumpsistis? Neque septem panum, quatuor millium
hominum, et quot sportas sumpsistis? Quare non intelligitis,
quia non de pane dixi vobis: Cavete a fermento
Pharisaeorum, et Sadducaeorum. Tunc intellexerunt,
quia non dixerit, cavendum a fermento panum, sed a
doctrina Pharisaeorum et Sadducaeorum.</hi> Per occasionem
praecepti, quod Salvator jusserat, dicens: <hi>Cavete
<pb n="0114A"/>
a fermento Pharisaeorum et Sadducaeorum,</hi> docet
eos quid significent quinque panes, et septem: quinque
millia hominum, et quatuor millia, quae pasta
sunt in eremo; quod licet signorum magnitudo
perspicua sit, tamen et aliud in spirituali intelligentia
demonstretur. Si enim fermentum Pharisaeorum
et Sadducaeorum non corporalem panem, sed
traditiones perversas, et haeretica significat dogmata;
quare et cibi, quibus nutritus est populus Dei, non
veram doctrinam integramque significent? Quaerat
aliquis et dicat: Quomodo panes non habebant, qui
statim impletis septem sportis, ascenderunt in naviculam,
et venerunt in fines Magedan: ibique audiunt
navigantes, quod cavere debeant a fermento
Pharisaeorum et Sadducaeorum? Sed Scriptura testatur
<pb n="0114B"/>
quod obliti sint eos secum tollere. Hoc est
fermentum, de quo et Apostolus loquitur; <hi>Modicum
fermentum totam massam corrumpit <note>(I Cor. V, 6)</note>
          </hi>.
Istiusmodi fermentum, quod omni ratione vitandum
est, habuit Marcion, et Valentinus, et omnes haeretici.
Fermentum hanc vim habet, ut si farinae mixtum
fuerit, quod parvum videbatur, crescat in
majus, et ad saporem suum universam conspersionem
[ <hi>Al.</hi> conversionem] trahat: ita et doctrina
haeretica, si vel modicam scintillam in tuum pectus
jecerit, in brevi ingens flamma succrescit, et
totam hominis possessionem ad se trahit. Denique
sequitur: <hi>Tunc intellexerunt, quia non dixisset cavendum
a fermento panum, sed a doctrina Pharisaeorum
et Sadducaeorum.</hi> 
</p>
      </div1>

<div1>
        <head> <hi>LIBER TERTIUS.</hi> </head>

<pb n="0113"/>
<p>
          <pb n="0113C"/> <note>(Vers. 13.)</note> <emph>121</emph> <hi>Venit autem Jesus in partes Caesareae
Philippi.</hi> Philippus iste est frater Herodis, de
quo supra diximus, tetrarcha Ituraeae et Trachonitidis
 regionis, qui in honorem Tiberii Caesaris Caesaream,
quae nunc Paneas dicitur, construxit, et in
honorem Caesaris, pariterque sui nominis appellavit
<pb n="0114C"/>
eam Caesaream Philippi, et est in provincia Phoenicis:
imitatus Herodem patrem, qui in honorem
Augusti Caesaris appellavit Caesaream, quae prius
turris Stratonis vocabatur: et ex nomine filiae ejus
 Juliadem trans Jordanem exstruxit. Iste [ <hi>Al.</hi> ille]
locus est Caesareae Philippi, ubi Jordanis <emph>122</emph> oritur
<pb n="0115A"/>
ad radices Libani, et habet duos fontes, unum
 nomine <hi>Jor,</hi> et alterum <hi>Dan,</hi> qui simul mixti, Jordanis
nomen efficiunt.</p>
<p> <hi>Et interrogabat discipulos suos, dicens: Quem dicunt
homines esse Filium hominis?</hi> Non dixit, quem
me dicunt esse homines, sed <hi>Filium hominis:</hi> ne
jactanter de se quaerere videretur. Et nota, quod
ubicumque scriptum est in veteri Testamento, <hi>filius
hominis,</hi> in Hebraeo positum sit, <hi>filius Adam.</hi> Ut est
illud [ <hi>Al.</hi> illud quoque], quod in psalmo legimus: <hi>Filii hominum usquequo gravi corde 
 <note>(Psal. IV, 3)</note>
          </hi>,
quod in Hebraeo dicitur, <hi>filii Adam.</hi> Pulchre autem
interrogat: <hi>Quem dicunt</hi> <emph>123</emph> <hi>homines esse Filium
hominis?</hi> quia qui de Filio hominis loquuntur, homines
sunt: qui vero divinitatem ejus intelligunt,
<pb n="0115B"/>
non homines, sed dii appellantur.</p>
<p> <hi>
            <note>(Vers. 14.)</note> At illi dixerunt: Alii Joannem Baptistam,
alii autem Eliam, alii vero Jeremiam, aut unum
<pb n="0116A"/>
ex prophetis. Dicit illis Jesus.</hi> Miror quosdam interpretes
causas errorum inquirere singulorum, et disputationem
longissimam texere, quare Dominum
nostrum Jesum Christum alii Joannem putaverint,
alii Eliam, alii Jeremiam, aut unum ex prophetis:
cum sic potuerint errare in Elia et Jeremia, quomodo
Herodes erravit in Joanne, dicens: <hi>Quem ego
decollavi Joannem, ipse surrexit a mortuis, et virtutes
operantur in eo <note>(Marc. VI, 16)</note>
          </hi>.</p>
<p> <hi>
            <note>(Vers. 15, 16.)</note> Vos autem quem me esse dicitis?
Respondens Simon Petrus, dixit: Tu es Christus Filius
Dei vivi.</hi> Prudens lector, attende, quod ex consequentibus
textuque sermonis, apostoli nequaquam
homines, sed dii appellantur. Cum enim dixisset: <hi>Quem dicunt homines esse Filium hominis,</hi> 
 subjecit:
<pb n="0116B"/> <hi>Vos autem quem me esse dicitis?</hi> 
 Illis quia homines
sunt, humana opinantibus; vos qui estis dii,
quem me esse existimatis? Petrus ex persona omnium
<pb n="0117A"/>
apostolorum profitetur: <hi>Tu es Christus Filius
Dei vivi.</hi> Deum vivum appellat, ad distinctionem eorum
deorum, qui putantur dii, sed mortui sunt:
Saturnum, Jovem, Venerem, Minervam [ <hi>Al.</hi> Cererem],
Liberum, Herculem, et caetera idolorum portenta
significans.</p>
<p> <hi>
            <note>(Vers. 17.)</note> Respondens autem Jesus, dixit ei: Beatus
es, Simon Barjona, quia caro et sanguis non revelavit
tibi, sed Pater meus, qui in coelis est.</hi> Testimonio
de se Apostoli reddit vicem. Petrus dixerat: <hi>Tu es
Christus Filius Dei vivi;</hi> mercedem recepit vera
confessio: <hi>Beatus es, Simon Barjona.</hi> Quare? quia
non revelavit tibi caro et sanguis, sed revelavit Pater.
Quod caro et sanguis revelare non potuit, Spiritus
sancti gratia revelatum est. Ergo ex confessione
<pb n="0117B"/>
sortitur vocabulum, quod revelationem ex
Spiritu sancto habeat, cujus et filius appellandus
sit. Siquidem <hi>Barjona</hi> in nostra lingua sonat, <emph>124</emph> <hi>filius columbae.</hi> 
 Alii simpliciter accipiunt, quod Simon,
id est, Petrus, sit filius Joannis, juxta alterius
loci interrogationem: <hi>Simon Joannis, diligis me <note>(Joan. XXI, 15)</note>
          </hi>?
Qui respondit: <hi>Domine, tu scis.</hi> Et
volunt Scriptorum vitio depravatum, ut pro <hi>Bar
Joanna,</hi> hoc est, <hi>filius Joannis, Barjona</hi> scriptum sit,
una detracta syllaba. <hi>Joanna</hi> autem interpretatur, <hi>Domini gratia.</hi> 
 Utrumque autem nomen mystice intelligi
potest, quod et columba, Spiritum sanctum;
et gratia Dei, donum significet spirituale. Illud quoque
quod ait: <hi>Quia caro et sanguis non revelavit tibi,</hi> 
Apostolicae narrationi comparatur, in qua ait: <hi>Continuo
<pb n="0117C"/>
non acquievi carni et sanguini <note>(Galat. I, 16)</note>
          </hi>,
carnem ibi et sanguinem, Judaeos significans, ut hic
quoque sub alio sensu demonstretur, quod ei non
per doctrinam Pharisaeorum, sed per Dei gratiam
Christus Dei Filius revelatus sit.</p>
<p> <hi>
            <note>(Vers. 18.)</note> Et ego dico tibi.</hi> Quid est quod ait: <hi>Et ego dico tibi?</hi> 
 Quia tu mihi dixisti: <hi>Tu es Christus
Filius Dei vivi: et ego dico tibi,</hi> non sermone casso,
et nullum habente opus, sed dico tibi: quia meum
dixisse, fecisse est.</p>
<p> <hi>Quia tu es Petrus, et super hanc petram aedificabo
Ecclesiam meam.</hi> Sicut ipse lumen apostolis donavit,
ut lumen mundi appellarentur, caeteraque ex Domino
sortiti sunt vocabula: ita et Simoni, qui credebat
in petram Christum, Petri largitus est nomen.
<pb n="0117D"/>
At secundum metaphoram petrae, recte dicitur ei: <hi>Aedificabo Ecclesiam meam super te.</hi> </p>
<p>
          <pb n="0118A"/> <hi>Et portae inferi non praevalebunt adversus eam.</hi> Ego
 portas inferi reor vitia atque peccata: vel certe
haereticorum doctrinas, per quas illecti homines ducuntur
ad tartarum. Nemo itaque putet de morte
dici, quod apostoli conditioni mortis subjecti non
fuerint, quorum martyria videat coruscare.</p>
<p> <hi>
            <note>(Vers. 19.)</note> Et dabo tibi claves regni coelorum. Et
quodcumque ligaveris super terram, erit ligatum in
coelis: et quodcumque solveris super terram, erit solutum
in coelis.</hi> Istum locum episcopi et presbyteri non
intelligentes, aliquid sibi de Pharisaeorum assumunt
supercilio, ut vel damnent innocentes, vel
solvere se noxios arbitrentur; cum apud Deum <emph>125</emph> 
non sententia sacerdotum, sed reorum vita quaeratur.
Legimus in Levitico <note>(Cap. XIV)</note> de leprosis,
<pb n="0118B"/>
ubi jubentur, ut ostendant se sacerdotibus, et si
lepram habuerint, tunc a sacerdote immundi fiant:
non quo sacerdotes leprosos faciant et immundos;
sed quo habeant notitiam leprosi, et non leprosi,
et possint discernere qui mundus, quive immundus
sit. Quomodo ergo ibi leprosum sacerdos mundum
vel immundum facit: sic et hic alligat, vel solvit
episcopus et presbyter, non eos qui insontes sunt,
vel noxii; sed pro officio suo, cum peccatorum audierit
varietates, scit qui ligandus sit, quive solvendus.</p>
<p> <hi>
            <note>(Vers. 20.)</note> Tunc praecepit discipulis suis ut nemini
dicerent, quia ipse esset Jesus Christus.</hi> Supra mittens
discipulos ad praedicandum, jusserat eis ut annuntiarent
adventum suum: hic praecepit, ne se dicant
<pb n="0118C"/>
esse Jesum Christum. Mihi videtur aliud esse Christum
praedicare, aliud Jesum Christum. Christus
commune dignitatis est nomen: Jesus proprium vocabulum
Salvatoris. Potest autem fieri, ut idcirco ante
passionem et resurrectionem se noluerit praedicari;
ut completo postea sanguinis sacramento, opportunius
apostolis diceret: <hi>Euntes docete omnes gentes <note>(Matth. ult. 19)</note>
          </hi>,
etc. Quod ne quis putet nostrae
tantum esse intelligentiae, et non sensus Evangelici,
quae sequuntur, causas prohibitae tunc praedicationis
exponunt.</p>
<p> <hi>
            <note>(Vers. 21.)</note> Exinde coepit Jesus ostendere discipulis
suis, quia oporteret eum ire Jerosolymam, et multa
pati a senioribus et scribis, et principibus sacerdotum,
et occidi, et tertia die resurgere.</hi> Et est sensus: Tunc
<pb n="0118D"/>
me praedicate, cum ista passus fuero, quia non prodest
Christum publice praedicare, et ejus vulgare in
<pb n="0119A"/>
populis majestatem, quem post paululum flagellatum
visuri sint et crucifixum, <emph>126</emph> et multa pati a
senioribus, et scribis, et principibus sacerdotum.
Et nunc Jesus multa patitur ab his, qui rursum sibi
crucifigunt Filium Dei <note>(Hebr. VI)</note>: et cum seniores
putentur in Ecclesia, et principes sacerdotum, simplicem
sequentes litteram, occidunt Filium Dei, qui
totus sentitur in spiritu.</p>
<p> <hi>
            <note>(Vers. 22, 23.)</note> Et assumens eum Petrus, coepit increpare
illum, dicens: Absit a te, Domine, non erit tibi
hoc. Qui conversus dixit Petro: Vade post me, Satana,
scandalum es mihi: quia non sapis ea quae Dei
sunt, sed ea quae hominum.</hi> Saepe diximus nimii ardoris
amorisque quam maximi fuisse Petrum in Dominum
Salvatorem. Quia ergo post confessionem
<pb n="0119B"/>
suam, qua dixerat: <hi>Tu es Christus Filius Dei vivi;</hi> 
et praemium Salvatoris, quod audierat: <hi>Beatus es,
Simon Barjona, quia caro et sanguis non revelavit tibi;
sed Pater meus qui in coelis est,</hi> repente audit a Domino,
oportere se ire Jerosolymam, ibique multa
pati a senioribus et scribis, et principibus sacerdotum,
et occidi, et tertia die resurgere, non [ <hi>Vict.
tacet</hi> non] vult destrui confessionem suam; nec
putat fieri posse ut Filius Dei occidatur: assumitque
eum in affectum suum, vel separatim ducit, ne
praesentibus caeteris condiscipulis magistrum videatur
arguere, et coepit increpare illum amantis affectu,
et optantis dicere: <hi>Absit a te, Domine:</hi> vel
ut melius habetur in Graeco, <foreign xml:lang="greek">ἵλεώς σοι, Κύριε, οὐ μὴ
ἔσται σοι τοῦτο,</foreign> hoc est, <hi>propitius sis tibi, Domine,
<pb n="0119C"/>
non erit tibi hoc:</hi> non potest fieri, nec recipiunt
aures meae, ut Dei Filius occidendus sit. Ad quem
Dominus conversus, ait: <hi>Vade retro</hi> [Vict. addit <hi>me],
Satana, scandalum mihi es.</hi> Satanas interpretatur, <hi>adversarius,</hi> 
 sive <hi>contrarius.</hi> Quia contraria, inquit,
loqueris voluntati meae, debes adversarius appellari.
 Multi putant quod non Petrus correptus sit, <emph>127</emph> 
sed adversarius spiritus, qui haec dicere Apostolo
[ <hi>Al.</hi> Apostolum] suggerebat. Sed mihi hic error
Apostolicus, et de pietatis affectu veniens, numquam
incentivum diaboli videbitur: <hi>Vade retro me,
Satana.</hi> Diabolo dicitur: <hi>Vade retro.</hi> Petrus audit: <hi>Vade retro me,</hi> 
 hoc est, sequere sententiam meam:
<pb n="0120A"/> <hi>quia non sapis ea quae Dei sunt, sed quae hominum.</hi> 
Meae voluntatis est, et Patris (cujus veni facere voluntatem <note>(Joan. VI)</note> 
 ut pro hominum salute moriar,
tu tuam tantum considerans voluntatem, non vis
granum tritici in terram cadere, ut multos fructus
afferat <note>(Joan. XII)</note>. Prudens lector inquirat quomodo
post tantam beatitudinem: <hi>Beatus es, Simon Barjona;</hi> 
et: <hi>Tu es Petrus; et super hanc petram aedificabo
Ecclesiam meam; et portae inferi non praevalebunt
adversus eam;</hi> et: <hi>Tibi dabo claves regni coelorum;</hi> 
et: <hi>Quod ligaveris vel solveris super terram, erit
ligatum vel solutum in coelo;</hi> nunc audiat: <hi>Vade retro
me, Satana, scandalum mihi es?</hi> Aut quae sit tam repentina
conversio, ut post tanta praemia, Satanas
appelletur? Sed si consideret qui hoc quaerit,
<pb n="0120B"/>
Petro illam benedictionem et beatitudinem, ac potestatem,
et aedificationem super eum Ecclesiae, in
futuro promissam, non in praesenti datam intelliget. <hi>Aedificabo,</hi> 
 inquit, <hi>super te Ecclesiam meam et portae
inferi non praevalebunt adversus eam.</hi> Et: <hi>Dabo tibi
claves regni coelorum.</hi> Omnia de futuro, quae si statim
dedisset ei, numquam in eo pravae opinionis error
invenisset locum.</p>
<p> <hi>
            <note>(Vers. 24 seqq.)</note> Tunc Jesus dixit discipulis suis:
Si quis vult post me venire, abneget semetipsum; et
tollat crucem suam, et sequatur me. Qui enim voluerit
animam suam salvam facere, perdet eam. Qui
autem perdiderit animam suam propter me, inveniet
eam. Quid enim prodest homini si universum
mundum lucretur, animae vero suae detrimentum patiatur?</hi> 
<pb n="0120C"/>
 Qui deponit veterem hominem cum operibus
suis <note>(Coloss. III)</note>, denegat semetipsum dicens: <hi>Vivo autem jam non ego, vivit vero in me Christus <note>(Galat. II, 20)</note>
          </hi>:
 <emph>128</emph> tollitque crucem suam, et
mundo crucifigatur. Cui autem mundus crucifixus
est, sequitur Dominum crucifixum.</p>
<p> <hi>Aut quam dabit homo commutationem pro anima
sua?</hi> Pro Israel datur commutatio Aegyptus et
Aethiopia, et Syene <note>(Isai. XLIII, 3, 4)</note>: pro anima
humana illa sola est retributio, quam Psalmista
canit: <hi>Quid retribuam Domino pro omnibus quae retribuit
mihi? Calicem salutaris accipiam, et nomen
Domini invocabo <note>(Ps. CXV, 3)</note>
          </hi>.</p>
<p>
          <pb n="0121A"/> <hi>
            <note>(Vers. 27.)</note> Filius enim hominis venturus est in gloria
Patris sui cum angelis suis: et tunc reddet unicuique
secundum opus ejus.</hi> Petrus ad praedicationem
Dominicae mortis scandalizatus, sententia Domini
fuerat increpatus: provocati discipuli, ut abnegarent
se, et tollerent crucem suam, et morientium
animo sequerentur magistrum. Grandis terror audientium,
et qui possit, principe apostolorum perterrito,
etiam aliis metum injicere: idcirco tristibus
laeta succedunt, et dicit: <hi>Filius hominis venturus est
in gloria Patris sui cum angelis suis.</hi> Times mortem,
audi gloriam triumphantis. Vereris crucem, ausculta
angelorum ministeria. <hi>Et tunc,</hi> inquit, <hi>reddet unicuique
secundum opera ejus <note>(Rom. X, 12)</note>
          </hi>. Non est
distinctio Judaei et ethnici, viri et mulieris, pauperum
<pb n="0121B"/>
et divitum, ubi non personae, sed opera considerantur.</p>
<p> <hi>
            <note>(Vers. 28.)</note> Amen dico vobis, sunt quidam de hic
stantibus, qui non gustabunt mortem, donec videant
Filium hominis venientem in regno suo.</hi> Terrorem
apostolorum spe medicari voluerat promissorum,
dicens: <hi>Filius hominis venturus est in gloria Patris
sui cum angelis suis.</hi> Insuper auctoritate judicis addita: <hi>et reddet unicuique secundum opera sua.</hi> 
 Poterat
apostolorum tacita cogitatio, istiusmodi scandalum
sustinere: occisionem et mortem nunc dicis esse
venturam: quod autem promittis te affuturum in
gloria Patris cum angelorum ministeriis, et judicis
potestate, hoc in dies erit, et in tempora longa <emph>129</emph> 
 differetur [ <hi>Al.</hi> differtur]. Praevidens ergo occultorum
<pb n="0121C"/>
cognitor quid possent objicere, praesentem
timorem praesenti compensat praemio. Quid
enim dicit: <hi>Sunt quidam de hic stantibus, qui non gustabunt
mortem, donec videant Filium hominis venientem
in regno suo;</hi> ut qualis est postea venturus, ob incredulitatem
vestram praesenti tempore demonstretur.</p>
<p> <hi>
            <note>(Cap. XVII.--Vers. 1.)</note> Et post dies sex, assumens
Jesus Petrum, et Jacobum, et Joannem fratrem
ejus.</hi> Quare Petrus, et Jacobus, et Joannes in quibusdam
Evangeliorum locis separentur a caeteris;
aut quid privilegii habeant extra alios apostolos,
crebro diximus. Nunc quaeritur quomodo post dies
sex assumpserit eos, et duxerit in montem excelsum
seorsum: cum Lucas evangelista octonarium numerum
ponat <note>(Luc. IX)</note>. Sed facilis responsio est, quia
<pb n="0121D"/>
hic medii ponuntur dies, ibi primus additur et extremus.
Non enim dicitur: <hi>Post dies octo assumpsit
Jesus Petrum, et Jacobum, et Joannem;</hi> sed die octavo.</p>
<p> <hi>Ducit illos in montem excelsum seorsum.</hi> Ducere
ad montana discipulos, pars regni est. Ducuntur
seorsum, quia multi vocati, pauci vero electi <note>(Matth.
XX, 16, et XXII, 14)</note>.</p>
<p> <hi>
            <note>(Vers. 2.)</note> Et transfiguratus est ante eos.</hi> Qualis futurus
est tempore judicandi, talis apparuit apostolis.
Quod autem dicit: <hi>Transfiguratus est ante eos,</hi> nemo
<pb n="0122A"/>
putet pristinam eum formam et faciem perdidisse,
vel amisisse corporis veritatem, et assumpsisse corpus
vel spirituale, vel aereum; sed quomodo transformatus
sit, evangelista demonstrat, dicens.</p>
<p> <hi>Et resplenduit facies ejus sicut sol, vestimenta autem
ejus facta sunt alba sicut nix.</hi> Ubi splendor faciei
ostenditur, et candor describitur vestium, non substantia
tollitur, sed gloria commutatur. <hi>Resplenduit
facies ejus sicut sol.</hi> Certe transformatus est Dominus
in eam gloriam, qua venturus est postea in regno
suo. Transformatio splendorem addidit, faciem non
subtraxit. Esto corpus spirituale fuerit, num et vestimenta
mutata sunt, quae intantum fuere candida,
ut alius evangelista dixerit: <hi>Qualia fullo super terram
non potest facere <note>(Marc. IX, 2)</note>
          </hi>. Quod autem fullo
<pb n="0122B"/>
super terram potest facere, corporale est, <emph>130</emph> et
tactui subjacet, et non spirituale et aereum, quod
illudat oculis, et tantum in phantasmate conspiciatur.</p>
<p> <hi>
            <note>(Vers. 3.)</note> Et ecce apparuerunt illis Moyses et
Elias, cum eo loquentes.</hi> Scribis et Pharisaeis tentantibus
se, et de coelo signa poscentibus, dare noluit,
sed pravam postulationem confutavit responsione
prudenti. Hic vero, ut apostolorum augeat fidem, dat
signum de coelo, Elia inde descendente quo conscenderat;
et Moyse ab inferis resurgente: quod et Achaz
per Isaiam praecipitur, ut petat sibi signum de excelso,
aut de inferno <note>(Isai. VII, et IV Reg. II)</note>. Nam quod
dictum est: <hi>Apparuerunt illis Moyses et Elias, cum
eo loquentes;</hi> et in alio refertur Evangelio, nuntiasse
<pb n="0122C"/>
ei quae Jerosolymis passurus esset <note>(Luc. IX)</note>: Lex
ostenditur et prophetae, qui et passionem Domini,
et resurrectionem crebris vocibus nuntiarunt.</p>
<p> <hi>
            <note>(Vers. 4.)</note> Respondens autem Petrus, dixit ad Jesum:
Domine, bonum est nos hic esse.</hi> Qui ad montana
conscenderat, non vult ad terrena descendere;
sed semper in sublimibus perseverare.</p>
<p> <hi>Si vis, faciamus hic tria tabernacula: Tibi unum,
Moysi unum, et Eliae unum.</hi> Erras, Petre, sicut et
alius evangelista testatur. Nescis quid dicas <note>(Luc.
IX)</note>. Noli tria tabernacula quaerere, cum unum sit
tabernaculum Evangelii, in quo Lex et Prophetae recapitulanda
sunt. Si autem quaeris tria tabernacula,
nequaquam servos cum Domino conferas, sed fac
tria tabernacula: immo unum Patri, et Filio, et
<pb n="0122D"/>
Spiritui sancto; ut quorum est una divinitas, unum
sit et in pectore tuo tabernaculum.</p>
<p> <hi>
            <note>(Vers. 5.)</note> Adhuc eo loquente, ecce nubes lucida
obumbravit eos. Et ecce vox de nube, dicens: Hic est
Filius meus dilectus, in quo mihi bene complacui:
ipsum audite.</hi> Quia imprudenter interrogaverat, propterea
responsionem Domini non meretur, sed Pater
respondet pro Filio, ut verbum Domini compleretur: <hi>Ego testimonium non dico pro me, sed Pater qui me
misit, ipse pro me dicit testimonium 
 <note>(Joan. V, 37, et
VIII, 18)</note>
          </hi>. Nubes autem videtur lucida, et obumbrat
<pb n="0123A"/>
eos: ut qui carnale e frondibus, aut tentoriis quaerebant
tabernaculum, nubis lucidae operirentur umbraculo. <emph>131</emph> 
 Vox quoque de coelo Patris loquentis
auditur, quae et testimonium perhibeat Filio; et Petrum
[ <hi>Al.</hi> Petri], errore sublato, doceat veritatem:
immo per Petrum caeteros apostolos. <hi>Hic est,</hi> ait, <hi>Filius
meus dilectus:</hi> huic figendum est tabernaculum,
huic obtemperandum. Hic est filius, illi servi sunt:
Moyses et Elias debent et ipsi vobiscum in penetralibus
cordis sui Domino tabernaculum praeparare.</p>
<p> <hi>
            <note>(Vers. 6.)</note> Et audientes discipuli, ceciderunt in faciem
suam, et timuerunt valde.</hi> Triplicem ob causam
pavore terrentur, vel quia se errasse cognoverant,
vel quia nubes lucida operuerat eos, aut quia Dei
Patris vocem loquentis audierant: quia humana
<pb n="0123B"/>
fragilitas conspectum majoris gloriae ferre non sustinet,
ac toto animo et corpore contremiscens, ad terram
cadit. Quanto quis ampliora quaesierit, tanto
magis ad inferiora collabitur, si ignoraverit mensuram
suam.</p>
<p> <hi>
            <note>(Vers. 7.)</note> Et accessit Jesus, et tetigit eos.</hi> Quia illi
jacebant, et surgere non poterant, ipse clementer
accedit, et tangit eos, ut tactu timorem fuget, et debilitata
membra solidentur.</p>
<p> <hi>Dixitque eis: Surgite, et nolite timere.</hi> Quos manu
sanaverat, sanat imperio. <hi>Nolite timere.</hi> Primum timor
expellitur, ut postea doctrina tribuatur.</p>
<p> <hi>
            <note>(Vers. 8.)</note> Levantes autem oculos suos, neminem
viderunt, nisi solum Jesum.</hi> Rationabiliter postquam
surrexerunt, non viderunt nisi solum Jesum: ne si
<pb n="0123C"/>
Moyses et Elias perseverassent cum Domino, Patris
vox videretur incerta, cui potissimum daret testimonium.
Vident ergo Jesum stantem, ablata nube, et
Moysen et Eliam evanuisse: quia postquam Legis
et Prophetarum umbra discesserit, quae velamento
suo apostolos texerat, utrumque lumen in Evangelio
reperitur.</p>
<p> <hi>
            <note>(Vers. 9.)</note> Et descendentibus illis de monte praecepit</hi> <emph>132</emph> 
 <hi>Jesus, dicens: Nemini dixeritis visionem,
donec Filius hominis a mortuis resurgat.</hi> Futuri regni
praemeditatio, et gloria triumphantis demonstrata
fuerat in monte. Non ergo vult hoc in populos praedicari,
ne et incredibile esset pro rei magnitudine,
<pb n="0124A"/>
et post tantam gloriam apud rudes animos sequens
 crux scandalum faceret.</p>
<p> <hi>
            <note>(Vers. 10.)</note> Et interrogaverunt eum discipuli, dicentes:
Quid ergo Scribae dicunt, quod Eliam oporteat
primum venire?</hi> Nisi causas noverimus, quare interrogaverint
discipuli super Eliae nomine, stulta videtur,
et extraordinaria eorum interrogatio. Quid enim
pertinet ad ea, quae supra scripta sunt, de Eliae adventu
quaerere? Traditio Pharisaeorum est, juxta
Malachiam prophetam (qui est novissimus in duodecim)
quod Elias veniat ante adventum Salvatoris,
et reducat cor patrum ad filios, et filiorum ad patres,
et restituat omnia in antiquum statum <note>(Malach.
IV)</note>. Aestimant ergo discipuli transformationem gloriae
hanc esse, quam in monte videant, et dicunt:
<pb n="0124B"/>
Si jam venisti in gloria, quomodo praecursor tuus
non apparet, maxime quia Eliam viderant recessisse.
Quando autem adjiciunt: <hi>Scribae dicunt quod Eliam
oporteat primum venire:</hi> Primum dicendo, ostendunt
quod nisi Elias venerit, non sit secundum Scripturas
Salvatoris adventus.</p>
<p> <hi>
            <note>(Vers. 11, 12.)</note> At ille respondens, ait illis: Elias
quidem venturus est, et restituet omnia. Dico autem
vobis, quia Elias jam venit.</hi> Ipse qui venturus est in
secundo Salvatoris adventu, juxta corporis fidem,
nunc per Joannem venit in virtute et spiritu.</p>
<p> <hi>Et non cognoverunt eum; sed fecerunt in eo quaecumque
voluerunt:</hi> Hoc est, spreverunt, et decollaverunt
eum.</p>
<p> <hi>
            <note>(Vers. 13.)</note> Sic et Filius hominis passurus est ab eis.
<pb n="0124C"/>
Tunc intellexerunt discipuli, quia de Joanne Baptista
dixisset eis.</hi> Quaeritur autem cum Herodes et Herodias
Joannem <emph>133</emph> interfecerint, quomodo ipsi Jesum
quoque crucifixisse dicantur: cum legamus eum a
Scribis et Pharisaeis interfectum? Et breviter respondendum,
quod et in Joannis nece Pharisaeorum factio
consenserit, et in occisione Domini Herodes
junxerit voluntatem suam: qui illusum atque despectum
remiserit ad Pilatum, ut crucifigerent
eum.</p>
<p> <hi>
            <note>(Vers. 14, 15.)</note> Domine, miserere filio meo, quia
lunaticus est, et male patitur: nam saepe cadit in
<pb n="0125A"/>
ignem, et crebro in aquam. Et obtuli eum discipulis
tuis, et non potuerunt curare eum.</hi> Quam ob causam
daemon observans lunae cursum, corripiat homines,
et per creaturas infamare studeat Creatorem, supra
diximus. Mihi autem videtur juxta tropologiam lunaticus
esse, qui per horarum momenta mutatur ad
vitia, nec persistit in coepto, sed crescit atque decrescit:
et nunc in ignem fertur, quo adulterantium
corda succensa sunt <note>(Osee VII)</note>: nunc in aquas,
quae non valent exstinguere charitatem. Quod autem
dicit: <hi>Obtuli eum discipulis tuis, et non potuerunt
curare eum,</hi> latenter accusat apostolos, cum impossibilitas
curandi, interdum non ad imbecillitatem
curantium, sed ad eorum qui curandi sunt fidem referatur,
dicente Domino. <hi>Fiat tibi secundum fidem
<pb n="0125B"/>
tuam <note>(Marc. V, 34, et X, 52)</note>
          </hi>.</p>
<p> <hi>
            <note>(Vers. 16.)</note> Respondens autem Jesus, ait: O generatio
incredula et perversa, quousque ero vobiscum?
Usquequo patiar vos? afferte huc illum ad me.</hi> Non
quod taedio superatus sit, et mansuetus ac mitis, qui
non aperuit sicut agnus coram tondente os suum <note>(Isai. LIII)</note>,
nec in verba furoris eruperit; sed quod
in similitudinem medici, si aegrotum videat contra
sua praecepta se gerere, dicat: Usquequo accedam
ad domum tuam, quousque artis <emph>134</emph> perdam industriam,
me aliud jubente, et te aliud perpetrante?
Intantum autem non est iratus homini, sed vitio; et
per unum hominem Judaeos arguit infidelitatis, ut
statim intulerit: <hi>Afferte eum huc ad me.</hi> </p>
<p> <hi>
            <note>(Vers. 17.)</note> Et increpavit illum Jesus, et exiit ab eo
<pb n="0125C"/>
daemonium, et curatus est puer ex illa hora.</hi> Non ille
qui patiebatur, sed daemon debuerat increpari. Sive
increpavit puerum, et exivit ab eo daemon: quia
propter peccata sua a daemone fuerat oppressus.</p>
<p> <hi>
            <note>(Vers. 18.)</note> Et dixerunt: quare nos non potuimus
ejicere illum? Dicit illis Jesus: Propter incredulitatem
vestram. Amen quippe dico vobis.</hi> Hoc est quod in
alio loco dicit: <hi>Quaecumque in nomine meo petieritis,
credentes accipietis <note>(Joan. XV, 2)</note>
          </hi>. Ergo quoties non
accipimus, non praestantis est impossibilitas, sed
culpa deprecantium.</p>
<p>
          <pb n="0126A"/> <hi>
            <note>(Vers. 19.)</note> Si habueritis fidem sicut granum sinapis,
dicetis monti huic: Transi hinc, et transibit: et
nihil impossibile erit vobis.</hi> Putant aliqui fidem grano
sinapis comparatam, parvam dici, quod regnum coelorum
grano sinapis conferatur; cum apostolus dicat: <hi>Et si 
 totam fidem habuero, ita ut montes transferam <note>(I Cor. XV, 2)</note>
          </hi>.
Ergo magna est fides, quae
grano sinapis coaequatur. Montis translatio non ejus
significatur, quem oculis carnis aspicimus, sed illius
qui a Domino translatus fuerat ex lunatico. Quod
enim ait: <hi>Dicetis monti huic, transi hinc,</hi> et <hi>transibit,</hi> 
de daemone intelligitur. Ex quo stultitiae coarguendi
sunt, qui contendunt, apostolos, omnesque
credentes, ne parvam quidem habuisse fidem: quia
nullus eorum montes transtulerit. Neque enim tantum
<pb n="0126B"/>
prodest montis de alio in alium locum translatio:
et vana signorum quaerenda ostentatio; quantum
in utilitatem omnium iste mons <emph>135</emph> transferendus
est, qui per prophetam dicitur corrumpere
omnem terram <note>(Zach. IV)</note>.</p>
<p> <hi>
            <note>(Vers. 20.)</note> Hoc autem genus non ejicitur, nisi per
orationem et jejunium.</hi> Dum docet quomodo nequissimus
daemon possit expelli, omnes instituit ad vitam.</p>
<p> <hi>
            <note>(Vers. 21 seqq.)</note> Conversantibus autem eis in Galilaea,
dixit illis Jesus: Filius hominis tradendus est
in manus hominum, et occident eum; et tertia die resurget.
Et contristati sunt vehementer.</hi> Semper prosperis
miscet tristia, ut cum repente venerint, non
terreant apostolos; sed a praemeditatis ferantur animis:
Si enim contristat eos quod occidendus est,
<pb n="0126C"/>
debet laetificare quod die tertio dicitur resurrecturus.
Porro quod contristantur, et contristantur vehementer,
non de infidelitate venit <note>(alioquin scierant [ <hi>Al.</hi> 
scirent] et Petrum esse correptum, quare non saperet
ea quae Dei sunt, sed quae hominum)</note> verum quia
pro dilectione magistri nihil de eo sinistrum, et humile
patiuntur audire.</p>
<p> <hi>
            <note>(Vers. 24.)</note> Et cum venissent Capharnaum, accesserunt
qui didrachma accipiebant, ad Petrum, et dixerunt:
Magister vester non solvit didrachma? Ait:
Etiam.</hi> Post Augustum Caesarem Judaea facta est
<pb n="0127A"/>
tributaria, et omnes censi capite ferebantur. Unde
et Joseph cum Maria cognata sua professus [ <hi>Al.</hi> profectus]
est in Bethleem. Rursum quoniam nutritus
erat in Nazareth (quod est oppidum Galilaeae Capharnaum
urbi subjacens) ex more poscunt tributa: et
pro signorum magnitudine hi qui exigebant, non
audent ipsum repetere, sed discipulum conveniunt,
sive malitiose interrogant: utrum reddat tributa, an
contradicat Caesaris voluntati; juxta quod in alio
loco legimus: <hi>Licet Caesaris tributa solvere, an non <note>(Marc. XII, 14)</note>
          </hi> 
?</p>
<p> <hi>Et cum intrasset in domum, praevenit eum Jesus,
dicens.</hi> Qui didrachma exigebant, seorsum convenerant
Petrum. Cumque intrasset domum, antequam
Petrus suggereret, interrogat Dominus, ne scandalizentur
<pb n="0127B"/>
discipuli ad postulationem tributi; cum videant
eum nosse quae absente se gesta sunt.</p>
<p> <hi>
            <note>(Vers. 25.)</note> Quid tibi videtur, Simon? Reges terrae
a quibus accipiunt tributum vel censum, a filiis suis,
an ab alienis? Et ille dixit: Ab alienis. Dixit illi Jesus:
Ergo liberi sunt filii.</hi> Dominus <emph>136</emph> noster, et
secundum carnem, et secundum spiritum filius regis
erat, vel ex David stirpe generatus, vel omnipotentis
Verbum Patris. Ergo tributa quasi regum
filius non debebat, sed qui humilitatem carnis
assumpserat, debuit adimplere omnem justitiam.
Nosque infelices qui Christi censemur nomine, et
nihil dignum tanta facimus majestate: ille pro nobis
et crucem sustinuit, et tributa reddidit, nos pro illius
honore tributa non reddimus, et quasi filii regis
<pb n="0127C"/>
a vestigalibus immunes sumus.</p>
<p> <hi>
            <note>(Vers. 26.)</note> Ut autem non scandalizemus eos: vade
ad mare, et mitte hamum, et eum piscem qui primus
ascenderit, tolle. Et aperto ore ejus, invenies staterem:
illum sumens, da eis pro me et te.</hi> Quid primum
mirer in hoc loco, nescio, utrum praescientiam, an
magnitudinem Salvatoris. Praescientiam quod noverat
piscem habere in ore staterem, et quod primus
ipse capiendus esset. Magnitudinem atque virtutem,
si ad verbum ejus statim stater in ore piscis creatus
est, et quod futurum erat, ipse loquendo fecerit.
Videtur autem mihi secundum mysticos intellectus,
iste esse piscis qui primus captus est, qui in profundo
maris erat, et in salsis amarisque gurgitibus
morabatur, ut per secundum Adam liberaretur primus
<pb n="0127D"/>
Adam: et id quod in ore ejus, hoc est in confessione
fuerat inventum, pro Petro et Domino redderetur.
Et pulchre idipsum quidem datur pretium,
sed divisum est, quia pro Petro quasi pro peccatore
pretium reddebatur: Dominus autem noster peccatum
non fecerat, nec dolus inventus est in ore ejus <note>(Isai. LIII)</note>.
Stater dicitur, qui duo habet didrachmata,
ut ostenderetur similitudo carnis, dum eodem
et servus et Dominus pretio liberantur. Sed et simpliciter
intellectum aedificat auditorem: dum tantae
<pb n="0128A"/>
 Dominus fuerit paupertatis, ut unde tributa pro se
et apostolo redderet, non habuerit. Quod si quis objicere
voluerit: et quomodo Judas in loculis portabat
pecuniam? Respondebimus, rem pauperum in usus
suos convertere nefas putavit, nobisque idem tribuit
exemplum.</p>
<p> <hi>
            <note>(Cap. XVIII.--Vers. 1.)</note> In illa hora accesserunt
discipuli ad Jesum, dicentes: Quis putas major est in</hi> <emph>137</emph> 
 <hi>regno coelorum?</hi> Quod saepe monui, etiam nunc
observandum est. Causae quaerendae sunt singulorum
Domini dictorum atque factorum. Post inventum
staterem, post tributa reddita, quid sibi vult apostolorum
repentina interrogatio? <hi>In illa hora accesserunt
discipuli ad Jesum dicentes, Quis putas major
est in regno coelorum?</hi> Quia viderant pro Petro et Domino
<pb n="0128B"/>
idem tributum redditum, ex aequalitate pretii,
arbitrati sunt Petrum omnibus apostolis esse praelatum,
qui in redditione tributi Domino fuerat comparatus,
ideo interrogant, quis major sit in regno coelorum?
Vidensque Jesus cogitationes eorum, et
causas erroris intelligens, vult desiderium gloriae,
humilitatis contentione sanare.</p>
<p> <hi>
            <note>(Vers. 2.)</note> Et advocans Jesus parvulum, statuit eum
in medio eorum, et dixit.</hi> Vel simpliciter quemlibet
parvulum, ut aetatem quaereret, et similitudinem innocentiae
demonstraret. Vel certe parvulum statuit
in medio eorum seipsum, qui non ministrari, sed
ministrare venerat, ut eis humilitatis tribueret exemplum.
Alii parvulum interpretantur Spiritum sanctum,
quem posuerit in cordibus discipulorum, ut
<pb n="0128C"/>
superbiam in humilitatem mutaret.</p>
<p> <hi>
            <note>(Vers. 3.)</note> Amen dico vobis, nisi conversi fueritis
et efficiamini sicut parvuli, non intrabitis in regnum coelorum.</hi> 
Non praecipitur apostolis, ut aetatem habeant
parvulorum, sed ut innocentiam, et quod illi per
annos possident, hi possideant per industriam: ut
malitia, non sapientia parvuli sint.</p>
<p> <hi>
            <note>(Vers. 4.)</note> Quicumque ergo humiliaverit se sicut parvulus
iste, hic est major in regno coelorum.</hi> Sicut iste
parvulus, cujus vobis exemplum tribuo, non perseverat
in iracundia, non laesus meminit, non videns
pulchram mulierem delectatur, non aliud cogitat,
et aliud loquitur; sic et vos nisi talem habueritis
innocentiam, et animi puritatem, non poteritis regna
coelorum intrare. Sive aliter: <hi>Quicumque humiliaverit
<pb n="0128D"/>
se sicut parvulus iste, hic est major in regno coelorum.</hi> 
Qui imitatus fuerit me, et se in exemplum mei
humiliaverit, ut tantum se dejiciat, quantum ego dejeci
[ <hi>Supp.</hi> me], <emph>138</emph> formam servi accipiens, hic
intrabit in regnum coelorum <note>(Philipp. II)</note>.</p>
<p> <hi>
            <note>(Vers. 5.)</note> Et qui susceperit unum parvulum talem
in nomine meo, me suscipit.</hi> Qui talis fuerit, ut Christi
imitetur humilitatem et innocentiam, in eo Christus
suscipitur. Et prudenter, ne cum delatum fuerit apostolis,
se putent honoratos, adjecit, non illos sui
<pb n="0129A"/>
[ <hi>Al.</hi> suo] merito, sed magistri honore suscipiendos.</p>
<p> <hi>
            <note>(Vers. 6.)</note> Qui autem scandalizaverit unum de pusillis
istis qui in me credunt.</hi> Nota quod qui scandalizatur,
parvulus est: majores enim scandala non recipiunt.</p>
<p> <hi>Expedit ei ut suspendatur mola asinaria in collo
ejus, et demergatur in profundum maris.</hi> Quamquam
haec generalis possit esse sententia adversus omnes
qui aliquem scandalizant, tamen juxta consequentiam
sermonis etiam contra apostolos dictum intelligi potest,
qui interrogando, quis major esset in regno
coelorum, videbantur inter se de dignitate contendere,
et si in hoc vitio permansissent, poterant eos quos
ad fidem vocabant, per suum scandalum perdere,
dum apostolos viderent inter se de honore pugnare.
<pb n="0129B"/>
Quod autem dixit: <hi>Expedit ei ut suspendatur mola
asinaria in collo ejus,</hi> secundum ritum provinciae loquitur,
quo majorum criminum ista apud veteres Judaeos
poena fuerit, ut in profundum ligato saxo demergerentur.
Expedit autem ei, quia multo melius
est pro culpa brevem recipere poenam, quam aeternis
servari cruciatibus. Non enim vindicabit [ <hi>Al.</hi> judicabit]
Dominus bis in idipsum <note>(Naum. I)</note>.</p>
<p> <hi>
            <note>(Vers. 7.)</note> Vae mundo a scandalis. Necesse est enim
ut veniant scandala. Verumtamen vae homini per quem
scandalum venit.</hi> </p>
<p>Non quod necesse sit venire scandala, alioquin
sine culpa essent, qui scandalum faciunt, sed cum
necesse sit in isto mundo fieri scandala, unusquisque
suo vitio scandalis patet. Simulque per generalem
<pb n="0129C"/>
sententiam percutitur Judas, qui proditioni animum
praeparaverat.</p>
<p> <hi>
            <note>(Vers. 8, 9.)</note> Si autem manus tua, vel pes tuus scandalizat
te, abscinde eum et projice abs te. Bonum est tibi
ad vitam ingredi debilem vel claudum, quam duas manus,</hi> <emph>139</emph> 
 <hi>vel duos pedes habentem mitti in ignem aeternum.
Et si oculus tuus scandalizat te, erue eum, et
projice abs te. Bonum est tibi cum uno oculo in vitam
intrare, quam duos oculos habentem mitti in gehennam
ignis.</hi> Necesse est quidem venire scandala: Vae tamen
ei est homini, qui quod necesse est ut fiat in
mundo, vitio suo facit, ut per se fiat. Igitur omnis
truncatur affectus, et universa propinquitas amputatur,
ne per occasionem pietatis unusquisque credentium
scandalis pateat. Si, inquit, ita est quis tibi conjunctus,
<pb n="0129D"/>
ut manus, pes, oculus, et est utilis atque
sollicitus, et acutus ad perspiciendum: scandalum
autem tibi facit, et propter dissonantiam morum te
pertrahit in gehennam: melius est, ut et propinquitate
ejus, et emolumentis carnalibus careas, ne dum
vis lucrifacere cognatos et necessarios, causam habeas
ruinarum. Itaque non frater, non uxor, non filii,
non amici, non omnis affectus qui nos excludere
potest a regno coelorum, amori Domini praeponatur.
Novit unusquisque credentium, quid sibi noceat, vel
<pb n="0130A"/>
in quo sollicitetur animus, ac saepe tentetur. Melius
est vitam solitariam ducere, quam ob vitae praesentis
necessaria, aeternam vitam perdere.</p>
<p> <hi>
            <note>(Vers. 10, 11.)</note> Videte ne contemnatis unum ex his
pusillis. Dico enim vobis: quia angeli eorum in coelis 
 semper vident faciem Patris mei qui in coelis est. Venit
enim Filius hominis salvare quod perierat.</hi> Supra
dixerat per manum, et pedem, et oculum, omnes
propinquitates et necessitudines, quae scandalum facere
poterant, amputandas: austeritatem itaque sententiae,
subjecto praecepto temperat, dicens: <hi>Videte
ne contemnatis unum ex pusillis istis.</hi> Sic, inquit, praecipio
severitatem, ut, commisceri clementiam doceam.
Quantum in vobis est, nolite contemnere, sed
per vestram salutem etiam illorum quaerite sanitatem.
<pb n="0130B"/>
Sin autem perseverantes in peccatis videritis,
et vitiis servientes, melius est vos solos salvos fieri,
quam perire cum pluribus. <hi>Quia angeli eorum in coelis
vident semper faciem Patris.</hi> Magna dignitas animarum,
ut unaquaeque habeat ab ortu nativitatis in
custodiam sui angelum delegatum. Unde legimus in
Apocalypsi Joannis: Angelo <emph>140</emph> Ephesi, Thyatirae,
et angelo Philadelphiae, et angelis quatuor reliquarum
Ecclesiarum scribe haec <note>(Apoc. I, 2, 3)</note>. Apostolus
quoque praecipit velari capita in ecclesiis feminarum,
propter angelos <note>(I Cor. XI)</note>.</p>
<p> <hi>
            <note>(Vers. 12, 13.)</note> Quid vobis videtur? Si fuerint alicui
centum oves, et erraverit una ex eis: nonne relinquit
nonaginta novem in montibus, et vadit quaerere eam
quae erravit? Et si contigerit ut inveniat eam: amen
<pb n="0130C"/>
dico vobis, quia gaudebit super ea magis quam super
nonaginta novem, quae non erraverunt.</hi> Consequenter
ad clementiam provocat, qui praemiserat, dicens: <hi>Videte ne contemnatis unum ex pusillis istis,</hi> 
 et subjungit
parabolam nonaginta novem ovium in montibus
relictarum, et unius errantis, quam pastor bonus,
quia propter nimiam infirmitatem ambulare non
poterat, humeris suis ad reliquum gregem reportavit.
Quidam putant istum esse pastorem, qui cum in
forma Dei esset, non rapinam arbitratus est se esse
aequalem Deo; sed exinanivit se, formam servi accipiens,
factus obediens Patri usque ad mortem, mortem
autem crucis <note>(Philipp. II, 6 et seqq.)</note>: et ob id ad terrena
descenderit, ut salvam faceret unam oviculam
quae perierat, hoc est, humanum genus. Alii vero
<pb n="0130D"/>
in nonaginta novem ovibus, justorum putant numerum
intelligi; et in una ovicula, peccatorem, secundum
quod in alio loco dixerat: <hi>Non veni justos vocare,
sed peccatores: non enim opus habent sani medico,
sed hi qui se male habent <note>(Luc. V, 32)</note>
          </hi>. Ista parabola
in Evangelio secundum Lucam cum aliis
duabus parabolis decem drachmarum et duorum filiorum
scripta est <note>(Luc. XV)</note>.</p>
<p> <hi>
            <note>(Vers. 14.)</note> Sic non est voluntas ante Patrem vestrum
qui in coelis est, ut pereat unus de pusillis istis.</hi> Refert
<pb n="0131A"/>
ad superius propositum, de quo dixerat: <hi>Videte ne
contemnatis unum ex pusillis istis;</hi> et docet idcirco
parabolam positam, ut pusilli non contemnantur. In
eo autem quod dicit: <hi>Non est voluntas ante Patrem
vestrum, ut pereat unus de pusillis istis:</hi> quoties
aliquis perierit de pusillis istis, ostenditur quod non
voluntate Patris perierit.</p>
<p> <hi>
            <note>(Vers. 15 seqq.)</note> Si autem peccaverit in te frater
tuus, vade, et corripe eum inter te et ipsum solum. Si
te audierit, lucratus eris fratrem tuum. Si autem te non
audierit,</hi> <emph>141</emph> <hi>adhibe tecum adhuc unum vel duos, ut
in ore duorum vel trium testium stet omne verbum. Quod
si non audierit eos, dic Ecclesiae. Si autem Ecclesiam
non audierit, sit tibi sicut ethnicus et publicanus.</hi> Si
peccaverit in nos frater noster, et in qualibet causa
<pb n="0131B"/>
nos laeserit, dimittendi habemus potestatem, immo
necessitatem, qua [ <hi>Al.</hi> quia] praecipitur, ut debitoribus
nostris debita dimittamus. Si autem in Deum
quis peccaverit, non est nostri arbitrii. Dicit enim
Scriptura divina: <hi>Si peccaverit homo in hominem, rogabit
pro eo sacerdos. Si autem in Deum peccaverit,
quis rogabit pro eo?</hi> Nos econtrario in Dei injuria benigni
sumus, in nostris contumeliis exercemus odia.
Corripiendus est autem frater seorsum, ne si semel
pudorem, ac verecundiam amiserit, remaneat in
peccato. Et siquidem audierit, lucrifacimus animam
ejus, et per alterius salutem, nobis quoque acquiritur
salus. Sin autem audire noluerit, adhibeatur
frater. Quod si nec illum audierit, adhibeatur et tertius,
vel corrigendi studio, vel conveniendi sub testibus.
<pb n="0131C"/>
Porro si nec illos audire voluerit, tunc multis
dicendum est, ut detestationi eum habeant, et qui
non potuit pudore salvari, salvetur opprobriis. Quando
autem dicitur: <hi>Sit tibi sicut ethnicus et publicanus,</hi> 
ostenditur majoris esse detestationis, qui sub nomine
fidelis agit opera infidelium, quam hi qui aperte
Gentiles sunt. Publicani enim vocantur secundum
tropologiam, qui saeculi sectantur lucra, et exigunt
vectigalia per negotiationes et fraudes, ac furta,
scelerataque perjuria.</p>
<p> <hi>
            <note>(Vers. 18.)</note> Amen dico vobis: quaecumque alligaveritis
super terram, erunt ligata et in coelo: et quaecumque
solveritis super terram, erunt soluta et in coelo.</hi> 
Quia dixerat: <hi>Si autem Ecclesiam non audierit, sit
<pb n="0131D"/>
tibi sicut ethnicus et publicanus,</hi> et poterat contemptoris
fratris haec occulta esse responsio, vel tacita cogitatio,
si me despicis, et ego te despicio, si tu me condemnas,
et mea sententia condemnaberis: potestatem
tribuit apostolis, ut sciant qui a talibus condemnantur,
humanam sententiam divina sententia roborari, et
quodcumque ligatum fuerit in terra, ligari pariter et in
coelo.</p>
<p> <hi>
            <note>(Vers. 19, 20.)</note> Iterum dico vobis: quia si duo ex
vobis consenserint super terram, de omni re</hi> <emph>142</emph> <hi>quamcumque
petierint, fiet illis a Patre meo qui in coelis
est. Ubi enim sunt duo vel tres congregati in nomine
meo, ibi sum in medio eorum.</hi> Omnis supra sermo nos
<pb n="0132A"/>
ad concordiam provocarat. Igitur et praemium pollicetur,
ut sollicitius festinemus ad pacem, cum se
dicat inter duos et tres medium fore. Juxta illud
exemplum tyranni, qui duos amicos captos (cum
unus ad visendam matrem revertisset, et amicum
pro se vadem dedisset) sic probare voluit, ut uno
tento, alterum dimitteret. Cumque revertisset ad
condictam diem, admirans amborum fidem, rogavit
ut se haberent tertium. Possumus et hoc spiritualiter
intelligere, quod ubi spiritus et anima corpusque
consenserint, et non inter se bellum diversarum
habuerint voluntatum [ <hi>Al.</hi> voluptatum]; carne concupiscente
adversus spiritum, et spiritu adversus
carnem, de omni re quam petierint, impetrent a
Patre. Nullique dubium quin bonarum rerum
<pb n="0132B"/>
postulatio sit, ubi corpus ea vult habere quae
spiritus.</p>
<p> <hi>
            <note>(Vers. 21, 22.)</note> Tunc accedens Petrus ad eum, dixit:
Domine, quoties peccabit in me frater meus, et
dimittam ei? usque septies? Dicit illi Jesus: Non dico
tibi usque septies? sed usque septuagies septies.</hi> Haeret
sibi sermo Dominicus, et in modum funiculi triplicis
rumpi non potest. Supra dixerat: <hi>Videte ne contemnatis
unum ex pusillis istis;</hi> et adjecerat: <hi>Si peccaverit
in te frater tuus, vade, et corripe eum inter te et ipsum
solum;</hi> et praemium repromiserat, dicens: <hi>Si duo ex
vobis consenserint super terram, de omni re impetrabunt
quam petierint;</hi> et ego ero in medio eorum.
Provocatus apostolus Petrus interrogat, quoties fratri
in se peccanti dimittere debeat, et cum interrogatione
<pb n="0132C"/>
profert sententiam, <hi>usque septies?</hi> Cui respondit
Jesus: <hi>Non usque septies, sed usque septuagies
septies,</hi> id est, quadringentis nonaginta vicibus, ut
toties peccanti fratri dimitteret in die, quoties ille
peccare non possit.</p>
<p> <hi>
            <note>(Vers. 23.)</note> Ideo assimilatum est regnum coelorum
homini regi, qui voluit rationem ponere cum servis suis.</hi> 
Familiare est Syris et maxime Palaestinis ad omnem
sermonem suum parabolas jungere: ut quod per
simplex praeceptum teneri ab auditoribus non potest,
per similitudinem exemplaque teneatur. Praecepit
itaque Petro sub comparatione regis et domini, et
servi, qui debitor decem millium <emph>143</emph> talentorum,
a domino rogans, veniam impetraverat; ut ipse quoque
dimittat conservis suis minora peccantibus. Si
<pb n="0132D"/>
enim ille rex et dominus servo debitori decem millia
talentorum tam facile dimisit, quanto magis servi
conservis suis debent minora dimittere? Quod ut
manifestius fiat, dicamus sub exemplo: Si quis nostrum
commiserit adulterium, homicidium, sacrilegium,
majora crimina decem millium talentorum,
rogantibus dimittuntur, si et ipsi dimittant minora
peccantibus. Sin autem ob factam contumeliam simul
implacabiles, et propter amarum verbum perpetes
habeamus discordias: nonne nobis videmur
recte redigendi in carcerem: et sub exemplo operis
nostri hoc agere, ut majorum nobis delictorum venia
non relaxetur?</p>
<p>
          <pb n="0133A"/> <hi>
            <note>(Vers. 24 seqq.)</note> Et cum coepisset rationem ponere,
oblatus est ei unus qui debebat decem millia talenta.
Cum autem non haberet unde redderet, jussit eum dominus
venundari, et uxorem ejus, et filios, et omnia
quae habebat, et reddi. Procidens autem servus ille, rogabat
eum, dicens: Patientiam habe in me, et omnia
reddam tibi. Misertus autem dominus servi illius, dimisit
eum: et debitum dimisit ei. Egressus autem servus
ille, invenit unum de conservis suis, qui debebat ei
centum denarios: et tenens suffocabat eum, dicens:
Redde quod debes. Et procidens conservus ejus rogabat
eum, dicens: Patientiam habe in me, et omnia reddam
tibi. Ille autem noluit: sed abiit, et misit eum in
carcerem, donec redderet debitum. Videntes autem conservi
ejus quae fiebant, contristati sunt valde: et venerunt,
<pb n="0133B"/>
et narraverunt domino suo omnia quae facta fuerant.
Tunc vocavit illum dominus suus, et ait illi:
Serve nequam, omne debitum dimisi tibi, quoniam rogasti
me. Nonne ergo oportuit et te misereri conservi
tui, sicut et ego tui misertus sum? Et iratus dominus
ejus, tradidit eum tortoribus quoadusque redderet universum
debitum.</hi> Scio quosdam istum qui debebat
decem millia talenta, diabolum interpretari, cujus
uxorem et filios venundandos perseverante illo in
malitia, insipientiam et malas cogitationes intelligi
volunt. Sicut enim justi uxor, dicitur sapientia: sic
uxorem <emph>144</emph> injusti et peccatoris, appellari stultitiam.
Sed quomodo ei dimittat dominus decem millia
talenta; et ille nobis conservis suis centum denarios
non dimiserit, nec Ecclesiasticae interpretationis
<pb n="0133C"/>
est, nec a prudentibus viris recipiendae.</p>
<p> <hi>
            <note>(Vers. 35.)</note> Sic et Pater meus coelestis faciet vobis,
si non remiserit unusquisque fratri suo de cordibus vestris.</hi> 
Formidolosa sententia, si juxta nostram mentem
sententia Dei flectitur atque mutatur. Si parva
fratribus non dimittimus, magna nobis a Deo non
dimittentur. Et quia potest unusquisque dicere: nihil
habeo contra eum, ipse novit: habet Deum judicem,
non mihi curae est, quid velit agere, ego
ignovi ei; confirmat sententiam suam, et omnem
simulationem fictae pacis evertit, dicens: <hi>Si non remiseritis
unusquisque fratri suo de cordibus vestris.</hi> </p>
<p> <hi>
            <note>(Cap. XIX.--Vers. 1 seqq.)</note> Et factum est cum
consummasset Jesus sermones istos, migravit a Galilaea;
et venit in fines Judaeae trans Jordanem: et secutae sunt
<pb n="0133D"/>
eum turbae multae et curavit eos ibi. Et accesserunt ad
eum Pharisaei tentantes eum, et dicentes: Si licet homini
dimittere uxorem suam quacumque ex causa?</hi> 
De Galilaea venerat ad Judaeam: idcirco Pharisaeorum
Scribarumque factio interrogat eum: utrum liceat
homini dimittere uxorem suam qualibet causa,
ut quasi cornuto teneant eum syllogismo: et quodcumque
responderit, captioni pateat. Si dixerit, dimittendas
<pb n="0134A"/>
esse uxores qualibet ex causa, et ducendas
alias, pudicitiae praedicator sibi videbitur docere
contraria. Si autem responderit, non omnem ob
causam debere dimitti, quasi sacrilegii reus tenebitur;
et adversus doctrinam Moysi ac per Moysen
Dei, facere judicabitur. Igitur Dominus sic responsionem
temperat, ut decipulam eorum transeat,
Scripturam sanctam adducens in testimonium, et
naturalem legem, primamque Dei sententiam secundae
opponens; quae non voluntate Dei, sed peccantium
necessitate concessa est.</p>
<p> <hi>
            <note>(Vers. 4.)</note> Qui respondens ait eis: Non legistis,
quia qui fecit ab initio, masculum et feminam fecit
eos?</hi> Hoc in exordio Geneseos scriptum est. Dicendo
autem, <hi>masculum</hi> <emph>145</emph> <hi>et feminam,</hi> ostendit secunda
<pb n="0134B"/>
vitanda conjugia. Non enim ait, <hi>masculum et feminas,</hi> 
quod ex priorum repudio quaerebatur: sed <hi>masculum et feminam,</hi> 
 ut unius conjugis consortia
necterentur.</p>
<p> <hi>
            <note>(Vers. 5, 6.)</note> Et dixit: propter hoc dimittet homo
patrem et matrem, et adhaerebit uxori suae: et erunt
duo in carne una. Itaque jam non sunt duo, sed una
caro.</hi> Similiter ait, adhaerebit uxori suae, non uxoribus. <hi>Et erunt duo in carne una.</hi> 
 Praemium nuptiarum,
e duabus unam carnem fieri. Castitas juncta spiritui,
unus efficitur spiritus.</p>
<p> <hi>Quod ergo Deus conjunxit, homo non separet.</hi> Deus
conjunxit, unam faciendo carnem viri et feminae:
hanc homo non potest separare, nisi forsitan solus
Deus. Homo separat, quando propter desiderium secundae
<pb n="0134C"/>
uxoris, primam dimittit. Deus separat, qui et
conjunxerat, quando ex consensu propter servitutem
Dei (eo quod tempus in arcto sit) sic habemus
uxores, quasi non habentes <note>(I Cor. VII)</note>.</p>
<p> <hi>
            <note>(Vers. 7.)</note> Dicunt illi: Quid ergo Moyses mandavit
dari libellum repudii, et dimittere?</hi> Aperiunt calumniam
quam paraverant. Et certe Dominus non propriam
sententiam protulerat, sed veteris historiae et
mandatorum Dei fuerat recordatus.</p>
<p> <hi>
            <note>(Vers. 8.)</note> Ait illis: quoniam Moyses ad duritiam
cordis vestri permisit vobis dimittere uxores vestras:
ab initio autem non fuit sic.</hi> Quod dicit istiusmodi est:
Numquid potest Deus sibi esse contrarius, ut aliud
ante jusserit, et sententiam suam novo frangat imperio?
Non ita sentiendum est: sed Moyses cum videret,
<pb n="0134D"/>
propter desiderium secundarum conjugum,
quae vel ditiores, vel juniores, vel pulchriores essent,
primas uxores interfici, aut malam vitam ducere,
maluit indulgere discordiam, quam odia et homicidia
perseverare <note>(Deut. XXIV)</note>. Simulque considera, quod
non dixit: <hi>Propter duritiam cordis vestri permisit
vobis Deus, sed Moyses:</hi> ut juxta Apostolum <note>(I Cor.
VII)</note> consilium sit hominis, non imperium Dei.</p>
<p>
          <pb n="0135A"/> <hi>
            <note>(Vers. 9.)</note> Dico autem vobis, quia quicumque dimiserit
uxorem suam, nisi ob fornicationem, et aliam duxerit,
moechatur. Et qui dimissam duxerit, moechatur.</hi> 
Sola fornicatio est quae uxoris vincat affectum:
immo cum illa unam carnem in aliam diviserit, et
se fornicatione separaverit <emph>146</emph> a marito, non debet
teneri: ne virum quoque sub maledicto faciat, dicente
Scriptura: <hi>Qui adulteram tenet, stultus et impius
est.</hi> Ubicumque est igitur fornicatio, et fornicationis
suspicio, libere uxor dimittitur. Et quia poterat
accidere, ut aliquis calumniam faceret innocenti,
et ob secundam copulam nuptiarum, veteri
crimen impingeret, sic priorem dimittere jubetur
uxorem, ut secundam, prima vivente, non habeat.
Quod enim dicit, tale est: Si non propter libidinem,
<pb n="0135B"/>
sed propter injuriam dimittis uxorem: quare expertus
infelices priores nuptias, novarum te immittis
periculo? Necnon quia poterat evenire, ut
juxta eamdem legem uxor quoque marito daret repudium,
eadem cautela praecipitur, ne secundum
accipiat virum. Et quia meretrix, et quae semel
fuerat adultera, opprobrium non timebat, secundo
 praecipitur viro, quod si talem duxerit, sub adulterii
sit crimine.</p>
<p> <hi>
            <note>(Vers. 10.)</note> Dicunt ei discipuli ejus: Si ita est causa
homini cum uxore, non expedit nubere.</hi> Grave pondus
uxorum est, si excepta causa fornicationis, eas dimittere
non licet. Quid enim si temulenta fuerit, si
iracunda, si malis moribus, si luxuriosa, si gulosa,
si vaga, si jurgatrix, si maledica, teneda erit istiusmodi?
<pb n="0135C"/>
Volumus nolumus [ <hi>Al.</hi> nolimus velimus],
sustinenda est. Cum enim essemus liberi, voluntarie
nos subjecimus servituti. Videntes ergo apostoli
grave uxorum jugum, proferunt motum animi sui,
et dicunt: <hi>si ita est causa homini cum uxore non expedit
nubere.</hi> </p>
<p> <hi>
            <note>(Vers. 11.)</note> Qui dixit illis: Non omnes capiunt
verbum istud, sed quibus datum est.</hi> Nemo putet sub
hoc verbo, vel fatum, vel fortunam introduci: quod
hi sunt virgines, quibus a Deo datum sit, aut quos
quidam ad hoc casus adduxerit, sed his datum est
qui petierunt, qui voluerunt, qui ut acciperent, laboraverunt.
Omni enim petenti dabitur, et quaerens
inveniet, et pulsanti aperietur <note>(Matth. VII, 8, et
Luc. XI, 10)</note>.</p>
<p>
          <pb n="0135D"/> <hi>
            <note>(Vers. 12.)</note> Sunt enim eunuchi, qui de matris utero
sic nati sunt: et sunt eunuchi, qui facti sunt ab hominibus:
et sunt eunuchi, qui seipsos castraverunt propter
regnum coelorum. Qui potest capere, capiat.</hi> Triplex
genus est eunuchorum: duorum carnalium, et tertii
spiritualis. Alii sunt qui de matris utero sic nascuntur. <emph>147</emph> 
 Alii quos vel captivitas facit, vel deliciae
matronales. Tertii sunt qui seipsos castraverunt
<pb n="0136A"/>
propter regnum coelorum; et qui cum possint esse
viri, propter Christum eunuchi fiunt. Istis promittitur
praemium: superioribus autem quibus castimoniae
necessitas, non voluntas est, nihil omnino debetur.
Possumus et aliter dicere. Eunuchi sunt ex
matris utero, qui frigidioris naturae sunt, nec libidinem
appetentes. Et alii, qui ab hominibus fiunt:
quos aut philosophi faciunt, aut propter idolorum
cultum emolliuntur in feminas: vel persuasione haeretica
simulant castitatem, ut mentiantur religionis
veritatem. Sed nullus eorum consequitur regna coelorum,
nisi qui se castraverit propter Christum.
Unde et infert: <hi>Qui potest capere capiat;</hi> ut unusquisque
consideret vires suas, utrum possit virginalia
et pudicitiae implere praecepta. Per se enim
<pb n="0136B"/>
castitas blanda est, et quemlibet ad se alliciens. Sed
considerandae sunt vires, ut qui potest capere, capiat.
Quasi hortantis vox Domini est, et milites suos
ad pudicitiae praemium concitantis. <hi>Qui potest capere,
capiat;</hi> qui potest pugnare, pugnet, superet ac
triumphet.</p>
<p> <hi>
            <note>(Vers. 13, 14.)</note> Tunc oblati sunt ei parvuli, ut manus
eis imponeret et oraret. Discipuli autem increpabant
eos. Jesus vero ait eis.</hi> Non quo nollent eis Salvatoris
et manu et voce benedici; sed quo necdum
habentes plenissimam fidem, putarent eum in similitudinem
hominum offerentium importunitate lassari.</p>
<p> <hi>
            <note>(Vers. 15.)</note> Sinite parvulos, et nolite prohibere eos
ad me venire: talium est enim regnum coelorum. Et cum
<pb n="0136C"/>
imposuisset eis manus, abiit inde.</hi> Significanter dixit, <hi>talium,</hi> 
 non <hi>istorum:</hi> ut ostenderet non aetatem
regnare sed mores; et his qui similem haberent innocentiam
et simplicitatem, praemium repromitti.
Apostolo quoque in eamdem sententiam congruente: <hi>Fratres nolite pueri effici sensibus, sed malitia parvuli
estote: sensu autem ut perfecti sitis 
 <note>(I Cor.
XIV, 20)</note>
          </hi>.</p>
<p> <hi>
            <note>(Vers. 16.)</note> Et ecce unus accedens ait illi: Magister
bone, quid boni faciam, ut habeam vitam aeternam?
Qui dicit ei.</hi> Iste qui <emph>148</emph> interrogat quomodo vitam
consequatur aeternam, et adolescens, et dives est
[ <hi>Al.</hi> erat], et superbus; et juxta alium evangelistam,
non voto discentis, sed tentantis interrogat <note>(Marc. X)</note>.</p>
<p>
          <pb n="0136D"/> <hi>
            <note>(Vers. 17.)</note> Quid me interrogas de bono. Unus est
bonus Deus.</hi> Quia [ <hi>Al.</hi> Qui] magistrum vocaverat bonum,
et non Deum, vel Dei Filium confessus erat,
discit quamvis sanctum hominem comparatione Dei
non esse bonum, de quo dicitur: <hi>Confitemini Domino,
quoniam bonus <note>(Ps. CXVII, 1)</note>
          </hi>. Ne quis autem putet in
eo quod bonus Deus dicitur, excludi a bonitate Filium
Dei, legimus in alio loco: <hi>Pastor bonus ponit
<pb n="0137A"/>
animam suam pro ovibus suis <note>(Joan. X)</note>
          </hi>. Et in Propheta,
Spiritum bonum terramque bonam. Igitur
et Salvator non bonitatis testimonium renuit. Sed
magistri absque Deo exclusit errorem.</p>
<p> <hi>
            <note>(Vers. 18, 19.)</note> Si autem vis ad vitam ingredi, serva
mandata. Dicit illi: Quae? Jesus autem dixit: Non
homicidium facies. Non adulterabis. Non facies furtum.
Non falsum testimonium dices. Honora patrem
tuum et matrem: et diliges proximum tuum sicut teipsum.</hi> 
Adolescentem istum tentatorem esse, et ex eo
probare possumus, quod dicente sibi Domino, <hi>Si vis
ad vitam ingredi, serva mandata,</hi> rursum fraudulenter
interrogat quae sint illa mandata: quasi aut non ipse
legerit, aut Dominus possit Deo jubere contraria.</p>
<p> <hi>
            <note>(Vers. 20.)</note> Dicit illi adolescens: Omnia haec custodivi</hi> 
<pb n="0137B"/>
 <hi>a juventute mea, quid adhuc mihi deest? Ait illi
Jesus.</hi> Mentitur adolescens. Si enim hoc quod positum
est in mandatis: <hi>Diliges proximum tuum sicut
teipsum,</hi> opere complesset, quomodo postea audiens: <hi>Vade, et vende quae habes, et da pauperibus,</hi> 
 tristis
recessit, quia habebat possessiones multas?</p>
<p> <hi>
            <note>(Vers. 21.)</note> Si vis perfectus esse, vade, vende quae
habes, et da pauperibus, et habebis thesaurum in coelo,
et veni, sequere me.</hi> In potestate nostra est, utrum velimus
esse perfecti. Tamen quicumque perfectus esse
voluerit, debet vendere quae habet: et non ex parte
vendere, sicut Ananias fecit et Sapphyra <note>(Act. V)</note>;
sed totum vendere: et cum vendiderit, omne dare
pauperibus, et sic sibi praeparare thesaurum in regno
coelorum. <emph>149</emph> Et hoc ad perfectionem non sufficit,
<pb n="0137C"/>
nisi post contemptas divitias Salvatorem sequatur,
id est, relictis malis, faciat bona. Facilius
enim sacculus contemnitur, quam voluptas. Multi
divitias relinquentes, Dominum non sequuntur. Sequitur
autem Dominum, qui imitator ejus est, et
per vestigia illius graditur. <hi>Qui enim dicit se in
Christo credere, debet quomodo ille ambulavit, et ipse
ambulare <note>(I Joan. II, 6)</note>
          </hi>.</p>
<p> <hi>
            <note>(Vers. 22.)</note> Abiit tristis, erat enim habens multas
possessiones.</hi> Haec est tristitia quae ducit ad mortem.
Causaque tristitiae redditur, quod habuerit multas
possessiones, id est, spinas et tribulos, quae sementem
Dominicam suffocaverint.</p>
<p> <hi>
            <note>(Vers. 23.)</note> Jesus autem dixit discipulis suis: Amen
dico vobis, quia dives difficile intrabit in regno coelorum.</hi> 
<pb n="0137D"/>
Et quomodo Abraham, Isaac, et Jacob divites
<pb n="0138A"/>
intrarunt in regnum coelorum <note>(Genes. XIII et XXXVI)</note>,
et in Evangelio Matthaeus et Zachaeus, divitiis derelictis,
Domini testimonio praedicantur? Sed considerandum,
quod eo tempore quo intraverunt, divites
esse desierunt. Tamdiu ergo non intrabunt,
quamdiu divites fuerint. Et tamen quia difficulter
divitiae contemnuntur, non dixit: Impossibile est
divites intrare in regnum coelorum, sed difficile.
Ubi difficile ponitur, non impossibilitas praetenditur;
sed raritas demonstratur.</p>
<p> <hi>
            <note>(Vers. 24 seqq.)</note> Et iterum dico vobis: Facilius
est camelum per foramen acus transire, quam divitem
intrare in regnum coelorum. Auditis autem his, discipuli
mirabantur valde, dicentes: Quis ergo poterit
salvus esse? Aspiciens autem Jesus, dixit illis: Apud
<pb n="0138B"/>
homines hoc impossibile est, apud Deum autem</hi> <emph>150</emph> <hi>omnia possibilia sunt.</hi> 
 Hoc dicto ostenditur non
 difficile esse, sed impossibile. Si enim quomodo camelus
non potest intrare per foramen acus, sic dives
intrare non potest in regna coelorum, nullus divitum
salvus erit. Sed si legamus Isaiam, quomodo
cameli Madian et Epha veniant Jerusalem cum donis
atque muneribus <note>(Isa. LX)</note>: et qui prius curvi
erant, et vitiorum pravitate distorti, ingrediantur
portas Jerusalem, videbimus quomodo et isti cameli,
quibus divites comparantur, cum deposuerint gravem
sarcinam peccatorum, et totius corporis pravitatem,
intrare possint per angustam portam, et arctam
viam, quae ducit ad vitam <hi>(Supra VII)</hi>. Interrogantibus
autem discipulis, et admirantibus austeritatem
<pb n="0138C"/>
dicti, <hi>Quis ergo salvus fiet?</hi> clementia sua severitatem
sententiae temperavit, dicens: <hi>Quae apud
homines impossibilia, apud Deum possibilia sunt.</hi> </p>
<p> <hi>
            <note>(Vers. 27.)</note> Tunc respondens Petrus, dixit ei: Ecce
nos reliquimus omnia, et secuti sumus te: Quid ergo
erit nobis?</hi> Grandis fiducia: Petrus piscator erat,
dives non fuerat, cibos manu et arte quaerebat: et
tamen loquitur confidenter, <hi>Reliquimus omnia.</hi> Et
quia non sufficit tantum relinquere, jungit quod
perfectum est: <hi>et secuti sumus te.</hi> Fecimus quod jussisti,
quid igitur nobis dabis praemii?</p>
<p> <hi>
            <note>(Vers. 28.)</note> Jesus autem dixit illis: Amen dico vobis,
quod vos qui secuti estis me in regeneratione, cum
sederit Filius hominis in sede majestatis suae, sedebitis
et vos super sedes duodecim, judicantes duodecim tribus
<pb n="0138D"/>
Israel.</hi> Non dixit: qui reliquistis omnia, hoc
<pb n="0139A"/>
enim et Crates fecit philosophus, et multi alii divitias
contempserunt; sed qui secuti estis me: <emph>151</emph> 
quod proprie apostolorum est atque credentium. In
regeneratione, cum sederit Filius hominis in sede
majestatis suae, quando ex mortuis de corruptione
resurgent incorrupti, sedebitis et vos in soliis judicantium,
condemnantes duodecim tribus Israel:
quia vobis credentibus, illi credere noluerunt.</p>
<p> <hi>
            <note>(Vers. 29, 30.)</note> Et omnis qui reliquerit domum, vel
fratres, aut sorores, aut patrem, aut matrem, aut uxorem,
aut filios, aut agros propter nomen meum, centuplum
accipiet, et vitam aeternam possidebit. Multi
autem erunt primi novissimi, et novissimi primi.</hi> Locus
iste cum illa sententia congruit, in qua Salvator loquitur: <hi>Non veni pacem mittere, sed gladium. Veni
<pb n="0139B"/>
enim separare hominem a patre suo, et matrem a filia,
et nurum a socru: et inimici hominis domestici ejus (Supra X, 34)</hi>.
Qui ergo propter fidem Christi, et
praedicationem Evangelii, omnes affectus contempserint,
atque divitias et saeculi voluptates: isti centuplum
recipient, et vitam aeternam possidebunt.
Ex occasione hujus sententiae, quidam introducunt
mille annos post resurrectionem, dicentes tunc nobis
centuplum omnium rerum quas dimisimus, et
vitam aeternam esse reddendam: non intelligentes
quod si in caeteris digna sit repromissio, in uxoribus
appareat turpitudo; ut qui unam pro Domino dimiserit,
et centum recipiat in futuro. Sensus ergo
iste est: Qui carnalia pro Salvatore dimiserit, spiritualia
recipiet: quae comparatione et merito sui
<pb n="0139C"/>
ita erunt, quasi si parvo numero centenarius numerus
comparetur. Unde dicit et Apostolus, qui unam
tantum domum, et unius provinciae parvos agros
<pb n="0140A"/>
dimiserat: <hi>Quasi nihil habentes, et omnia possidentes <note>(II Cor. VI, 10)</note>
          </hi>.</p>
<p> <hi>
            <note>(Cap. XX.--Vers. 1 seqq.)</note> Simile est regnum
coelorum homini patrifamilias, qui exiit primo mane
conducere operarios in vineam suam. Conventione autem
facta cum operariis ex denario diurno, misit eos
in vineam suam. Et egressus circa horam tertiam, vidit
alios stantes in foro otiosos, et dixit illis: Ite et
vos in vineam meam, et quod justum fuerit dabo vobis.
Illi autem abierunt.</hi> <emph>152</emph> <hi>Iterum autem exiit circa
sextam et nonam horam, et fecit similiter. Circa undecimam
vero exiit, et invenit alios stantes, et dicit illis:
Quid hic statis tota die otiosi? Dicunt ei: Quia
nemo nos conduxit. Dicit illis: Ite et vos in vineam
meam. Cum sero autem factum esset, dicit dominus
<pb n="0140B"/>
vineae procuratori suo: Voca operarios, et redde illis
mercedem; incipiens a novissimis usque ad primos.
Cum venissent ergo qui circa undecimam horam venerant,
acceperunt singulos denarios. Venientes autem
et primi, arbitrati sunt quod plus essent accepturi: acceperunt
autem et ipsi singulos denarios. Et accipientes,
murmurabant adversus patrem familias, dicentes:
Hi novissimi una hora fecerunt, et pares illos nobis
fecisti, qui portavimus pondus diei et aestus? At ille respondens
uni eorum, dixit.</hi> Parabola ista, vel similitudo
regni coelorum, ex his quae praemissa sunt, intelligitur.
Scriptum est enim ante eam: <hi>Multi erunt
primi novissimi, et novissimi primi.</hi> Non tempori
deferente Domino, sed fidei. Dicitque patremfamilias
primo mane exisse, ut conduceret operarios in
<pb n="0140C"/>
vineam suam, et pretium operis constituisse denarium.
Deinde egressum circa horam tertiam, vidisse
alios stantes in platea otiosos: et illis nequaquam
<pb n="0141A"/>
denarium, sed quod justum est fuisse pollicitum.
Sexta quoque hora et nona fecisse similiter. Undecima
autem invenisse alios stantes, qui tota die
otiosi fuerant, et misisse eos in vineam. Cum autem
sero factum esset, praecepisse procuratori suo,
ut a novissimis inciperet reddere, hoc est, ab operariis
horae undecimae usque ad operarios horae
primae; omnesque pariter contra novissimos invidia
concitatos, iniquitatem arguisse patrisfamilias.
Non quod minus acceperint quam fuerat constitutum,
sed quod plus accipere voluerint his, in quos se clementia
conductoris effuderat. Mihi videntur primae
horae esse operarii Samuel, et Jeremias, et Baptista
Joannes, qui possunt cum Psalmista dicere: <hi>Ex
utero matris meae Deus meus es tu <note>(Ps. XXI, 11)</note>
          </hi>.
<pb n="0141B"/>
Tertiae vero horae operarii sunt, qui a pubertate
servire Deo coeperunt. <emph>153</emph> Sextae horae, qui matura
aetate susceperunt jugum Christi. Nonae, qui
jam declinante [ <hi>Al.</hi> declinant] ad senium. Porro
undecimae, qui ultima senectute: et tamen omnes
pariter accipiunt praemium, licet diversus labor sit.
Sunt qui hanc parabolam aliter edisserant. Prima
hora volunt missum esse in vineam Adam et reliquos
patriarchas usque ad Noe; tertia, ipsum Noe usque
ad Abraham et circumcisionem ei datam; sexta
ab Abraham usque ad Moysen, quando Lex data
est; nona, ipsum Moysen et prophetas; undecima,
apostolos et gentium populum, quibus omnes invident.
Unde hoc ipsum intelligens post horam jam
undecimam, cum esset prope solis occasum et ad
<pb n="0141C"/>
vesperam, Joannes Evangelista loquitur: <hi>Filioli mei,
novissima hora est <note>(I Joan. II, 13)</note>
          </hi>. Et simul considera,
quod injustitiam patrisfamilias, quam in undecimae
horae operariis omnes pariter accusant, in
seipsis non intelligunt. Si enim iniquus est paterfamilias,
non in uno iniquus est, sed in omnibus: quia
non sic laboravit tertiae horae operarius, quomodo
ille qui a prima hora est missus in vineam. Similiter
et sextae horae operarius minus laboravit tertiae
horae operario; et nonae, sextae horae operario.
Omnis itaque retro vocatio gentibus invidet, et in
Evangelii torquetur gratia. Unde et Salvator concludens
parabolam: <hi>Erunt,</hi> inquit <hi>primi novissimi,
et novissimi primi.</hi> Quod Judaei de capite vertantur
in caudam: et nos de cauda mutemur in caput.</p>
<p>
          <pb n="0141D"/> <hi>
            <note>(Vers. 13.)</note> Amice, non facio tibi injuriam.</hi> Legi in
 cujusdam libro, amicum istum qui increpatur a patrefamilias,
primae horae operarium, protoplastum
intelligi, et eos qui illo tempore crediderunt.</p>
<p>
          <pb n="0142A"/> <hi>Nonne ex denario convenisti mecum?</hi> Denarius figuram
regis habet. Recepisti ergo mercedem quam
tibi promiseram, hoc est, imaginem et similitudinem <emph>154</emph> 
 meam: quid quaeris amplius; et non tam ipse
plus accipere, quam alium nihil accipere desideras,
quasi alterius consortio minuatur praemii meritum?</p>
<p> <hi>
            <note>(Vers. 14, 15.)</note> Tolle quod tuum est, et vade. Volo
autem et huic novissimo dare sicut et tibi: Aut non licet
mihi quod volo, facere?</hi> Judaeus in Lege non gratia,
sed opere salvatur. Qui enim fecerit eam, vivet
in ea. Unde dicitur ad eum:</p>
<p> <hi>
            <note>(Vers. 16.)</note> An oculus tuus nequam est, quia ego
bonus sum? Sic erunt novissimi primi, et primi novissimi.
Multi enim sunt vocati, pauci vero electi.</hi> Idipsum
sonat et illa Lucae parabola, ubi major filius minori
<pb n="0142B"/>
invidet, et non vult eum recipi poenitentem, et patrem
accusat injustitiae. Et ut sciamus hunc esse
sensum quem diximus, titulus parabolae hujus finisque
consentiunt. <hi>Sic erunt,</hi> inquit, <hi>novissimi primi,
et primi novissimi. Multi enim sunt vocati, pauci vero
electi.</hi> </p>
<p> <hi>
            <note>(Vers. 17 seqq.)</note> Et ascendens Jesus Jerosolymam,
assumpsit duodecim discipulos suos secreto, et ait illis:
Ecce ascendimus Jerosolymam, et Filius hominis
tradetur principibus sacerdotum et Scribis: et condemnabunt
eum morte, et tradent eum gentibus ad illudendum,
et flagellandum, et crucifigendum, et tertia
die resurget.</hi> Crebro hoc ipsum discipulis dixerat:
sed quia multis in medio disputatis, poterat labi de
memoria quod audierant, iturus Jerosolymam, et secum
<pb n="0142C"/>
ducturus apostolos, ad tentationem eos parat:
ne cum venerit persecutio et crucis ignominia, scandalizentur.</p>
<p> <hi>
            <note>(Vers. 20, 21.)</note> Tunc accessit ad eum mater filiorum
Zebedaei cum filiis suis, adorans et petens aliquid ab
eo. Qui dixit ei: Quid vis? Ait illi: Dic ut sedeant
hi duo filii mei, unus ad dexteram tuam, et unus ad
sinistram in regno tuo.</hi> Unde opinionem regni habet
mater filiorum Zebedaei, ut cum Dominus dixerit: <hi>Filius hominis tradetur principibus sacerdotum et Scribis,
et condemnabunt eum morte, et tradent gentibus
ad illudendum, et flagellandum, et crucifigendum;</hi> 
 et
ignominiam <emph>155</emph> passionis timentibus discipulis
annuntiaret, illa postulet gloriam triumphantis? hac,
ut reor, ex causa, quia post omnia dixerat Dominus:
<pb n="0142D"/> <hi>et tertia die resurget,</hi> 
 putavit eum mulier post resurrectionem
illico regnaturum; et hoc quod in secundo
adventu promittitur, in primo esse complendum, et
aviditate feminea praesentia cupit, immemor futurorum.
<pb n="0143A"/>
Quod autem interrogat Dominus, et, illa petente,
respondit: <hi>Quid vis?</hi> non venit de ignorantia:
sed ex ejus persona dicitur, qui flagellandus et crucifigendus
erat: quomodo et in Hemorrhousa: <hi>Quis
me tetigit <note>(Luc. VIII, 15)</note>
          </hi>? Et de Lazaro: <hi>Ubi posuistis
eum <note>(Joan. XI, 34)</note>
          </hi>? In veteri quoque Testamento: <hi>Adam, ubi es 
 <note>(Gen. III, 9)</note>
          </hi>? Et: <hi>Descendens videbo si
juxta clamorem, qui venit ad me, perficiant: sin autem
non est, ut sciam <note>(Gen. XVIII, 21)</note>
          </hi>. Postulat autem
mater filiorum Zebedaei errore muliebri et pietatis
affectu, nesciens quid peteret. Nec mirum si ista arguatur
imperitiae; cum de Petro dicatur, quando
tria vult facere tabernacula, <hi>nesciens quid diceret <note>(Marc. IX)</note>
          </hi>.</p>
<p> <hi>
            <note>(Vers. 22.)</note> Respondens autem Jesus, dixit: Nescitis
<pb n="0143B"/>
quid petatis.</hi> Mater postulat, et Dominus discipulis
loquitur, intelligens preces ejus ex filiorum descendere
voluntate.</p>
<p> <hi>Potestis bibere calicem, quem ego bibiturus sum? Dicunt
ei: Possumus.</hi> Calicem in Scripturis divinis
passionem intelligimus, juxta illud: <hi>Pater, si possibile
est, transeat a me calix iste <note>(Matt. XXVI, 39)</note>
          </hi>. Et
in psalmo: <hi>Quid retribuam Domino pro omnibus quae
retribuit mihi? Calicem salutaris accipiam, et nomen
Domini invocabo <note>(Ps. CXV, 3 et seqq.)</note>
          </hi>; statimque infert
quis iste sit calix: <hi>Pretiosa in conspectu Domini
mors Sanctorum ejus.</hi> </p>
<p> <hi>
            <note>(Vers. 23.)</note> Ait illis: Calicem quidem meum bibetis:
sedere autem ad dexteram meam et sinistram, non est
meum dare vobis, sed quibus paratum est a Patre meo.</hi> 
<pb n="0143C"/>
Quaeritur quomodo calicem martyrii filii Zebedaei,
Jacobus videlicet et Joannes biberint, cum Scriptura
narret Jacobum tantum Apostolum ab Herode capite
truncatum <note>(Act. XII)</note>: Joannes autem propria morte
vitam finierit. Sed si legamus ecclesiasticas historias,
in quibus <emph>156</emph> fertur, quod et ipse propter
martyrium sit missus in ferventis olei dolium, et
inde ad suscipiendam coronam Christi athleta processerit,
statimque relegatus in Pathmos insulam
sit, videbimus martyrio animum non defuisse, et bibisse
Joannem calicem confessionis: quem et tres
pueri in camino ignis biberunt <note>(Dan. III)</note>, licet persecutor
non fuderit sanguinem. Quod autem dicit: <hi>sedere ad dextram meam et sinistram, non est meum
dare vobis, sed quibus paratum est a Patre meo,</hi> 
 sic
<pb n="0144A"/>
intelligendum est: Regnum coelorum non est dantis,
sed accipientis. Non est enim acceptio personarum
apud Deum <note>(Act. X, 34)</note>: sed quicumque talem se
praebuerit ut regno coelorum dignus fiat, hic accipiet,
quod non personae, sed vitae paratum est. Si itaque
tales estis qui consequamini regnum coelorum, quod
Pater meus triumphantibus et victoribus praeparavit,
vos quoque accipietis illud. Alii de Moyse et
Elia dictum volunt: quos paulo ante in monte cum
eo viderant loquentes: sed mihi nequaquam videtur.
Ideo enim sedentium in regno coelorum vocabula
non dicuntur; ne paucis nominatis, caeteri putarentur
exclusi.</p>
<p> <hi>
            <note>(Vers. 24.)</note> Et audientes decem, indignati sunt de
duobus fratribus.</hi> Decem apostoli non indignantur
<pb n="0144B"/>
matri filiorum Zebedaei, nec ad mulieris audaciam
referunt postulantis; sed ad filios, quod ignorantes
mensuram suam, immodica cupiditate exarserent,
quibus et Dominus dixerat: <hi>Nescitis quid petatis.</hi> 
Subintelligitur autem vel ex responsione Domini,
vel ex indignatione apostolorum, quod filii matrem
immiserint ad grandia postulanda.</p>
<p> <hi>
            <note>(Vers. 25 seqq.)</note> Jesus autem vocavit eos ad se, et
ait: Scitis quia principes gentium dominantur eorum;
et qui majores sunt, potestatem exercent in eos. Non
ita erit inter vos: sed quicumque voluerit inter vos major
fieri, sit vester minister. Et qui voluerit inter vos
primus esse, erit vester servus.</hi> Humilis magister et
mitis, nec cupiditatis immodicae duos [ <hi>Al.</hi> suos] arguit
postulantes; nec decem reliquos indignationis
<pb n="0144C"/>
increpat et livoris, sed tale ponit <emph>157</emph> exemplum,
quo doceat eum majorem esse, qui minor fuerit, et
illum dominum fieri, qui omnium servus sit. Frustra
igitur aut illi immoderata quaesierint: aut isti dolent
super majorum desiderio: cum ad summitatem virtutum
non potentia, sed humilitate veniatur. Denique
sui proponit exemplum, ut si dicta parvipenderent,
erubescerent ad opera, et dicit:</p>
<p> <hi>
            <note>(Vers. 28.)</note> Sicut Filius hominis non venit ministrari,
sed ministrare.</hi> Nota, quod crebro diximus, eum
qui ministrat, appellari Filium hominis.</p>
<p> <hi>Et dare animam suam redemptionem pro multis.</hi> Quando formam servi accepit, ut pro mundo sanguinem
funderet <note>(Philipp. II)</note>. Non dixit animam
suam redemptionem dare pro omnibus, sed pro
<pb n="0145A"/>
multis, id est, pro his qui credere voluerint.</p>
<p> <hi>
            <note>(Vers. 19 seqq.)</note> Et egredientibus illis ab Jericho,
secuta est eum turba multa. Et ecce duo caeci sedentes
secus viam, audierunt quia Jesus transiret; et clamaverunt,
dicentes: Domine, miserere nostri, fili David.
Turba autem increpabat eos ut tacerent. At illi magis
clamabant, dicentes: Domine, miserere nostri, fili David.</hi> 
Multi latrones erant in Jericho, qui egredientes
et descendentes de Jerusalem, interficere et vulnerare
consueverant: idcirco Dominus venit Jericho
cum discipulis suis, ut liberet vulneratos, et multam
turbam secum trahat. Denique postquam egredi volunt
ab Jericho, secuta est eum turba multa. Si
mansisset Jerosolymis, et numquam ad humilia descendisset,
turba usque hodie sederet in tenebris,
<pb n="0145B"/>
et in umbra mortis. <emph>158</emph> Sed et duo caeci erant
juxta viam. Caecos appellat qui necdum dicere poterant: <hi>In lumine tuo videbimus lumen 
 <note>(Ps. XXXV, 10)</note>
          </hi>.
Secus viam, quia videbantur quidem Legis habere
notitiam: sed viam, quae Christus est, ignorabant:
quos plerique Pharisaeos intelligunt et Sadducaeos,
alii vero utrumque populum, et veteris Testamenti
et novi: quod alter scriptam Legem, alter naturalem
sequens, sine Christo caecus erat. Hi quia per se
videre non poterant, audierunt praeconia Salvatoris,
et confessi sunt filium David. Sin autem uterque caecus
refertur ad populum Judaeorum, hoc quod sequitur, <hi>Increpabat eos turba,</hi> 
 super ethnicis intelligendum
est: quos Apostolus monet ne glorientur, et
superbiant contra radicem suam <note>(Rom. XI)</note>; sed cum
<pb n="0145C"/>
ipsi errore priorum inserti fuerint ex oleastro in
bonam olivam, nequaquam debeant invidere priorum
saluti. <hi>Miserere nostri, fili David.</hi> Increpantur
a turbis, et nihilominus non tacent: sed crebrius
idipsum ingeminant, ut desiderium plenum verae lucis
ostendant.</p>
<p> <hi>
            <note>(Vers. 32, 33.)</note> Et stetit Jesus, et vocavit eos, et ait:
<pb n="0146A"/>
Quid vultis ut faciam vobis? Dicunt illi: Domine, ut
aperiantur oculi nostri.</hi> Caeci erant, quo pergerent
ignorabant, et sequi non poterant Salvatorem. Multae
foveae in Jericho, multae rupes et praerupta in
profundum vergentia: idcirco Dominus stat, ut venire
possint et vocari jubet, ne turbae prohibeant:
et interrogat quasi ignorans quid velint, ut ex responsione
caecorum manifesta <emph>159</emph> debilitas pateat,
et virtus ex remedio cognoscatur.</p>
<p> <hi>
            <note>(Vers. 34.)</note> Misertus autem eorum Jesus, tetigit oculos
eorum: et confestim viderunt, et secuti sunt eum.</hi> 
Tangit oculos, et praestat artifex quod natura non
dederat. Aut certe quod debilitas tulerat, donat misericordia.
Statimque viderunt, et secuti sunt eum.
Qui ante in Jericho contracti sedebant, et clamare
<pb n="0146B"/>
tantum noverant, postea sequuntur Jesum, non tam
pedibus quam virtutibus.</p>
<p> <hi>
            <note>(Cap. XXI.--Vers. 1 seqq.)</note> Et cum appropinquasset
Jerosolymis, et venisset Bethphage ad montem
Oliveti, tunc Jesus misit duos discipulos, dicens eis:
Ite in castellum quod contra vos est: et statim invenietis
asinam alligatam, et pullum cum ea: solvite et
adducite mihi. Et si quis vobis aliquid dixerit, dicite:
Quia Dominus his opus habet: et confestim dimittet eos.</hi> 
Egreditur de Jericho, turbis eductis inde quamplurimis,
et caecis reddita sanitate, appropinquat Jerosolymis,
magnis ditatus mercibus: salute credentium
reddita, ingredi cupit urbem pacis, et locum visionis
Dei, et arcem speculatorii. Cumque appropinquaret
Jerosolymis, et venisset Bethphage ad <hi>domum
<pb n="0146C"/>
maxillarum</hi> (qui sacerdotum viculus erat, et confessionis
portabat typum; et erat situs in monte Oliveti,
ubi lumen scientiae, ubi laborum et dolorum requies),
misit duos discipulos suos, <foreign xml:lang="greek">θεωρητικὸν καὶ
ἐργαστικὸν,</foreign> id est, <hi>scientiam et operam,</hi> ut ingrederentur
castellum. Dixitque eis: <hi>Ite in castellum quod
contra vos est.</hi> Contra apostolos enim erat, nec jugum
<pb n="0147A"/>
doctrinarum volebat accipere. <hi>Et statim,</hi> inquit, <hi>invenietis asinam alligatam, et pullum cum ea: solvite
et adducite mihi.</hi> 
 Alligata erat asina multis vinculis
peccatorum. Pullus quoque lascivus, et frenorum
impatiens <emph>160</emph> cum matre, secundum Evangelium
Lucae <note>(Cap. XIX)</note>, multos habebat dominos,
non uni errori et dogmati subditus: et tamen multi
domini qui sibi potestatem illicitam vindicabant,
videntes verum Dominum, et servos ejus venisse,
qui ad solvendum missi fuerant, non audent resistere.
Quae sit autem asina, et pullus asinae, dicemus in
subditis.</p>
<p> <hi>
            <note>(Vers. 4, 5.)</note> Hoc autem factum est, ut adimpleretur
quod dictum est per prophetam, dicentem: Dicite filiae
Sion, Ecce rex tuus venit tibi mansuetus, sedens super
<pb n="0147B"/>
asinam et pullum filium subjugalis.</hi> Hoc in propheta
Zacharia scriptum est: de quo plenius, si vitae spatium
fuerit, in suo dicetur loco. Nunc stringendum
breviter, quod secundum litteram in parvo itineris
spatio super utrumque animal sedere non quiverit.
Aut enim sedit asinae, et pullus absque sessore fuit:
aut si pullo, quod magis competit, usus est ad sedendum,
asina ducta est libera. Ergo cum historia
vel impossibilitatem habeat, vel turpitudinem, ad
altiora transmittimur: ut asina ista quae subjugalis
fuit, et edomita, et jugum legis traxerat, Synagoga
intelligatur; pullus asinae, lascivus et liber, Gentium
populus, quibus sederit Jesus, et missis ad eos
 duobus discipulis suis, uno in Circumcisionem, et
altero in Gentes.</p>
<p>
          <pb n="0147C"/> <hi>
            <note>(Vers. 6, 7.)</note> Euntes autem discipuli, fecerunt sicut
praecepit illis Jesus. Et adduxerunt asinam et pullum:
et imposuerunt super eos vestimenta sua, et eum desuper
sedere fecerunt.</hi> Pullus iste et asina, quibus apostoli
sternunt vestimenta sua, ut Jesus mollius sedeat,
ante adventum Salvatoris nudi erant, multisque
sibi in eos dominatum vindicantibus, absque operimento
frigebant. Postquam vero suscepere apostolicas
vestes, pulchriores effecti, Dominum habuere
sessorem. Vestis autem apostolica, <emph>161</emph> vel doctrina
virtutum, vel edissertio Scripturarum intelligi
potest, sive Ecclesiasticorum dogmatum varietates:
<pb n="0148A"/>
quibus nisi anima instructa fuerit et ornata, sessorem
habere Dominum non meretur.</p>
<p> <hi>
            <note>(Vers. 8.)</note> Plurima autem turba straverunt vestimenta
sua in via.</hi> Videte differentiam uniuscujusque
personae. Apostoli vestimenta sua super asinum ponunt,
turba quae vilior est, substernit pedibus asini;
necubi offendat in lapidem, ne calcet spinam, ne
labatur in foveam.</p>
<p> <hi>Alii autem caedebant ramos de arboribus, et sternebant
in via.</hi> De arboribus frugiferis, quibus mons
Oliveti consitus est, caedebant ramos, sternebantque
in via: ut prava recta facerent, et aequarent inaequalia:
quo rectius atque securius in corde credentium,
Christus, daemonum atque vitiorum victor incederet.</p>
<p>
          <pb n="0148B"/> <hi>
            <note>(Vers. 9.)</note> Turbae autem quae praecedebant, et quae
sequebantur, clamabant, dicentes: Osanna filio David:
benedictus qui venit in nomine Domini; osanna in
excelsis.</hi> Quia manifesta est historia, spiritualem sequamur
ordinem disserendi. Turbae quae egressae
fuerant de Jericho, et secutae sunt Salvatorem ac
discipulos ejus, postquam pullum asinae solutum viderunt
(qui ante ligatus fuerat) et apostolorum vestibus
exornatum, et sedentem super eum Dominum
Jesum, supposuerunt vestimenta sua, et straverunt
viam ramis arborum. Cumque opere cuncta fecissent,
vocis quoque tribuunt testimonium: et praecedentes
 atque sequentes non brevi atque silenti
confessione, sed clamore plenissimo resonant: <hi>Osanna 
 filio David, benedictus qui venit in nomine
<pb n="0148C"/>
Domini.</hi> Quod autem dicit: <hi>Turbae quae praecedebant
et quae sequebantur,</hi> utrumque ostendit populum, et
qui ante Evangelium, et qui post Evangelium Domino
crediderunt, consona Jesum confessionis voce
laudare: et secundum superioris parabolae exemplum
diversarum horarum operarios, unum fidei
accipere praemium. Porro quod sequitur: <hi>Osanna
filio David,</hi> quid significet, <emph>162</emph> et ante annos plurimos
in brevi epistola ad Damasum, tunc Romanae
urbis episcopum, dixisse memini; et nunc
perstringam breviter. In centesimo decimo septimo
psalmo, qui manifeste de adventu Salvatoris scriptus
<pb n="0149A"/>
est, inter caetera hoc quoque legimus: <hi>Lapidem
quem reprobaverunt aedificantes, hic factus est in caput
anguli. A Domino factum est istud</hi> [Al. <hi>et] hoc
est mirabile in oculis nostris. Haec est dies quam fecit
Dominus, exsultemus, et laetemur in ea.</hi> Statimque
jungitur: <hi>O Domine, salvum me fac: O domine, 
 bene prosperare. Benedictus qui venit in nomine Domini:
benediximus vobis de domo Domini,</hi> et caetera <note>(Psal. CXVII, 22 seqq.)</note>.
Pro eo quod habetur in Septuaginta
interpretibus; <foreign xml:lang="greek">ὦ Κύριε, σῶσον δὴ,</foreign> id est, <hi>o Domine, salvum fac;</hi> 
 in Hebraeo legimus: ANNA
ADONAI OSIANNA ( ), quod manifestius
interpretatus est Symmachus dicens: <hi>Obsecro,
Domine, salvum, fac, obsecro.</hi> Nemo ergo putet ex
duobus verbis, Graeco videlicet, et Hebraeo, sermonem
<pb n="0149B"/>
esse compositum, sed totum Hebraicum: et
significare quod adventus Christi salus mundi sit.
Unde et sequitur: <hi>Benedictus qui venit in nomine
Domini.</hi> Salvatore quoque id ipsum in Evangelio
comprobante: <hi>Ego veni in nomine Patris mei, et non
me recepistis. Alius veniet in nomine suo, et recipietis
eum <note>(Joan. V, 4)</note>
          </hi>. Necnon quod jungitur, <hi>Osanna,</hi> 
id est, <hi>salus in excelsis,</hi> perspicue ostenditur, quod
adventus Christi non tantum hominum salus, sed
totius mundi sit: terrena jungens coelestibus: <hi>Ut
omne genu ei flectatur</hi> [Al. <hi>flectat], coelestium, terrestrium,
et infernorum <note>(Philipp. II, 10)</note>
          </hi>.</p>
<p> <hi>
            <note>(Vers. 10.)</note> Et cum intrasset Jerosolymam, commota
est universa civitas, dicens: Quis est hic? Populi</hi> 
[Al. <hi>Multi] autem dicebant.</hi> Introeunte Jesu cum
<pb n="0149C"/>
turba tota, Jerosolymorum civitas commovetur,
mirans frequentiam, nesciens veritatem, et dicens: <hi>Quis est hic?</hi> 
 Quod quidem in alio loco dicentes angelos
legimus: <hi>Quis est iste rex gloriae <note>(Ps. XXIII, 8)</note>
          </hi>?
Aliis autem vel ambigentibus, vel interrogantibus,
vilis plebecula confitetur: a minoribus incipiens,
ut ad majora perveniat, et dicit:</p>
<p> <emph>163</emph> <hi>Hic est Jesus propheta a Nazareth Galilaeae.</hi> 
Propheta, quem et Moyses similem sui dixerat esse
venturum, et qui proprie apud Graecos cum arthro
scribitur. A Nazareth autem Galilaeae, quia ibi
<pb n="0150A"/>
educatus fuerat: ut flos campi nutriretur in flore
virtutum.</p>
<p> <hi>
            <note>(Vers. 12, 13.)</note> Et intravit Jesus in templum Dei:
et ejiciebat omnes vendentes et ementes in templo, et
mensas nummulariorum, et cathedras vendentium columbas
evertit. Et dixit eis: Scriptum est: Domus
mea, domus orationis vocabitur: vos autem fecistis
illam speluncam latronum.</hi> Comitatus Jesus turba credentium
(quae vestimenta sua ut illaeso pede pullus
incederet, straverat), ingreditur templum, et ejicit
omnes qui vendebant et emebant in templo: mensasque
nummulariorum subvertit, et cathedras vendentium
columbas dissipavit, dixitque eis, de Scripturis
sanctis testimonium proferens <note>(Isai. LVI)</note>: quod
domus Patris ejus, orationis domus esse deberet,
<pb n="0150B"/>
non spelunca latronum, vel domus negotiationis <note>(Jerem. VII)</note>:
sicut in alio Evangelista scriptum est <note>(Joan. II)</note>.
Ex hoc primum sciendum, quod juxta
mandata Legis augustissimo in toto orbe templo
Domini, et de cunctis pene regionibus Judaeorum
illuc populo confluente, innumerabiles immolabantur
hostiae, maxime festis diebus, taurorum, arietum,
hircorum: pauperibus ne absque sacrificio
essent, pullos columbarum, et turtures offerentibus:
accidebat plerumque, ut qui de longe venerant, non
haberent victimas. Excogitaverunt igitur sacerdotes,
quomodo praedam de populo facerent, et omnia
animalia quibus opus erat ad sacrificia, vendebant,
ut et venderent non habentibus, et ipsi rursum empta
susciperent. Hanc stropham eorum crebra venientium
<pb n="0150C"/>
inopia dissipabat, qui indigebant sumptibus,
et non solum <emph>164</emph> hostias non habebant, sed
ne unde emerent quidem aves et vilia munuscula.
Posuerunt itaque et nummularios qui mutuam sub
cautione darent pecuniam. Sed quia erat Lege praeceptum <note>(Levit. XXV, et Deut. XXIII)</note>,
ut nemo usuras
acciperet, et prodesse non poterat pecunia fenerata,
quae commodi nihil haberet, et interdum sortem
perderet, excogitaverunt et aliam technam, ut pro
nummulariis, <hi>Collybistas</hi> facerent, cujus verbi
proprietatem Latina lingua non exprimit. <hi>Collyba</hi> 
<pb n="0151A"/>
dicuntur apud eos, quae nos appellamus <hi>tragemata,</hi> 
vel vilia munuscula. Verbi gratia, frixi [ <hi>Al.</hi> fricti]
ciceris, uvarumque passarum, et poma diversi generis.
Igitur quia usuras accipere non poterant Collybistae,
qui pecuniam fenerati erant, pro usuris
accipiebant varias species, ut quod in nummo non
licebat, in his rebus exigerent quae nummis coemuntur,
quasi non hoc ipsum Ezechiel praedicaverit,
dicens: <hi>Usuram et superabundantiam non accipietis <note>(Ezech. XXII, 12)</note>
          </hi>.
Istiusmodi Dominus cernens
in domo Patris negotiationem seu latrocinium,
ardore spiritus concitatus (juxta quod scriptum est
in sexagesimo octavo psalmo <note>(Vers. 10)</note>: <hi>Zelus domus
tuae comedit me</hi> ), fecit sibi flagellum de funiculis,
et tantam hominum multitudinem ejecit de templo,
<pb n="0151B"/>
dicens: <hi>Scriptum est: Domus mea, domus orationis
vocabitur: vos autem fecistis eam speluncam latronum.</hi> 
Latro enim est, et templum Dei in latronum convertit
specum, qui lucra de religione sectatur, cultusque
ejus non tam cultus Dei quam negotiationis
occasio est. Hoc juxta historiam: caeterum secundum
mysticos intellectus, quotidie Jesus ingreditur
templum Patris, et ejicit omnes tam episcopos et
presbyteros et diaconos, quam laicos, et universam
turbam de Ecclesia sua, et unius criminis habet
vendentes pariter et ementes. Scriptum est enim: <hi>Gratis accepistis, gratis date.</hi> 
 <emph>165</emph> Mensas quoque
nummulariorum subvertit. Observa, propter avaritiam
sacerdotum, altaria Dei nummulariorum mensas
appellari. Cathedrasque vendentium columbas
<pb n="0151C"/>
evertit, qui vendunt gratiam Spiritus sancti, et omnia
faciunt, ut subjectos populos devorent, de quibus
dicit [ <hi>Al.</hi> dicitur]: <hi>Qui devorant populum meum
sicut escam panis <note>(Ps. XIII, 4)</note>
          </hi>. Juxta simplicem intelligentiam,
columbae non erant in cathedris, sed
in caveis, nisi forte columbarum institores sedebant
in cathedris. Quod penitus absurdum est, quia
in cathedris, magistrorum magis dignitas indicatur,
quae ad nihilum redigitur, cum mixta fuerit lucris.
Quod de Ecclesiis diximus, unusquisque de se intelligat.
Dicit enim Apostolus: <hi>Vos estis templum
Dei, et Spiritus sanctus habitat in vobis <note>(I Cor. VI, 15,
et II Cor. III, 16)</note>
          </hi>. Non sit in domo pectoris nostri
negotiatio, non ementium vendentiumque commercia,
<pb n="0152A"/>
non donorum cupiditas, ne ingrediatur Jesus
iratus et rigidus, et non aliter mundet templum
suum, nisi flagello adhibito, ut de spelunca latronum,
et de domo negotiationis, domum faciat orationis.</p>
<p> <hi>
            <note>(Vers. 14.)</note> Et accesserunt ad eum caeci et claudi
in templo, et sanavit eos.</hi> Nisi mensas nummulariorum
evertisset, cathedrasque columbas vendentium,
caeci et claudi lucem pristinam, et concitum gradum
non meruissent recipere.</p>
<p> <hi>
            <note>(Vers. 15.)</note> Videntes autem principes sacerdotum et
Scribae mirabilia quae fecit, et pueros clamantes in
templo, et dicentes: Osanna filio David, indignati
sunt, et dixerunt ei: Audis quid isti dicunt?</hi> Plerique
arbitrantur maximum esse signorum, quod Lazarus
<pb n="0152B"/>
suscitatus est <note>(Joan. XI)</note>, quod caecus ex utero
lumen acceperit <note>(Joan. IX)</note>, quod ad Jordanem vox
audita sit Patris <note>(Joan. III)</note>, quod transfiguratus in
monte gloriam ostenderit triumphantis <note>(Matth. XVII)</note>.
Mihi inter omnia signa quae fecit hoc videtur mirabilius
esse, quod unus homo, et illo tempore
contemptibilis, et intantum vilis <emph>166</emph> ut postea
crucifigeretur, Scribis et Pharisaeis contra se saevientibus,
et videntibus lucra sua destrui, potuerit ad
unius flagelli verbera tantam ejicere multitudinem,
mensasque subvertere, et cathedras confringere, et
alia facere, quae infinitus non fecisset exercitus.
Igneum enim quiddam atque sidereum radiabat ex
oculis ejus, et divinitatis majestas lucebat in facie.
Cumque manum non audeant injicere sacerdotes,
<pb n="0152C"/>
tamen opera calumniantur, et testimonium populi
atque puerorum qui clamabant, <hi>Osanna filio David,</hi> 
vertunt in calumniam: quod videlicet hoc non dicatur
nisi soli Filio Dei. Videant ergo episcopi, et
quantumlibet sancti homines, cum quanto periculo
 dici ista sibi patiantur [ <hi>Al.</hi> patiuntur], si Domino
cui vere hoc dicebatur, quia necdum erat solida
credentium fides, pro crimine impingitur.</p>
<p> <hi>
            <note>(Vers. 16.)</note> Jesus autem dicit eis: Utique. Numquam
legistis, quia ex ore infantium et lactentium perfecisti
laudem?</hi> Quam moderate sententiam temperat,
et responsio utrimque vergens, et calumniae
non patens? Non dixit quod Scribae audire cupiebant,
bene faciunt pueri, ut mihi testimonium perhibeant,
<pb n="0153A"/>
nec rursum, errant: pueri sunt, debetis aetati
ignoscere; sed profert exemplum de octavo psalmo,
ut, tacente Domino, Scripturarum testimonium puerorum
dicta firmaret.</p>
<p> <hi>
            <note>(Vers. 17.)</note> Et relictis illis, abiit foras extra civitatem
in Bethaniam, ibique mansit.</hi> Reliquit incredulos,
et urbem egressus contradicentium, ivit <hi>Bethaniam,</hi> 
quod interpretatur <hi>domus obedientiae,</hi> jam tunc vocationem
gentium praefigurans, ibique mansit, quia in
Israel permanere non potuit. Hoc quoque intelligendum
est, quod tantae fuerit paupertatis, et ita nulli
adulatus sit, ut in urbe maxima nullum hospitem,
nullam invenerit mansionem, sed in agro <emph>167</emph> parvulo
apud Lazarum sororesque ejus habitaret:
eorum quippe vicus Bethania est.</p>
<p>
          <pb n="0153B"/> <hi>
            <note>(Vers. 18, seqq.)</note> Mane autem revertens in civitatem,
esuriit. Et videns fici arborem unam secus viam, venit ad
eam, et nihil invenit in ea, nisi folia tantum. Et ait illi:
Numquam ex te fructus nascatur in sempiternum, et
arefacta est continuo ficulnea. Et videntes discipuli
mirati sunt, dicentes: Quomodo continuo aruit?</hi> Discussis
noctis tenebris, matutina luce radiante, et
vicina meridie, in qua Dominus passione sua illustraturus
erat orbem, cum in civitatem reverteretur,
esuriit, vel veritatem humanae carnis ostendens, vel
esuriens salutem credentium, et aestuans ad incredulitatem
Israelis. Cumque vidisset arborem unam
(quam intelligimus Synagogam, et conciliabulum
Judaeorum) juxta viam: habebat enim Legem, et
ideo juxta viam erat, quia non credebat in viam,
<pb n="0153C"/>
venit ad eam, stantem scilicet et immobilem, et non
habentem Evangelii pedes: nihilque invenit in ea,
nisi folia tantum, promissionum strepitum, traditiones
Pharisaicas, et jactationem Legis, et ornamenta
verborum absque ullis fructibus veritatis.
Unde et alius evangelista dicit: <hi>Nondum enim erat
tempus <note>(Marc X. 13)</note>
          </hi>; sive quod tempus nondum
venerat salvationis Israel, eo quod nondum Gentilium
populus subintrasset, sive quod praeterisset tempus
fidei, quia ad illum primum veniens, et spretus,
transisset ad nationes. <hi>Et ait illi: Numquam ex te
fructus nascatur,</hi> vel <hi>in sempiternum,</hi> vel <hi>in saeculum:</hi> 
utrumque enim <foreign xml:lang="greek">αἰὼν</foreign> [ <hi>Al.</hi> <foreign xml:lang="greek">αἰῶνα</foreign>] Graecus sermo significat.
Et arefacta est liculnea, quae esuriente Domino,
cibos quos ille cupierat, non habebat. Sic
<pb n="0153D"/>
autem aruerunt folia, ut truncus ipse remaneret, et
fractis ramis, vireret [ <hi>Al.</hi> viveret] radix, quae in novissimo
tempore si credere voluerit, virgulta fidei
pullulet, impleaturque Scriptura, dicens: <hi>Est arbori
spes [Job XIV, 7]</hi>. Juxta litteram autem Dominus
passurus in populis, et bajulaturus scandalum crucis,
debuit discipulorum animos signi anticipatione firmare.
Unde et discipuli mirantur, dicentes: <hi>Quomodo
continuo aruit?</hi> <emph>168</emph> Potuit ergo Salvator
<pb n="0154A"/>
eadem virtute etiam inimicos siccare suos, nisi eorum
per poenitentiam exspectasset salutem.</p>
<p> <hi>
            <note>(Vers. 21, 22.)</note> Respondens autem Jesus, ait eis:
Amen dico vobis, si habueritis fidem, et non haesitaveritis,
non solum de ficulnea facietis; sed et si
monti huic dixeritis: Tolle et jacta te in mare, fiet.
Et omnia quaecumque petieritis in oratione credentes,
accipietis.</hi> Latrant contra nos Gentilium canes in suis
voluminibus, quae in impietatis propriae memoriam
reliquerunt, asserentes apostolos non habuisse fidem,
quia montes transferre non potuerint. Quibus
nos respondebimus, multa facta esse signa a Domino,
juxta Joannis Evangelistae testimonium, quae
scripta essent, mundus capere non posset <note>(Joan.
XXI, 25)</note>. Non quo mundus volumina capere non
<pb n="0154B"/>
potuerit, quae potest, quamvis multiplicia sint, unum
armariolum, vel unum capere scrinium: sed quod
magnitudinem signorum prae miraculis et incredulitate
ferre non possit. Igitur et haec credimus
fecisse apostolos, sed ideo scripta non esse, ne infidelibus
contradicendi major daretur occasio. Alioquin
interrogemus eos, utrum credant his signis,
quae scripta narrantur, an non. Et cum incredulos
viderimus, consequenter probabimus, nec majoribus
eos credituros fuisse, qui minoribus non crediderint.
Hoc adversum illos. Caeterum nos, ut ante jam diximus,
montem diabolum intelligamus superbientem,
et jactantem se contra Creatorem suum, qui a
propheta mons corruptus appellatur. Et cum animam
hominis possederit, et in ea fuerit radicatus, ab
<pb n="0154C"/>
apostolis, et his qui similes apostolorum sunt, transferri
potest in mare, hoc est, in loca salsa, et fluctuantia,
et amara, quae nullam habent dulcedinem
Dei. Idipsum et in Psalmis legitur: <hi>Non timebimus
dum turbabitur terra, et transferentur montes in cor
maris <note>(Ps. XLV, 2)</note>
          </hi>.</p>
<p> <hi>
            <note>(Vers. 23.)</note> Et cum venisset in templum, accesserunt
ad eum docentem principes sacerdotum et seniores
populi, dicentes: In qua potestate haec facis? Et quis
tibi dedit hanc potestatem?</hi> Diversis verbis eamdem
quam supra calumniam struunt, quando <emph>169</emph> dixerunt: <hi>In Beelzebub principe daemoniorum ejicit hic
daemonia.</hi> 
 Quando enim dicunt: <hi>In qua potestate haec
facis?</hi> de Dei dubitant potestate, et subintelligi volunt
diaboli esse quod faciat. Addentes quoque:
<pb n="0154D"/> <hi>Quis tibi dedit hanc potestatem?</hi> 
 manifestissime Dei
Filium negant, quem putant non suis viribus, sed
alienis signa facere.</p>
<p> <hi>
            <note>(Vers. 24 seqq.)</note> Respondens autem Jesus, dixit eis:
Interrogabo vos et ego unum sermonem, quem si dixeritis
mihi, et ego vobis dicam in qua potestate haec facio.
Baptismus Joannis unde erat, e coelo an ex hominibus?
At illi cogitabant inter se, dicentes: Si dixerimus,
E coelo, dicet nobis: Quare ergo non credidistis
<pb n="0155A"/>
illi? Si autem dixerimus, Ex hominibus, timemus turbam.
Omnes enim habebant Joannem sicut prophetam.
Et respondentes Jesu, dixerunt: Nescimus.</hi> Hoc est
quod vulgo dicitur: Malo arboris nodo, malus clavus
aut cuneus infigendus est. Poterat Dominus
aperta responsione tentatorum calumniam confutare,
sed prudenter interrogat, ut suo ipsi, vel silentio,
vel sententia condemnentur. Si enim respondissent
baptisma Joannis esse de coelo (ut ipsi sapientes in
malitia pertractarunt), consequens erat responsio:
Quare ergo non estis baptizati a Joanne? Si dicere
voluissent, humana deceptione esse compositum, et
nihil habuisse divinum, seditionem populi formidabant.
Omnes enim gregatim multitudines Joannis receperant
baptisma, et sic eum habebant ut prophetam.
<pb n="0155B"/>
Respondit itaque impiissima factio, et humilitatis
verbo, quo nescire se diceret, usa est ad insidias
coaptandas.</p>
<p> <hi>
            <note>(Vers. 27.)</note> Ait illis et ipse: Nec ego dico vobis in
qua potestate haec facio.</hi> Illi in eo quod nescire se
responderant, mentiti sunt: consequens ergo erat
juxta responsionem eorum Dominum quoque dicere,
Nec ego scio; sed mentiri Veritas non potest, et ait: <hi>Nec ego dico vobis.</hi> 
 Ex quo ostendit et illos scire,
sed respondere nolle, et se nosse, et ideo non dicere,
quia illi quod sciunt taceant, et statim infert parabolam,
quae et illos impietatis arguat, et ad gentes
regnum Dei doceat transferendum.</p>
<p> <note>(Vers. 28 seqq.)</note> <emph>170</emph> <hi>Quid autem vobis videtur?
Homo quidam habebat duos filios; et accedens ad primum,
<pb n="0155C"/>
dixit: Fili, vade hodie operare in vinea mea.
Ille autem respondens, ait: Nolo. Postea autem poenitentia
motus, abiit. Accedens autem ad alterum,
dixit similiter. At ille respondens, ait: Eo, domine, et
non ivit. Quis ex duobus fecit voluntatem patris? Et
dicunt ei: Primus. Dicit illis Jesus <note>(Luc. XV)</note>
          </hi>. Hi sunt
duo filii, qui et in Lucae parabola describuntur, frugi
et luxuriosus, et de quibus Zacharias propheta loquitur: <hi>Assumpsi mihi duas virgas: unam vocavi decorem,
et alteram vocavi funiculum, et pavi gregem <note>(Zach. XI, 7)</note>
          </hi>.
Primo dicitur Gentilium populo per
naturalis legis notitiam: <hi>Vade, et operare in vinea
mea:</hi> hoc est, quod tibi non vis fieri, alteri ne feceris <note>(Tob. IV)</note>.
Qui superbe respondit: <hi>Nolo.</hi> Postea
vero in adventu Salvatoris, acta poenitentia, operatus
<pb n="0155D"/>
est in vinea Dei, et sermonis contumaciam labore
correxit. Secundus autem filius, populus Judaeorum
est, qui respondit Moysi: <hi>Omnia quaecumque
<pb n="0156A"/>
dixerit Dominus faciemus <note>(Exod. XXIV)</note>
          </hi>, et non ivit
in vineam, quia, interfecto patrisfamilias filio, se putavit
haeredem. Alii vero non putant Gentilium et
Judaeorum esse parabolam, sed simpliciter peccatorum
et justorum: ipso quoque Domino propositionem
suam postea disserente.</p>
<p> <hi>Amen dico vobis, quia publicani et meretrices praecedent
vos in regno Dei.</hi> Eo quod illi qui per mala
opera Deo se servire negaverant, postea poenitentiae
baptismum acceperint a Joanne. Pharisaei autem, qui
justitiam praeferebant, et legem se Dei facere jactabant,
Joannis contempto baptismate, Dei praecepta
fecerunt. Unde dicit:</p>
<p> <hi>
            <note>(Vers. 32.)</note> Venit enim ad vos Joannes in via justitiae,
et non credidistis ei: publicani autem et meretrices
<pb n="0156B"/>
crediderunt ei: vos autem videntes, nec poenitentiam
habuistis postea ut crederetis ei.</hi> Porro quod dicitur: <hi>Quis ex duobus fecit voluntatem patris?</hi> 
 Et illi
dicunt: <hi>Novissimus.</hi> Sciendum est in veris exemplaribus
non haberi <emph>171</emph> <hi>novissimum,</hi> <super>d</super> sed <hi>primum,</hi> 
ut proprio judicio condemnentur. Si autem novissimum
voluerimus legere, manifesta est interpretatio:
ut dicamus intelligere quidem veritatem Judaeos;
sed tergiversari, et nolle dicere quod sentiunt: sicut
et baptismum Joannis scientes esse de coelo, dicere
noluerunt.</p>
<p> <hi>
            <note>(Vers. 33.)</note> Aliam parabolam audite: Homo erat
paterfamilias, qui plantavit vineam, et sepem circumdedit
ei, et fodit in ea torcular, et aedificavit turrim, et
locavit eam agricolis, et peregre profectus est.</hi> Hoc est,
<pb n="0156C"/>
quod Dominus sumptum de proverbio significavit: <hi>Durum est adversus stimulum calcitrare 
 <note>(Act. IX, 5)</note>
          </hi>.
Principes sacerdotum, et seniores populi, qui interrogaverant
Dominum, <hi>In qua potestate haec facis: et
quis tibi dedit hanc potestatem?</hi> et voluerant in verbo
capere sapientiam, sua arte superantur; et audiunt
in parabolis, quod aperta facie non merebantur audire.
Homo iste paterfamilias, ipse est qui habebat
duos filios; et qui in alia parabola conduxit operarios
in vineam suam; qui plantavit vineam, de qua
et Isaias plenissime per Canticum loquitur, ad extremum
inferens: <hi>Vinea Domini sabaoth, domus Israel
est <note>(Isai. V, 7)</note>
          </hi>. Et in Psalmo: <hi>Vineam de Aegypto,</hi> 
inquit, <hi>transtulisti: ejecisti gentes, et plantasti
eam <note>(Ps. LXXIX, 9)</note>
          </hi>. <hi>Et sepem circumdedit ei,</hi> vel murum
<pb n="0156D"/>
urbis, vel angelorum auxilia: <hi>et fodit in eu torcular,</hi> 
aut altare, aut illa torcularia, quorum et tres
Psalmi titulo praenotantur: octavus et octogesimus,
<pb n="0157A"/>
et octogesimus tertius. <hi>Et aedificavit turrim:</hi> haud
dubium quin templum, de quo dicitur per Michaeam: <hi>Et tu, turris nebulosa, filia Sion 
 <note>(Mich. IV, 8)</note>
          </hi>. <hi>Et locavit
eam agricolis,</hi> quos alibi vineae operarios appellavit:
qui conducti fuerant hora prima, tertia,
sexta, nona et undecima <note>(Matth. X)</note>. <hi>Et peregre profectus
est:</hi> est, non loci mutatione; nam Deus unde
abesse potest, quo complentur omnia? et qui dicit
per Jeremiam: <hi>Ego Deus appropinquans et non de
longinquo, dicit Dominus <note>(Jerem. XXIII, 23)</note>
          </hi>. Sed abire
videtur a vinea ut vinitoribus liberum operandi
arbitrium derelinquat.</p>
<p> <hi>
            <note>(Vers. 34 seqq.)</note> Cum autem tempus fructuum appropinquasset,
misit servos suos ad agricolas, ut acciperent
fructus ejus. Et agricolae apprehensis servis ejus, alium
<pb n="0157B"/>
ceciderunt, alium occiderunt, alium vero lapidaverunt.
Iterum misit alios servos plures prioribus,</hi> <emph>172</emph> <hi>et fecerunt illis similiter.</hi> 
 Dederat eis Legem, et in hac
eos vinea operari jusserat, ut fructum Legis in operibus
exhiberent. Postea misit ad eos servos, quos
illi apprehensos vel ceciderunt, ut Jeremiam; vel
occiderunt, ut Isaiam; vel lapidaverunt, ut Naboth <note>(III Reg. XXI)</note>,
et Zachariam, quem interfecerunt
inter templum et altare <note>(II Par. XXIV)</note>. Legamus
epistolam Pauli ad Haebreos <note>(Hebr. XI)</note>; et ex ea
 plenissime discemus qui servorum Domini quanta
perpessi sint.</p>
<p> <hi>
            <note>(Vers. 37, 38.)</note> Novissime autem misit ad eos filium
suum, dicens: Verebuntur filium meum. Agricolae
autem videntes filium, dixerunt intra se: hic est
<pb n="0157C"/>
haeres; venite, occidamus eum, et habebimus haereditatem
ejus.</hi> In eo quod supra legimus: <hi>Iterum misit
alios servos plures prioribus, et fecerunt illis similiter,</hi> 
patientiam ostendit patrisfamilias, quod frequentius
miserit, ut malos colonos ad poenitentiam provocaret:
illi autem thesaurizaverunt sibi iram in die irae <note>(Rom. II)</note>.
Porro quod jungitur: <hi>Verebuntur filium
meum,</hi> non de ignorantia venit. Quid enim nesciat
paterfamilias, qui hoc loco Deus Pater intelligitur?
Sed semper ambigere dicitur Deus, ut libera voluntas
homini reservetur. Interrogemus Arium et Eunomium.
Ecce pater dicitur ignorare, et sententiam
temperat, et quantum in vobis est, probatur esse
mentitus. Quidquid pro Patre responderint, hoc intelligant
pro Filio, qui se dicit ignorare consummationis
<pb n="0157D"/>
diem.</p>
<p> <hi>
            <note>(Vers. 39.)</note> Et apprehensum eum, ejecerunt extra
vineam, et occiderunt.</hi> Et Apostolus loquitur, quod
extra portam Jesus crucifixus sit <note>(Heb. XIII)</note>. Possumus
et aliter intelligere; quod ejectus sit extra vineam,
et ibi occisus: ut suscipientibus se gentibus,
aliis vinea locaretur.</p>
<p> <hi>
            <note>(Vers. 40, 41.)</note> Cum ergo venerit Dominus vineae,
quid faciet agricolis illis? Aiunt illi: Malos male perdet,
<pb n="0158A"/>
et vineam suam locabit aliis agricolis qui reddent
ei fructum temporibus suis.</hi> Interrogat eos Dominus
non quod ignoret quid responsuri sint, sed ut propria
responsione damnentur. Locata est autem nobis
vinea, et locata ea conditione, ut reddamus Domino
fructum temporibus suis, et sciamus unoquoque
tempore quid oporteat nos vel loqui, vel facere.</p>
<p> <hi>
            <note>(Vers. 42.)</note> Dicit illis Jesus: Numquam legistis in
Scripturis: Lapidem quem reprobaverunt aedificantes,
hic factus est in caput anguli.</hi> <emph>173</emph> <hi>A Domino factum
est illud, et est mirabile in oculis nostris <note>(Ps. CXVII,
22, 23)</note>
          </hi>. Variis parabolis diversisque sermonibus
res eaedem contexuntur. Quos enim supra operarios,
et vinitores, et agricolas appellarat, nunc aedificatores,
id est, caementarios vocat. Unde dicit Apostolus:
<pb n="0158B"/> <hi>Dei agricultura, Dei aedificatio estis 
 <note>(I Cor. III, 9)</note>
          </hi>.
Hi ergo caementarii quomodo et vinitores accipiunt
vineam, sic acceperunt lapidem, quem vel in fundamentis
ponant, juxta architectum Paulum <note>(Ibid.)</note>;
vel in angulo, ut duos parietes, id est, populum
utrumque consociet <note>(Ephes. II)</note>, qui reprobatus ab
eis, factus est in caput anguli. Et hoc a Domino
factum est, non humanis viribus, sed Dei potentia.
De hoc lapide adjutorii Petrus quoque loquitur confidenter: <hi>Iste lapis qui reprobatus est a vobis aedificantibus,
hic factus est in caput anguli 
 <note>(I Petr. II, 7)</note>
          </hi>.
Et Isaias: <hi>Ecce,</hi> ait, <hi>immittam in fundamenta Sion
lapidem electum, pretiosum, angularem: et qui crediderit
in eum, non confundetur <note>(Isai. II, 16)</note>
          </hi>.</p>
<p> <hi>
            <note>(Vers. 43.)</note> Ideo dico vobis, quia auferetur a vobis
<pb n="0158C"/>
regnum Dei, et dabitur genti facienti fructus ejus.</hi> 
Aliquoties dixi, regnum Dei Scripturas sanctas intelligi,
quas Dominus abstulit a Judaeis, et nobis tradidit,
ut faciamus fructus earum. Ista est vinea quae
traditur agricolis et vinitoribus, in qua qui operati
non fuerint, nomen tantum habentes Scripturarum,
fructus vineae perdituri sunt.</p>
<p> <hi>
            <note>(Vers. 44.)</note> Et qui ceciderit super lapidem istum,
confringetur: super quem vero ceciderit, conteret eum.</hi> 
Aliud est offendere Christum per mala opera, aliud
negare. Qui peccator est, et tamen in illum credit,
cadit quidem super lapidem, et confringitur, sed non
omnino conteritur: reservatur enim per poenitentiam
ad salutem. Super quem vero ille ceciderit, hoc est,
cui lapis ipse irruerit, et qui Christum penitus negaverit,
<pb n="0158D"/>
sin conteret eum, ut nec testa quidem remaneat,
in qua hauriatur aquae pusillum.</p>
<p> <hi>
            <note>(Vers. 45, 46.)</note> Et cum audissent principes sacerdotum
et Pharisaei parabolas ejus, cognoverunt</hi> <emph>174</emph> <hi>quod de ipsis diceret. Et quaerentes eum tenere, timuerunt
turbas: quoniam sicut prophetam eum habebant.</hi> 
Quamvis duro corde essent, et propter incredulitatem,
et impietatem in Filium Dei hebetes, tamen
apertas propositiones, negare non poterant: et intelligebant
<pb n="0159A"/>
contra se omnes Domini sententias dirigi.
Unde volebant quidem eum interficere, sed timebant
turbas: quia sicut prophetam eum habebant. Semper
turba mobilis est, nec in proposita voluntate persistens:
atque in morem fluctuum, diversorum ventorum
impetu huc illucque trahitur. Quem nunc quasi
prophetam venerantur et colunt: postea contra
eum clamant: <hi>Crucifige, crucifige talem <note>(Joan.
XIX, 6)</note>
          </hi>.</p>
<p> <hi>
            <note>(Cap. XXII.--Vers. 1, 2.)</note> Et respondens Jesus dixit
iterum in parabolis eis, dicens: Simile factum est regnum
coelorum homini regi, qui fecit nuptias filio suo.</hi> 
Pharisaei intelligentes de se dici parabolas, quaerebant
eum tenere et occidere. Hanc eorum sciens
Dominus voluntatem, nihilominus increpat saevientes,
<pb n="0159B"/>
nec timore superatur, quo minus arguat peccatores.
 Rex iste qui fecit nuptias filio suo, Deus
omnipotens est. Facit autem nuptias Domino nostro
Jesu Christo et Ecclesiae, quae tam ex Judaeis, quam
ex gentibus, congregata est.</p>
<p> <hi>
            <note>(Vers. 3.)</note> Et misit servum suum vocare invitatos ad
nuptias, et nolebant venire.</hi> Haud dubium quin Moysen,
per quem Legem invitatis dedit. Si autem servos
legerimus, ut pleraque habent exemplaria, ad prophetas
referendum est, quod invitati per eos venire
contempserint.</p>
<p> <hi>
            <note>(Vers. 4, 5.)</note> Iterum misit alios servos, dicens: Dicite
invitatis: Ecce prandium meum paravi: tauri mei, et
altilia occisa sunt, et omnia parata: venite ad nuptias.
Illi autem neglexerunt.</hi> Servi qui secundo missi sunt,
<pb n="0159C"/>
melius est ut prophetae intelligantur, quam apostoli:
ita tamen si supra, <hi>servus,</hi> scriptus fuerit. Sin autem <hi>servos,</hi> 
 ibidem legas, hic secundi servi, apostoli
intelligendi sunt. Prandium paratum, et tauri, et
altilia occisa, vel per metaphoram <emph>175</emph> opes regiae
describuntur, ut ex carnalibus intelligantur spiritualia;
vel certe dogmatum magnitudo, et doctrina
Dei lege plenissima sentiri potest.</p>
<p> <hi>
            <note>(Vers. 6.)</note> Et abierunt, alius in villam suam, alius
vero ad negotiationem suam. Reliqui vero tenuerunt
servos ejus, et contumeliis affectos, occiderunt.</hi> Inter
eos, qui non recipiunt Evangelii veritatem, multa
diversitas est. Minoris enim criminis sunt qui occupati
aliis rebus venire noluerunt, his qui, contempto
invitantis affectu, verterunt humanitatem in crudelitatem,
<pb n="0159D"/>
et tentos servos regis, vel contumeliis affecerunt,
vel occiderunt. In hac parabola sponsi siletur
<pb n="0160A"/>
occisio: et per servorum mortes, contemptus ostenditur
nuptiarum.</p>
<p> <hi>
            <note>(Vers. 7.)</note> Rex autem cum audisset, iratus est.</hi> De
quo dictum supra fuerat: <hi>Simile factum est regnum
coelorum homini regi,</hi> quando invitabat ad nuptias, et
agebat opera clementiae, hominis nomen appositum
est, nunc quando ad ultionem venit, homo siletur, et
rex tantum dicitur.</p>
<p> <hi>Et missis exercitibus suis, perdidit homicidas illos,
et civitatem illorum succendit.</hi> Exercitus, seu ultores
angelos, de quibus in Psalmis scribitur: <hi>Immissiones
per angelos pessimos</hi> [Al. <hi>malos</hi> ] <note>(Psal. LXXVII, 49)</note>;
seu Romanos intelligamus, sub duce Vespasiano et
Tito, qui occisis Judaeae populis, praevaricatricem
succenderint civitatem.</p>
<p>
          <pb n="0160B"/> <hi>
            <note>(Vers. 8 seqq.)</note> Tunc ait servis suis: Nuptiae quidem
paratae sunt; sed qui invitati erant non fuerunt digni.
Ite ergo ad exitus viarum, et quoscumque inveneritis,
vocate ad nuptias. Et egressi servi ejus in vias, congregaverunt
omnes quos invenerunt, malos et bonos, et
impletae sunt nuptiae discumbentium.</hi> Gentilium populus
non erat in viis, sed in exitibus viarum. Quaeritur
autem quomodo in his qui foris erant inter
malos, et boni aliqui sint reperti? Hunc locum plenius
tractat Apostolus ad Romanos [ <hi>Al. additur</hi> dicens] <note>(Rom. II, 14)</note>:
quod gentes naturaliter facientes
ea quae legis sunt, condemnent Judaeos, qui scriptam
legem non fecerint. Inter ipsos quoque ethnicos est
diversitas infinita; cum sciamus alios esse proclives
ad vitia et <emph>176</emph> ruentes ad mala: alios ob honestatem
<pb n="0160C"/>
morum virtutibus deditos.</p>
<p> <hi>
            <note>(Vers. 11, 12.)</note> Intravit autem rex, ut videret discumbentes:
et vidit ibi hominem non vestitum veste
nuptiali, et ait illi: Amice, quomodo huc intrasti non
habens vestem nuptialem? At ille obmutuit.</hi> Hi qui invitati
fuerant ad nuptias, de sepibus et angulis, et
plateis, et diversis locis, coenam regis impleverant.
Sed postea cum venisset rex, ut videret discumbentes
in convivio suo (hoc est, in sua quasi fide requiescentes;
ut in die judicii visitare convivas, et discerneret
merita singulorum), invenit unum qui veste
indutus non erat nuptiali. Unus iste, omnes qui
sociati sunt malitia intelliguntur. Vestis autem nuptialis,
praecepta sunt Domini, et opera quae complentur
ex lege et Evangelio, novique hominis efficiunt
<pb n="0160D"/>
vestimentum. Si quis igitur in tempore judicii inventus
fuerit sub nomine Christiano non habere vestem
<pb n="0161A"/>
nuptialem, hoc est, vestem supercoelestis [ <hi>Al.</hi> coelestis]
hominis; sed vestem pollutam, id est, veteris
hominis exuvias, hic statim corripitur, et dicitur ei: <hi>Amice, quomodo huc intrasti?</hi> 
 Amicum vocat, quod
invitatus ad nuptias est: arguit impudentiae, quod
veste sordida munditias polluerit nuptiales. <hi>At ille
obmutuit.</hi> In tempore enim illo non erit locus poenitentiae,
nec negandi facultas, cum omnes angeli et
mundus ipse testis sit peccatorum.</p>
<p> <hi>
            <note>(Vers. 13.)</note> Tunc dixit rex ministris: Ligatis pedibus
et manibus ejus, mittite eum in tenebras exteriores;
ibi erit fletus et stridor dentium.</hi> Manus ligatas et pedes,
fletumque oculorum, et stridorem dentium, vel
ad comprobandam resurrectionis intellige veritatem.
Vel certe ideo ligantur manus et pedes, ut male
<pb n="0161B"/>
operari, et currere desistant ad effundendum sanguinem.
In fletu quoque oculorum, et stridore dentium,
per metaphoram membrorum corporalium, magnitudo
ostenditur tormentorum.</p>
<p> <hi>
            <note>(Vers. 14.)</note> Multi autem sunt vocati, pauci vero
electi.</hi> Omnes parabolas brevi sententia <emph>177</emph> comprehendit:
quod et in opere vineae, et in aedificatione
domus, et in convivio nuptiali, non initia, sed finis
quaeratur.</p>
<p> <hi>
            <note>(Vers. 15.)</note> Tunc abeuntes Pharisaei, consilium
inierunt, ut caperent eum in sermone. Et mittunt ei
<pb n="0162A"/>
discipulos suos cum Herodianis, dicentes.</hi> Nuper sub
Caesare Augusto Judaea subjecta Romanis, quando in
toto orbe est celebrata descriptio, stipendiaria facta
fuerat, et erat in populo magna seditio, dicentibus
aliis pro securitate et quiete, qua [ <hi>Rhabb.</hi> quia] Romani
pro omnibus militarent, debere tributa persolvi:
Pharisaeis vero, qui sibi applaudebant de justitia,
econtrario dicentibus, non debere populum
Dei (qui decimas solveret, et primitiva daret, et caetera
quae in Lege scripta sunt, faceret) humanis legibus
subjacere. Caesar Augustus Herodem filium
Antipatris alienigenam et proselytum, regem Judaeis
constituerat, qui tributis praeesset, et Romano pareret
imperio. Mittunt igitur Pharisaei discipulos suos
cum Herodianis, id est, militibus Herodis, seu quos
<pb n="0162B"/>
illudentes Pharisaei quia Romanis tributa solvebant,
Herodianos vocabant, et non divino cultui deditos.
Quidam Latinorum ridicule Herodianos <emph>178</emph> 
putant, qui Herodem Christum esse credebant,
 quod nusquam omnino legimus.</p>
<p> <hi>
            <note>(Vers. 16.)</note> Magister, scimus quia verax es, et viam
Dei in veritate doces: et non est tibi cura de aliquo.
Non enim respicis personam hominum: Dic ergo nobis
quid tibi videtur: Licet censum dari Caesari, an non?</hi> 
Blanda et fraudulenta interrogatio, illuc provocat
respondentem, ut magis Deum quam Caesarem timeat,
<pb n="0163A"/>
et dicat non debere tributa solvi, ut statim audientes
Herodiani, seditionis contra Romanos principem
 teneant.</p>
<p> <hi>
            <note>(Vers. 18.)</note> Cognita autem Jesus nequitia eorum, ait:
Quid me tentatis, hypocritae?</hi> Prima virtus est respondentis,
interrogantium mentem cognoscere, et non
discipulos, sed tentatores vocare. Hypocrita ergo
appellatur, qui aliud est, et aliud simulat, id est,
aliud opere agit, et aliud voce praetendit.</p>
<p> <hi>
            <note>(Vers. 19.)</note> Ostendite mihi numisma census. At illi
obtulerunt ei denarium.</hi> Sapientia semper sapienter
agit, ut suis potissimum tentatores sermonibus confutentur. <hi>Ostendite,</hi> 
 inquit, <hi>mihi denarium,</hi> hoc est,
genus nummi, quod pro decem nummis imputabatur,
et habebat imaginem Caesaris.</p>
<p>
          <pb n="0163B"/> <note>(Vers. 20.)</note> <emph>179</emph> <hi>Et ait illis Jesus: Cujus est imago
haec, et superscriptio?</hi> Qui putant interrogationem
Salvatoris ignorantiam esse, et non dispensationem,
discant ex praesenti loco, quod utique potuerit scire
Jesus cujus imago esset in nummo; sed interrogat,
ut ad sermonem eorum competenter respondeat.</p>
<p> <hi>
            <note>(Vers. 21.)</note> Dicunt ei: Caesaris. Tunc ait illis:
Reddite ergo quae sunt Caesaris Caesari; et quae sunt
Dei Deo.</hi> Caesarem non putemus Augustum, sed Tiberium
significari privignum ejus, qui in locum
successit ipsius, sub quo passus est Dominus. Omnes
autem reges Romani a primo Caio Caesare, qui
imperium arripuerat, Caesares appellati sunt [ <hi>Al.</hi> 
appellantur]. Porro quod ait: <hi>Reddite quae sunt Caesaris
Caesari,</hi> id est, nummum tributum, et pecuniam:
<pb n="0163C"/> <hi>et quae sunt Dei Deo,</hi> 
 decimas primitias, et
oblationes, ac victimas sentiamus: quomodo et ipse
reddidit tributa pro se et Petro <note>(Matth. XVII)</note>; et
Deo reddidit quae Dei sunt, Patris faciens voluntatem <note>(Joan. VI)</note>.</p>
<p> <hi>
            <note>(Vers. 22.)</note> Et audientes, mirati sunt.</hi> Qui credere
debuerant ad tantam sapientiam, mirati sunt quod
calliditas eorum insidiandi non invenisset locum.</p>
<p> <hi>Et relicto eo, abierunt.</hi> Infidelitatem cum miraculo
pariter reportantes.</p>
<p> <hi>
            <note>(Vers. 23.)</note> In illo die accesserunt ad eum Sadducaei,
qui dicunt non esse resurrectionem.</hi> Duae haereses erant
in Judaeis: una Pharisaeorum, altera Sadducaeorum.
<pb n="0163D"/>
Pharisaei traditionum et observationum, quas illi <foreign xml:lang="greek">δευτερώσεις</foreign>
 vocant, justitiam praeferebant; unde et <hi>divisi</hi> 
 vocabantur a populo. Sadducaei autem, qui interpretantur <hi>justi,</hi> 
 et ipsi vindicabant sibi quod non
erant: prioribus et corporis et animae resurrectionem
credentibus, confitentibusque, et angelos, et spiritum:
<pb n="0164A"/>
sequentes (juxta Acta apostolorum) omnia denegabant <note>(Act. IV)</note>.
Istae sunt duae domus, de quibus
Isaias manifestius docet, quod offensurae sint in
lapidem scandali <note>(Isai. VIII)</note>.</p>
<p> <hi>
            <note>(Vers. 24 seqq.)</note> Et interrogaverunt eum, dicentes:
Magister, Moyses dixit: Si quis mortuus fuerit</hi> <emph>180</emph> <hi>non habens filium, ut ducat frater ejus uxorem illius,
et suscitet semen fratri suo. Erant autem apud nos septem
fratres: et primus, uxore ducta, defunctus est, et
non habens semen, reliquit uxorem suam fratri suo.
Similiter secundus et tertius usque ad septimum. Novissime
autem omnium et mulier defuncta est.</hi> 
 Qui resurrectionem
corporum non credebant, et animam putabant
interire cum corporibus, recte istiusmodi fingunt
fabulam, quae deliramenti arguat eos, qui
<pb n="0164B"/>
resurrectionem asserant mortuorum. Potest autem
fieri, ut vere in gente eorum aliquando hoc acciderit.</p>
<p> <hi>
            <note>(Vers. 28.)</note> In resurrectione ergo cujus erit de septem
uxor? Omnes enim habuerunt eam.</hi> Turpitudinem
fabulae opponunt, ut resurrectionis denegent
veritatem.</p>
<p> <hi>
            <note>(Vers. 29.)</note> Respondens autem Jesus, ait illis: Erratis,
nescientes Scripturas, neque virtutem Dei.</hi> Propterea
errant, quia Scripturas nesciunt: et quia
Scripturas ignorant, consequenter nesciunt virtutem
Dei, hoc est, Christum, qui est Dei virtus, et Dei
sapientia <note>(I Cor. I)</note>.</p>
<p> <hi>
            <note>(Vers. 30.)</note> In resurrectione enim neque nubent, 
 neque nubentur; sed sunt sicut angeli Dei in coelo.</hi> 
<pb n="0164C"/>
Latina consuetudo Graeco idiomati non respondet.
Nubere enim proprie dicuntur mulieres, et viri uxores
ducere; sed nos simpliciter dictum intelligamus,
quod nubere de viris, et nubi de uxoribus scriptum
sit. Si in resurrectione non nubent, neque nubentur
resurgent ergo corpora, quae possunt nubere et
nubi. Nemo quippe dicit de lapide et arbore, et his
rebus, quae non habent membra genitalia, quod non
nubant, neque nubantur; sed de his quae cum possunt
nubere, tamen alia ratione non nubunt. Quod
autem infertur: <hi>Sed sunt sicut angeli Dei in coelo.</hi> 
spiritualis repromittitur conversatio.</p>
<p> <hi>
            <note>(Vers. 31 seqq.)</note> De resurrectione autem mortuorum
<pb n="0164D"/>
non legistis quod dictum est a Deo, dicente vobis:
Ego sum Deus Abraham, et Deus Isaac, et Deus Jacob:
Non est Deus mortuorum, sed viventium. Et audientes
turbae mirabantur de doctrina ejus.</hi> Ad comprobandam
resurrectionis veritatem, multo aliis
manifestioribus <emph>181</emph> exemplis uti potuit, e quibus
<pb n="0165A"/>
est illud: <hi>Suscitabuntur mortui, et resurgent qui in sepulcris
sunt <note>(Isai. XXVI, 19)</note>
          </hi>. Et in alio loco: <hi>Multi
dormientium de terrae pulvere consurgent: alii in vitam,
et alii in opprobrium et confusionem aeternam <note>(Dan. XII, 2)</note>
          </hi>.
Quaeritur itaque, quid sibi voluerit Dominus
hoc praeferre testimonium, quod videtur ambiguum,
vel non satis ad resurrectionis pertinens veritatem: <hi>Ego sum Deus Abraham, et Deus Isaac, et
Deus Jacob;</hi> 
 et quasi, hoc prolato, probaverit quod
volebat, statim intulerit: <hi>Non est Deus mortuorum,
sed viventium.</hi> Cujus rei turbae quoque circumstantes,
mysterium cognoscentes, admiratae sunt de doctrina
 et responsis illius. Supra diximus Sadducaeos, nec
angelum, nec spiritum, nec resurrectionem corporum
confitentes, animarum quoque interitum praedicasse.
<pb n="0165B"/>
Hi quinque tantum libros Moysis recipiebant,
prophetarum vaticinia respuentes. Stultum ergo erat
inde proferre testimonia, cujus auctoritatem non sequebantur.
Porro ad aeternitatem animarum probandam
de Moyse ponit exemplum: <hi>Ego sum Deus
Abraham, et Deus Isaac, et Deus Jacob <note>(Exod. III, 6)</note>
          </hi>.
statimque infert: <hi>Non est mortuorum Deus, sed viventium;</hi> 
ut cum probaverit animas permanere post
mortem (neque enim poterat fieri, ut eorum esset
Deus, qui nequaquam subsisterent), consequenter
introduceretur et corporum resurrectio, quae cum
animabus bona malave gesserunt. Hunc locum plenius
in extrema parte primae Epistolae ad Corinthios
Paulus apostolus exsequitur <note>(I Cor. XV)</note>.</p>
<p>
          <pb n="0166A"/> <note>(Vers. 34 seqq.)</note> <emph>182</emph> <hi>Pharisaei autem audientes
quod silentium imposuisset Sadducaeis, convenerunt in
unum: et interrogavit eum unus ex eis legis doctor,
tentans eum: Magister, quod est mandatum magnum
in lege? Ait illi Jesus: Diliges Dominum Deum tuum
ex toto corde tuo, et in tota anima tua, et in tota mente
tua: hoc est maximum et primum mandatum. Secundum
autem simile est huic: Diliges proximum tuum
sicut teipsum. In his duobus mandatis universa lex
pendet et prophetae.</hi> Quod de Herode et Pontio Pilato
legimus, in Domini nece eos fecisse concordiam, hoc
etiam nunc de Pharisaeis cernimus et Sadducaeis, qui
inter se contrarii sunt, sed ad tentandum Jesum pari
mente consentiunt. Qui ergo jam supra in ostensione
denarii fuerant confutati, et adversae partis factionem
<pb n="0166B"/>
viderant subrutam, debuerant exemplo moneri, ne
ultra molirentur insidias: sed malevolentia et livor
nutrit impudentiam. Interrogat unus ex legis doctoribus,
non scire desiderans, sed tentans, an interrogatus
nosset quod interrogabatur, quod sit majus
mandatum: non de mandatis interrogans, sed quod
sit primum magnumque mandatum; ut cum omnia
quae Deus mandaverit magna sint: quidquid ille
responderit, occasionem habeat calumniandi, aliud
asserens magnum esse de pluribus. Quicumque igitur
novit et interrogat non voto discendi, sed studio
cognoscendi, an noverit ille qui responsurus est,
in similitudinem Pharisaeorum non quasi discipulus,
sed quasi tentator accedit.</p>
</div1>

<div1>
        <head> <hi>LIBER QUARTUS.</hi> </head>

<pb n="0165"/>
<p>
          <pb n="0165D"/> <note>(Vers. 41 seqq.)</note> <emph>183</emph> <hi>Congregatis autem Pharisaeis,
interrogavit eos Jesus, dicens: Quid vobis videtur de
Christo, cujus filius est? Dicunt ei: David. Ait illis:
Quomodo ergo David in Spiritu vocat eum Dominum,
dicens: Dixit Dominus Domino meo, Sede a dextris
meis, donec ponam inimicos tuos scabellum pedum
tuorum? Si ergo David vocat eum Dominum, quomodo
filius ejus est?</hi> Qui ad tentandum Jesum fuerant congregati,
et veritatem fraudulenta interrogatione
 capere nitebantur, occasionem praebuerunt confutationis
suae. Interroganturque [ <hi>Al.</hi> Interrogatur] de
Christo cujus filius sit. Interrogatio Jesu nobis proficit
usque hodie contra Judaeos. Et hi enim qui confitentur
Christum esse venturum, hominem simplicem
et sanctum virum asserunt de genere David.
<pb n="0166D"/>
Interrogemus ergo eos docti a Domino: si simplex
homo est, et filius tantum David: quomodo David
vocet eum Dominum suum: non erroris incerto,
nec propria voluntate: sed in [ <hi>Al. tacet</hi> in] Spiritu
sancto. Testimonium autem quod posuit, de centesimo
nono Psalmo sumptum est. Dominus igitur
David vocatur, non secundum id quod de eo natus
est, sed juxta id quod natus ex Patre semper fuit,
praeveniens ipsum carnis suae Patrem. Judaei ad deludendam
interrogationis veritatem frivola multa
confingunt, vernaculum Abrahae asserentes, cujus
fuerit filius Damascus Eliezer: et ex ipsius persona
scriptum psalmum, quod post caedem quinque regum,
Dominus Deus Domino suo dixerit Abrahae: <hi>Sede ad dexteram meam, donec ponam inimicos tuos
<pb n="0167A"/>
scabellum pedum tuorum 
 <note>(Genes. XIV)</note>
          </hi>. Quos interrogemus:
Quomodo Deus dixerit Abrahae ea quae sequuntur: <hi>Tecum principium in die virtutis tuae in splendoribus
sanctorum, ex utero ante Luciferum genui te;</hi> 
 et: <hi>Juravit Dominus, et non poenitebit eum; tu es sacerdos
in aeternum,</hi> 
 <emph>184</emph> <hi>secundum ordinem Melchisedec?</hi> 
Et respondere cogamus, quomodo Abraham ante
Luciferum genitus sit; et sacerdos fuerit secundum
ordinem Melchisedec: pro quo Melchisedec obtulerit
panem et vinum, et a quo decimas praedae acceperit.</p>
<p> <hi>
            <note>(Vers. 46.)</note> Et nemo poterat ei respondere verbum: neque
ausus fuit quisquam ex illa die eum amplius interrogare.</hi> 
Pharisaei et Sadducaei quaerentes occasionem
calumniae, et verbum aliquod invenire, quod pateret
<pb n="0167B"/>
insidiis, quia in sermonibus confutati sunt, ultra non
interrogant, sed apertissime comprehensum, Romanae
tradunt potestati. Ex quo intelligimus venena
invidiae posse quidem superari, sed difficile conquiescere.</p>
<p> <hi>
            <note>(Cap. XXIII.--Vers. 1 seqq.)</note> Tunc Jesus locutus est
ad turbas et ad discipulos suos, dicens: Super cathedram
Moysi sederunt Scribae et Pharisaei: omnia ergo
quaecumque dixerint vobis, servate et facite: secundum
opera vero eorum nolite facere. Dicunt enim, et non
faciunt.</hi> Quid mansuetius, quid benignius Domino?
Tentatur a Pharisaeis, confringuntur insidiae eorum,
et secundum Psalmistam: <hi>Sagittae parvulorum factae
sunt plagae eorum <note>(Psal. LXIII, 8)</note>
          </hi>, et nihilominus
propter sacerdotii et nominis dignitatem, hortatur
<pb n="0167C"/>
populos ut subjiciantur eis, non opera, sed doctrinam
considerantes. Quod autem ait: <hi>Super cathedram
Moysi sederunt Scribae et Pharisaei:</hi> per cathedram
doctrinam Legis ostendit. Ergo et illud quod dicitur
in Psalmo: <hi>In cathedra pestilentiae non sedit <note>(Psal.
I, 1)</note>
          </hi>. Et: <hi>Cathedras vendentium columbas evertit <note>(Supra
XXI; Mar. XI)</note>
          </hi> doctrinam debemus accipere.</p>
<p> <hi>
            <note>(Vers. 4.)</note> Alligant autem onera gravia et importabilia,
et imponunt in humeros hominum; digito autem
suo nolunt ea movere.</hi> Hoc generaliter adversus omnes
magistros, qui gravia jubent, et minora non faciunt.
Notandum autem <emph>185</emph> quod et humeri, et digitus,
et onera, et vincula, quibus alligantur onera, spiritualiter
intelligenda sunt.</p>
<p> <hi>
            <note>(Vers. 5.)</note> Omnia opera sua faciunt, ut videantur
<pb n="0168A"/>
ab hominibus.</hi> Quicumque igitur ita facit quodlibet,
ut videatur ab hominibus, Scriba et Pharisaeus
est.</p>
<p> <hi>
            <note>(Vers. 6.)</note> Dilatant enim phylacteria sua, et magnificant
fimbrias. Amant autem primos recubitus in
coenis, et primas cathedras in synagogis, et salutationes
in foro, et vocari ab hominibus Rabbi.</hi> Vae nobis
miseris, ad quos Pharisaeorum vitia transierunt.
Dominus cum dedisset mandata Legis per Moysen,
ad extremum intulit: <hi>Ligabis ea in manu tua, et
erunt immota ante oculos tuos <note>(Deut. VI, 8)</note>
          </hi>. Et est
sensus: Praecepta mea sint in manu tua, ut opere
compleantur: sint ante oculos tuos, ut die ac nocte
mediteris in eis. Hoc Pharisaei male interpretantes,
scribebant in membranulis Decalogum Moysi, id
<pb n="0168B"/>
est decem verba Legis, complicantes ea, et ligantes
in fronte, et quasi coronam capitis facientes, ut
semper ante oculos moverentur: quod usque hodie
Indi, Persae, et Babylonii faciunt: et qui hoc habuerit,
quasi religiosus in populis judicatur. Jusserat
quoque aliud Moyses <note>(Num. XV)</note> ut in quatuor
angulis palliorum hyacinthinas fimbrias facerent, ad
Israelis populum dignoscendum, ut quomodo in corporibus
circumcisio signum Judaicae gentis daret,
ita et vestis haberet aliquam differentiam. Superstitiosi
magistri captantes auram popularem, atque ex
mulierculis sectantes lucra, faciebant grandes fimbrias,
et acutissimas in eis spinas ligabant, ut videlicet
ambulantes et sedentes interdum pungerentur,
et quasi hac admonitione retraherentur ad officia
<pb n="0168C"/>
Domini, et ministeria servitutis ejus. Quia ergo dixerat
Dominus: <hi>Omnia opera sua faciunt, ut videantur</hi> <emph>186</emph> 
 <hi>ab hominibus;</hi> quod generaliter accusarat,
nunc per partes dividit. Pictatiola illa Decalogi,
phylacteria vocabant: quod quicumque habuisset
ea, quasi ob custodiam et monimentum sui haberet:
non intelligentibus Pharisaeis quod haec in corde
portanda sint, non in corpore: alioquin et armaria,
et arcae habent libros, et notitiam Dei non habent.
Hoc apud nos superstitiosae mulierculae, in parvulis
Evangeliis, et in crucis ligno, et istiusmodi rebus
(quae habent quidem zelum Dei, sed non juxta
scientiam) <note>(Rom. X)</note> usque hodie factitant, culicem
liquantes, et camelum glutientes ( <hi>Infra, eodem</hi> ).
<pb n="0169A"/>
Istiusmodi erat fimbria parva et brevis ex Lege
praecepta, quam et mulier illa quae sanguine fluebat,
tetigit in pallio Domini <note>(Supra IX, Luc. VIII)</note>: sed
non est compuncta superstitiosis sentibus Pharisaeorum;
magisque sanata ad tactum ejus. Cumque
superflue dilatent phylacteria, et magnas faciant fimbrias,
gloriam captantes ab hominibus, arguuntur
in reliquis, cur quaerant primos accubitus in coenis,
et primas cathedras in synagogis; et in publico gulam
sectentur et gloriam: et vocentur ab hominibus <hi>Rabbi,</hi> 
 quod Latino sermone <hi>magister</hi> dicitur. Denique
sequitur:</p>
<p> <hi>
            <note>(Vers. 8 seq.)</note> Vos autem nolite vocari Rabbi: Unus
est enim magister vester: omnes autem vos fratres
estis. Et patrem nolite vocare vobis super terram:
<pb n="0169B"/>
Unus est enim Pater vester, qui in coelis est. Nec vocemini
magistri: quia magister vester unus est, Christus.
Qui major est vestrum, erit minister vester. Qui
autem se exaltaverit, humiliabitur, et qui se humiliaverit,
exaltabitur.</hi> Nec magister, nec pater vocandus
est alius, nisi Deus Pater et Dominus noster Jesus
Christus. Pater, quia ex ipso sunt omnia. Magister,
quia per ipsum omnia: vel quoniam per dispensationem
carnis ejus, <emph>185</emph> omnes reconciliati sumus
Deo. Quaeritur quare adversum hoc praeceptum,
doctorem gentium Apostolus se esse dixerit <note>(II Cor.
V; Coloss. I)</note>; aut quomodo vulgato sermone,
maxime in Palaestina et Aegypti monasteriis se invicem
Patres vocent? Quod sic solvitur: Aliud esse
natura patrem vel magistrum, aliud indulgentia.
<pb n="0169C"/>
Nos si hominem patrem vocamus, honorem aetati
deferimus, non auctorem nostrae ostendimus vitae.
Magister quoque dicitur ex consortio veri magistri.
Et ne infinita replicem, quomodo unus per naturam
Deus et unus Filius, non praejudicat caeteris ne per
adoptionem dii [ <hi>Al.</hi> dei] vocentur, et filii: ita et
unus et pater et magister, non praejudicat aliis, ut
abusive appellentur patres et magistri.</p>
<p> <hi>
            <note>(Vers. 13, 14.)</note> Vae autem vobis, Scribae et Pharisaei
hypocritae, quia clauditis regnum coelorum ante
homines. Vos</hi> [Al. <hi>ipsi] enim non intratis, nec introcuntes
sinitis intrare. Vae vobis, Scribae et Pharisaei
hypocritae, quia comeditis domus viduarum, orationes
longas orantes, propter hoc amplius accipietis
judicium.</hi> Habentes Scribae et Pharisaei Legis Prophetarumque
<pb n="0169D"/>
notitiam, sciunt Christum esse Filium
Dei: non ignorant natum esse de Virgine; sed dum
praedam de subjecta sibi plebe appetunt, nec ipsi
introeunt regna coelorum, nec eos qui poterant,
intrare permittunt. Hoc est quod in Osee propheta
arguit: <hi>Absconderunt Sacerdotes viam, interfecerunt
Sicimam <note>(Osee VI, 9)</note>
          </hi>. Et rursum: <hi>Sacerdotes non
dixerunt, ubi est Dominus <note>(Osee IV)</note>
          </hi>? Vel certe
<pb n="0170A"/>
omnis magister qui scandalizat malis operibus discipulos
suos, claudit ante eos regnum coelorum.</p>
<p> <hi>
            <note>(Vers. 15.)</note> Vae vobis, Scribae et Pharisaei hypocritae,
quia circuitis mare et aridam, ut faciatis unum
proselytum: et cum fuerit factus, facitis eum filium
gehennae duplo quam vos.</hi> Non eo studio servamus
quaesita, quo quaerimus. Scribae et Pharisaei totum
lustrantes orbem, propter negotiationes, vel diversa
lucra tam a discipulis captanda, quam per
imaginem sanctitatis, studium [ <hi>Al.</hi> studii] habebant
de gentibus facere proselytum, id est, advenam,
et incircumcisum miscere populo Dei. Sed
qui ante, dum esset ethnicus, simpliciter errabat,
et erat semel filius gehennae, videns <emph>186</emph> magistrorum
vitia, et intelligens destruere eos opere,
<pb n="0170B"/>
quod verbis docebant, revertitur ad vomitum suum:
et gentilis factus, quasi praevaricator, poena majori
dignus erit. Filius autem vocatur gehennae, quomodo
filius perditionis, et filius hujus saeculi. Unusquisque
enim cujus opera agit, ejus filius appellatur.</p>
<p> <hi>
            <note>(Vers. 16 seq.)</note> Vae vobis, duces caeci, quia dicitis:
quicumque juraverit per templum, nihil est: qui
autem juraverit in auro templi, debitor est. Stulti et
caeci, quid enim majus est, aurum, an templum quod
sanctificat aurum? Et quicumque juraverit in altari,
nihil est: quicumque autem juraverit in dono, quod
est super illud, debet. Caeci, quid enim majus est,
donum, an altare quod sanctificat donum? Qui ergo
jurat in altari, jurat in eo, et in omnibus quae super
<pb n="0170C"/>
illud sunt. Et quicumque juraverit in templo, jurat
in illo, et in eo qui habitat in ipso. Et qui jurat in
coelo, jurat in throno Dei, et in eo qui sedet super
eum.</hi> Supra, ut nobis visum est, exposuimus quid
significaret traditio Pharisaeorum, dicentium: <hi>Donum
quodcumque est ex me, tibi proderit:</hi> nunc duplex,
et ad unam avaritiae occasionem trahens,
Pharisaeorum traditio condemnatur, ut arguantur
cuncta pro lucro facere, et non pro timore Dei.
Sicut enim in phylacteriis et fimbriis dilatatis opinio
sanctitatis captabat gloriam, et per occasionem
gloriae quaerebat lucra: sic alia traditionis inventa
stropha, impietatis arguit praeceptores. Si quis in
contentione, seu in aliquo jurgio, vel in causae ambiguo,
jurasset in templo, et postea convictus esset
<pb n="0170D"/>
mendacii, non tenebatur criminis reus [ <hi>Al.</hi> ejus].
Sin autem jurasset in auro et pecunia, quae in templo
sacerdotibus offerebatur, statim id in quo juraverat,
cogebatur exsolvere. Rursum: Si quis jurasset
in altari, perjurii reum nemo tenebat [ <hi>Al.</hi> retinebat]:
sin autem perjurasset in dono, vel in oblationibus,
hoc est, in hostiis, in victimis, et in simila
et caeteris, quae offeruntur Deo super altare,
<pb n="0171A"/>
haec studiosissime repetebantur [ <hi>Al.</hi> repetebant].
Arguit ergo eos Dominus, et stultitiae et fraudulentiae,
quod multo majus sit templum quam aurum,
quod sanctificatur a templo, et altare quam hostiae,
quae <emph>187</emph> sanctificantur ab altari. Totum autem
faciebant, non ob Dei timorem, sed ob divitiarum
cupiditatem.</p>
<p> <hi>
            <note>(Vers. 23.)</note> Vae vobis, Scribae et Pharisaei hypocritae, quia decimatis mentham et anethum et cyminum,
et reliquistis quae graviora sunt Legis, judicium, et misericordiam,
et fidem. Haec oportuit facere, et illa non
omittere.</hi> Multa in Lege praecepta sunt, quae typos
praeferunt futurorum. Alia vero aperta sunt juxta
Psalmistam, dicentem: <hi>Mandatum Domini lucidum,
illuminans oculos <note>(Psal. XVIII, 9)</note>
          </hi>, quae statim opera
<pb n="0171B"/>
desiderant. Verbi gratia: Non adulterabis: non
furtum facies: non testimonium falsum dices, etc.
Pharisaei autem, quia praeceperat Dominus (ut interim
intellectus mysticos dimittamus) propter alimoniam
sacerdotum et Levitarum, quorum pars erat
Dominus, omnium rerum offerri in templo decimas;
hoc unum habebant studii, ut quae jussa fuerant,
comportarentur: caetera quae erant majora, utrum
quis faceret, an non, parvipendebant. Et ex hoc itaque
capitulo arguit eos avaritiae, quod studiose etiam
vilium olerum decimas exigant, et judicium in disceptatione
negotiorum, misericordiamque in pauperes,
pupillos et viduas, et fidem in Deum, quae magna
sunt, praetermittant.</p>
<p> <hi>
            <note>(Vers. 24.)</note> Duces caeci, excolantes culicem, camelum
<pb n="0171C"/>
autem glutientes.</hi> Camelum puto esse, secundum
sensum praesentis loci, et magnitudinem praeceptorum,
judicium, et misericordiam, et fidem. Culicem
autem decimas menthae, anethi, cymini, et reliquorum
vilium olerum. Haec contra praeceptum Dei, quae
magna sunt, devoramus atque negligimus, et opinionem
religionis in parvis, quae lucrum habent, diligentiam
demonstramus.</p>
<p> <hi>
            <note>(Vers. 25, 26.)</note> Vae vobis, Scribae et Pharisaei hypocritae,
quia mundatis quod deforis est calicis et paropsidis,
intus autem pleni estis rapina et immunditia.
Pharisaee caece, munda prius quod intus est calicis et
paropsidis, ut fiat et id quod deforis est mundum.</hi> Diversis
verbis, eodem sensu, quo supra, arguit
Pharisaeos simulationis atque mendacii, quod aliud
<pb n="0171D"/>
 ostentent hominibus foris, aliud domi agant. Non
quod in calice et paropside eorum superstitio moraretur;
sed <emph>188</emph> quod foris hominibus ostenderent
sanctitatem, in habitu, in sermone, in phylacteriis,
in fimbriis, in orationum longitudine, et caeteris hujusmodi,
intrinsecus autem essent vitiorum sordibus
pleni.</p>
<p> <hi>
            <note>(Vers. 27, 28.)</note> Vae vobis, Scribae et Pharisaei hypocritae, quia similes estis sepulcris dealbatis, quae a foris
parent hominibus speciosa, intus vero plena sunt ossibus
mortuorum, et omni spurcitia. Sic et vos a foris
quidem paretis hominibus justi: intus autem pleni estis
<pb n="0172A"/>
hypocrisi et iniquitate.</hi> Quod in calice et paropside
demonstrarat, eo quod foris loti essent, et intrinsecus
sordidi, hoc nunc per exemplum sepulcrorum
replicat: quod quomodo sepulcra forinsecus lita
sunt calce, et ornata marmoribus et auro coloribusque
distincta, intus autem plena sunt ossibus mortuorum:
sic et perversi magistri, qui alia docent,
et alia faciunt, munditiam habitu vestis, et verborum
humilitate demonstrant: intus autem pleni sunt
omni spurcitia, et libidine. Denique manifestius hoc
ipsum exprimit, inferens: <hi>Sic et vos a foris quidem
paretis hominibus justi: intus autem pleni estis hypocrisi
et iniquitate.</hi> </p>
<p> <hi>
            <note>(Vers. 29 seqq.)</note> Vae vobis, Scribae et Pharisaei
hypocritae, quia aedificatis sepulcra prophetarum, et
<pb n="0172B"/>
ornatis monumenta justorum, et dicitis: Si fuissemus
in diebus patrum nostrorum, non fuissemus socii eorum
in sanguine prophetarum. Itaque testimonio estis vobismetipsis:
quia filii estis eorum qui prophetas occiderunt.</hi> 
Prudentissimo syllogismo coarguit eos filios
esse homicidarum, dum ipsi opinione bonitatis et
gloriae in populos, sepulcra aedificant prophetarum,
quos majores eorum interfecerunt, et dicunt: Si
fuissemus tempore illo, non fecissemus ea quae fecerunt
patres nostri. Hoc autem etiamsi sermone
non dicant, opere loquuntur, ex eo quod ambitiose
et magnifice aedificent memorias occisorum, quos a
patribus suis esse jugulatos non negant.</p>
<p> <hi>Et vos implete mensuram patrum vestrorum.</hi> Probato
superioribus dictis, quod filii essent homicidarum,
<pb n="0172C"/>
et eorum qui prophetas occidissent, nunc concludit
quod voluerat, et quasi extremam syllogismi
partem ponit. Et vos implete mensuram patrum vestrorum. <emph>189</emph> 
 Quod illis defuit, vos adimplete.
Illi interfecerunt servos: vos Dominum crucifigite.
Illi prophetas: vos eum qui a prophetis praedicatus
est.</p>
<p> <hi>
            <note>(Vers. 33.)</note> Serpentes,</hi> [Al. additur <hi>et] genimina viperarum,
quomodo fugietis a judicio gehennae?</hi> Hoc
ipsum et Joannes Baptista dixerat <note>(Luc. III)</note>. Sicut
ergo de viperis nascuntur viperae: sic de homicidis
patribus, vos, inquit, nati estis homicidae.</p>
<p> <hi>
            <note>(Vers. 34.)</note> Ideo ecce ego mitto ad vos prophetas,
et sapientes, et scribas, et ex illis occidetis et crucifigetis,
et ex eis flagellabitis in synagogis vestris, et persequemini
<pb n="0172D"/>
de civitate in civitatem.</hi> Hoc quod antea
dixeramus, <hi>Implete mensuram patrum vestrorum,</hi> ad
personam Domini pertinere, eo quod occidendus
esset ab eis, potest et ad discipulos ejus referri, de
quibus nunc dicit: <hi>Ecce ego mitto ad vos prophetas,
et sapientes, et scribas, et ex illis occidetis, et crucifigetis,
et flagellabitis in synagogis vestris, et persequemini
de civitate in civitatem,</hi> ut impleatis mensuram
patrum vestrorum. Simulque observa juxta Apostolum
scribentem ad Corinthios <note>(I Cor. VII)</note>, varia
esse dona discipulorum Christi; alios prophetas, qui
ventura praedicant; alios sapientes, qui noverint
<pb n="0173A"/>
quando debeant proferre sermonem; alios scribas
in Lege doctissimos, ex quibus lapidatus est Stephanus,
Paulus occisus, crucifixus Petrus, flagellati in
Actibus apostolorum discipuli: et persecuti eos sunt
de civitate in civitatem; expellentes de Judaea, ut
ad gentium populum transmigrarent.</p>
<p> <hi>
            <note>(Vers. 35, 36.)</note> Ut veniat super vos omnis sanguis
justus, qui effusus est super terram, a sanguine Abel
justi usque ad sanguinem Zachariae filii Barachiae,
quem occidistis inter templum et altare. Amen dico
vobis, venient haec omnia super generationem istam.</hi> <emph>190</emph> 
 De Abel nulla est ambiguitas, quin is sit
quem Cain frater ejus occiderit. Justus autem non
solum ex Domini nunc sententia, sed ex Genesis
testimonio comprobatur <note>(Genes. IV)</note>, ubi accepta
<pb n="0173B"/>
ejus a Deo narrantur munera. Quaerimus quis iste
sit Zacharias filius Barachiae, quia multos legimus
Zacharias. Et ne libera nobis tribueretur erroris facultas,
additum est: <hi>quem occidistis inter templum
et altare.</hi> In diversis diversa legi, et debeo singulorum
opiniones ponere. Alii Zachariam filium Barachiae
dicunt, qui in duodecim prophetis undecimus
est, patrisque in eo nomen consentiat [ <hi>Al.</hi> consentit];
sed ubi occisus sit inter templum et altare Scriptura
non loquitur: maxime cum temporibus ejus vix
ruinae templi fuerint. Alii Zachariam patrem Joannis
intelligi volunt, ex quibusdam apocryphorum somniis
approbantes, quod propterea occisus sit, quia
Salvatoris praedicarit [ <hi>Al.</hi> praedicaret] adventum.
Hoc quia de Scripturis non habet auctoritatem, eadem
<pb n="0173C"/>
facilitate contemnitur, qua probatur. Alii istum
volunt Zachariam, qui occisus est a Joas rege Judae
inter templum et altare, sicut Regum narrat
historia. Sed observandum, quod ille Zacharias non
sit filius Barachiae, sed filius Joiadae sacerdotis. Unde
et Scriptura refert: <hi>Non fuit recordatus Joas patris
ejus Joiadae, quia sibi fecisset bona (II Paral.
<pb n="0174A"/>
XXIV, 22)</hi>. Cum ergo et Zachariam teneamus, et occisionis
consentiat locus, quaerimus quare Barachiae
dicatur filius, et non Joiadae? <hi>Barachia</hi> lingua nostra <hi>benedictus Domini</hi> 
 dicitur: et sacerdotis Joiadae <hi>justitia,</hi> 
 Hebraeo sermone demonstratur. In Evangelio
quo utuntur Nazaraeni, pro <hi>filio Barachiae, filium
Joiadae</hi> reperimus <emph>191</emph> scriptum. Simpliciores fratres
inter ruinas templi et altaris, sive in portarum
exitibus, quae Siloam ducunt, rubra saxa monstrantes,
Zachariae sanguine putant esse polluta. Non
condemnamus errorem, qui de odio Judaeorum, et
fidei pietate descendit. Dicamus breviter quare sanguis
Abel justi, usque ad Zachariam filium Barachiae
ab illa generatione requiratur, cum neutrum eorum
occiderit. Regula Scripturarum est, duas generationes
<pb n="0174B"/>
ponere, bonorum vel malorum, hoc est, singulorum
singulas. De bonis sumamus exempla: <hi>Quis ascendet in montem Domini? aut quis requiescet
in monte sancto ejus 
 <note>(Ps. XXIII, 3)</note>
          </hi>? Cumque plures qui
ascensuri sunt in montem Domini, descripsisset,
qui diversis fuere aetatibus, postea infert: <hi>Haec est
generatio quaerentium Dominum, quaerentium faciem
Dei Jacob.</hi> Et in alio loco de omnibus sanctis: <hi>Generatio
justorum benedicetur <note>(Ps. CXI, 2)</note>
          </hi>. De malis
vero, ut in praesenti loco: <hi>Generatio viperarum.</hi> Et <hi>Requirentur omnia a generatione ista.</hi> 
 Et in Ezechiel,
cum peccata terrae descripsisset, sermo propheticus
adjecit: <hi>Si Noe, et Job, et Daniel, ibi fuerint
inventi, non dimittam peccata terrae illi <note>(Ezech. XIV,
14)</note>
          </hi>: Omnes justos qui similes forent virtutibus eorum,
<pb n="0174C"/>
 per Noe et Job et Daniel volens intelligi.
Ergo et isti qui similia Cain et Joas contra apostolos
gesserint, de una generatione esse referuntur.</p>
<p> <hi>
            <note>(Vers. 37.)</note> Jerusalem, Jerusalem, quae occidis prophetas,
et lapidas eos qui ad te missi sunt: quoties volui
congregare filios tuos, quemadmodum gallina congregat
pullos suos sub alas, et noluisti!</hi> Jerusalem,
<pb n="0175A"/>
non saxa et aedificia civitatis, sed habitatores vocat,
quam plangit patris affectu, sicut et in alio loco legimus,
quod videns eam fleverit <note>(Luc. XIX)</note>. In
eo autem quod dicit: <hi>Quoties volui congregare
filios tuos,</hi> omnes retro prophetas a se missos esse
testatur. Gallinae quoque similitudinem congregantis
sub alas pullos suos, in cantico Deuteronomii legimus: <hi>Sicut aquila protegit nidum suum, et super pullos
suos 
 desideravit, expandens alas suas suscepit et
tulit super pennas suas <note>(Deut. XXXII, 11)</note>
          </hi>.</p>
<p> <emph>192</emph> <hi>
            <note>(Vers. 38.)</note> Ecce relinquetur vobis domus vestra
deserta.</hi> Hoc ipsum ex persona Jeremiae jam
ante dixerat: <hi>Reliqui domum meam, dimisi haereditatem
meam: facta est mihi haereditas mea quasi spelunca
hyaenae <note>(Jer. XII, 7, 8)</note>
          </hi>. Desertam Judaeorum
<pb n="0175B"/>
domum, id est, templum illud, quod fulgebat augustius,
oculis comprobamus: quia habitatorem
Christum perdidit, et haereditatem praeripere gestiens,
occidit haeredem.</p>
<p> <hi>
            <note>(Vers. 39.)</note> Dico enim vobis: non me videbitis amodo,
donec dicatis: Benedictus qui venit in nomine Domini.</hi> 
Ad Jerusalem loquitur, et ad populum Judaeorum.
Versiculum autem istum, quo et parvuli atque
lactentes in ingressu Jerusalem Domini Salvatoris
usi sunt, quando dixerunt: <hi>Benedictus qui venit in
nomine Domini, osanna in excelsis,</hi> sumpsit de centesimo
decimo septimo psalmo, qui manifeste de adventu
Domini scriptus est. Et quod dicit, hoc vult
intelligi: Nisi poenitentiam egeritis <note>(Luc. XIII)</note>, et
confessi fueritis ipsum me esse, de quo Prophetae cecinerunt,
<pb n="0175C"/>
Filium omnipotentis Patris, meam faciem
non videbitis. Habent Judaei datum sibi tempus poenitentiae:
confiteantur benedictum qui venit in nomine
Domini, et Christi ora conspicient.</p>
<p> <hi>
            <note>(Cap. XXIV.--Vers. 1, 2.)</note> Et egressus Jesus de
templo, ibat. Et accesserunt discipuli ejus, ut ostenderent
ei aedificationes templi. Ipse autem respondens,
dixit illis: Videtis haec omnia? Amen dico vobis: non
relinquetur hic lapis super lapidem, qui non destruatur.</hi> 
Juxta historiam manifestus est sensus. Recedente
autem Domino de templo, omnia legis aedificia, et
compositio mandatorum ita destructa est, ut nihil a
Judaeis possit impleri; et capite sublato, universa
inter se membra compugnent.</p>
<p> <hi>
            <note>(Vers. 3, 4.)</note> Sedente autem eo super montem Oliveti,
<pb n="0175D"/>
accesserunt ad eum discipuli secreto, dicentes:
Dic nobis quando haec erunt, et quod signum adventus
<pb n="0176A"/>
tui, et consummationis saeculi? Et respondens Jesus,
dixit eis: Videte ne quis vos seducat.</hi> Sedet in
monte Oliveti, ubi verum lumen scientiae nascebatur,
et accedunt ad eum <emph>193</emph> discipuli secreto, qui
mysteria et futurorum revelationem nosse cupiebant,
et interrogant tria: Quo tempore Jerusalem
destruenda sit; quo venturus Christus; quo consummatio
saeculi futura sit.</p>
<p> <hi>
            <note>(Vers. 5.)</note> Multi enim venient in nomine meo, dicentes:
Ego sum Christus, et multos seducent.</hi> Quorum
unus est Simon Samaritanus, quem in Actibus
apostolorum legimus, qui se magnam dicebat esse
Dei virtutem <note>(Act. VIII)</note>, haec quoque inter [ <hi>Al.</hi> et]
caetera in suis voluminibus scripta dimittens: <hi>Ego
sum sermo Dei, ego sum speciosus, ego paracletus, ego
<pb n="0176B"/>
omnipotens, ego omnia Dei.</hi> Sed et Joannes apostolus
in epistola sua loquitur: <hi>Audistis quia Antichristus
venturus est, nunc autem Antichristi multi sunt <note>(I Joan.
II, 18)</note>
          </hi>. Ego reor omnes haeresiarchas, Antichristos
esse, et sub nomine Christi ea docere, quae contraria
sunt Christo. Nec mirum si aliquos ab his videamus
seduci, cum Dominus dixerit: <hi>Et multos seducent.</hi> </p>
<p> <hi>
            <note>(Vers. 6.)</note> Audituri enim estis praelia, et opiniones
praeliorum: videte ne turbemini. Oportet enim haec
fieri; sed nondum est finis.</hi> Cum haec igitur fieri viderimus,
non putemus diem instare judicii, sed in
tempus illud reservari, cujus signum perspicue in
consequentibus ponitur.</p>
<p> <hi>
            <note>(Vers. 7, 8.)</note> Consurget enim gens contra gentem, et
regnum contra regnum, et erunt pestilentiae et fames,
<pb n="0176C"/>
et terraemotus per loca. Haec autem omnia initia sunt
dolorum.</hi> Non ambigo et haec quidem juxta litteram
futura quae scripta sunt: sed mihi videtur regnum
contra regnum, et pestilentia eorum, quorum sermo
serpit ut cancer <note>(II Tim. II)</note>, et fames audiendi verbum
Dei, et commotio universae terrae, et a vera fide
separatio, in haereticis magis intelligi, qui contra se
invicem dimicantes, Ecclesiae victoriam faciunt. Quod
autem dixit: <hi>Haec autem omnia initia sunt dolorum,</hi> 
melius transfertur, <hi>parturitionum:</hi> ut quasi conceptus
quidam adventus Antichristi, non partus intelligatur.</p>
<p> <hi>
            <note>(Vers. 9.)</note> Tunc tradent vos in tribulationem, et occident
vos; et eritis odio omnibus gentibus</hi> <emph>194</emph> <hi>propter
nomen meum.</hi> Per apostolos omnium credentium
<pb n="0176D"/>
persona signatur, non quo eo tempore apostoli in
corpore reperiendi sint.</p>
<p>
          <pb n="0177A"/> <hi>
            <note>(Vers. 12, 13.)</note> Et quoniam abundabit iniquitas,
refrigescet charitas multorum. Qui autem perseveraverit
usque ad finem, hic salvus erit.</hi> Non omnium negavit
fidem, sed multorum. Multi enim vocati,
pauci vero electi. Nam in apostolis et similibus eorum
permansura est charitas, de qua scriptum est:
 <hi>Aquae multae non poterunt exstinguere charitatem <note>(Cant.
VIII, 7)</note>
          </hi>. Et ipse Paulus: <hi>Quis nos separabit a charitate
Christi? tribulatio, an angustia, an fames <note>(Rom.
VIII, 35)</note>
          </hi>? et reliqua.</p>
<p> <hi>
            <note>(Vers. 14.)</note> Et praedicabitur hoc Evangelium regni
in universo orbe, in testimonium omnibus gentibus; et
tunc veniet consummatio.</hi> Signum Dominici adventus
est, Evangelium in toto orbe praedicari, ut nullus sit
excusabilis; quod aut jam completum, aut in brevi
<pb n="0177B"/>
cernimus esse complendum. Non enim puto aliquam
remansisse gentem, quae Christi nomen ignoret.
Et quamquam non habuerit praedicatoren, tamen
ex vicinis nationibus opinionem fidei non potest
ignorare.</p>
<p> <hi>
            <note>(Vers. 15.)</note> Cum ergo videritis abominationem desolationis,
quae dicta est a Daniele propheta, stantem in
loco sancto, qui legit, intelligat.</hi> Quando ad intelligentiam
provocamur, mysticum monstratur esse quod
dictum est. Legimus autem in Daniele hoc modo: <hi>Et
in dimidio hebdomadis auferetur sacrificium et libamina,
et in templo abominatio desolationum erit usque
ad consummationem temporis, et consummatio dabitur
super solitudinem.</hi> De hoc et apostolus loquitur <note>(II Thess. II)</note>:
quod homo iniquitatis et adversarius
<pb n="0177C"/>
elevandus sit contra omne quod dicitur Deus, et
colitur; ita ut audeat stare in templo Dei, et ostendere
 quod ipse sit Deus, cujus adventus secundum
operationem Satanae destruat eos, et ad Dei solitudinem
redigat, qui se susceperint. Potest autem simpliciter
aut de Antichristo accipi, aut de imagine
Caesaris, quam Pilatus posuit in templo; aut de Hadriani
equestri statua, quae in <emph>195</emph> ipso sancto
sanctorum loco usque in praesentem diem stetit.
Abominatio quoque, secundum veterem Scripturam,
idolum nuncupatur; et idcirco additur, <hi>desolationis;</hi> 
quod in desolato templo atque destructo idolum positum
sit.</p>
<p> <hi>
            <note>(Vers. 16 seq.)</note> Tunc qui in Judaea sunt, fugiant ad
montes; et qui in tecto, non descendat tollere aliquid
<pb n="0177D"/>
de domo sua; et qui in agro, non revertatur tollere
tunicam suam.</hi> Abominatio desolationis intelligi potest,
et omne dogma perversum; quod cum viderimus
stare in loco sancto, hoc est, in Ecclesia, et se
ostendere Deum, debemus fugere de Judaea ad montes,
hoc est, dimissa occidente littera et Judaica
pravitate, appropinquare montibus aeternis, de quibus
illuminat mirabiliter Deus <note>(Ps. LXXV)</note>; et esse
in tecto et in domate, quo non possint ignita diaboli
jacula pervenire: nec descendere et tollere aliquid
de domo conversationis pristinae: nec quaerere quae
<pb n="0178A"/>
retrorsum sunt; sed magis serere in agro spiritualium
Scripturarum, ut fructus capiamus ex eo. Nec
tollere alteram tunicam, quam apostoli habere prohibentur.
De hoc loco, id est, de abominatione desolationis,
quae dicta est a Daniele propheta, stante in
loco sancto, multa Porphyrius tertio decimo operis
sui volumine contra nos blasphemavit, cui Eusebius
Caesariensis episcopus tribus respondit voluminibus,
decimo octavo, decimo nono, et vicesimo.
Apollinaris [ <hi>Al.</hi> Apollinarius] quoque scripsit plenissime:
superflueque conatus est uno capitulo velle
disserere, de quo tantis versuum millibus disputatum
est.</p>
<p> <hi>
            <note>(Vers. 19.)</note> Vae autem praegnantibus et nutrientibus
in illis diebus.</hi> Vae illis animabus, quae non
<pb n="0178B"/>
in perfectum virum sua genimina perduxerunt,
sed initia habent fidei, ut enutritione indigeant
magistrorum. Hoc quoque dici potest, quod in
persecutione Antichristi, seu Romanae captivitatis,
praegnantes et nutrientes, uteri et filiorum
sarcina praegravati, expeditam fugam habere non
quiverint.</p>
<p> <hi>
            <note>(Vers. 20.)</note> Orate autem, ut non fiat fuga vestra
hieme, vel sabbato.</hi> Si de captivitate Jerusalem voluerimus
accipere, quando a Tito et Vespasiano capta
est, orare debent, ne fuga eorum hieme, vel
sabbato fiat; quia in altero duritia frigoris prohibet
ad solitudines pergere, <emph>196</emph> et in montibus desertisque
latitare; in altero, aut transgressio Legis est,
si fugere voluerint, aut mors imminens, si remanserint.
<pb n="0178C"/>
Si autem de consummatione mundi intelligitur,
hoc praecipit, ut non refrigescat fides nostra et in
Christum charitas, neque ut otiosi in opere Dei torpeamus
virtutum sabbato.</p>
<p> <hi>
            <note>(Vers. 22.)</note> Et nisi breviati fuissent dies illi, non fieret
salva omnis caro; sed propter electos breviabuntur
dies illi.</hi> Abbreviatos dies, non secundum deliramenta
quorumdam (qui putant temporum momenta
mutari; nec recordantur illius scripti: <hi>Ordinatione
tua permanet dies [Ps. CXVIII, 91]</hi>, sed juxta
temporum qualitatem sentire debemus, id est, abbreviatos
non mensura, sed numero; ut quomodo
in benedictione dicitur; <hi>Longitudine dierum replebo
eum <note>(Ps. XC)</note>
          </hi>; sic et nunc abbreviati dies intelligantur:
ne temporum mora, fides concutiatur credentium.</p>
<p>
          <pb n="0178D"/> <hi>
            <note>(Vers. 23.)</note> Tunc si quis vobis dixerit: ecce hic
Christus, aut illic; nolite credere.</hi> Multi captivitatis
Judaicae tempore principes exstitere, qui Christos
esse se dicerent: intantum ut obsidentibus Romanis,
tres intus fuerint factiones. Sed melius de consummatione
mundi intelligitur.</p>
<p> <hi>
            <note>(Vers. 24.)</note> Surgent enim pseudochristi, et pseudoprophetae,
et dabunt signa magna et prodigia; ita ut in
errorem inducantur, si fieri potest, etiam electi. Ecce
praedixi vobis.</hi> Tripliciter, ut ante jam dixi, locus
<pb n="0179A"/>
hic disserendus est; aut de tempore obsidionis Romanae;
aut de consummatione mundi; aut de haereticorum
contra Ecclesiam pugna, et istiusmodi
antichristis, qui sub opinione falsae scientiae contra
Christum dimicant.</p>
<p> <hi>
            <note>(Vers. 25, 26.)</note> Si ergo dixerint vobis, ecce in deserto
est, nolite exire; ecce in penetralibus, nolite credere.</hi> 
Si quis promiserit vobis quod in deserto gentilium
et philosophorum dogmate Christus moretur;
aut in haereticorum penetralibus, qui Dei pollicentur
arcana, nolite exire, nolite credere; sive (quia
persecutionis et angustiarum tempore semper pseudoprophetae
decipiendi inveniunt locum) si quis
sub nomine Christi se jactare voluerit, non statim
accommodetis fidem.</p>
<p>
          <pb n="0179B"/> <hi>
            <note>(Vers. 27.)</note> Sicut enim fulgur exit ab Oriente, et
paret usque in Occidentem; ita erit et adventus Filii
hominis.</hi> Nolite exire, nolite credere, quod Filius
hominis vel <emph>197</emph> in deserto gentium sit, vel in penetralibus
haereticorum; sed quod ab Oriente usque
in Occidentem, fides ejus in catholicis Ecclesiis fulgeat.
Hoc quoque dicendum, quod secundus Salvatoris
adventus non in humilitate ut prius, sed in
gloria demonstrandus sit. Stultum est itaque eum in
parvo loco vel abscondito quaerere, qui totius mundi
lumen sit.</p>
<p> <hi>
            <note>(Vers. 28.)</note> Ubicumque fuerit corpus, illuc congregabuntur
et aquilae.</hi> De exemplo naturali quod quotidie
cernimus, Christi instruimur sacramento. Aquilae
et vultures etiam trans maria dicuntur sentire cadavera,
<pb n="0179C"/>
et ad escam hujuscemodi congregari. Si ergo
irrationabiles volucres naturali sensu tantis terrarum
spatiis, et maris fluctibus separatae, parvum cadaver
sentiunt ubi jaceat: quanto magis nos et omnis multitudo
credentium debet festinare ad eum, cujus fulgur
exit ab Oriente, et paret usque ad Occidentem!
Possumus autem corpus, id est, <foreign xml:lang="greek">πτῶμα,</foreign> quod significantius
Latine dicitur <hi>cadaver,</hi> ab eo quod per
mortem cadat, passionem Christi intelligere, ad
quam provocamur; ut ubicumque in Scripturis legitur,
congregemur, et per illam venire possimus ad
Verbum Dei, ut est illud: <hi>Foderunt manus meas et
pedes meos <note>(Ps. XXI, 17)</note>
          </hi>. Et in Isaia: <hi>Sicut ovis ad
victimam ductus <note>(Isa. LIII, 7)</note>
          </hi>; et caetera his similia.
Aquilae autem appellantur sancti, quibus innovata
<pb n="0179D"/>
est juventus ut aquilae; et qui juxta Isaiam plumescunt,
et assumunt alas, ut ad Christi veniant passionem <note>(Isai. XLVI)</note>.</p>
<p> <hi>
            <note>(Vers. 29.)</note> Statim autem post tribulationem dierum
illorum sol obscurabitur, et luna non dabit lumen
suum, et stellae cadent de coelo, et virtutes coelorum
commovebuntur.</hi> Sol et luna obscurabuntur, et non
<pb n="0180A"/>
dabunt lumen suum; et caetera astra cadent de coelo,
virtutesque coelorum commovebuntur, non diminutione
luminis <note>(alioquin legimus solem septuplum
habiturum luminis <hi>[Ibid. XXX]</hi> )</note>, sed quod ad comparationem
verae lucis omnia visui tenebrosa sint. Si
itaque iste sol, qui nunc per totum orbem rutilat, et
luna quae secundum est luminare, et stellae quae ad
solatium noctis accensae sunt, omnesque virtutes
(quas angelorum multitudines <emph>198</emph> intelligimus) in
adventu Christi in tenebras reputabuntur: decutiatur
supercilium eorum, qui se sanctos arbitrantes
praesentiam judiciis non formidant.</p>
<p> <hi>
            <note>(Vers. 30.)</note> Et tunc parebit signum Filii hominis
in coelo.</hi> Signum hic, aut crucis intelligamus, ut videant
(juxta Zachariam <note>(Zach. XII)</note> et Joannem
<pb n="0180B"/> <hi>[Joan. XIX]</hi> 
) Judaei quem compunxerunt; aut vexillum
victoriae triumphantis.</p>
<p> <hi>Et tunc plangent omnes tribus terrae, et videbunt
Filium hominis venientem in nubibus coeli cum
virtute multa et majestate.</hi> Plangent hi qui municipatum
non habuere in coelis, sed scripti sunt in
terra.</p>
<p> <hi>
            <note>(Vers. 31.)</note> Et mittet angelos suos cum tuba et voce
magna; et congregabunt electos ejus a quatuor ventis,
a summis coelorum usque ad terminos eorum.</hi> De hac
tuba et Apostolus loquitur <note>(I Cor. XV; I Thess. IV)</note>:
et in apocalypsi Joannis legimus <note>(Apoc. VIII)</note>: et in
veteri Testamento <note>(Num. X)</note>, tubae ductiles ex auro,
et aere argentoque fieri praecipiuntur; ut sublimia doctrinarum
resonent sacramenta.</p>
<p>
          <pb n="0180C"/> <hi>
            <note>(Vers. 32, 33.)</note> Ab arbore autem fici discite parabolam:
cum jam ramus ejus tener fuerit, et folia nata,
scitis quia prope est aestas. Ita et vos cum videritis haec
omnia, scitote quia prope est in januis.</hi> Sub exemplo
arboris, docuit consummationis adventum. Quomodo,
inquit, quando teneri fuerint in arbore ficus cauliculi,
et gemma erumpit in florem, cortexque folia
parturit, intelligitis aestatis adventum, et Favonii ac
Veris introitum: ita cum haec omnia quae scripta
sunt, videritis, nolite putare jam adesse consummationem
mundi, sed quasi prooemia et praecursores
quosdam venire; ut ostendant quod prope sit et in
januis.</p>
<p> <hi>
            <note>(Vers. 34.)</note> Amen dico vobis, quia non praeteribit
generatio haec, donec omnia ista fiant.</hi> Supra diximus
<pb n="0180D"/>
generationes bonorum, et econtrario malorum esse
singulas. Igitur aut omne genus hominum significat,
aut specialiter Judaeorum.</p>
<p> <hi>
            <note>(Vers. 35.)</note> Coelum et terra transibunt, verba autem
mea non praeteribunt.</hi> Coelum et terra transibunt immutatione,
non abolitione sui: alioquin quomodo
sol <emph>199</emph> obscurabitur, et luna non dabit lumen
<pb n="0181A"/>
suum, et stellae cadent, si coelum in quo ista sunt,
terraque non fuerit?</p>
<p> <hi>
            <note>(Vers. 36.)</note> De die autem illa et hora nemo scit,
neque angeli coelorum, nisi solus Pater.</hi> In quibusdam
Latinis codicibus additum est, <hi>neque Filius:</hi> cum
in Graecis, et maxime Adamantii et Pierii exemplaribus,
hoc non habeatur ascriptum: sed quia in
nonnullis legitur, disserendum videtur. Gaudent
Arius et Eunomius, quasi ignorantia magistri, gloria
discipulorum sit, et dicunt: Non potest aequalis
esse qui novit, et qui ignorat. Contra quos breviter
ista dicenda sunt: Cum omnia tempora fecerit Jesus,
hoc est, Verbum Dei: <hi>Omnia enim per ipsum
facta sunt, et sine ipso factum est nihil <note>(Joan. I, 3)</note>
          </hi>,
in omnibus autem temporibus, etiam dies judicii
<pb n="0181B"/>
sit: qua consequentia potest ejus ignorare partem,
cujus totum noverit? Hoc quoque dicendum est:
Quid est majus, notitia Patris, an judicii? Si majus
novit, quomodo ignorat quod minus est? Scriptum
legimus. <hi>Omnia quae Patris sunt, mihi tradita sunt <note>(Luc. X, 22)</note>
          </hi>.
Si omnia Patris Filii sunt, qua ratione
unius sibi diei notitiam reservavit, et noluit eam
communicare cum Filio? Sed et hoc inferendum:
Si novissimum diem temporum ignorat, ignorat et
pene ultimum, et retrorsum omnes.Non enim potest
fieri, ut qui primum ignorat, sciat quid secundum
sit. Igitur quia probavimus non ignorare Filium
[ <hi>Al. additur</hi> Dei] consummationis diem: causa
reddenda est cur ignorare dicatur. Apostolus super
Salvatore scribit: <hi>In quo sunt omnes thesauri sapientiae
<pb n="0181C"/>
et scientiae absconditi <note>(Coloss. II, 3)</note>
          </hi>. Sunt ergo
omnes thesauri in Christo sapientiae et scientiae, sed
absconditi sunt. Quare absconditi sunt? Post resurrectionem
interrogatus ab apostolis, de die manifestius
respondit: <hi>Non est vestrum scire tempora vel
momenta, quae Pater posuit in sua potestate <note>(Act. I, 7)</note>
          </hi>.
Quando dicit, <hi>non est vestrum scire,</hi> ostendit quod
ipse sciat, sed non expediat nosse apostolis, ut
semper incerti de adventu judicis, sic quotidie vivant,
quasi die <emph>200</emph> alia judicandi sint. Denique et
consequens Evangelii sermo idipsum cogit intelligi,
dicens quoque Patrem solum nosse: in Patre comprehendit
et Filium. Omnis enim pater, filii nomen
est.</p>
<p> <hi>
            <note>(Vers. 37 seq.)</note> Sicut autem in diebus Noe, ita erit
<pb n="0181D"/>
et adventus Filii hominis. Sicut enim erant in diebus
ante diluvium comedentes et bibentes, nubentes et nuptui</hi> 
[Al. <hi>nuptum] tradentes, usque ad eum diem, quo
intravit Noe in arcam, et non cognoverunt donec venit
diluvium, et tulit omnes: ita erit et adventus Filii hominis.</hi> 
<pb n="0182A"/>
Quaeritur quomodo supra scriptum sit: <hi>Surget
enim gens contra gentem, et regnum contra regnum:
et erunt pestilentiae, et fames, et terraemotus;</hi> et nunc
ea futura memorentur quae pacis indicia sunt. Sed
existimandum, juxta Apostolum, quod post pugnas,
et dissensiones, et pestilentias, et fames, et terraemotus,
et caetera quibus genus vastatur humanum,
brevi [ <hi>Al.</hi> brevis] subsecutura sit pax, quae quieta
omnia repromittat, ut fides credentium comprobetur,
utrum transactis malis, sperent judicem esse
venturum. Hoc est enim quod in Paulo legimus: <hi>Quando dixerint, pax et securitas, tunc repentinus
eis superveniet interitus, sicut dolor parturientis, et
non effugient 
 <note>(I Thess. V, 3)</note>
          </hi>.</p>
<p> <hi>
            <note>(Vers. 40, 41.)</note> Tunc duo erunt in agro: unus assumetur,
<pb n="0182B"/>
et unus relinquetur. Duae molentes in mola:
una assumetur, et una relinquetur.</hi> Tunc, inquit, duo
erunt in agro, quando, tempore videlicet consummationis
atque judicii, duo in agro pariter invenientur
eumdem habentes laborem, et quasi parem sementem,
sed fructus laboris non aeque recipientes.
Duae quoque molentes simul erunt: una assumetur,
et una relinquetur. In duobus qui in agro commorantur,
et in duabus quae pariter molunt, vel Synagogam
intellige, et [ <hi>Al.</hi> vel] Ecclesiam, quod simul
molere videantur in Lege, et de eisdem Scripturis
farinam terere praeceptorum Dei: vel caeteras haereses,
quae de utroque Testamento, aut de altero
videntur molere farinam doctrinarum suarum: et cum
unum nominis Christiani propositum <emph>201</emph> habeant,
<pb n="0182C"/>
non eamdem mercedem recipient: aliis assumptis,
et aliis derelictis.</p>
<p> <hi>
            <note>(Vers. 42, 43.)</note> Vigilate ergo, quia nescitis qua
hora Dominus vester venturus sit. Illud autem scitote,
quoniam si sciret pater familias qua hora fur venturus
esset, vigilaret utique, et non sineret perfodi domum
suam.</hi> Perspicue ostendit quare supra dixerit: <hi>De
die autem illa et hora nemo scit, neque Filius hominis,
neque angeli, nisi Pater solus:</hi> quod non expediat
scire apostolis, ut pendulae exspectationis incerto
semper eum credant esse venturum, quem
ignorant quando venturus sit. Et non dixit, <hi>quia
nescimus qua hora venturus sit Dominus;</hi> sed <hi>nescitis.</hi> 
Praemissoque patris familias exemplo, cur reticeat
consummationis diem, manifestius docet,
<pb n="0182D"/>
dicens:</p>
<p> <hi>Ideo et vos estote parati: quia nescitis qua hora Filius
hominis venturus est. Quis, putas, est fidelis servus
et prudens, quem constituit Dominus ejus super familiam
suam, ut det illis cibum in tempore? Beatus ille
<pb n="0183A"/>
servus, quem cum venerit Dominus ejus, invenerit sic
facientem. Amen dico vobis, quoniam super omnia
bona sua constituet eum.</hi> Plenius inculcat et replicat,
quare de die consummationis et hora nec angelos,
 nec se scire praedixerit; sed solum Patrem,
quod non expediat scire apostolis: et exemplum
patrisfamilias, hoc est, sui et fidelium servorum, id
est, apostolorum, ad cohortationem sollicitae mentis
interserit, ut spe praemiorum ministrent conservis
in tempore suo cibaria doctrinarum.</p>
<p> <hi>
            <note>(Vers. 48, 49.)</note> Si autem dixerit malus servus ille
in corde suo, moram facit dominus meus venire, et coeperit
percutere conservos suos, manducet autem et bibat
cum ebriis.</hi> Ex superioribus pendet, quod sicut
sollicitus servus et semper adventum domini praestolans,
<pb n="0183B"/>
tradit conservis cibaria in tempore suo, et
postea super omnia bona patrisfamilias constituitur:
ita econtrario, qui juxta Ezechielem dixit: <hi>In
tempora longa fiet istud <note>(Ezech. XII, 22)</note>
          </hi>, et non putat
dominum cito esse venturum; factus securior,
vacat epulis atque luxuriae: et non lenem patremfamilias,
sed severissimum sentiet judicem.</p>
<p> <hi>
            <note>(Vers. 50, 51.)</note> Veniet dominus servi illius, in die
qua non sperat, et hora qua ignorat: et dividet eum,
partemque ejus ponet cum hypocritis: illic erit fletus
et stridor dentium.</hi> <emph>202</emph> Hoc ipsum docet, ut sciant
quando non putatur dominus, tunc eum esse venturum,
et vigilantiae ac sollicitudinis dispensatores
admonet. Porro quod dicit, <hi>dividet eum,</hi> non quo
gladio eum dissecet; sed quo a sanctorum consortio
<pb n="0183C"/>
eum separet, et partem ejus ponat cum hypocritis:
cum his videlicet, qui erant in agro, et qui
molebant, et nihilominus derelicti sunt. Saepe diximus
hypocritam aliud esse, aliud ostendere: sicut
et in agro, et in mola idem videbatur facere, quod
ecclesiasticus vir, sed exitus diversae voluntatis apparuit.</p>
<p> <hi>
            <note>(Cap. XXV.--Vers. 1 seq.)</note> Tunc simile erit regnum
coelorum decem virginibus, quae accipientes lampades
suas, exierunt obviam sponso et sponsae. Quinque
autem ex eis erant fatuae, et quinque prudentes.
Sed quinque fatuae acceptis lampadibus, non sumpserunt
oleum secum. Prudentes vero acceperunt oleum
in vasis suis cum lampadibus.</hi> Hanc parabolam, id
est, similitudinem decem virginum, fatuarum atque
<pb n="0183D"/>
prudentium, quidam simpliciter in virginibus
interpretantur: quarum aliae, juxta Apostolum, et
corpore et mente sunt virgines: aliae virginitatem
tantum corporum reservantes, vel caetera opera
non habent proposito suo similia, vel parentum
<pb n="0184A"/>
custodia reservatae, nihilominus mente nupserunt <note>(I Cor. VII)</note>.
Sed mihi videtur ex superioribus alius
sensus esse qui dicitur, et non ad virginalia corpora,
sed ad omne hominum genus comparatio
pertinere. Sicut enim duo in agro, et duae molentes,
duos significant populos, Christianorum et Judaeorum,
sive sanctorum et peccatorum, qui in
Ecclesia constituti, videntur quidem et ipsi arare
et molere; sed cuncta in hypocrisi faciunt: sic et
nunc decem virgines omnes homines complectuntur,
qui videntur Deo credere, et applaudunt sibi
in Scripturis sanctis, tam ecclesiasticos, quam Judaeos,
atque haereticos. Qui idcirco omnes virgines
appellantur, quia gloriantur in unius Dei notitia,
et mens eorum idololatriae turba [ <hi>Al.</hi> turbine] non
<pb n="0184B"/>
constupratur. Oleum habent virgines, quae juxta fidem
et operibus adornantur. Non habent oleum,
quae videntur simili quidem fide Dominum confiteri;
sed virtutum opera negligunt. Possumus
quinque virgines, sapientes et stultas, quinque sensus <emph>203</emph> 
 interpretari: quorum alii festinant ad coelestia,
et superna desiderant: alii terrenis faecibus
inhiantes, fomenta non habent veritatis, quibus sua
corda illuminent. De visu, et auditu, et tactu spiritualiter
dictum est: <hi>Quod vidimus, quod audivimus,
quod oculis nostris perspeximus, et manus nostrae palpavere <note>(I Joan. I, 1)</note>
          </hi>.
De gustu: <hi>Gustate, et videte
quoniam suavis est Dominus <note>(Ps. XXXIII, 9)</note>
          </hi>. De odoratu: <hi>In odorem unguentorum tuorum currimus 
 <note>(Cant.
I, 3)</note>
          </hi>. Et: <hi>Christi bonus odor sumus <note>(II Cor. II, 15)</note>
          </hi>.</p>
<p>
          <pb n="0184C"/> <hi>
            <note>(Vers. 5.)</note> Moram autem faciente sponso, dormitaverunt
omnes et dormierunt.</hi> Non enim parum temporis
inter priorem et secundum adventum Domini
praetergreditur. <hi>Omnes dormitaverunt,</hi> id est, mortuae
sunt: quia sanctorum mors somnus appellatur.
Consequenter autem dicitur, <hi>dormierunt:</hi> quia postea
suscitandae sunt.</p>
<p> <hi>
            <note>(Vers. 6.)</note> Media autem nocte clamor factus est,
ecce sponsus venit, exite obviam ei.</hi> Subito enim quasi
intempesta nocte, et securis omnibus, quando
gravissimus sopor est, per angelorum clamorem,
et tubas praecedentium fortitudinum, Christi resonabit
adventus. Dicamus aliquid quod forsitan lectori
utile sit. Traditio Judaeorum est, Christum media
nocte venturum in similitudinem Aegyptii temporis,
<pb n="0184D"/>
quando Pascha celebratum est, et exterminator
venit, et Dominus super tabernacula transiit, et
sanguine agni postes nostrarum frontium consecrati
sunt <note>(Exod. XII)</note>. Unde reor et traditionem apostolicam
 permansisse, ut in die vigiliarum Paschae
<pb n="0185A"/>
ante noctis dimidium populos dimittere non
liceat, exspectantes adventum Christi. Et postquam
illud tempus transierit, securitate praesumpta,
festum cuncti agunt diem. Unde et Psalmista
dicebat: <hi>Media nocte surgebam ad confitendum tibi
super judicia justificationis tuae <note>(Psal. CXVIII, 62)</note>
          </hi>.</p>
<p> <hi>
            <note>(Vers. 7.)</note> Tunc surrexerunt omnes virgines illae,
et ornaverunt lampades suas.</hi> Omnes <emph>204</emph> virgines
surrexerunt, et ornaverunt unaquaeque lampades
suas, id est, sensus, in quibus oleum scientiae recipiebant,
ut haberent opera virtutum, quae ante verum
judicem refulgerent.</p>
<p> <hi>
            <note>(Vers. 8.)</note> Fatuae autem sapientibus dixerunt: Date
nobis de oleo vestro, quia lampades nostrae exstinguuntur.</hi> 
Quae lampades suas queruntur exstingui,
<pb n="0185B"/>
ostendunt eas ex parte lucere: et tamen non habent
lumen indeficiens, nec opera perpetua. Si
quis igitur habet animam virginalem, et amator est
pudicitiae, non debet mediocribus esse contentus,
quae cito exolescunt, et exorto caumate, arefiunt;
sed perfectas virtutes sequatur, ut lumen habeat
sempiternum.</p>
<p> <hi>
            <note>(Vers. 9.)</note> Responderunt prudentes, dicentes: Ne
forte non sufficiat nobis et vobis.</hi> Hoc, non de avaritia,
sed de timore respondent. Unusquisque enim
pro operibus suis mercedem recipiet, neque possunt
in die judicii aliorum virtutes, aliorum vitia
sublevare. Et quomodo tempore Babyloniae captivitatis,
Jeremias peccatores juvare non potuit, et dicitur
ad eum: <hi>Ne oraveris pro populo isto (Jerem. VII,
<pb n="0185C"/>
16)</hi>: sic formidolosa erit illa dies, cum unusquisque
pro semetipso sollicitus erit.</p>
<p> <hi>Ite potius ad vendentes, et emite vobis.</hi> Venditur
hoc oleum, et multo emitur pretio, ac difficili labore
conquiritur, quod in eleemosynis cunctisque
virtutibus et consiliis intelligimus magistrorum.</p>
<p> <hi>
            <note>(Vers. 10.)</note> Dum autem irent emere, venit sponsus.</hi> 
Dant quidem quasi prudentes consilium, quod non
debeant sine oleo lampadarum sponso occurrere:
verum quia jam emendi tempus excesserat, et adveniente
judicii die, locus non erat poenitentiae,
Psalmista dicente: <hi>In inferno autem quis confitebitur
tibi <note>(Psal. VI, 6)</note>
          </hi>? non nova opera patrare,
sed praeteritorum coguntur rationem exsolvere.</p>
<p> <hi>Et quae paratae erant, intraverunt cum eo ad nuptias,
<pb n="0185D"/>
et clausa est janua.</hi> Post <emph>205</emph> judicii diem, bonorum
operum, et justitiae occasio non relinquitur [ <hi>Al.</hi> 
relinquetur].</p>
<p> <hi>
            <note>(Vers. 11.)</note> Novissime vero veniunt et reliquae virgines,
dicentes: Domine, domine, aperi nobis.</hi> Egregia
quidem in Domini appellatione confessio, idemque
<pb n="0186A"/>
repetitum, indicium fidei est. Sed quid prodest
voce invocare, quem operibus neges?</p>
<p> <hi>
            <note>(Vers. 12.)</note> At ille respondens, ait: Amen dico vobis,
nescio vos.</hi> Novit Dominus eos qui ejus sunt,
et qui ignorat, ignorabitur <note>(II Tim. II, 19)</note>. Nescit Dominus
operarios iniquitatis: et licet virgines sint,
et secundum duplicem intelligentiam de corporis
puritate, et de confessione verae gloriantur fidei <note>(I Cor. XIV, 38)</note>;
tamen quia oleum non habent
scientiae, sufficit eis pro poena quod ignorantur a
sponso.</p>
<p> <hi>
            <note>(Vers. 13.)</note> Vigilate itaque, quia nescitis diem neque
horam.</hi> Prudentem semper admoneo lectorem,
ut non superstitiosis acquiescat interpretationibus,
et quae commatice pro fingentium dicuntur arbitrio,
<pb n="0186B"/>
sed consideret priora, media, et sequentia, et
nectat sibi universa quae scripta sunt. Ex hoc ergo
quod infert: <hi>Vigilate, quia nescitis diem neque horam,</hi> 
intelliguntur universa quae dixit, id est, de
duobus qui in agro sunt, et de duabus molentibus,
et de patrefamilias, qui servo suo credit substantiam,
et de decem virginibus, ideo parabolas esse
praemissas, ut quia ignoramus omnes judicii
diem, sollicite nobis lumen bonorum operum praeparemus,
ne, dum ignoramus, judex veniat.</p>
<p> <hi>
            <note>(Vers. 14, 15.)</note> Sicut enim homo peregre proficiscens,
vocavit servos suos, et tradidit illis bona sua. Et
uni dedit quinque talenta, alii autem duo, alii vero
unum, unicuique secundum propriam virtutem, et profectus
est statim.</hi> Homo iste paterfamilias, haud dubium
<pb n="0186C"/>
quin Christus sit, qui ad Patrem post resurrectionem
victor ascendens, vocatis apostolis, doctrinam
evangelicam tradidit, non pro largitate et
parcitate alteri plus, et alteri minus tribuens, sed
pro accipientium viribus: quomodo et Apostolus
eos qui solidum cibum capere non poterant, lacte
potasse se dicit <note>(I Cor. IV)</note>. Denique et illum qui
de quinque talentis, decem fecerat, et qui de duobus
quatuor, simili recepit gaudio; non considerans
lucri magnitudinem, sed studii voluntatem. <emph>206</emph> 
 In quinque, et duobus, et uno talento, vel
diversas gratias intelligamus, quae unicuique traditae
sunt. Vel in primo, omnes sensus examinatos:
In secundo, intelligentiam et opera: In
tertio, rationem, qua homines a bestiis separamur.</p>
<p>
          <pb n="0186D"/> <hi>
            <note>(Vers. 16.)</note> Abiit autem qui quinque talenta acceperat,
et operatus est in eis; et lucratus est alia quinque.</hi> 
Acceptis terrenis sensibus coelestium sibi notitiam
duplicavit: ex creaturis intelligens Creatorem:
ex corporalibus, incorporalia: ex visibilibus,
invisibilia: ex brevibus, aeterna.</p>
<p>
          <pb n="0187A"/> <hi>
            <note>(Vers. 17.)</note> Similiter qui duo acceperat, lucratus
est alia duo.</hi> Et iste pro viribus quidquid in Lege
didicerat, in Evangelio duplicavit: sive scientiam
et opera praesentis vitae, futurae beatitudinis typos
intellexit.</p>
<p> <hi>
            <note>(Vers. 18.)</note> Qui autem unum acceperat, abiens fodit
in terram, et abscondit pecuniam domini sui.</hi> Nequam
servus terrenis operibus et saeculi voluptate,
Dei praecepta neglexit et polluit: quamquam in alio
evangelista scriptum sit, quod in sudario ligaverit <note>(Luc. XIX)</note>,
id est, doctrinam patrisfamilias molliter
et delicate vivendo enervarit.</p>
<p> <hi>
            <note>(Vers. 19, 20.)</note> Post multum vero temporis venit
dominus servorum illorum, et posuit rationem cum
eis. Et accedens qui quinque talenta acceperat, obtulit
<pb n="0187B"/>
alia quinque talenta, dicens: Domine, quinque talenta
tradidisti mihi, ecce alia quinque superlucratus sum.</hi> 
Grande tempus est inter ascensionem Salvatoris,
et secundum ejus adventum. Si autem apostoli reddituri
sunt rationem, et sub metu judicis resurrecturi,
quid nos oportet facere?</p>
<p> <hi>
            <note>(Vers. 21-23.)</note> Ait illi dominus ejus: Euge, serve
bone, et fidelis, quia super pauca fuisti fidelis, super
multa te constituam: intra in gaudium domini tui.
Accedens autem et qui duo talenta acceperat, ait: Domine,
duo talenta tradidisti mihi: ecce alia duo lucratus
sum. Ait illi dominus ejus: Euge, serve bone et
fidelis, quia super pauca fuisti fidelis, super multa te
constituam: intra in gaudium domini tui.</hi> Utrique
servo, ut ante jam dixi, et qui de quinque talentis,
<pb n="0187C"/>
decem fecerat, et qui de duobus, quatuor, idem
patrisfamilias sermo blanditur. Et notandum quod
omnia quae in praesenti habemus. <emph>207</emph> licet magna
videantur et plurima: tamen comparatione futurorum,
parva et pauca sunt. Intra, inquit, in
gaudium domini tui, et suscipe quae nec oculus vidit,
nec auris audivit, nec in cor hominis ascenderunt <note>(I Cor. II)</note>.
Quid autem potest majus dari fideli
servo, quam esse cum Domino, et videre gaudium
Domini sui?</p>
<p> <hi>
            <note>(Vers. 24, 25.)</note> Accedens autem et qui unum talentum
acceperat, ait: Domine, scio quia homo durus es:
metis ubi non seminasti, et congregas ubi non sparsisti:
et timens abii, et abscondi talentum tuum in terra. Et
ecce habes quod tuum est.</hi> Vere quod scriptum est:
<pb n="0187D"/> <hi>Ad excusandas excusationes in peccatis 
 <note>(Ps. CXL, 4)</note>
          </hi>,
etiam huic servo contigit, ut ad pigritiam et negligentiam,
superbiae quoque crimen accederet. Qui
enim simpliciter debuit inertiam confiteri, et orare
patremfamilias, econtrario calumniatur, et dicit se
prudenti fecisse consilio, ne dum lucra pecuniae quaereret,
etiam de sorte periclitaretur.</p>
<p> <hi>
            <note>(Vers. 26-28.)</note> Respondens autem dominus ejus,
dixit ei: Serve male et piger, sciebas quia meto ubi non
semino, et congrego ubi non sparsi: oportuit ergo te
committere pecuniam eam nummulariis, et veniens
ego, recepissem utique quod meum est cum usura. Tollite
<pb n="0188A"/>
itaque ab eo talentum, et date ei qui habet decem
talenta.</hi> Quod putaverat se pro excusatione dixisse,
in culpam propriam vertitur. Servus autem malus
appellatur: quia calumniam domino facit. Piger,
quia noluit talentum duplicare, ut in altero superbiae,
in altero negligentiae condemnetur. Si, inquit, durum
et crudelem esse me noveras, et aliena sectari, ibique
metere ubi non severim, quare non tibi instiusmodi
cogitatio incussit timorem, ut scires me mea
diligentius quaesiturum, et dares pecuniam meam,
sive argentum nummulariis? Utrumque enim <foreign xml:lang="greek">ἀργύριον,</foreign>
Graecus sermo significat. <hi>Eloquia,</hi> inquit, <hi>Domini
eloquia casta, argentum igne examinatum, probatum
terrae, purgatum septuplum <note>(Ps. XI, 7)</note>
          </hi>. Pecunia
ergo et argentum, praedicatio Evangelii est, et sermo
<pb n="0188B"/>
divinus, qui dari debuit nummulariis et trapezitis,
id est, vel caeteris doctoribus (quod fecerunt et apostoli,
per singulas provincias presbyteros, et episcopos
ordinantes), vel cunctis credentibus, qui possunt
pecuniam duplicare, <emph>208</emph> et cum usuris reddere, ut
quidquid sermone didicerant, opere explerent. Tollitur
autem talentum, et datur ei qui decem talenta
fecerat, ut intelligamus, licet in utriusque labore
aequale sit gaudium domini, hoc est, et ejus qui
quinque in decem duplicaverat, et ejus qui duo in
quatuor: tamen majus deberi praemium ei, qui plus
in domini pecunia laborarit. Unde dicit et Apostolus: <hi>Presbyteros honora, qui vere presbyteri sunt, maxime
qui laborant in verbo Dei 
 <note>(I Tim. V, 17)</note>
          </hi>. Ex eo quod
malus servus ausus est dicere: <hi>Metis ubi non seminasti,
<pb n="0188C"/>
et congregas ubi non sparsisti,</hi> intelligimus,
etiam gentilium et philosophorum bonam vitam recipere
Dominum, et aliter habere eos qui juste, aliter
qui injuste agant, et ad comparationem ejus qui naturali
legi serviat, condemnari eos qui scriptam
legem negligant.</p>
<p> <hi>
            <note>(Vers. 29.)</note> Omni enim habenti dabitur, et abundabit:
ei autem qui non habet, et quod videtur habere,
auferetur ab eo.</hi> Multi cum sapientes sint naturaliter,
et habeant acumen ingenii, si fuerint negligentes, et
desidia bonum naturae corruperint, ad comparationem
ejus qui paululum tardior, labore et industria
compensavit quod minus habuit, perdunt bonum naturae,
et praemium quod eis fuerat repromissum,
vident transire ad alios. Potest et sic intelligi: ei qui
<pb n="0188D"/>
fidem habet, et bonam in Domino voluntatem, etiam
si quid minus in opere ut homo habuerit, dabitur a
bono judice. Qui autem fidem non habuerit, etiam
caeteras virtutes quas videbatur naturaliter possidere,
perdet. Et eleganter etiam, <hi>quod videtur,</hi> inquit, <hi>habere
auferetur ab eo.</hi> Quidquid enim sine fide Christi
est, non ei debet imputari qui male eo abusus est,
sed illi qui malo etiam servo naturae bonum tribuit.</p>
<p> <hi>
            <note>(Vers. 30)</note> Et inutilem servum ejicite in tenebras
exteriores: illic erit fletus et stridor dentium.</hi> Dominus
lumen est; qui ab eo foras mittitur, caret vero lumine.
<pb n="0189A"/>
Quid sit autem fletus et stridor dentium, supra
diximus.</p>
<p> <hi>
            <note>(Vers. 31 seq.)</note> Cum autem venerit Filius hominis
in majestate sua, et omnes angeli cum eo: tunc sedebit
super sedem majestatis suae, et congregabuntur ante eum
omnes gentes; et separabit eos ab invicem, sicut pastor
segregat oves ab haedis. Et statuet oves</hi> <emph>209</emph> <hi>quidem a
dextris suis, haedos autem a sinistris. Tunc dicet rex
his qui a dextris ejus erunt.</hi> Post biduum Pascha facturus,
et tradendus cruci, et illudendus ab hominibus;
et aceto ac felle potandus, recte praemittit gloriam
triumphantis, ut secutura scandala, pollicitationis
praemio compensaret. Et notandum quod qui
in majestate cernendus est, Filius hominis sit. Quodque
sequitur: <hi>Statuet oves quidem a dextris suis, haedos
<pb n="0189B"/>
autem a sinistris,</hi> juxta illud intellige, quod alibi
legis: <hi>Cor sapientis in dextra ejus, et cor stulti in sinistra
illius <note>(Eccl. X, 2)</note>
          </hi>. Et supra in hoc eodem Evangelio: <hi>Nesciat sinistra tua quid faciat dextera tua (Supra VI, 3)</hi>.
Oves in parte justorum stare jubentur
ad dexteram: haedi, hoc est, peccatores, ad sinistram,
qui semper pro peccato offeruntur in Lege <note>(Exod. XII)</note>.
Nec dixit, capras, quae possunt habere
fetus, et tonsae egrediuntur de lavacro, omnes gemellis
fetibus, et sterilis nulla inter eas <note>(Can. IV)</note>;
sed haedos, lascivum animal et petulcum, et fervens
semper ad coitum.</p>
<p> <hi>
            <note>(Vers. 34 seq.)</note> Venite, benedicti Patris mei, possidete
paratum vobis regnum a constitutione mundi.
Esurivi enim, et dedistis mihi manducare. Sitivi, et dedistis
<pb n="0189C"/>
mihi bibere. Hospes eram, et collegistis me. Nudus,
et operuistis me. Infirmus, et visitastis me. In
carcere eram, et venistis ad me. Tunc respondebunt ei
justi, dicentes: Domine, quando te vidimus esurientem,
et pavimus te: sitientem, et dedimus tibi potum?
Quando autem te vidimus hospitem, et collegimus te;
aut nudum, et cooperuimus te: aut quando te vidimus
infirmum, aut in carcere, et venimus ad te? Et respondens,
rex, dicet illis.</hi> Hoc juxta praescientiam Dei accipiendum,
apud quem futura jam facta sunt.</p>
<p> <hi>
            <note>(Vers. 40, 41.)</note> Amen dico vobis: quamdiu</hi> [Al. <hi>quando] fecistis uni de his fratribus meis minimis, mihi
fecistis. Tunc dicet et his qui a sinistris erunt: Discedite
a me, maledicti, in ignem aeternum, qui paratus
est diabolo et angelis ejus. Esurivi enim, et non dedistis
<pb n="0189D"/>
mihi manducare. Sitivi, et non dedistis mihi potum.
Hospes eram, et non collegistis me. Nudus, et
non operuistis me. Infirmus et in carcere eram, et non
visitastis me. Tunc respondebunt ei et ipsi, dicentes:</hi> 
<pb n="0190A"/> <emph>210</emph> 
 <hi>Domine, quando te vidimus esurientem, aut sitientem,
aut hospitem, aut nudum, aut infirmum, aut
in carcere, et non ministravimus tibi? Tunc respondebit
illis, dicens: Amen dico vobis, quamdiu non fecistis
uni de minoribus his, nec mihi fecistis.</hi> Libera nobis
erat intelligentia, quod in omni paupere Christus esuriens
pasceretur, sitiens potaretur, hospes induceretur
in tectum, nudus vestiretur, infirmus visitaretur,
clausus carcere haberet solatium colloquentis.
Sed ex hoc quod sequitur: <hi>Quamdiu fecistis uni de
his fratribus meis minimis, mihi fecistis,</hi> non mihi videtur
dixisse generaliter de pauperibus, sed de his
qui pauperes spiritu sunt, ad quos tendens manum,
dixerat: <hi>Fratres mei et mater mea hi sunt, qui faciunt
voluntatem Patris mei <note>(Marc. III, 34, 35; Luc. VIII, 21)</note>
          </hi>.</p>
<p>
          <pb n="0190B"/> <hi>
            <note>(Vers. 46.)</note> Et ibunt hi in supplicium aeternum,
justi autem in vitam aeternam.</hi> Prudens lector, attende
 quod et supplicia aeterna sint, et vita perpetua metum
deinceps non habeat ruinarum.</p>
<p> <hi>
            <note>(Cap. XXVI.--Vers. 1 seq.)</note> Et factum est, cum
consummasset Jesus sermones hos omnes, dixit discipulis
suis: Scitis quia post biduum pascha fiet: et Filius
hominis tradetur, ut crucifigatur.</hi> Erubescant qui
putant Salvatorem timuisse mortem, et passionis
pavore dixisse: <hi>Pater, si fieri potest, transeat a me
calix iste <note>(Luc. XXII, 42)</note>
          </hi>. Post biduum pascha facturus,
tradendum se ut crucifigatur novit, et tamen
non declinat insidias, non territus fugit: intantum
ut etiam, caeteris ire nolentibus, pergat intrepidus,
quando dicit Thomas: <hi>Eamus et nos, et moriamur
<pb n="0190C"/>
cum eo <note>(Joan. XI, 16)</note>
          </hi>. Et finem carnali festivitati
volens imponere, umbraque transeunte, paschae reddere
veritatem, dixerit: <hi>Desiderio desideravi hoc
pascha manducare vobiscum, antequam patiar <note>(Luc.
XXII, 15)</note>
          </hi>. Etenim pascha nostrum immolatus est
Christus, si tamen comedamus illud in azymis sinceritatis
et veritatis <note>(I Cor. V, 7)</note>. Porro quod ait: <hi>Post biduum pascha fiet,</hi> 
 simplici intelligentia praetermissa,
id quod sacratum [ <hi>Al.</hi> sacramentum] est, requiramus.
Post duos dies clarissimi luminis, veteris ac
novi Testamenti, verum pro mundo pascha celebratur.
Pascha, quod Hebraice dicitur PHASE ( ), non a <emph>211</emph> 
 passione ut plerique arbitrantur, sed a transitu
nominatur: eo quod exterminator videns sanguinem,
in foribus Israelitarum pertransierit, nec percusserit
<pb n="0190D"/>
eos. Vel ipse Dominus praebens auxilium
populo suo desuper ambulaverit. Lege Exodi librum <note>(Cap. XI, XII)</note>,
de quo plenius, si vita comes fuerit,
disputabimus. <hi>Transitus</hi> autem noster, id est, PHASE,
<pb n="0191A"/>
ita celebratur, si terrena et Aegyptum dimittentes,
ad coelestia festinemus.</p>
<p> <hi>
            <note>(Vers. 3 seqq.)</note> Tunc congregati sunt principes sacerdotum,
et seniores populi in atrium principis sacerdotum,
qui dicebatur Caiphas, et consilium fecerunt,
ut Jesum dolo tenerent, et occiderent. Dicebant autem:
Non in die festo, ne forte tumultus fieret in populo.</hi> 
Qui debuerant Paschate vicino praeparare victimas,
levigare templi parietes, pavimenta verrere, vasa
mundare, et secundum ritum Legis purificari, ut esu
agni digni fierent, congregantur ineuntes consilium,
quomodo occidant Dominum, non timentes seditionem,
ut simplex sermo demonstrat; sed caventes ne
auxilio populi de suis manibus tolleretur.</p>
<p> <hi>
            <note>(Vers. 6)</note> Cum autem Jesus esset in Bethania, in
<pb n="0191B"/>
domo Simonis leprosi.</hi> Passurus pro omni mundo, et
universas nationes suo sanguine redempturus, moratur
in Bethania, <hi>domo obedientiae,</hi> quae quondam
fuit Simonis leprosi. Non quod leprosus et illo tempore
permaneret, sed qui antea leprosus, postea a Salvatore
mundatus est, nomine pristino permanente,
ut virtus curantis appareat. Nam in catalogo apostolorum
cum pristino vitio et officio, Matthaeus publicanus
appellatur, qui certe publicanus esse desierat.
Quidam Simonis leprosi domum, eam volunt intelligi <emph>212</emph> 
 partem populi, quae crediderit Domino, et
ab eo curata sit. Simon quoque ipse obediens dicitur,
qui juxta aliam intelligentiam mundus interpretari
potest, in cujus domo curata est Ecclesia.</p>
<p> <hi>
            <note>(Vers. 7.)</note> Accesit ad eum mulier habens alabastrum
<pb n="0191C"/>
unguenti pretiosi, et effudit super caput ipsius recumbentis.</hi> 
Nemo putet eamdem esse quae super caput
effudit unguentum, et quae super pedes. Illa
enim et lacrymis lavat, et crine tergit, et manifeste
meretrix appellatur. De hac autem nihil tale scriptum
est. Nec enim poterat statim capite Domini
meretrix digna fieri. Alius evangelista pro alabastro
unguenti pretiosi (quod genus est marmoris), nardum
pisticam posuit <note>(Joan. XII)</note>, hoc est, veram et absque
dolo, ut fidem Ecclesiae et gentium demonstraret.</p>
<p> <hi>
            <note>(Vers. 8, 9.)</note> Videntes autem discipuli, indignati
sunt, dicentes: Ut quid perditio haec? Potuit enim
istud venundari multo, et dari pauperibus.</hi> Scio quosdam
hunc locum calumniari, quare alius evangelista
<pb n="0191D"/>
Judam solum dixerit contristatum, eo quod loculos
<pb n="0192A"/>
tenuerit, et fur ab initio fuerit, et Matthaeus scribat
omnes apostolos indignatos, nescientes tropum, qui
vocatur <foreign xml:lang="greek">σύλληψις,</foreign> vel <hi>synecdoche:</hi> quo et pro uno
omnes, et pro multis unus appellari soleat. Nam et
Paulus in Epistola sua quae scribitur ad Hebraeos (licet
de ea multi Latinorum dubitent), cum sanctorum
passiones et merita descripsisset, intulit: <hi>Lapidati
sunt, tentati sunt, secti</hi> [Al. <hi>serrati] sunt, in occasione
gladii mortui sunt <note>(Hebr. XI, 37)</note>
          </hi>, cum unum tantummodo
Isaiam Prophetam sectum Judaei autument.
Possumus et aliter dicere, quod apostoli vere, propter
pauperes indignati <emph>213</emph> sint: Judas autem propter
lucra sua. Unde et mussitatio ejus cum crimine
ponitur, quod non curam pauperum habuerit,
sed suo furto voluerit providere.</p>
<p>
          <pb n="0192B"/> <hi>
            <note>(Vers. 10, 11.)</note> Sciens autem Jesus, ait illis: Quid
molesti estis huic mulieri? Opus enim bonum operata
est in me. Nam semper pauperes habebitis vobiscum,
me autem non semper habebitis.</hi> Alia oboritur quaestio,
quare Dominus post resurrectionem dixerit ad
discipulos: <hi>Ecce ego vobiscum sum usque ad consummationem
mundi;</hi> et nunc loquatur, <hi>me autem non
semper habebitis.</hi> Sed mihi videtur in hoc loco de
praesentia dicere corporali, quod nequaquam cum eis
ita futurus sit post resurrectionem, quomodo nunc
in omni convictu et familiaritate. Cujus rei memor
Apostolus ait: <hi>Et si noveramus Jesum Christum secundum
carnem, sed nunc jam non novimus eum <note>(II Cor. V, 16)</note>
          </hi>.</p>
<p> <hi>
            <note>(Vers. 12.)</note> Mittens enim haec unguentum hoc in
<pb n="0192C"/>
corpus meum, ad sepeliendum me fecit.</hi> Quod vos putatis
perditionem esse unguenti, officium sepulturae
est. Nec mirum si mihi bonum odorem fidei suae dederit,
cum ego pro ea fusurus sim sanguinem
meum.</p>
<p> <hi>
            <note>(Vers. 12-14.)</note> Amen dico vobis, ubicumque praedicatum
fuerit hoc Evangelium in toto mundo, dicetur et
quod haec fecit in memoriam ejus. Tunc abiit unus de
duodecim, qui dicebatur Judas Iscariotis, ad principes
sacerdotum.</hi> In toto mundo non tam mulier ista,
quam Ecclesia praedicatur, quod sepelierit Salvatorem,
quod unxerit caput ejus. Et attende notitiam
futurorum, quod passurus post biduum et moriturus,
sciat Evangelium suum in toto orbe celebrandum.</p>
<p> <hi>
            <note>(Vers. 15.)</note> Et ait illis: Quid vultis mihi dare, et
<pb n="0192D"/>
ego vobis eum tradam?</hi> Infelix Judas, damnum quod
<pb n="0193A"/>
ex effusione unguenti se fecisse credebat, vult magistri
pretio compensare. Nec certam tamen postulat
summam, ut saltem lucrosa videretur proditio,
sed quasi vile tradens mancipium, in potestate
ementium posuit quantum vellent dare.</p>
<p> <emph>214</emph> <hi>
            <note>(Vers. 16.)</note> At illi constituerunt ei triginta 
 argenteos. Et exinde quaerebat opportunitatem ut eum
traderet.</hi> Joseph non, ut multi putant, juxta Septuaginta
interpretes, viginti aureis venditus est, sed
juxta Hebraicam Veritatem, viginti argenteis; neque
enim pretiosior poterat esse servus, quam Dominus.</p>
<p> <hi>
            <note>(Vers. 17.)</note> Prima autem die azymorum, accesserunt
discipuli ad Jesum, dicentes: Ubi vis paremus tibi comedere
Pascha?</hi> Prima azymorum, quarta decima
<pb n="0193B"/>
dies mensis primi est, quando agnus immolatur, et
luna plenissima est, et fermentum abjicitur. Inter
eos autem discipulos qui accesserunt ad Jesum, interrogantes: <hi>Ubi vis paremus tibi comedere Pascha?</hi> 
et Judam aestimo fuisse proditorem.</p>
<p> <hi>
            <note>(Vers. 18.)</note> At Jesus dixit: Ite in civitatem ad quemdam,
et dicite ei: Magister dicit: Tempus meum prope
est: apud te facio Pascha cum discipulis meis.</hi> Morem
veteris Testamenti nova Scriptura conservat. Frequenter
legimus: <hi>Dixit ille illi,</hi> et <hi>in loco illo et
illo;</hi> quod Hebraice dicitur PHELONI ELMONI ( ),
et tamen personarum locorumque non ponitur
nomen. <hi>Et invenietis ibi quemdam, portantem
lagenam aquae.</hi> Quorum idcirco vocabula praetermissa
sunt, ut omnibus qui Pascha facturi sunt, libera
<pb n="0193C"/>
festivitatis occasio panderetur.</p>
<p> <hi>
            <note>(Vers. 19.)</note> Et fecerunt discipuli sicut constituit
illis Jesus, et paraverunt Pascha.</hi> In alio Evangelista
scriptum est <note>(Luc. XXII)</note>, quod invenerunt coenaculum
magnum, stratum atque mundatum, et ibi paraverunt
ei. Videtur autem mihi coenaculum, lex spiritualis
intelligi, quae de angustiis litterae egrediens in
sublimi loco recipit Salvatorem, Paulo idipsum loquente <note>(Philipp. VIII)</note>,
quod ea quae ante pro lucro
reputabat, quasi purgamenta quisquiliasque contempserit,
ut dignum Domino hospitium praepararet.</p>
<p>
          <pb n="0194A"/> <hi>
            <note>(Vers. 20.)</note> Vespere autem facto, discumbebat cum
duodecim discipulis suis.</hi> Omnia sic agit Judas, ut
tollatur suspicio proditoris.</p>
<p> <hi>
            <note>(Vers. 21.)</note> Et edentibus illis, dixit: Amen dico
vobis:</hi> <emph>215</emph> <hi>quia unus vestrum me traditurus est.</hi> Qui
de passione praedixerat, et de proditore praedicit,
dans locum poenitentiae, ut cum intellexisset sciri
cogitationes suas et occulta consilia, poeniteret eum
facti sui, et tamen non designat specialiter, ne manifeste
coargutus, impudentior fieret. Mittit crimen
in numero, ut conscius agat poenitentiam.</p>
<p> <hi>
            <note>(Vers. 22.)</note> Et contristati valde, coeperunt singuli
dicere: Numquid ego sum, Domine?</hi> Et certe noverant
undecim apostoli, quod nihil tale contra Dominum
cogitarent: sed plus credunt magistro, quam
<pb n="0194B"/>
sibi: pertimescentes fragilitatem suam, tristes interrogant
de peccato, cujus conscientiam non habebant.</p>
<p> <hi>
            <note>(Vers. 23.)</note> At ipse respondens, ait: Qui intingit
mecum manum in paropside, hic me tradet.</hi> O mira Domini
patientia! Primum dixerat: <hi>unus vestrum me
traditurus est.</hi> Perseverat proditor in malo, manifestius
arguit, et tamen nomen proprie non designat.
Judas caeteris contristatis, et retrahentibus manum,
et interdicentibus cibos ori suo, temeritate et impudentia,
qua proditurus erat, etiam manum cum
magistro mittit in paropsidem, ut audacia bonam
conscientiam mentiretur.</p>
<p> <hi>
            <note>(Vers. 24.)</note> Vae autem homini illi, per quem Filius
hominis tradetur.</hi> Nec primo, nec secundo correptus
<pb n="0194C"/>
a proditione retrahit pedem, sed patientia Domini
nutrit impudentiam suam, et thesaurizat sibi iram
in die irae <note>(Rom. II)</note>. Poena praedicitur, ut quem pudor
non vicerat, corrigant denuntiata supplicia.
Quod autem sequitur:</p>
<p> <hi>Bonum erat ei, si natus non fuisset homo ille:</hi> Non
ideo putandus est ante fuisse, quam nasceretur,
quia nulli possit bene esse, nisi ei qui fuerit: sed
simpliciter dictum est, multo melius esse, non subsistere,
quam male subsistere.</p>
<p> <hi>
            <note>(Vers. 25.)</note> Respondens autem Judas, qui tradidit
<pb n="0195A"/>
eum, dixit.</hi> Quia caeteri tristes, et valde tristes interrogaverant: <hi>Numquid ego sum, Domine?</hi> 
 Ne tacendo
se prodere videretur, et ipse similiter interrogat, <emph>216</emph> 
 quem conscientia remordebat, qui
manum audacter miserat in paropside.</p>
<p> <hi>Numquid ego sum, rabbi? Ait illi: Tu dixisti.</hi> Et
blandientis jungit affectum, sive incredulitatis signum.
Caeteri enim qui non erant prodituri, dicunt: <hi>Numquid ego sum, Domine?</hi> 
 Iste qui proditurus erat,
non Dominum, sed magistrum vocat, quasi excusationem
habeat, si Domino denegato, saltem magistrum
prodiderit. <hi>Et ait illi: Tu dixisti.</hi> Eadem responsione
confutatus est proditor, qua Pilato postea
responsurus est.</p>
<p> <hi>
            <note>(Vers. 26 seqq.)</note> Coenantibus autem eis, accepit
<pb n="0195B"/>
Jesus panem, et benedixit ac fregit, deditque discipulis
suis, et ait: Accipite et comedite, hoc est corpus
meum. Et accipiens calicem, gratias egit, et dedit illis,
dicens: Bibite ex hoc omnes. Hic est enim sanguis
meus novi Testamenti, qui pro multis effundetur in
remissionem peccatorum.</hi> Postquam typicum Pascha
fuerat impletum, et agni carnes cum apostolis
comederat, assumit panem, qui confortat cor hominis,
et ad verum Paschae transgreditur sacramentum,
ut quomodo in praefiguratione ejus Melchisedech,
summi Dei sacerdos, panem et vinum offerens
fecerat <note>(Genes. XIV)</note>, ipse quoque in veritate
sui corporis et sanguinis repraesentaret. In Luca legimus
duos calices quibus discipulis propinarit <note>(Luc.
XXII)</note>. Unum primi mensis, et alterum secundi, ut
<pb n="0195C"/>
qui inter sanctos primo mense agnum comedere non
potuerit, secundo inter poenitentes haedum comedat.</p>
<p> <hi>
            <note>(Vers. 29.)</note> Dico autem vobis, non bibam amodo de
hoc genimine vitis usque in diem illum, cum illud bibam
vobiscum novum in regno Patris mei.</hi> De carnalibus
transit ad spiritualia, quod vinea de Aegypto transplantata
sit populus Israel, cui per Jeremiam Dominus
loquitur: <hi>Ego te plantavi vineam veram, quomodo
mutata es in amaritudinem vitis alienae</hi> [Al. <hi>aliena</hi> ] <note>(Jerem. II, 21)</note>?
Et Isaias propheta in cantico quod
dilecto canit, et omnis sparsim Scriptura testatur.
Dicit ergo se Dominus de hac vinea nequaquam
esse bibiturum, nisi in regno Patris sui. Regnum Patris, <emph>217</emph> 
 fidem puto esse credentium, Apostolo
quoque idipsum confirmante: <hi>Regnum Dei intra vos
<pb n="0195D"/>
est <note>(Luc. XVII, 21)</note>
          </hi>. Ergo cum Judaei receperint regnum
<pb n="0196A"/>
Patris (attende quod dicat, Patris, non Dei),
omnis Pater nomen est Filii. Cum, inquam, crediderint
in Deum Patrem, et adduxerit eos Pater ad
Filium, tunc de vino eorum bibet Dominus, et in
similitudinem Joseph regnans in Aegypto, inebriabitur
cum fratribus suis <note>(Genes. XLIII)</note>.</p>
<p> <hi>
            <note>(Vers. 30.)</note> Et hymno dicto, exierunt in montem Oliveti.</hi> 
Hoc est quod in quodam psalmo legimus: <hi>Manducaverunt
et adoraverunt omnes pingues terrae <note>(Ps.
XXI, 30)</note>
          </hi>. Juxta hoc exemplum, qui Salvatoris pane
saturatus, et calice inebriatus fuerit, potest laudare
Dominum et conscendere in montem Oliveti, ubi laborum
refectio, dolorisque solatium, et veri luminis
notitia est.</p>
<p> <hi>
            <note>(Vers. 31.)</note> Tunc dicit illis Jesus: Omnes vos scandalum
<pb n="0196B"/>
patiemini in me in ista nocte.</hi> Praedicit quod
passuri sunt, ut, cum passi fuerint, non desperent
salutem, sed agentes poenitentiam, liberentur. Et
signanter addidit, <hi>in ista nocte scandalum patiemini;</hi> 
quia quomodo qui inebriantur, nocte inebriantur:
sic et qui scandalum patiuntur, in nocte et in tenebris
sustinent <note>(I Thess. V)</note>. Nos vero dicamus: <hi>Nox
praeteriit, dies autem appropinquavit <note>(Rom. XIII, 12)</note>
          </hi>.</p>
<p> <hi>
            <note>(Vers. 32.)</note> Scriptum est enim: Percutiam pastorem,
et dispergentur oves gregis. Postquam autem resurrexero,
praecedam vos in Galilaeam.</hi> Hoc aliis verbis
in Zacharia propheta scriptum est; et (ni fallor) ex
persona prophetae ad Deum dicitur: <hi>Percute pastorem,
et dispergentur oves gregis <note>(Zach. XIII, 7)</note>
          </hi>. Sexagesimo
quoque et octavo psalmo, qui totus a Domino
<pb n="0196C"/>
canitur, huic sensui congruente: <hi>Quoniam quem
tu percussisti, ipsi persecuti sunt.</hi> <emph>218</emph> Percutitur
autem pastor bonus, ut ponat animam suam pro ovibus
suis; et de multis gregibus errorum fiat unus
grex, et unus pastor <note>(Joan. X)</note>. De hoc testimonio in
libello, quem de Optimo Genere interpretandi scripsimus,
plenius dictum est.</p>
<p> <hi>
            <note>(Vers. 33.)</note> Respondens autem Petrus, ait illi: Et
si omnes scandalizati fuerint in te, ego numquam scandalizabor.</hi> 
Non est temeritas, nec mendacium; sed
fides est apostoli Petri, et ardens affectus erga Dominum
Salvatorem, de quo supra diximus.</p>
<p> <hi>
            <note>(Vers. 34.)</note> Ait illi Jesus: Amen dico tibi, quia in
hac nocte antequam gallus cantet, ter me negabis.</hi> Et
Petrus de ardore fidei promittebat, et Salvator quasi
<pb n="0196D"/>
Deus futura noverat. Et nota quod Petrus in nocte
<pb n="0197A"/>
neget, et neget tertio. Postquam autem gallus cecinit,
et decrescentibus tenebris vicina lux nuntiata
est, conversus flevit amare, negationis sordes poenitentiae
lacrymis lavans.</p>
<p> <hi>
            <note>(Vers. 36.)</note> Tunc venit Jesus cum illis in villam,
quae dicitur Gethsemani, et dixit discipulis suis: Sedete
hic, donec vadam illuc et orem.</hi> Gethsemani interpretatur,
 <hi>vallis pinguissima,</hi> in qua jussit discipulos
sedere paulisper et exspectare redeuntem,
donec pro cunctis solus Dominus oraret.</p>
<p> <hi>
            <note>(Vers. 37.)</note> Et assumpto Petro et duobus filiis Zebedaei,
coepit contristari et moestus esse.</hi> Illud quod supra
diximus de passione et propassione, etiam in praesenti
capitulo ostenditur, quod Dominus, ut veritatem
probaret assumpti hominis, vere quidem contristatus,
<pb n="0197B"/>
sit, sed ne passio in animo illius dominaretur,
per propassionem coeperit contristari. Aliud est
enim contristari, et aliud incipere contristari. Contristabatur
autem non timore patiendi, qui ad hoc
venerat ut pateretur, <emph>219</emph> et Petrum timiditatis
arguerat; sed propter infelicissimum Judam, et
scandalum omnium apostolorum, et rejectionem populi
Judaeorum, et eversionem miserae Jerusalem.
Unde et Jonas super ariditate cucurbitae vel hederae
contristatus est <note>(Jonae IV)</note>, nolens perire quondam
tabernaculum suum. Si autem tristitiam animi, non
affectum Salvatoris erga perituros, sed passionem
haeretici interpretantur, respondeant, quomodo exponunt
illud quod ex persona Dei per Ezechielem
dicitur: <hi>Et in omnibus istis contristabas me (Ezech.
<pb n="0197C"/>
XVI, sec. LXX)</hi>.</p>
<p> <hi>
            <note>(Vers. 38.)</note> Tunc ait illis: Tristis est anima mea usque
ad mortem: Sustinete hic, et vigilate mecum.</hi> 
Quae contristatur, anima est, et [ <hi>Al.</hi> sed] non propter
mortem, sed usque ad mortem contristatur, donec
apostolos sua liberet passione. Quod autem
praecepit: <hi>Sustinete hic, et vigilate mecum,</hi> non a
somno prohibet, cujus tempus non erat imminente
<pb n="0198A"/>
discrimine; sed a somno infidelitatis, et torpore
mentis. Dicant ergo qui irrationabilem Jesum sumpsisse
animam suspicantur, quomodo contristetur et
noverit tempus tristitiae. Quamquam enim et bruta
animalia moereant, tamen non noverunt nec causas,
nec tempus usque ad quod debeant contristari.</p>
<p> <hi>
            <note>(Vers. 39.)</note> Et progressus pusillum, procidit in faciem
suam, orans et dicens: Pater mi, si possibile est,
transeat a me calix iste. Verumtamen non sicut ego
volo, sed sicut tu.</hi> Dato apostolis praecepto, ut sustinerent,
vigilarentque cum Domino, paululum procedens
ruit in faciem suam, et humilitatem mentis
habitu carnis ostendit, dicitque blandiens: <hi>Mi Pater,</hi> 
et postulat ut, si possibile est, transeat ab eo
passionis calix, de quo supra diximus. Postulat autem
<pb n="0198B"/>
non timore patiendi, sed misericordia prioris
populi, ne ab illis bibat calicem propinatum. Unde
et signanter non dixit, <hi>transeat a me calix,</hi> sed <hi>calix
iste,</hi> hoc est, populi Judaeorum, qui excusationem
ignorantiae habere non potest, si me occiderit, habens
Legem et prophetas, qui me quotidie vaticinantur.
Attamen revertens in semetipsum, quod <emph>220</emph> 
 ex hominis persona trepidanter renuerat, ex
Dei Filiique confirmat. <hi>Verumtamen non sicut ego
volo, sed sicut tu.</hi> Non, inquit, hoc fiat, quod humano
affectu loquor; sed propter quod ad terras tua
voluntate descendi.</p>
<p> <hi>
            <note>(Vers. 40.)</note> Et venit ad discipulos 
 suos, et invenit
eos dormientes, et dicit Petro: Sic non potuistis una
hora vigilare mecum?</hi> Ille qui supra dixerat: Etiam
<pb n="0198C"/>
si omnes scandalizati fuerint in te, ego numquam
scandalizabor, nunc tristitiae magnitudine somnum
vincere non potest.</p>
<p> <hi>
            <note>(Vers. 41.)</note> Vigilate et orate, ut non intretis in tentationem.</hi> 
Impossibile est humanam animam non tentari.
Unde et in Oratione Dominica dicimus: <hi>Ne nos
inducas in tentationem, quam ferre non possumus</hi> 
[Al. <hi>possimus</hi> ] <note>(Matth. VI, 13; Luc. XI, 4)</note>. Non tentationem
<pb n="0199A"/>
penitus refutantes, sed vires sustinendi in
tentationibus deprecantes. Ergo et in praesentiarum
non ait: <hi>Vigilate et orate, ne tentemini;</hi> sed, <hi>ne intretis
in tentationem,</hi> hoc est, ne tentatio vos superet
et vincat, et vos intra casses suos teneat. Verbi gratia:
Martyr, qui pro confessione Domini sanguinem
fundit, tentatus quidem est; sed tentationum [ <hi>Al.</hi> 
tentationis] retibus non ligatur. Qui autem negat, in
plagas tentationis incurrit.</p>
<p> <hi>Spiritus quidem promptus est, caro autem infirma.</hi> Hoc adversum temerarios, qui quidquid crediderint,
putant se posse consequi. Itaque quantum de ardore
mentis confidimus, tantum de carnis fragilitate timeamus.
Sed tamen juxta Apostolum, in spiritu
carnis opera mortificantur <note>(I Petr. III)</note>.</p>
<p>
          <pb n="0199B"/> <hi>
            <note>(Vers. 42.)</note> Iterum secundo abiit et oravit, dicens:
Pater mi, si non potest hic calix transire nisi bibam
illum, fiat voluntas tua.</hi> Secundo orat, ut si Ninive
aliter salvari non potest, nisi aruerit cucurbita, fiat
voluntas Patris, quae non est contraria Filii voluntati,
dicente ipso per prophetam: <hi>Ut facerem voluntatem
tuam, Deus meus, volui <note>(Ps. XXXIX, 9)</note>
          </hi>.</p>
<p> <hi>
            <note>(Vers. 43, 44.)</note> Et venit iterum, et invenit eos dormientes.
Erant enim oculi eorum gravati. Et relictis
illis, iterum abiit, et oravit tertio, eumdem sermonem
dicens.</hi> Solus orat pro omnibus, sicut et solus patitur <emph>221</emph> 
 pro universis. Languescebant autem et
opprimebantur apostolorum oculi negatione vicina.</p>
<p> <hi>
            <note>(Vers. 45.)</note> Tunc venit ad discipulos suos, et dicit
illis: Dormite jam, et requiescite: ecce appropinquavit
<pb n="0199C"/>
hora, et Filius hominis tradetur in manus peccatorum <note>(Matth. XVIII et II Cor. XIII)</note>
          </hi>.
Postquam tertio
oraverat, ut in ore duorum vel trium testium staret
omne verbum, et apostolorum timorem sequenti
poenitentia impetraverat corrigendum, securus de
passione sua pergit ad persecutores, et ultro se interficiendum
praebet, dicitque discipulis suis:</p>
<p> <hi>
            <note>(Vers. 46, 47.)</note> Surgite, eamus, ecce appropinquavit
qui me tradet. Adhuc eo loquente, ecce Judas unus
de duodecim venit, et cum eo turba multa cum gladiis
et fustibus, missi a principibus sacerdotum, et senioribus
populi.</hi> Ne nos inveniant quasi timentes et retrahentes,
ultro pergamus ad mortem, ut confidentiam
et gaudium passuri videant.</p>
<p> <hi>
            <note>(Vers. 48.)</note> Qui autem tradidit eum, dedit illis signum,
<pb n="0199D"/>
dicens: Quemcumque osculatus fuero, ipse est,
tenete eum.</hi> Miser Judas, et tamen non miserabilis,
eadem infidelitate, qua magistrum et Dominum tradidit,
putabat signa, quae Salvatorem viderat facientem,
non majestate divina, sed magicis artibus facta.
Et quia eum forte audierat in monte transfiguratum,
timebat ne simili transformatione elaberetur e manibus
ministrorum. Dat ergo signum, ut sciant ipsum
esse, quem osculo demonstraret.</p>
<p>
          <pb n="0200A"/> <hi>
            <note>(Vers. 49.)</note> Et confestim accedens ad Jesum, dixit:
Ave, Rabbi. Et osculatus est eum.</hi> Impudens quidem
et scelerata confidentia, magistrum vocare, et osculum
ei ingerere, quem tradebat. Tamen adhuc
aliquid habet de verecundia discipuli, cum non eum
palam tradit persecutoribus, sed per signum osculi.
Hoc est signum, quod posuit Deus in Cain, ne quicumque
invenisset, interficeret eum <note>(Genes. IV)</note>.</p>
<p> <hi>
            <note>(Vers. 50.)</note> Dixitque illi Jesus: Amice, ad quid
venisti? Tunc accesserunt et manus injecerunt in Jesum,
et tenuerunt eum.</hi> Verbum, <hi>Amice,</hi> vel <foreign xml:lang="greek">κατὰ ἀντίφρασιν</foreign>
intelligendum, vel certe juxta illud quod supra
legimus: <hi>Amice, quomodo huc intrasti, non habens
vestem nuptialem <note>(Matt. XXII, 12)</note>
          </hi>?</p>
<p> <hi>
            <note>(Vers. 51.)</note> Et ecce unus ex his, qui erant cum Jesu,</hi> 
<pb n="0200B"/> <emph>222</emph> 
 <hi>extendens manum exemit gladium suum, et percutiens
servum principis sacerdotum, amputavit auriculam
ejus.</hi> In alio evangelista [ <hi>Al.</hi> Evangelio] scriptum
est, quod Petrus hoc fecerit, eodem mentis
ardore quo caetera. Servus quoque principis sacerdotum <hi>Malchus</hi> 
 appellatur [ <hi>Al.</hi> appellabatur]: auricula
quae amputatur, dextera est. Transitorie dicendum,
quod <hi>Malchus,</hi> id est, <hi>rex</hi> quondam populus
Judaeorum, servus factus sit impietatis et devorationis
sacerdotum. Dexteramque perdiderit auriculam,
ut totam litterae vilitatem audiat in sinistra: sed
Dominus in his, qui ex Judaeis credere voluerunt,
reddidit aurem dextram, et fecit servum genus regale
et sacerdotale.</p>
<p> <hi>
            <note>(Vers. 52.)</note> Tunc ait illi Jesus: Converte gladium
<pb n="0200C"/>
tuum in locum suum. Omnes enim qui acceperint gladium,
gladio peribunt.</hi> Et si non frustra portat gladium,
qui ultor Dominicae irae positus est in eum,
qui malum operatur: attamen quicumque gladium
sumpserit, gladio peribit. Quo gladio? illo nempe
qui igneus vertitur ante paradisum <note>(Genes. III)</note>: et
gladio spiritus, qui in Dei describitur armatura <note>(Ephes. VI)</note>.</p>
<p> <hi>
            <note>(Vers. 53, 54.)</note> An putas quia non possum rogare
Patrem meum, et exhibebit mihi modo plus quam
duodecim legiones angelorum? Quomodo ergo implebuntur
Scripturae: quia sic oportet fieri?</hi> Non indigeo
duodecim apostolorum auxilio, etiamsi omnes
me defenderent, qui possum habere duodecim legiones
angelici exercitus. Una legio apud veteres sex
<pb n="0200D"/>
millibus complebatur hominum. Pro brevitate temporis
 numerum non occurrimus explicare, typos
tantum dixisse sufficiat: septuaginta duo millia angelorum,
in quot gentes hominum lingua divisa est,
duodecim legionibus fieri. Sequens sententia promptum
ad patiendum demonstrat animum, quod frustra
prophetae cecinerint, nisi Dominus eos vere
dixisse, passione sua asseruerit.</p>
<p> <hi>
            <note>(Vers. 55.)</note> In illa hora dixit Jesus turbis: Tamquam
<pb n="0201A"/>
ad latronem existis cum gladiis et fustibus
comprehendere me: quotidie apud vos sedebam, docens
in templo, et non me tenuistis.</hi> Stultum est, inquit,
eum cum gladiis et fustibus quaerere, qui ultro se
tradat vestris manibus, et in nocte <emph>223</emph> quasi latitantem,
et a vestris oculis declinantem per proditorem
investigare, qui quotidie in templo doceat. Sed ideo
adversum me in tenebris congregamini, quia potestas
vestra in tenebris est.</p>
<p> <hi>
            <note>(Vers. 56.)</note> Hoc autem totum factum est, ut adimplerentur
Scripturae prophetarum. Tunc discipuli omnes,
relicto eo, fugerunt.</hi> Quae sunt Scripturae prophetarum? <hi>Foderunt manus meas, et pedes meos 
 <note>(Ps.
XXI, 17)</note>
          </hi>; et alibi: <hi>Sicut ovis ad victimam ductus est <note>(Isai. LIII, 7)</note>
          </hi>.
Et in alio [ <hi>Al.</hi> eodem] loco: <hi>Ab iniquitatibus
<pb n="0201B"/>
populi mei ductus est ad mortem <note>(Ibid.,
sec. LXX)</note>
          </hi>.</p>
<p> <hi>
            <note>(Vers. 57.)</note> At illi tenentes Jesum, duxerunt ad
Caipham principem sacerdotum, ubi Scribae et seniores
convenerant.</hi> Moyses, Deo jubente, praeceperat, ut
pontifices patribus succederent, et generationis in
sacerdotibus series texeretur <note>(Exod. XXIX)</note>. Refert
Josephus istum Caipham unius tantum anni Pontificatum
ab Herode pretio redemisse. Non ergo
mirum est, si nequam pontifex inique [ <hi>Al.</hi> iniquus]
judicet.</p>
<p> <hi>
            <note>(Vers. 58.)</note> Petrus autem sequebatur eum a longe
usque in atrium principis sacerdotum.</hi> A longe sequebatur,
qui Dominum erat negaturus.</p>
<p> <hi>
            <note>(Vers. 59, 60.)</note> Et ingressus intro, sedebat cum
<pb n="0201C"/>
ministris, ut videret finem. Principes autem sacerdotum
et omne concilium quaerebant falsum testimonium
contra Jesum, ut morti eum traderent. Et non invenerunt,
cum multi falsi testes accessissent.</hi> Vel amore
discipuli, vel humana curiositate scire cupiebat,
quid judicaret de Domino pontifex: utrum eum
neci addiceret, an flagellis caesum dimitteret. Et
in hoc diversitas decem apostolorum et Petri. Illi
fugiunt, iste, quamquam procul, sequitur tamen
Salvatorem.</p>
<p> <hi>
            <note>(Vers. 61.)</note> Novissime autem venerunt duo falsi
testes, et dixerunt: Hic dixit: Possum destruere templum
Dei, et post triduum reaedificare illud.</hi> Quomodo
falsi testes sunt, si ea dicunt, quae Dominum supra
dixisse legimus? Sed falsus testis est, qui non in
<pb n="0201D"/>
eodem sensu dicta intelligit quo dicuntur. Dominus
enim dixerat de templo corporis sui. Sed et in ipsis
verbis calumniantur, et paucis additis vel mutatis,
quasi justam calumniam faciunt. Salvator dixerat: <hi>Solvite Templum</hi> 
 <emph>224</emph> <hi>hoc;</hi> isti commutant, et
aiunt: <hi>Possum destruere templum Dei.</hi> Vos, inquit,
<pb n="0202A"/>
solvite, non ego: quia illicitum est, ut ipsi nobis
inferamus manus. Deinde illi vertunt: <hi>et post triduum
reaedificare illud;</hi> ut proprie de templo Judaico
dixisse videatur. Dominus autem, ut ostenderet
animale et spirans templum, dixerat: <hi>Et ego
in triduo suscitabo illud.</hi> Aliud est aedificare, aliud
suscitare.</p>
<p> <hi>
            <note>(Vers. 62.)</note> Et surgens princeps sacerdotum, ait
illi: Nihil respondes ad ea quae isti adversum te testificantur?
Jesus autem tacebat.</hi> Ira praeceps et impatiens
non inveniens calumniae locum, excutit de
solio pontificem, ut vesaniam mentis motu corporis
demonstraret. Quanto Jesus tacebat ad indignos
responsione sua, falsos testes et sacerdotes impios,
tanto magis pontifex furore superatus, eum ad
<pb n="0202B"/>
respondendum provocat: ut ex qualibet occasione
sermonis locum inveniat accusandi. Nihilominus
Jesus tacebat. Sciebat enim, quasi Deus, quidquid
respondisset torquendum ad calumniam.</p>
<p> <hi>
            <note>(Vers. 63.)</note> Et princeps sacerdotum ait illi: Adjuro
te per Deum vivum, ut dicas nobis si tu es Christus
Filius Dei?</hi> Quid adjuras, impiissime sacerdotum,
ut accuses, an ut credas? Si ut accuses, arguunt
alii: condemnate tacentem. Si ut credas,
quare confitenti credere noluisti?</p>
<p> <hi>
            <note>(Vers. 64.)</note> Dixit illi Jesus: Tu dixisti. Verumtamen
dico vobis: amodo videbitis Filium hominis sedentem
a dextris virtutis Dei, et venientem in nubibus
coeli?</hi> Et adversum Pilatum, et adversum Caipham
similis responsio, ut propria sententia condemnentur.</p>
<p>
          <pb n="0202C"/> <hi>
            <note>(Vers. 65, 66.)</note> Tunc princeps sacerdotum scidit
vestimenta sua, dicens: Blasphemavit. Quid adhuc
egemus testibus? Ecce nunc audistis blasphemiam.
Quid vobis videtur? At illi respondentes, dixerunt:
Reus est mortis.</hi> Quem de solio sacerdotali furor
excusserat, eadem rabies ad scindendas vestes provocat.
Scidit autem vestimenta sua, ut ostendat Judaeos
sacerdotii gloriam perdidisse, et vacuam sedem
habere pontifices. Sed et consuetudinis Judaicae
est, cum aliquid blasphemiae et quasi contra Deum
audierint, <emph>225</emph> scindere vestimenta sua. Quod Paulum
quoque et Barnabam, quando in Lycaonia deorum
cultu honorabantur, fecisse legimus. Herodes
autem, quia non dedit honorem Deo, sed acquievit
immoderato favori populi, statim ab angelo percussus
<pb n="0202D"/>
est.</p>
<p> <hi>
            <note>(Vers. 67.)</note> Tunc exspuerunt in faciem ejus, et colaphis
eum caeciderunt.</hi> Ut adimpleretur quod dictum
est: <hi>Dedi maxillas meas</hi> [Al. <hi>maxillam meam] alapis,
et faciem meam non averti a confusione sputorum <note>(Thren. III, 30)</note>
          </hi>.</p>
<p>
          <pb n="0203A"/> <hi>
            <note>(Vers. 68.)</note> Alii autem palmas in faciem ejus dederunt,
dicentes: Prophetiza nobis, Christe, quis est
qui te percussit?</hi> Stultum erat verberantibus respondere,
et prophetizare caedentem, cum palam percutientis
videretur insania. Sed sicut hoc vobis
non prophetavit, sic illud manifestissime vaticinatus
est, quod circumdaretur Jerusalem ab exercitu, et
non relinqueretur lapis super lapidem in templo.</p>
<p> <hi>
            <note>(Vers. 69.)</note> Petrus vero sedebat foris in atrio.</hi> Foris
sedebat, ut videret exitum rei. Et non appropinquabat
Jesu, ne ministris aliqua suspicio nasceretur.</p>
<p> <hi>
            <note>(Vers. 72.)</note> Et iterum negavit cum juramento, quia
non novi hominem. Et post pusillum accesserunt qui
stabant, et dixerunt Petro.</hi> Scio quosdam pii affectus
[ <hi>Al.</hi> pio affectu] erga Apostolum Petrum, locum
<pb n="0203B"/>
hunc ita interpretatos, ut dicerent Petrum non
Deum negasse, sed hominem, et esse sensum: Nescio
hominem, quia scio Deum. Hoc quam frivolum
sit, prudens lector intelligit; sic [ <hi>Al.</hi> si] defendunt
Apostolum, ut Deum mendacii reum faciant. Si enim iste
non negavit, ergo mentitus est Dominus, qui dixerat: <hi>Amen dico tibi, quia hac nocte, antequam gallus
cantet, ter me negabis.</hi> 
 Cerne quid dicat, <hi>me negabis,</hi> 
non hominem.</p>
<p> <hi>
            <note>(Vers. 73.)</note> Vere et tu ex illis es: nam et loquela
tua te manifestum facit.</hi> Non quod alterius sermonis
esset Petrus, aut gentis exterae. Omnes quippe Hebraei
erant, et qui arguebant, et qui arguebatur [ <hi>Al.</hi> 
arguebantur]; sed quod unaquaeque provincia et regio
habeat proprietates suas, et [ <hi>Al.</hi> ut] vernaculum
<pb n="0203C"/>
loquendi sonum vitare non possit. Unde et Ephrathaei
in Judicum libro <note>(cap. XII)</note> non possunt <foreign xml:lang="greek">σύνθημα</foreign>
dicere.</p>
<p> <hi>
            <note>(Vers. 74, 75.)</note> Tunc coepit detestari et jurare, quia
non</hi> <emph>226</emph> <hi>novisset hominem. Et continuo gallus cantavit.
Et recordatus est Petrus verbi Jesu, quod dixerat:
Priusquam gallus cantet, ter me negabis.</hi> In alio
Evangelio legimus: quia post negationem Petri, et
cantum galli, respexerit Salvator Petrum, et intuitu
suo eum ad amaras lacrymas provocarit. Nec fieri
poterat, ut in negationis tenebris permaneret, quem
lux respexerat mundi.</p>
<p> <hi>Et egressus foras, flevit amare.</hi> In atrio Caiphae
sedens, non poterat agere poenitentiam. Egreditur
foras de impiorum concilio, ut pavidae negationis
<pb n="0203D"/>
sordes amaris fletibus lavet.</p>
<p> <hi>
            <note>(Cap. XXVII.--Vers. 1 seqq.)</note> Mane autem facto,
<pb n="0204A"/>
consilium inierunt omnes principes sacerdotum et seniores
populi adversus Jesum, ut eum morti traderent.
Et vinctum adduxerunt, et tradiderunt eum Pontio
Pilato praesidi.</hi> Non solum ad Pilatum, sed etiam ad
Herodem ductus est, ut uterque Domino illuderet.
Et cerne sollicitudinem sacerdotum in malum. Tota
nocte vigilaverunt, ut homicidium facerent. <hi>Et vinctum
tradiderunt Pilato.</hi> Habebant enim hunc morem,
ut quem adjudicassent morti, ligatum judici
traderent.</p>
<p> <hi>Tunc videns Judas, qui eum tradidit, quod damnatus
esset, poenitentia ductus, retulit triginta argenteos
principibus sacerdotum et senioribus, dicens: Peccavi,
tradens sanguinem justum.</hi> Avaritiae magnitudinem
[ <hi>Al.</hi> magnitudine] impietatis pondus exclusit.
<pb n="0204B"/>
Videns Judas Dominum adjudicatum morti, pretium
retulit sacerdotibus, quasi in potestate sua esset
persecutorum mutare sententiam. Itaque licet mutaverit
voluntatem suam, tamen voluntatis primae
exitum non mutavit. Si autem peccavit ille qui tradidit
sanguinem justum, quanto magis Judaei peccaverunt,
qui emerunt sanguinem justum, et offerendo
pretium, ad proditionem discipulum provocarunt?
Qui diversas naturas conantur introducere, et dicunt
Judam proditorem malae fuisse naturae, nec
electione [ <hi>Al.</hi> electionem <hi>et</hi> servare] apostolatus
potuisse servari, respondeant quomodo natura mala
egerit poenitentiam.</p>
<p> <hi>
            <note>(Vers. 5.)</note> At illi dixerunt: Quid ad nos? Tu videris.
Et projectis argenteis in templo,</hi> <emph>227</emph> <hi>recessit:
<pb n="0204C"/>
et abiens, laqueo se suspendit.</hi> Nihil profuit egisse
poenitentiam, per quam scelus corrigere non potuit.
Si quando sic frater peccat in fratrem, ut emendare
valeat quod peccavit, potest ei dimitti. Sin autem
permanent opera, frustra voce assumitur poenitentia.
Hoc est quod in psalmo de eodem infelicissimo
Juda dicitur: <hi>Et oratio ejus fiat in peccatum <note>(Ps.
CVIII, 7)</note>
          </hi>; ut non solum emendare nequiverit proditionis
nefas, sed ad prius scelus etiam proprii homicidii
crimen addiderit. Tale quid et Apostolus in
secunda ad Corinthios Epistola loquitur: <hi>Ne abundantiori
tristitia absorbeatur frater <note>(II Cor. II, 7)</note>
          </hi>.</p>
<p> <hi>
            <note>(Vers. 6.)</note> Principes autem sacerdotum, acceptis
argenteis, dixerunt: Non licet eos mittere in corbonam</hi> 
[Al. <hi>corbonam], quia pretium sanguinis est.</hi> 
<pb n="0204D"/>
Vere culicem liquantes, et camelum glutientes. Si
enim ideo non mittunt pecuniam in corbonam, hoc
<pb n="0205A"/>
est, in gazophylacium et dona Dei, quia pretium
sanguinis est, cur ipse sanguis effunditur?</p>
<p> <hi>
            <note>(Vers. 7, 8.)</note> Consilio autem inito, emerunt ex illis
agrum figuli, in sepulturam peregrinorum, propter
hoc vocatus est ager ille Acheldemach, hoc est ager
sanguinis, usque in hodiernum diem.</hi> Illi quidem fecerunt
alia voluntate, ut aeternum impietatis suae
relinquerent ex agri emptione monimentum. Caeterum
nos, qui peregrini eramus a Lege et prophetis,
prava eorum studia suscepimus in salutem: et in
pretio sanguinis ejus requiescimus. Figuli autem
ager appellatur, quia figulus noster est Christus.</p>
<p> <hi>
            <note>(Vers. 9, 10.)</note> Tunc impletum est quod dictum est
per Jeremiam prophetam, dicentem: Et acceperunt
triginta argenteos, pretium appretiati, quem appretiaverunt
<pb n="0205B"/>
a filiis Israel, et dederunt eos in agrum figuli,
sicut constituit mihi Dominus.</hi> Hoc testimonium <emph>228</emph> 
 in Jeremia non invenitur. In Zacharia vero,
 qui pene ultimus est duodecim prophetarum,
quaedam similitudo fertur <note>(Zach. XI)</note>: et quamquam
sensus non multum discrepet, tamen et ordo et
verba diversa sunt. Legi nuper in quodam Hebraico
volumine, quod Nazaraenae sectae mihi Hebraeus obtulit,
Jeremiae apocryphum, in quo haec ad verbum
scripta reperi. Sed tamen mihi videtur magis de
Zacharia sumptum testimonium: Evangelistarum
et Apostolorum more vulgato, qui verborum ordine
praetermisso, sensus tantum de veteri Testamento
proferunt in exemplum.</p>
<p> <hi>
            <note>(Vers. 11.)</note> Jesus autem stetit ante praesidem, et
<pb n="0205C"/>
interrogavit eum praeses, dicens: Tu es rex Judaeorum?</hi> 
Pilato nihil aliud interrogante criminis, nisi
utrum rex Judaeorum sit, arguuntur impietatis Judaei,
quod ne falso quidem invenire potuerint quod
objicerent Salvatori.</p>
<p> <hi>Dixit illi Jesus: Tu dicis.</hi> Sic respondit ut et verum
diceret, et sermo ejus calumniae non pateret.
Et attende quod Pilato, qui invitus promebat sententiam,
aliqua ex parte responderit: Sacerdotibus
autem et principibus respondere noluerit, indignos
suo sermone judicans.</p>
<p>
          <pb n="0206A"/> <hi>
            <note>(Vers. 13 seqq.)</note> Tunc dicit illi Pilatus: Non audis
quanta adversum te dicunt</hi> [Al. <hi>dicant] testimonia? 
 Et non respondit ei ad ullum verbum: ita ut miraretur
praeses vehementer. Per diem autem solemnem
consueverat praeses populo dimittere unum vinctum,
quem voluissent.</hi> Ethnicus quidem est, qui condemnat
Jesum: sed causam refert in populum Judaeorum. <hi>Non audis quanta adversum te dicunt testimonia?</hi> 
Jesus autem nihil respondere voluit, ne crimen
diluens a praeside dimitteretur, et crucis utilitas
differretur.</p>
<p> <hi>
            <note>(Vers. 16 seqq.)</note> Habebat autem tunc vinctum insignem,
qui dicebatur Barrabbas. Congregatis ergo illis,
dixit Pilatus: Quem vultis dimittam vobis, Barrabbam,
an Jesum, qui dicitur Christus? Sciebat enim
<pb n="0206B"/>
quod per invidiam tradidissent eum.</hi> Iste in Evangelio,
quod scribitur juxta Hebraeos, <hi>filius magistri
eorum</hi> interpretatur, qui propter seditionem et homicidium
fuerat condemnatus. Offert autem eis optionem
Pilatus dimittendi quem velint, latronem, an Jesum:
non dubitans, Jesum potius eligendum, sciens
eum propter invidiam traditum. Igitur causa crucis
manifeste invidia est.</p>
<p> <hi>
            <note>(Vers. 19 seqq.)</note> Sedente autem illo pro tribunali,
misit ad eum uxor ejus, dicens: Nihil tibi et justo
illi: multa enim passa sum hodie per visum propter
eum. Principes autem sacerdotum et seniores persuaserunt
populis ut peterent Barrabbam, Jesum vero perderent.
Respondens autem praeses, ait illis: Quem vultis
vobis de duobus dimitti? At illi dixerunt: Barrabbam.</hi> 
<pb n="0206C"/>
Nota quod gentibus saepe a Deo somnia revelentur;
et quod in Pilato et uxore ejus justum Dominum
confitentibus Gentilis, populi testimonium
sit.</p>
<p> <hi>
            <note>(Vers. 22, 23.)</note> Dicit illis Pilatus: Quid igitur faciam
de Jesu, qui dicitur Christus? Dicunt omnes:
Crucifigatur. Ait illis praeses: Quid enim mali fecit?
At illi magis clamabant, dicentes: Crucifigatur.</hi> Multas
liberandi Salvatoris Pilatus occasiones dedit.
Primum, latronem justo conferens. Deinde inferens: <hi>Quid igitur faciam de Jesu, qui dicitur Christus?</hi> 
 hoc
<pb n="0207A"/>
est, qui rex vester est. Cumque responderent, <hi>Crucifigatur,</hi> 
non statim acquievit; sed juxta suggestionem
uxoris, quae mandaverat: <hi>Nihil tibi et justo
illi,</hi> ipse quoque respondit: <hi>Quid enim mali fecit?</hi> 
Hoc dicendo, Pilatus absolvit Jesum. At illi magis
clamabant, dicentes: <hi>Crucifigatur.</hi> Ut impleretur
quod in vigesimo primo psalmo dixerat: <hi>Circumdederunt
me canes multi: et congregatio malignantium
obsedit me <note>(Psal. XXI, 12)</note>
          </hi>. Et illud Jeremiae: <hi>Facta est mihi haereditas mea sicut leo in silva: dederunt
super me vocem suam 
 <note>(Jerem. XII, 8)</note>
          </hi>. Isaia quoque
in hac sententia congruente: <hi>Exspectavi ut facerent
judicium, fecerunt autem iniquitatem, et non justitiam,
sed clamorem <note>(Isai. V, 7)</note>
          </hi>.</p>
<p> <hi>
            <note>(Vers. 24.)</note> Videns autem Pilatus quia nihil proficeret,
<pb n="0207B"/>
sed magis tumultus fieret, accepta</hi> <emph>230</emph> <hi>aqua,
lavit manus coram populo, dicens: Innocens ego sum
a sanguine hujus justi: vos videritis.</hi> Pilatus accepit
aquam, juxta illud propheticum: <hi>Lavabo inter innocentes
manus meas <note>(Ps. XXV, 6)</note>
          </hi>; ut in lavacro manuum
ejus Gentilium opera purgarentur, et ab impietate
Judaeorum, qui clamaverunt, <hi>crucifige eum,</hi> 
nos alienos faceret, quodammodo hoc contestans,
et dicens: Ego quidem innocentem volui liberare;
sed quoniam [ <hi>Al.</hi> etiam] seditio oritur, et perduellionis
mihi contra Caesarem crimen impingitur: <hi>Innocens
ego sum a sanguine justi hujus.</hi> Judex qui cogitur
contra Christum sententiam ferre, non damnat
oblatum; sed arguit offerentes, justum esse
pronuntians qui crucifigendus est. <hi>Vos,</hi> inquit, <hi>videritis.</hi> 
<pb n="0207C"/>
Ego minister sum legum: vestra vox sanguinem
fundit.</p>
<p> <hi>
            <note>(Vers. 25.)</note> Et respondens universus populus, dixit:
Sanguis ejus super nos et super filios nostros.</hi> Perseverat
usque in praesentem diem haec imprecatio super
Judaeos, et sanguis Domini non aufertur ab eis.
Unde per Isaiam loquitur: <hi>Si levaveritis ad me manus,
non exaudiam vos. Manus enim vestrae plenae sunt
sanguine <note>(Isai. I, 15)</note>
          </hi>. Optimam haereditatem Judaei
filiis relinquunt [ <hi>Al.</hi> reliquerunt], dicentes: <hi>Sanguis
ejus super nos, et super filios nostros.</hi> </p>
<p> <hi>
            <note>(Vers. 26.)</note> Tunc dimisit illis Barrabbam, Jesum autem
flagellatum tradidit eis ut crucifigeretur.</hi> Barrabbas
latro, qui seditiones faciebat in turbis, qui homicidiorum
auctor erat, dimissus est populo Judaeorum, id
<pb n="0207D"/>
est, diabolus, qui usque hodie regnat in eis, et idcirco
pacem habere non possunt. Jesus autem a Judaeis traditus,
absolvitur ab uxore Pilati, et ab ipso praeside justus
appellatur. Et centurio confitetur quod vere Dei
Filius sit. Quaerat eruditus lector, quomodo sibi conveniat
Pilatum lavisse manus suas, et dixisse: <hi>Innocens
<pb n="0208A"/>
ego sum a sanguine justi hujus,</hi> et postea flagellatum
tradidisse Jesum ut crucifigeretur? Sed
sciendum est Romanis eum legibus ministrasse,
quibus sancitum est, ut qui crucifigitur, prius flagellis
verberetur. Traditus est itaque Jesus militibus
verberandus, et illud sacratissimum corpus,
pectusque Dei capax, flagella secuerunt. Hoc autem
factum est, ut quia scriptum erat: <hi>Multa flagella
peccatorum <note>(Psal. XXXI, 10)</note>
          </hi>, illo flagellato, nos a
verberibus liberaremur, <emph>231</emph> dicente Scriptura
ad virum justum: <hi>Flagellum non appropinquabit tabernaculo
tuo <note>(Psal. XC, 10)</note>
          </hi>.</p>
<p> <hi>
            <note>(Vers. 27 seqq.)</note> Tunc milites praesidis suscipientes
Jesum in praetorio, congregaverunt ad eum universam
cohortem, et exuentes eum, chlamydem coccineam
<pb n="0208B"/>
circumdederunt ei. Et plectentes coronam de spinis,
posuerunt super caput ejus, et arundinem in dextera
ejus: et genu flexo ante eum, illudebant ei, dicentes:
Ave, rex Judaeorum.</hi> Milites quidem, quia rex Judaeorum
fuerat appellatus, et hoc ei Scribae et sacerdotes
crimen objecerant, quod sibi in populo Israel
usurparet imperium, illudentes hoc faciunt, ut nudatum
pristinis vestibus, induant chlamyden coccineam
pro rufo limbo, quo reges veteres utebantur:
et pro diademate ponant ei coronam spineam: pro
sceptro regali dent calamum, et adorent quasi regem.
Nos autem haec omnia intelligamus mystice. Quomodo
enim Caiphas dixit: <hi>Oportet unum hominem
mori pro omnibus <note>(Joan. XI, 50)</note>
          </hi>, nesciens quid diceret:
sic et isti quaecumque fecerunt, licet alia mente
<pb n="0208C"/>
fecerint, tamen nobis, qui credimus, sacramenta
tribuerunt. In chlamyde coccinea, opera gentium
cruenta sustentat: in corona spinea, maledictum
solvit antiquum: in calamo, venenata occidit animalia.
Sive calamum tenebat in manu, ut sacrilegium
scriberet Judaeorum.</p>
<p> <hi>
            <note>(Vers. 30.)</note> Et exspuentes in eum, acceperunt arundinem,
et percutiebant caput ejus.</hi> Eo tempore completum
est; <hi>Non averti faciem meam a confusione
sputorum <note>(Isai. L, 6)</note>
          </hi>, et tamen cum caput ejus percutiant
arundine, sustinet cuncta patienter, ut <emph>232</emph> 
Isaiae verum ostendat vaticinium, dicentis: <hi>Arundinem
quassatam non confringet <note>(Isai. XLII, 3)</note>
          </hi>.</p>
<p> <hi>
            <note>(Vers. 31.)</note> Et postquam illuserunt ei, exuerunt eum
chlamyde, et induerunt eum vestimentis ejus, et duxerunt
<pb n="0208D"/>
eum, ut crucifigerent.</hi> Quando flagellatur Jesus,
et conspuitur, et irridetur, non habet propria vestimenta:
sed ea quae propter nostra peccata sumpserat.
Cum autem crucifigitur, et illusionis atque
irrisionis pompa praeterierit, tunc pristinas vestes
recipit, et proprium assumit ornatum: statimque
<pb n="0209A"/>
elementa turbantur, et testimonium Creatori dat
creatura.</p>
<p> <hi>
            <note>(Vers. 32.)</note> Exeuntes autem, invenerunt hominem
Cyraeneum, nomine Simonem: hunc angariaverunt,
ut tolleret crucem ejus.</hi> Ne quis putet huic loco Joannis
Evangelistae historiam esse contrariam. Ille enim
dixit, exeuntem Dominum de praetorio portasse
crucem suam; Matthaeus autem refert quod invenerunt
hominem Cyrenaeum, nomine Simonem, quem
angariantes imposuerunt ei crucem Jesu. Sed hoc
intelligendum est quod egrediens de praetorio Jesus,
ipse portaverit crucem suam: postea obvium habuerint
Simonem, cui portandam crucem imposuerint.
Juxta anagogen vero, crucem Jesu suscipiunt
nationes, et peregrinus obediens portat ignominiam
<pb n="0209B"/>
Salvatoris.</p>
<p> <hi>
            <note>(Vers. 33.)</note> Et venerunt in locum qui dicitur Golgotha,
quod est Calvariae locus.</hi> Audivi quemdam
 exposuisse Calvariae locum, in quo sepultus est
Adam, et ideo sic appellatum esse, quia ibi antiqui
hominis sit conditum caput, et hoc esse quod Apostolus
dicat: <hi>Surge qui dormis, et exsurge a mortuis, et
illuminabit te</hi> <emph>233</emph> <hi>Christus.</hi> Favorabilis interpretatio
et mulcens aurem populi, nec tamen vera.
Extra urbem enim et foras portam, loca sunt in quibus
truncantur capita damnatorum, et Calvariae, id est,
decollatorum sumpsere nomen. Propterea autem ibi
crucifixus est Dominus, ut ubi prius erat area damnatorum,
ibi erigerentur vexilla martyrii. Et quomodo
pro nobis maledictum crucis factus est, et flagellatus
<pb n="0209C"/>
est, et crucifixus: sic pro omnium salute quasi
noxius inter noxios crucifigeretur. Sin autem quispiam
contendere voluerit, ideo ibi Dominum crucifixum,
ut sanguis ipsius super Adae tumulum distillaret,
interrogemus eum, quare et alii latrones in
eodem loco crucifixi sint? Ex quo apparet Calvariam
non sepulcrum primi hominis, sed locum significare
decollatorum, ut ubi abundavit peccatum, superabundaret
gratia <note>(Rom. V)</note>. Adam vero sepultum juxta
 Hebron et Arbee, in Jesu filii Nave volumine
legimus <note>(Jos. XIV)</note>.</p>
<p> <hi>
            <note>(Vers. 34.)</note> Et dederunt ei acetum bibere cum felle
<pb n="0210A"/>
mixtum, et cum gustasset, noluit bibere.</hi> Deus loquitur
ad Jerusalem: <hi>Ego te plantavi vineam veram, quomodo
facta es in amaritudinem vitis alienae</hi> [Al. <hi>aliena</hi> ] <note>(Jerem. II, 21)</note>?
Amara vitis amarum vinum facit,
quod propinat Domino Jesu, ut impleatur quod
scriptum est: <hi>Dederunt in escam meam fel, et in siti
mea potaverunt me aceto <note>(Psal. LXVIII, 22)</note>
          </hi>. Quod autem
dicitur: <hi>Et cum gustasset, noluit bibere,</hi> hoc
indicat, quod gustaverit quidem pro nobis mortis
amaritudinem, sed tertia die resurrexerit.</p>
<p> <hi>
            <note>(Vers. 35.)</note> Postquam autem crucifixerunt eum, diviserunt
vestimenta ejus, sortem mittentes, ut impleretur
quod dictum est per prophetam, dicentem: Diviserunt
sibi vestimenta mea, et super vestem meam
miserunt sortem.</hi> Et hoc in eodem psalmo fuerat
<pb n="0210B"/>
prophetatum: <hi>Diviserunt sibi vestimenta mea,
et super vestem meam miserunt sortem <note>(Psal. XXI,
19)</note>
          </hi>.</p>
<p> <hi>
            <note>(Vers. 36.)</note> Et sedentes servabant eum.</hi> Diligentia
militum et sacerdotum nobis proficit, ut major et
apertior resurgentis virtus appareat.</p>
<p> <hi>
            <note>(Vers. 37.)</note> Et imposuerunt super caput ejus causam
ipsius scriptam, Hic est Jesus, rex Judaeorum.</hi> Non
possum digne admirari pro <emph>234</emph> rei magnitudine,
quod redemptis pretio falsis testibus, et ad seditionem
clamoremque infelici populo concitato, nullam
aliam invenerint causam interfectionis ejus, nisi
quod rex Judaeorum esset. Et illi forsitan illudentes
ridentesque hoc fecerint. Caeterum Pilatus etiam
nolentibus respondit: <hi>Quod scripsi, scripsi.</hi> Velitis,
<pb n="0210C"/>
nolitis, Judaei, omnis vobis gentium turba respondet:
Jesus rex Judaeorum est, hoc est, imperator credentium
et confitentium.</p>
<p> <hi>
            <note>(Vers. 38.)</note> Tunc crucifixi sunt cum eo duo latrones,
unus a dextris, et unus a sinistris.</hi> Si Golgotha tumulus
est Adam, et non damnatorum locus, et ideo
Dominus ibi crucifigitur, ut suscitet Adam, duo latrones
quare in loco isto eodem crucifiguntur?</p>
<p> <hi>
            <note>(Vers. 39 seqq.)</note> Praetereuntes autem blasphemabant
eum moventes capita sua, et dicentes: Vah! qui destruis
templum Dei, et in triduo illud reaedificas, salva
temetipsum; si Filius Dei es, descende de cruce. Similiter
<pb n="0211A"/>
et principes sacerdotum, illudentes cum scribis
et senioribus, dicebant.</hi> Blasphemabant, quia praetergrediebantur
viam, et in vero itinere Scripturarum
ambulare nolebant. Movebant capita sua, quia jam
antea moverant pedes, et non stabant super petram.
Idipsum autem insultans, dicit fatuus populus, quod
falsi testes confinxerant.</p>
<p> <hi>
            <note>(Vers. 42.)</note> Alios salvos fecit, seipsum non potest
salvum facere.</hi> Etiam nolentes, confitentur Scribae et
Pharisaei, quod alios salvos fecerit. Itaque vos vestra
condemnat sententia. Qui enim alios salvos fecit,
utique si vellet, seipsum salvare poterat.</p>
<p> <hi>
            <note>(Vers. 43.)</note> Si rex Israel est, descendat de cruce,
et credimus ei. Confidit in Deo; liberet eum nunc si
vult. Dixit enim, quia Filius Dei sum.</hi> Fraudulenta
<pb n="0211B"/>
promissio. Quid est plus de cruce adhuc descendere
viventem, an de sepulcro mortuum resurgere? Resurrexit,
et non credidistis. Ergo si etiam de cruce
descenderet, similiter non crederetis. Sed mihi hoc
videntur daemones immittere. Statim enim ut crucifixus
est Dominus, senserunt virtutem crucis, et
intellexerunt fractas esse vires suas, et hoc agunt,
ut de cruce descendat, <emph>235</emph> sed Dominus sciens
adversariorum insidias, permanet in patibulo, ut
diabolum destruat.</p>
<p> <hi>
            <note>(Vers. 44.)</note> Idipsum autem et latrones, qui crucifixi
erant cum eo, improperabant ei.</hi> Hic per tropum,
qui appellatur <foreign xml:lang="greek">σύλληψις,</foreign> pro uno latrone uterque
inducitur blasphemasse. Lucas vero asserit, quod
altero blasphemante, alter confessus sit, et econtrario
<pb n="0211C"/>
increpaverit blasphemantem <note>(Luc. XXIII)</note>. Non
quod discrepent Evangelia; sed quod primum uterque
blasphemaverit, dehinc sole fugiente, terra
commota, saxisque disruptis, et ingruentibus tenebris,
unus crediderit in Jesum, et priorem negationem
sequenti confessione emendaverit. In duobus latronibus
uterque populus, et Gentilium, et Judaeorum
primum Dominum blasphemavit. Postea signorum
magnitudine alter exterritus egit poenitentiam,
et usque hodie Judaeos increpat [ <hi>Al.</hi> increpuerit]
blasphemantes.</p>
<p> <hi>
            <note>(Vers. 45.)</note> A sexta autem hora, tenebrae factae sunt
super universam terram usque ad horam nonam.</hi> Qui
scripserunt contra Evangelia, suspicantur deliquium
solis, quod certis statutisque temporibus accidere solet,
<pb n="0211D"/>
discipulos Christi ob imperitiam super resurrectione
Domini interpretatos: cum defectus solis
numquam nisi ortu lunae fieri soleat. Nulli autem dubium
est paschae tempore lunam fuisse plenissimam.
Et ne forsitan videretur umbra terrae, vel orbis lunae
<pb n="0212A"/>
soli oppositus, breves et ferrugineas fecisse tenebras,
trium horarum spatium ponitur, ut omnis causantium
occasio tolleretur. Et hoc factum reor, ut
compleretur [ <hi>Al.</hi> compleatur] prophetia, dicens: <hi>Occumbet sol meridie, et contenebrabitur super terram
in die lux 
 (Amos, VIII, 9)</hi>; et in alio loco: <hi>Occubuit
sol cum adhuc media esset dies <note>(Jerem. XV, 9)</note>
          </hi>. Videturque
mihi clarissimum lumen mundi, hoc est, luminare
majus retraxisse radios suos, ne aut pendentem
videret Dominum, aut impii blasphemantes sua
luce fruerentur.</p>
<p> <hi>
            <note>(Vers. 46.)</note> Et circa horam nonam, clamavit Jesus
voce magna, dicens: Eli, Eli, lammasabacthani,
Hoc est, Deus meus, Deus meus, ut quid dereliquisti me?</hi> 
Principio <emph>236</emph> vicesimi primi psalmi abusus est,
<pb n="0212B"/>
illudque quod in medio versiculo legitur: <hi>Respice in
me,</hi> superfluum est. Legitur enim in Hebraeo: <hi>Deus
meus, Deus meus, quare me dereliquisti?</hi> Ergo impii
sunt qui psalmum istum ex persona David, sive Esther
et Mardochaei dictum putant, cum etiam evangelistae
testimonia ex eo sumpta super Salvatore intelligant:
ut est illud: <hi>Diviserunt sibi vestimenta mea,
et super vestem meam miserunt sortem.</hi> Et aliud: <hi>Foderunt
manus meas et pedes meos.</hi> Ne mireris verborum
humilitatem et querimonias derelicti, cum formam
servi sciens, scandalum crucis videas.</p>
<p> <hi>
            <note>(Vers. 47.)</note> Quidam autem illic stantes et audientes,
dicebant: Eliam vocat iste.</hi> Non omnes, sed quidam
quos arbitror milites fuisse Romanos, non intelligentes
sermonis Hebraici proprietatem, sed ex eo quod
<pb n="0212C"/>
dixit: <hi>Eli, Eli,</hi> putantes Eliam ab eo invocatum.
Sin autem Judaeos qui hoc dixerint, intelligere voluerimus,
et hoc more sibi solito faciunt, ut Dominum
imbecillitatis infament, qui Eliae auxilium deprecetur.</p>
<p> <hi>
            <note>(Vers. 48.)</note> Et continuo currens unus ex eis, acceptam
spongiam implevit aceto: et imposuit arundini,
et dabat ei bibere.</hi> Et haec facta sunt ut compleretur
prophetia: <hi>In siti mea potaverunt me aceto <note>(Ps.
LXVIII, 22)</note>
          </hi>. Usque hodie Judaei et omnes increduli
Dominicae resurrectionis aceto et felle potant Jesum;
et dant ei vinum myrrhatum ut eum consopiant,
et mala eorum non videat.</p>
<p> <hi>
            <note>(Vers. 50.)</note> Jesus autem iterum clamans voce magna,
emisit spiritum.</hi> Divinae potestatis indicium est emittere
<pb n="0212D"/>
spiritum, ut ipse quoque dixerat: <hi>Nemo potest
tollere animam meam a me; sed ego pono eam a me
ipso, et rursum accipiam eam <note>(Joan. X, 18)</note>
          </hi>.</p>
<p> <hi>
            <note>(Vers. 51.)</note> Et ecce velum Templi scissum est in
duas partes a summo usque deorsum.</hi> Velum templi
<pb n="0213A"/>
scissum est, et omnia Legis sacramenta quae prius
tegebantur, prodita sunt, atque ad Gentium populum
transierunt. In Evangelio, cujus saepe facimus
mentionem, superliminare templi infinitae magnitudinis
fractum <emph>237</emph> esse atque divisum legimus [ <hi>Al.</hi> 
legi]. Josephus quoque refert virtutes Angelicas,
praesides quondam templi, tunc pariter conclamasse: <hi>Transeamus ex his sedibus.</hi> </p>
<p> <hi>
            <note>(Vers. 52.)</note> Et terra mota est, et petrae scissae sunt,
et monumenta aperta sunt.</hi> Nulli dubium est, quin
[ <hi>Al.</hi> quid] significet juxta litteram magnitudo signorum,
ut crucifixum Dominum suum et coelum et
terra et omnia demonstrarent. Sed mihi videtur terraemotus
et reliqua typum ferre credentium, quod
pristinis errorum vitiis derelictis, et cordis emollita
<pb n="0213B"/>
duritia, qui prius similes erant tumulis mortuorum,
postea agnoverint Creatorem.</p>
<p> <hi>
            <note>(Vers. 53.)</note> Et multa corpora sanctorum qui dormierant,
surrexerunt. Et exeuntes de monumentis post
resurrectionem ejus, venerunt in sanctam civitatem,
et apparuerunt multis.</hi> Quomodo Lazarus mortuus resurrexit,
sic et multa corpora sanctorum resurrexerunt,
ut Dominum ostenderent resurgentem <note>(Joan.
XI)</note>. Et tamen cum monumenta aperta sint, non antea
resurrexerunt, quam Dominus resurgeret, ut esset
primogenitus resurrectionis ex mortuis. Sanctam
autem civitatem in qua visi sunt resurgentes, aut Jerosolymam
coelestem intelligamus, aut hanc terrenam,
quae ante sancta fuerat. Sicut et Matthaeus appellatur
publicanus, non quod et Apostolus adhuc
<pb n="0213C"/>
permaneat publicanus, sed quod pristinum vocabulum
teneat. Sancta appellabatur civitas Jerusalem
propter templum et sancta sanctorum, et ob distinctionem
aliarum urbium, in quibus idola colebantur.
Quando vero dicitur, <hi>apparuerunt multis,</hi> ostenditur
non generalis fuisse resurrectio, quae omnibus appareret:
sed specialis ad plurimos, ut hi <emph>238</emph> viderent
qui cernere merebantur.</p>
<p> <hi>
            <note>(Vers. 54.)</note> Centurio autem et qui cum eo erant,
custodientes Jesum, viso terraemotu et his quae fiebant,
timuerunt valde, dicentes: Vere Filius Dei erat iste.</hi> 
<pb n="0214A"/>
In alio Evangelio post terraemotum manifestior causa
miraculi centurionis exponitur: quod cum vidisset
eum spiritum dimisisse, dixerit: <hi>Vere Filius Dei erat
iste.</hi> Nullus enim habet potestatem dimittendi spiritum,
nisi ille qui animarum conditor est. Spiritum
autem in hoc loco pro anima intelligamus, seu quod
spirituale et vitale corpus faciat, seu quod animae
ipsius substantia spiritus sit, juxta illud quod scriptum
est: <hi>Auferes spiritum eorum, et deficient <note>(Ps.
CIII, 29)</note>
          </hi>. Et hoc considerandum, quod centurio
ante crucem in ipso scandalo passionis vere Dei Filium
confiteatur: et Arius in Ecclesia praedicet
creaturam.</p>
<p> <hi>
            <note>(Vers. 55, 56.)</note> Erant autem ibi mulieres multae a
longe quae secutae fuerant Jesum a Galilaea, ministrantes
<pb n="0214B"/>
ei: inter quas erat Maria Magdalene, et Maria Jacobi,
et Joseph mater, et mater filiorum Zebedaei.</hi> 
Consuetudinis Judaicae fuit, nec ducebatur in culpam
more gentis antiquo, ut mulieres de substantia
sua victum atque vestitum praeceptoribus ministrarent.
Hoc quia scandalum facere poterat in nationibus,
Paulus abjecisse se memorat. Dicit enim ipse: <hi>Numquid non habemus potestatem sorores mulieres circumducendi,
sicut et caeteri Apostoli faciunt 
 <note>(I Cor.
IX, 5)</note>
          </hi>? Ministrabant autem Domino de substantia
sua, ut meteret earum carnalia, cujus illae metebant
spiritualia. Non quod indigeret cibis Dominus
creaturarum, sed ut typum ostenderet magistrorum,
quod victu atque vestitu ex discipulis deberent esse
contenti. Sed videamus quales comites habuerit: Mariam
<pb n="0214C"/>
Magdalenam, a qua <emph>239</emph> septem daemonia
ejecerat, et Mariam Jacobi, et Joseph matrem, materteram
suam, sororem Mariae, matris Domini, et
matrem filiorum Zebedaei, quae paulo ante regnum
liberis postulaverat, et alias quas in caeteris Evangeliis
legimus <note>(Luc. VIII)</note>.</p>
<p> <hi>
            <note>(Vers. 57, 58.)</note> Cum autem sero factum esset, venit
quidam homo dives ab Arimathia, nomine Joseph, qui
et ipse discipulus erat Jesu. Hic accessit ad Pilatum,
et petiit corpus Jesu. Tunc Pilatus jussit reddi corpus.</hi> 
Dives refertur non de jactantia scriptoris, quo virum
<pb n="0215A"/>
nobilem atque ditissimum referat Jesus fuisse discipulum;
sed ut ostendat causam quare a Pilato corpus
Jesu potuerit impetrare. Pauperis enim et ignoti
non erat ad Pilatum praesidem Romanae potestatis
accedere, et crucifixi corpus impetrare. In alio Evangelista <note>(Luc. XXIII)</note> 
 Joseph iste <foreign xml:lang="greek">βουλευτὴς</foreign> appellatus,
id est, <hi>consiliarius,</hi> et de ipso quidam putant
primum psalmum esse compositum: <hi>Beatus vir qui
non abiit in consilio impiorum,</hi> et reliqua.</p>
<p> <hi>
            <note>(Vers. 59.)</note> Et accepto corpore, Joseph involvit illud
in sindone munda.</hi> Ex simplici sepultura Domini,
ambitio divitum condemnatur, qui ne in tumulis quidem
possunt carere divitiis. Possumus autem juxta
intelligentiam spiritualem et hoc sentire, quod corpus
Domini non auro, gemmis et serico, sed lenteamine
<pb n="0215B"/>
puro obvolvendum sit, quamquam et hoc significet,
quod ille in sindone munda involvit Jesum, qui pura
mente eum susceperit.</p>
<p> <hi>
            <note>(Vers. 60.)</note> Et posuit illud in monumento suo novo,
quod exciderat in petra, et advolvit saxum magnum ad
ostium monumenti, et abiit.</hi> In novo ponitur monumento,
ne post resurrectionem, caeteris corporibus
remanentibus, resurrexisse alius fingeretur. Potest
autem et novum sepulcrum Mariae virginalem uterum
demonstrare: saxumque ostio appositum, et saxum
magnum ostendere absque auxilio plurimorum sepulcrum
non potuisse reserari.</p>
<p> <hi>
            <note>(Vers. 61 seqq.)</note> Erat autem ibi Maria Magdalene
et altera Maria, sedentes contra sepulcrum. Altera
autem die quae est post parasceven, convenerunt principes
<pb n="0215C"/>
sacerdotum et Pharisaei</hi> <emph>240</emph> <hi>ad Pilatum, dicentes:
Domine, recordati sumus, quia seductor ille dixit
adhuc vivens: Post tres dies resurgam.</hi> Caeteris relinquentibus
Dominum, mulieres in officio perseverant,
exspectantes quod promiserat Jesus, et ideo meruerunt
primae videre resurgentem, quia <hi>qui perseveraverit
usque in finem, hic salvus erit <note>(Matth. X, 22;
XXIV, 13)</note>
          </hi>.</p>
<p> <hi>
            <note>(Vers. 64 seqq.)</note> Jube ergo custodiri sepulcrum usque
in diem tertium, ne forte veniant discipuli ejus, et furentur
eum, et dicant plebi, surrexit a mortuis, et erit
novissimus error pejor priore. Ait illis Pilatus: Habetis
custodiam. Ite, custodite sicut scitis. Illi autem abeuntes,
munierunt sepulcrum, signantes lapidem cum custodibus.</hi> 
Non suffecerat principibus sacerdotum, et
<pb n="0215D"/>
Scribis ac Pharisaeis crucifixisse Dominum Salvatorem,
nisi sepulcrum custodirent, cohortem acciperent,
signarent lapidem, quantum in illis est, manum
opponerent resurgenti, ut diligentia eorum nostrae
fidei proficeret: Quanto enim amplius reservatur,
tanto magis resurrectionis virtus ostenditur. Unde et
in monumento novo, quod excisum fuerat in petra,
conditus est: ne si ex multis lapidibus aedificatum
esset, suffossis tumuli fundamentis, ablatus furto
<pb n="0216A"/>
diceretur. Quod autem in sepulcro ponendus esset,
prophetae testimonium est, dicentis: <hi>Hic habitabit in
excisa spelunca petrae fortissimae <note>(Isai. XXXIII, 16)</note>
          </hi>.
Statimque post duos versiculos sequitur: <hi>Regem cum
gloria videbitis <note>(Ibid., 17)</note>
          </hi>.</p>
<p> <hi>
            <note>(Cap. XXVIII.--Vers. 1.)</note> Vespere autem sabbati
quae lucescit in prima sabbati, venit Maria Magdalene
et altera Maria videre sepulcrum.</hi> Quod diversa tempora
istarum mulierum in Evangeliis describuntur,
non mendacii signum est, ut impii objiciunt, sed
sedulae visitationis officium, dum crebro abeunt ac
recurrunt, et non patiuntur a sepulcro Domini diu
abesse vel longius.</p>
<p> <hi>
            <note>(Vers. 2, 3.)</note> Et ecce terraemotus factus est magnus.
Angelus enim Domini descendit de coelo, et accedens,
<pb n="0216B"/>
revolvit lapidem, et sedebat super eum. Erat autem aspectus
ejus sicut fulgur</hi> [Al. <hi>fulgor], et vestimentum ejus
sicut nix.</hi> Dominus noster unus atque idem Filius Dei
et Filius hominis, juxta utramque naturam, divinitatis
et carnis, <emph>241</emph> nunc magnitudinis suae, nunc
humilitatis signa demonstrat. Unde et in praesenti
loco, quamquam homo sit qui crucifixus est, qui sepultus
est, qui clausus tumulo, quem lapis oppositus
cohibet, tamen quae foris aguntur, ostendunt Filium
Dei, sol fugiens, tenebrae ingruentes, terra
commota, velum scissum, saxa dirupta, mortui suscitati,
angelorum ministeria, quae ab initio nativitatis
ejus Deum probabant. Ad Mariam Gabriel venit, cum
Joseph angelus loquitur; idem pastoribus nuntiat,
angelorum postea auditur chorus dicentium: <hi>Gloria
<pb n="0216C"/>
in excelsis Deo, et in terra pax hominibus bonae voluntatis <note>(Luc. II)</note>
          </hi>.
Tentatur in solitudine, et post victoriam
statim serviunt angeli. Nunc quoque Angelus venit
custos sepulcri Dominici, et in vestitu candido
signat gloriam triumphantis. Necnon ascendente ad
coelos Domino, duo angeli in Oliveti monte cernuntur,
pollicentes apostolis secundum Salvatoris adventum <note>(Act. I)</note>.</p>
<p> <hi>
            <note>(Vers. 4, 5.)</note> Prae timore autem ejus, exterriti sunt
custodes, et facti sunt velut mortui. Respondens autem
angelus, dixit mulieribus: Nolite timere vos. Scio enim
quod Jesum, qui crucifixus est, quaeritis: Non est hic,
surrexit enim sicut dixit.</hi> Custodes, timore perterriti,
instar mortuorum stupefacti jacent, et tamen angelus
non illos, sed mulieres consolatur. Nolite timere vos.
<pb n="0216D"/>
Illi, inquit, timeant: in his perseveret pavor, in quibus
permanet incredulitas. Caeterum vos quia Jesum quaeritis
crucifixum, audite quod resurrexerit et promissa
perfecerit.</p>
<p> <hi>
            <note>(Vers. 6, 7.)</note> Venite, et videte locum ubi positus
erat Dominus. Et cito euntes, dicite discipulis ejus.</hi> Ut
si meis verbis non creditis, vacuo credatis sepulcro,
et gradu concito pergite ac nuntiate discipulis ejus.</p>
<p> <hi>Quia surrexit, et ecce praecedit vos in Galilaeam:
<pb n="0217A"/>
ibi eum videbitis: ecce praedixi vobis.</hi> Hoc est in volutabrum
gentium, ubi ante error erat et lubricum,
et firmo ac stabili pede vestigium non ponebat.</p>
<p> <hi>
            <note>(Vers. 8.)</note> Et exierunt cito de monumento cum timore
et gaudio magno, currentes nuntiare discipulis
ejus.</hi> Duplex mentes mulierum tenebat affectus, timoris
et gaudii: alter de miraculi magnitudine, <emph>242</emph> 
alter ex desiderio resurgentis; et tamen uterque femineum
concitabat gradum. Pergebant ad apostolos,
ut per illos fidei seminarium spargeretur.</p>
<p> <hi>
            <note>(Vers. 9.)</note> Et ecce Jesus occurrit illis, dicens: Avete.</hi> 
Quae sic quaerebant, quae ita currebant, merebantur
obvium habere Dominum resurgentem, et primum
audire, <hi>Avete:</hi> ut maledictum Evae mulieris in mulieribus
subverteretur.</p>
<p>
          <pb n="0217B"/> <hi>Illae autem accesserunt, et tenuerunt pedes ejus, et
adoraverunt eum.</hi> Istae accedunt et tenent pedes ejus,
quia adoraverunt eum. Caeterum illa, quae quaerebat
viventem cum mortuis, et nesciebat adhuc Filium
Dei surrexisse, merito audit: <hi>Ne tangas me, nondum
enim ascendi ad Patrem meum <note>(Joan. XX, 17)</note>
          </hi>.</p>
<p> <hi>
            <note>(Vers. 10.)</note> Tunc ait illis Jesus: Nolite timere.</hi> Et in
veteri et in novo Testamento, hoc semper observandum
est: quod quando augustior [ <hi>Al.</hi> angustior] aliqua
apparuerit visio, primum timor pellitur, ut, sic mente
placata, possint quae dicuntur [ <hi>Al.</hi> dicunt], audiri.</p>
<p> <hi>Ite, nuntiate fratribus meis, ut eant in Galilaeam,
ibi me videbunt. Quae cum abiissent, ecce quidam de
custodibus venerunt in civitatem, et nuntiaverunt principibus
sacerdotum omnia quae facta fuerant.</hi> His fratribus
<pb n="0217C"/>
de quibus in alio loco dixit: <hi>Annuntiabo nomen
tuum fratribus meis <note>(Psal. XXI, 23)</note>
          </hi>: qui Salvatorem
nequaquam in Judaea conspiciunt, sed in gentium
multitudine.</p>
<p> <hi>
            <note>(Vers. 12 seqq.)</note> Et congregati cum senioribus, consilio
accepto, pecuniam copiosam dederunt militibus,
dicentes: Dicite, quia discipuli ejus nocte venerunt,
et furati sunt eum, nobis dormientibus. Et si hoc auditum
fuerit a praeside, nos suadebimus ei, et securos vos
faciemus. At illi accepta pecunia, fecerunt sicut erant
edocti. Et divulgatum est verbum istud apud Judaeos
usque in hodiernum diem.</hi> Custodes miraculum confitentur:
ad urbem conciti redeunt: nuntiant principibus
sacerdotum quae viderint, quae facta conspexerint.
Illi qui debuerant converti ad poenitentiam,
<pb n="0217D"/>
et Jesum quaerere resurgentem, perseverant in malitia,
et pecuniam quae ad usus templi data fuerat,
<pb n="0218A"/>
vertunt in redemptionem mendacii, sicut antea triginta
argenteos dederant Judae proditori. Omnes
igitur qui stipe templi, et his quae conferuntur ad usus
Ecclesiae abutuntur in aliis rebus, <emph>243</emph> quibus suam
expleant voluntatem, similes sunt scribarum et sacerdotum,
redimentium mendacium, et Salvatoris
sanguinem.</p>
<p> <hi>
            <note>(Vers. 16, 17.)</note> Undecim autem discipuli abierunt
in Galilaeam, in montem ubi constituerat illis Jesus.
Et videntes eum, adoraverunt; quidam autem dubitaverunt.</hi> 
Post resurrectionem Jesus in monte Galilaeae
conspicitur, ibique adoratur: licet quidam dubitent,
et dubitatio eorum nostram augeat fidem.
Tunc manifestius ostenditur Thomae, et latus lancea
vulneratum, et manus fixas demonstrat clavis.</p>
<p>
          <pb n="0218B"/> <hi>
            <note>(Vers. 18.)</note> Et accedens Jesus locutus est eis, dicens:
Data est mihi omnis potestas in coelo et in terra.</hi> 
Illi potestas data est, qui paulo ante crucifixus, qui
sepultus in tumulo, qui mortuus jacuerat, qui postea
resurrexit. In coelo autem et in terra potestas data
est, ut qui ante regnabat in coelo, per fidem credentium
regnet in terris.</p>
<p> <hi>
            <note>(Vers. 19.)</note> Euntes ergo, docete omnes gentes, baptizantes
eos in nomine Patris, et Filii, et Spiritus
sancti.</hi> Primum docent omnes gentes, deinde doctas
intingunt aqua. Non enim potest fieri ut corpus <emph>244</emph> 
baptismi recipiat sacramentum, nisi ante anima fidei
susceperit veritatem. Baptizantur autem in nomine
Patris, et Filii, et Spiritus sancti, ut quorum una
est divinitas, una sit largitio: nomenque Trinitatis,
<pb n="0218C"/>
unus Deus est.</p>
<p> <hi>
            <note>(Vers. 20.)</note> Docentes eos servare omnia quaecumque
mandavi vobis.</hi> Ordo praecipuus: Jussit apostolis ut
primum docerent universas gentes, deinde fidei intingerent
sacramento, et post fidem ac baptisma,
quae essent observanda praeciperent. Ac ne putemus
levia esse quae jussa sunt et pauca, addidit: <hi>Omnia
quaecumque mandavi vobis.</hi> Ut quicumque crediderint,
qui in Trinitate fuerint baptizati, omnia faciant quae
praecepta sunt.</p>
<p> <hi>Et ecce ego vobiscum sum omnibus diebus, usque ad
consummationem saeculi.</hi> Qui usque ad consummationem
saeculi cum discipulis se futurum esse promittit,
et illos ostendit semper esse victuros, et se numquam
a credentibus recessurum. Qui autem usque ad consummationem
<pb n="0218D"/>
mundi sui praesentiam pollicetur, non
ignorat eam diem in qua se scit futurum cum apostolis.

</p>
      </div1>
</body>
  </text>
</TEI>