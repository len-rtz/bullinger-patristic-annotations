<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De virginitate B. Mariae</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 23</title>
           <idno>HieStr.DeViBMa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>IN LIBRUM SUBSEQUENTEM ADMONITIO.</head>
<p>Helvidius ex aliquot sacrae Scripturae testimoniis perperam intellectis, et duorum veterum Patrum, Tertulliani
scilicet, et Victorini Petabionensis auctoritatibus parum perpensis, librum composuerat, in quo
illud probare contendebat, Mariam Virginem, postquam Jesum Dei Filium nulla hominis opera, sed Spiritus
sancti peperisset, deinde ex Joseph marito, communi caeterorum hominum more, filios aliquot genuisse, qui <hi>Fratres Domini</hi> 
 appellantur in Evangelio. Quam insaniam ut fuco rationis aliquo obliniret, novo errore
cumulavit: siquidem matrimonio minime praestare virginitatem effutivit, adductisque argumentis, immo
mendaciis, probare conatus est. Erat ille, ut videtur, e populo vulgaris homo, rusticanus, et vix primis
quoque imbutus litteris, tamque obscuri nominis, ut quamquam Romae eodem ac Hieronymus tempore diversaretur,
numquam de facie cognitus illi fuerit, qui albus, ut aiunt, aterve esset, ignoraret. Addit Gennadius,
Auxentii, qui sedem Mediolanensem invaserat, Arianorum impiissimi, discipulum, et Symmachi, ejus
nempe ethnici senatoris, qui idololatriam scriptis defenderat, imitatorem eum exstitisse. Sed me illud Gennadii
testimonium non una de causa movet et trajectione puto gravissima laborare. Ut quid enim in respondendo,
Auxentium Helvidii Magistrum Hieronymus praeteriret? Symmachum vero, nisi si nocendi
animo, atque impietate, qua ratione Helvidius fuisset imitatus, <hi>qui librum neque sermone, neque ratione nitidum,</hi> 
quin etiam soloecis scatentem ediderit? Rursum si impietatem aemulatur, quo pacto eum dicit Gennadius
scripsisse, <hi>Religionis studio?</hi> Non haec sane rectae rationi consonant, ut pariter referri ad Helvidium
possint.</p>
<p>Ejus libello Hieronymus <hi>rogatus a fratribus</hi> demum respondit, cum diu tamen facere distulisset, <hi>ne
respondendo dignus ille fieret, qui vinceretur.</hi> Pedem igitur collaturus, excerptas singulas haeretici propositiones
<pb n="0183"/>
ex ordine impugnat, Scripturae locis, atque illo imprimis Matth. I, 18, quo maxime adversarius abutebatur,
expositis rite in eum sensum, ut Deiparam Mariam continuo virginem perstitisse, neque edito
Salvatore, virum umquam cognovisse, quae catholicae Ecclesiae fides est, manifestissime evincat. Eapropter
titulum libro fecit, <hi>De Beatae Mariae Virginitate perpetua:</hi> qui rursum a Gennadio dicitur in Corbeiensi
codice, <hi>egregius, et gratus libellus, in quo ostenditur Beatissimam Mariam genitricem Domini nostri Jesu Christi
sicut virginem ante partum, ita virginem permansisse post partum.</hi> Quod Veterum spectat auctoritatem, satis
habet de Tertulliano dicere, eum Ecclesiae hominem non fuisse; sed Victorinum Petabionensem ejusdem ac
adversarius sententiae esse, pernegat: tum seriem ait Scriptorum infinitam commovere se posse, atque opponere.
Denique multa de laude virginitatis edisserit, cujus praestantiam post luculentissime expositum Pauli
ad Corinthios testimonium, ex nuptiarum quoque, quae ob oculos ponit, incommodis extollit. Qua de re cum
ad Pammachium post annos decem scriberet Epist. 48, num. 17, <hi>Dum adviveret,</hi> inquit, <hi>sanctae memoriae
Damasus, librum contra Helvidium de Beatae Mariae virginitate perpetua scripsimus, in quo necesse fuit nobis
ad virginitatis beatitudinem praedicandam, multa de molestiis dicere nuptiarum. Num vir egregius, et eruditus in
Scripturis, et virgo Ecclesiae virginis Doctor, aliquid in illo sermone reprehendit?</hi> </p>
<p>Ex hoc testimonio facile etiam colligitur, quo tempore conscriptus sit liber. Nempe exeunte anno 384 ex
veterum martyrologiorum fide Damasus obiit: Hieronymus apud Damasum non ante finem anni 382 Romae
est diversatus, quemadmodum in epistolarum 19 et 20 chronologicis argumentis probatum est. Biennii autem,
quod intercedit, priorem annum sive 383 illi assignandum evincit testimonium hocce alterum ex
epist. 22: <hi>Quantas molestias habeant nuptiae, et quot sollicitudinibus vinciantur, in eo libro quem adversus Helvidium
de B. Mariae perpetua virginitate edidimus, puto breviter expressum.</hi> Pertinet enim illa Epistola, ut suo
loco ostendimus, ad anni 384 priorem partem; huncque adeo, quem laudat contra Helvidium librum, jamque
ad vulgi manus fuisse indicat, superiori 383 oporteat ascribi.</p>
</div1>

<div1>
        <head>S. EUSEBII HIERONYMI STRIDONENSIS PRESBYTERI DE PERPETUA VIRGINITATE B. MARIAE, ADVERSUS HELVIDIUM, LIBER UNUS.</head>

<pb n="0183"/>
<p>
          <pb n="0183A"/> <emph>205</emph> 1. Nuper rogatus a fratribus, ut adversus libellum
cujusdam Helvidii responderem, facere distuli:
non quod difficile fuerit, hominem rusticanum, et
vix primis quoque imbutum litteris, super veri assertione
convincere; sed ne respondendo dignus fieret,
qui vinceretur. Huc accedebat quod homo turbulentus,
et solus in universo mundo sibi et laicus et
sacerdos (qui, ut ait ille, loquacitatem facundiam
existimat [ <hi>Al.</hi> existimet], et maledicere omnibus,
<pb n="0184A"/>
bonae conscientiae signum arbitratur) accepta materia
disputandi, amplius inciperet blasphemare, et
quasi de sublimi loco in totum orbem ferre sententiam:
meque quia veritate non posset, laceraret [ <hi>Al.</hi> 
lacerare] conviciis. Verum quia hae omnes tam justae
silentii mei causae, ob scandalum fratrum, qui ad
ejus rabiem movebantur, justiori fine cessarunt, jam
ad radices infructuosae arboris Evangelii securis est
admovenda <note>(Matth. 3, 10)</note>, et cum infecunditate
<pb n="0185A"/>
foliorum tradenda flammis, ut discat aliquando <emph>206</emph> 
reticere, qui numquam didicit loqui.</p>
<div3>
          <head>2.</head>
          <p>
 Igitur sanctus mihi invocandus est Spiritus, ut
beatae Mariae virginitatem suo sensu, ore meo defendat.
Invocandus est Dominus Jesus, ut sacri ventris
hospitium, cujus decem mensibus inhabitator
fuit, ab omni concubitus suspicione tueatur. Ipse
quoque Deus Pater est imprecandus, ut matrem Filii
sui, virginem ostendat fuisse post partum, quae
fuit mater antequam nupta. Non campum rhetorici
desideramus eloquii, non Dialecticorum tendiculas,
nec Aristotelis spineta conquirimus: ipsa Scripturarum
verba ponenda sunt: ipsis quibus adversum nos
usus est testimoniis, revincatur, ut intelligat, se
et legere potuisse quae scripta sunt, et non potuisse
quae pietate roborata sunt, cognoscere.
<pb n="0185B"/>
</p>
        </div3>
<div3>
          <head>3. </head>
          <p>
 <hi>Helvidius.</hi> --Prima ejus propositio fuit:  « Matthaeus
loquitur: <hi>Christi autem generatio sic erat: Cum
esset desponsata mater ejus Maria Joseph, priusquam
convenirent, inventa est habens in utero de Spiritu
sancto.</hi> <emph>207</emph> <hi>Joseph autem vir ejus cum esset justus,
et nollet eam traducere, voluit occulte dimittere eam.
Haec autem eo cogitante, ecce Angelus Domini in
somnis apparuit ei, dicens: Joseph, fili David, ne timeas
accipere Mariam conjugem tuam. Quod enim
natum est in ea, de Spiritu sancto est <note>(Matth. I, 18
seqq.)</note>
          </hi>. Ecce, inquit, habes <hi>desponsatam,</hi> non <hi>commendatam,</hi> 
ut dicis, et utique non ob aliud desponsatam,
nisi quandoque nupturam. Neque enim de
non conventuris Evangelista dixisset: <hi>Priusquam
<pb n="0185C"/>
convenirent:</hi> quia nemo de non pransuro dicit, antequam
pranderet. Deinde ab Angelo <hi>uxorem</hi> appellatam
et <hi>conjunctam.</hi> Audiamus nunc quid Scriptura
pronuntiet: <hi>Exsurgens,</hi> inquit, <hi>Joseph a somno,
fecit sicut praeceperat ei Angelus Domini: et accepit
uxorem suam, et non cognovit eam, donec peperit filium
suum <note>(Matth. I, 24, 25)</note>
          </hi>.</p>
        </div3>
<div3>
          <head>4.</head>
          <p>
 <hi>Hieronymus. Praepositio</hi> ante <hi>quid ostendit. Maria
quare virgo sponsata conceperit.</hi> --Curramus per
singula, et impietatem iisdem, quibus ingressa est,
vestigiis persequentes, pugnantia inter se dixisse
doceamus. <hi>Desponsatam</hi> confitetur: et statim <hi>uxorem</hi> 
vult esse quam confessus est sponsam. Rursum
quam uxorem nominat, dicit non ob aliud desponsatam,
<pb n="0186A"/>
nisi quandoque nupturam. Et ne parum hoc
arbitremur:  « Habes, inquit, <hi>desponsatam,</hi> et non <hi>commendatam,</hi> 
 id est, necdum uxorem, necdum maritali
vinculo copulatam. In eo vero quod ait, Neque
enim de non conventuris Evangelista dixisset: <hi>Priusquam
convenirent:</hi> quia nemo de non pransuro dicit,
antequam pranderet, doleamne, an rideam, nescio. » 
Imperitiae arguam, an temeritatis accusem? Quasi
si quis dixerit: Antequam in portu pranderem, ad
Africam navigavi, non possit stare sententia, nisi
ei in portu prandendum quandoque sit. Aut si velimus
dicere: Paulus apostolus antequam ad Hispanias pergeret,
Romae in vincula conjectus est. Aut certe illud:
Helvidius antequam poenitentiam ageret, morte praeventus
est: statim aut Paulo post vincula ad Hispanias
<pb n="0186B"/>
sit eundum: aut Helvidio poenitentia agenda
post mortem; cum Scriptura dicat: <hi>In inferno autem
quis confitebitur tibi <note>(Psal. VI, 6)</note>
          </hi>? Ac non potius
sit intelligendum, quod, <hi>ante,</hi> praepositio, licet
saepe consequentiam indicet, tamen <emph>208</emph> nonnumquam
ea tantum quae prius cogitabantur, ostendat.
Unde nec necesse sit ut cogitata fiant, cum aliud
ideo intervenerit, ne ea quae cogitata sunt, fierent.
Igitur cum Evangelista dicat: <hi>priusquam convenirent,</hi> 
proximum nuptiarum tempus ostendit, et in eo jam
rem fuisse ut, quae prius sponsa fuerat, esse uxor
inciperet. Quasi dixerit: Antequam oscula amplexusque
miscerent; antequam rem agerent nuptiarum,
inventa est habens in utero. Inventa est autem a
nullo alio, nisi a Joseph, qui sponsae uterum tumentem
<pb n="0186C"/>
pene jam licentia maritali, et curiosis oculis
deprehendit. Non tamen sequitur, ut prioribus
docuimus exemplis, eum cum Maria convenisse post
partum, cujus conveniendi desiderium, uteri conceptione
sublatum est. Quod autem in somnis dicitur
ad Joseph: <hi>Ne timeas accipere Mariam uxorem
tuam.</hi> Et rursum: <hi>Exsurgens autem Joseph a somno,
fecit sicut praecepit ei Angelus Domini, et accepit uxorem
suam,</hi> nullum movere debet, quasi ex eo quod <hi>uxor</hi> 
 est appellata, <hi>sponsa</hi> esse desierit: cum hanc
esse Scripturae divinae consuetudinem noverimus, ut <hi>sponsas</hi> 
 appellet <hi>uxores.</hi> Sicut in sequentibus Deuteronomii
testimoniis approbatur: <hi>Si quis,</hi> inquit, <hi>invenerit
virginem desponsatam viro in campo, et vim
<pb n="0187A"/>
faciens dormierit cum ea, morte moriatur, quia humiliavit
uxorem proximi sui <note>(Deut. XXII, 25)</note>
          </hi>. Et in alio
loco: <hi>Si autem fuerit adolescentula desponsata viro,
et invenerit homo eam in civitate, et dormierit cum ea,
educetis utrumque ad portas civitatis illius, et lapidabuntur
lapidibus, et morientur. Adolescentula quidem,
quia non proclamavit, cum esset in civitate: vir autem,
quia humiliavit uxorem proximi sui: et eradicabitis
malum [Al.</hi> malignum] <hi>ex vobismetipsis <note>(Ibid., 23,
24)</note>
          </hi>. Necnon et alibi: <hi>Et quis ille homo, cui desponsata
est uxor, et non accepit [Al. accipiet] eam? Vadat
et revertatur in domum suam, ne forte moriatur in bello,
et homo alius accipiat eam <note>(Deut. XX, 7)</note>
          </hi>. Si cui autem
scrupulus commovetur, quare desponsata, et non
potius sine sponso, sive (ut Scriptura appellat) marito,
virgo conceperit, sciat triplicem fuisse rationem.
<pb n="0187B"/>
Primo, ut per genealogiam Joseph, cujus Maria
cognata erat, origo quoque Mariae monstraretur. <emph>209</emph> 
 Secundo, ne juxta legem Moysi ut adultera
lapidaretur a populo. Tertio, ut ad Aegyptum fugiens
haberet solatium, custodis potius quam mariti. Quis
enim in tempore illo credidisset Virgini de sancto
eam Spiritu concepisse; venisse angelum Gabriel,
Dei detulisse mandatum; ac non magis quasi adulteram,
juxta exemplum Susannae, sententiae omnium
condemnassent, cum hodie, toto jam credente mundo,
argumententur Judaei, Isaia dicente, <hi>Ecce virgo
in utero concipiet, et pariet filium <note>(Isai. VII, 14)</note>
          </hi>, in
Hebraeo <hi>juvenculam</hi> scriptum esse, non <hi>virginem,</hi> id
est, AALMA, non BETHULA? Adversus quos in alio loco
competentius disseremus. Denique excepto Joseph,
<pb n="0187C"/>
et Elisabeth, et ipsa Maria, paucisque admodum, si
quos ab his audisse possumus aestimare, omnes Jesum
filium aestimabant Joseph: intantum, ut etiam
Evangelistae opinionem vulgi exprimentes, quae
vera historiae lex est, patrem cum dixerint Salvatoris,
ut ibi, <hi>Et venit in spiritu in Templum</hi> (haud dubium
quin Simeon) <hi>et cum inducerent parentes ejus
puerum Jesum, ut facerent de illo secundum consuetudinem
legis <note>(Luc. II, 27)</note>
          </hi>. Et alibi: <hi>Et erant pater
illius et mater admirantes super his quae dicebantur de
eo <note>(Ibid., 33)</note>
          </hi>. Et rursum: <hi>Et ibant parentes ejus per
annum in Jerusalem in solemni die Paschae <note>(Ibid., 41)</note>
          </hi>.
Ac deinde: <hi>Et completis diebus cum reverterentur,
<pb n="0188A"/>
remansit puer Jesus in Jerusalem, et non cognoverunt
parentes ejus <note>(Ibid., 43)</note>
          </hi>. Ipsa quoque Maria quae ad
Gabrielem responderat, dicens, <hi>Quomodo erit hoc,
quia virum non cognovi,</hi> quid de Joseph loquitur,
ausculta: <hi>Fili, quid fecisti nobis sic? Ecce pater tuus
et ego, dolentes quaerebamus te <note>(Ibid., 48)</note>
          </hi>. Non hic
Judaeorum, ut plerique argumentantur, non illudentium
vox est. Evangelistae patrem Joseph dicunt:
patrem Maria confitetur. Non quod (ut superius indicavi)
vere pater Joseph fuerit Salvatoris; sed quod
ad famam Mariae conservandam, pater sit ab omnibus
aestimatus, qui antequam moneretur ab Angelo: <hi>Joseph, fili David, ne timueris accipere Mariam conjugem
tuam; quod enim in ea natum est, de Spiritu sancto
est 
 <note>(Matth. I, 20)</note>
          </hi>, cogitabat occulte dimittere eam.
<pb n="0188B"/> <emph>210</emph> 
 Intantum suum non esse, qui conceptus fuerat,
confidebat. Sed jam satis docendi magis, quam respondendi
studio disputatum est, cur Joseph pater Domini,
cur Maria appellata sit conjux: in quo et hoc
breviter continetur, cur fratres ejus quidam esse
dicantur.</p>
        </div3>
<div3>
          <head>5.</head>
          <p>
 <hi>Helvidius.</hi> --Verum quia suum locum huic
quaestiunculae reservamus, et ad reliqua festinat oratio:
nunc illud est disserendum, quomodo Scriptura
dicat: <hi>Exsurgens autem Joseph a somno, fecit sicut
praecepit ei Angelus Domini, et accepit uxorem suam,
et non cognoscebat eam, donec peperit filium, et vocavit
nomen ejus Jesum <note>(Matth. I, 24, 25)</note>
          </hi>. In quo
primum adversarius superfluo labore desudat, cognoscendi
verbum ad coitum magis, quam ad scientiam
<pb n="0188C"/>
referendum: quasi hoc quisquam negaverit, et
eas ineptias quas redarguit, aliquando prudens
quispiam potuerit suspicari. Deinde vult docere,
quod <hi>donec,</hi> sive <hi>usque,</hi> adverbium, certum tempus
significet: quo completo fiat id, quod usque ad
illud temporis quod praescriptum est, non fiebat,
velut in praesenti: <hi>Et non cognoscebat eam, donec
peperit filium.</hi> Apparet, inquit, cognitam esse post
partum, cujus cognitionem filii tantum differebat
generatio. Et ad hoc approbandum congerit de
Scripturis exempla quamplurima, more Andabatarum
gladium in tenebris ventilans, et linguae sonum
ad confodienda sui tantum corporis membra concutiens.
<pb n="0189A"/>
</p>
        </div3>
<div3>
          <head>6. </head>
          <p>
 <hi>Hieronymus.</hi> --Ad quod nos breviter respondemus, <hi>et cognoscebat, et usque,</hi> 
 sermonem, in
Scripturis sanctis, dupliciter intelligi. Et de eo quidem
quod scriptum est, <hi>cognoscebat,</hi> ad coitum esse
referendum, ipse disseruit: nullo dubitante, quin ad
scientiam saepe referatur, ut ibi: <hi>Remansit puer Jesus
in Jerusalem, et non cognoverunt parentes ejus.</hi> 
Nunc illud est ostendendum, ut quomodo ibi consuetudinem
Scripturae secutus est, sic etiam in <hi>donec,</hi> 
ejusdem Scripturae auctoritate frangatur, quae
saepe certum tempus (ut ipse disseruit) in ejus assumptione
significat, saepe infinitum, ut est illud,
quod Deus ad quosdam <emph>211</emph> loquitur in Propheta: <hi>Ego sum, ego sum, et donec senescatis ego sum 
 <note>(Isai.
XLIII; Jerem. VII)</note>
          </hi>. Numquid postquam illi senuerint,
<pb n="0189B"/>
Deus esse desistet? Et Salvator in Evangelio ad
Apostolos, <hi>Ecce ego,</hi> inquit, <hi>vobiscum sum omnibus
diebus usque ad consummationem saeculi <note>(Matt. XXVIII,
20)</note>
          </hi>. Ergo post consummationem saeculi a discipulis
suis Dominus abscedet, et tunc quando in duodecim
soliis judicaturi sunt duodecim tribus Israel <note>(Matth.
XIX, 38)</note>, Domini consortio fraudabuntur? Paulus
quoque apostolus Corinthiis scribens: <hi>Primitiae,</hi> ait, <hi>Christus: deinde hi qui sunt Christi, qui in adventu ejus
crediderunt: deinde finis, cum tradiderit regnum Deo et
Patri, cum destruxerit omnem principatum et omnem
potestatem et virtutem. Oportet enim illum regnare, donec
ponat omnes inimicos sub pedibus ejus, 
 omnia enim
sub pedibus ejus subjecit <note>(I Cor. XV, 23, 26)</note>
          </hi>. Esto, de
homine dictum sit, non negamus de eo qui passus
<pb n="0189C"/>
est crucem, qui postea sedere jubetur a dextris.
Quid sibi vult hoc quod ait, <hi>Oportet enim illum regnare,
donec ponat omnes inimicos sub pedibus ejus?</hi> 
Numquid tamdiu regnaturus est Dominus, donec
incipiant esse inimici sub pedibus ejus; et postquam
illi sub pedibus fuerint, regnare desistet: cum utique
tunc magis regnare incipiet, cum inimici coeperint
esse sub pedibus? David quoque in quarto graduum
psalmo: <hi>Sicut oculi ancillae in manibus dominae
suae, ita oculi nostri ad Dominum Deum nostrum,
donec misereatur nostri <note>(Psal. CXXII, 3)</note>
          </hi>. Ergo tamdiu
Propheta oculos habebit ad Dominum, quamdiu
misericordiam impetret, et post impetratam misericordiam,
oculos torquebit in terram? Qui in alio
loco dicit: <hi>Oculi mei defecerunt in salutare tuum, et
<pb n="0189D"/>
in verbum justitiae tuae <note>(Psal. CXVIII, 123)</note>
          </hi>. Poteram
super hoc innumerabilia exempla congerere, et omnem
lacessentis procacitatem, testimoniorum nube
celare; verum adhuc pauca subjiciam, ut his similia
ipse sibi lector inveniat.</p>
        </div3>
<div3>
          <head>7.</head>
          <p>
 Loquitur in Genesi sermo divinus: <hi>Et tradiderunt
Jacob deos alienos, qui erant in manibus eorum,
<pb n="0190A"/>
et inaures quae erant in auriculis eorum. Et abscondit 
 ea Jacob subter terebinthum, quae est in Sichimis, et
perdidit ea usque in hodiernum diem <note>(Gen. XXXV, 4
seq.)</note>
          </hi>. <emph>212</emph> Item in fine Deuteronomii: <hi>Et defunctus
est Moyses servus Domini in terra Moab per verbum
Domini, et sepelierunt eum in Geth, prope domum Phegor,
et nemo scit sepulcrum ejus usque in diem istum <note>(Deut. XXXIV, 6, sec. LXX)</note>
          </hi>.
Certe hodiernus dies illius
temporis aestimandus est, quo historia ipsa contexta
est, sive Moysen dicere volueris auctorem
Pentateuchi, sive Ezram ejusdem instauratorem
operis, non recuso. Nunc hoc quaeritur, an id quod
dictum est, <hi>usque in diem istum,</hi> ad illam referatur
aetatem, qua libri editi sive conscripti sunt. Doceat
igitur post illam diem tot jam annorum usque ad
<pb n="0190B"/>
nos voluminibus exactis, aut idola, quae sub terebintho
condita fuerant, reperta, aut Moysi tumulum
investigatum, quia obnixe asserit, post <hi>donec</hi> et <hi>usque,</hi> 
esse incipere, quod tamdiu non fuit quamdiu <hi>usque</hi> 
 compleretur et <hi>donec.</hi> Quin potius animadvertat
Scripturae sanctae idioma, et nobiscum, in quo
haesitabat, intelligat ea, de quibus posset ambigi,
si non fuissent scripta, signari, caetera vero nostrae
intelligentiae derelinqui. Si enim adhuc recenti tempore,
viventibus his qui viderant Moysen, sepulcrum
ejus potuit ignorari, multo magis tot saeculis praetereuntibus.
Juxta quod et illud intelligitur de Joseph,
Evangelistam id indicasse, de quo scandalum poterat
moveri, non eam cognitam esse a vito suo usque
ad partum, ut multo magis intelligeremus cognitam
<pb n="0190C"/>
non fuisse post partum, a qua tunc se abstinuit,
cum adhuc de visione poterat fluctuare.</p>
        </div3>
<div3>
          <head>8.</head>
          <p>
 Ad summam, illud requiro, quare se abstinuerit
Joseph usque ad partus diem. Respondebit utique,
quia Angelum audierit dicentem: <hi>Quod enim
in ea natum est, de Spiritu sancto est <note>(Matth. I, 20)</note>
          </hi>.
Ad quod nos inferimus, et certe audierat, <hi>Joseph,
fili David, ne timeas accipere Mariam uxorem tuam <note>(Ibid., 20)</note>
          </hi>.
Prohibitum ei fuerat, ne relinqueret, ne
adulteram existimaret uxorem. Numquid et a congressu
conjugis separatus fuerat, cum utique ne
separaretur magis fuisset admonitus? Et audebat,
inquit, vir justus, Dei in utero audiens filium, de
uxoris coitu cogitare? Pulchre. Qui ergo somnio
tantum credidit, ut uxorem non <emph>213</emph> auderet attingere:
<pb n="0190D"/>
is postquam pastorum voce cognoverat, Angelum
Domini venisse de coelis, et dixisse ad eos: <hi>Nolite timere; ecce evangelizo vobis gaudium magnum,
quod erit omni populo, quia natus est vobis hodie Salvator,
qui est Christus Dominus in civitate David 
 <note>(Luc.
II, 10, et seq.)</note>
          </hi>; et cum eo laudes militiae concinuisse
coelestis: <hi>Gloria in excelsis Deo, et super terram pax
<pb n="0191A"/>
hominibus bonae voluntatis:</hi> qui Simeonem justum
inter amplexus parvuli viderat praedicantem, <hi>Nunc
dimittis servum tuum, Domine, secundum verbum
tuum in pace: quia viderunt oculi mei salutare tuum <note>(Ibid., 27)</note>
          </hi>:
qui Annam prophetissam, Magos, stellam,
Herodem, Angelos viderat; qui, inquam, miracula
tanta cognoverat, Dei templum, Spiritus sancti
sedem, Domini sui matrem audebat attingere? Et
certe <hi>Maria conservabat omnia verba haec, conferens
in corde suo <note>(Ibid., 51)</note>
          </hi>. Ac ne impudenter [ <hi>Al.</hi> imprudenter]
neges, ista ignorasse Joseph: <hi>Et erant,</hi> 
inquit Lucas, <hi>pater illius, et mater admirantes super
his, quae dicebantur de eo.</hi> Licet tu mira impudentia
haec in Graecis codicibus falsata contendas, quae
non solum omnes pene Graeciae Tractatores in suis
<pb n="0191B"/>
voluminibus reliquerunt; sed nonnulli quoque e Latinis,
ita ut in Graecis habetur, assumpserint. Nec
necesse est nunc de exemplariorum varietate tractare,
cum omne et veteris et novae Scripturae instrumentum
in Latinum sermonem exinde translatum
sit, et multo purior manare credenda sit fontis
unda, quam rivi.</p>
        </div3>
<div3>
          <head>7.</head>
          <p>
 <hi>Helvidius.</hi> -- « Haec, ais, apud me nugae sunt.
et argumentationes superfluae, et disputatio magis
curiosa, quam vera. Numquid non potuit Scriptura
dicere: <hi>Et accepit uxorem suam, et non fuit amplius
ausus contingere eam <note>(Gen. XXXVIII, 26)</note>
          </hi>: sicut de
Thamar dixit et Juda? Aut defuerunt Matthaeo verba
quibus id quod intelligi volebat, posset effari? <hi>Non
cognovit,</hi> inquit, <hi>eam donec peperit filium (Matth. I,
<pb n="0191C"/>
25)</hi>. Post partum ergo cognovit, cujus cognitionem
ad partum usque distulerat. » </p>
        </div3>
<div3>
          <head>8.</head>
          <p>
 <hi>Hieronymus.</hi> --Si tam contentiosus es, jam
nunc tua mente superaberis. Nolo mihi aliquod inter
partum et coitum tempus interseras. <emph>214</emph> Nolo dicas: <hi>Mulier quaecumque concepit et peperit masculum,
immunda erit septem diebus, secundum dies secessionis
et purgationis suae immundata erit: et octavo die circumcidet
carnem praeputii ejus, et triginta tribus diebus
sedebit in sanguine puro, et omne sanctum non tanget,</hi> 
et reliqua <note>(Levit. XII, 2, 3)</note>. Statim eam invadat Joseph:
statim audiat per Jeremiam: <hi>Equi insanientes
in feminas facti sunt mihi, unusquisque ad uxorem
proximi sui hinniebat <note>(Jerem. V, 8)</note>
          </hi>. Alioqui quomodo
stare poterit, <hi>Non cognovit eam, donec peperit filium:</hi> 
<pb n="0191D"/>
si post purgationis tempus exspectat: si quadraginta
rursum diebus tanto tempore dilata libido differtur?
Polluatur cruore puerpera: obstetrices suscipiant
parvulum vagientem: maritus lassam teneat
uxorem. Sic incipiant nuptiae, ne Evangelista mentitus
<pb n="0192A"/>
sit. Sed absit, ut hoc de matre Salvatoris et viro
justo sit aestimandum. Nulla ibi obstetrix: nulla
muliercularum sedulitas intercessit. Ipsa pannis involvit
infantem, ipsa et mater et obstetrix fuit. <hi>Et
collocavit eum,</hi> inquit, <hi>in praesepio, quia non erat ei
locus in diversorio <note>(Luc. II, 7)</note>
          </hi>. Quae sententia et
 apocryphorum deliramenta convincit, dum Maria
ipsa pannis involvit infantem; et Helvidii expleri non
patitur voluptatem, dum in diversorio locus non fuit
nuptiarum.</p>
        </div3>
<div3>
          <head>9.</head>
          <p>
 <hi>Helvidius.</hi> --Verum quia jam satis abundeque
respondimus ad id quod proposuerat, <hi>Antequam convenirent,</hi> 
et <hi>Non cognovit eam, donec peperit filium,</hi> ad
tertiam veniendum est quaestionem, ut juxta disputationis
ejus ordinem, etiam nostrae responsionis ordo
<pb n="0192B"/>
procedat. Vult enim alios quoque filios Mariam procreasse;
et ex eo quod scriptum est: <hi>Ascendit autem
Joseph in civitatem David, ut profiteretur cum Maria
uxore sua praegnante. Factum est autem cum ibi essent,
impleti sunt dies, ut pareret, et peperit filium
suum primogenitum <note>(Luc. II, 4 et seqq.)</note>
          </hi>: nititur approbare <hi>primogenitum</hi> 
 non posse dici, nisi eum qui
habeat et fratres: sicut unigenitus ille vocatur, qui
parentibus solus sit filius.</p>
        </div3>
<div3>
          <head>10.</head>
          <p>
 <hi>Hieronymus.</hi> --Nos autem ita definimus: Omnis
unigenitus est primogenitus: non omnis primogenitus
est unigenitus. Primogenitus est, non tantum
post quem et alii: sed ante quem nullus. <hi>Omne,</hi> <emph>215</emph> 
inquit Dominus ad Aaron, <hi>quod aperit vulvam,
ab omni carne quae offertur Domino, ab homine usque
<pb n="0192C"/>
ad pecus, tibi erunt: tantummodo pretiis redimant
primogenita hominum, et primogenita pecorum immundorum <note>(Exod. XXXIV, 19, 20, et Num. XVIII, 15)</note>
          </hi>.
Definivit sermo Dei, quid sit primogenitum, <hi>Omne,</hi> 
inquit, <hi>quod aperit vulvam.</hi> Alioqui si non est primogenitus,
nisi is tantum, quem sequuntur fratres,
tamdiu sacerdotibus primogenita non debentur quamdiu
et alia fuerint procreata; ne forte partu postea
non sequente, unigenitus sit, et non primogenitus. <hi>Redemptio,</hi> 
 inquit, <hi>ejus erit ab uno mense, aestimatio
quinque siclorum. Siclus, secundum siclum sanctuarii,
viginti oboli sunt. Tantummodo primogenita vitulorum,
et primogenita ovium, et primogenita caprarum non
redimes, quia sancta sunt <note>(Num. XVIII, 16, 17)</note>
          </hi>. Cogit
me sermo Dei, ut omne quod aperit vulvam, si de
<pb n="0192D"/>
mundis animalibus sit, Deo voveam; si de immundis,
redimam: dans pretium sacerdoti. Possum respondere,
et dicere. Quid me in unius mensis stringis articulo?
Quid primogenitum vocas, quem an fratres
sequantur, ignoro? Exspecta donec nascatur secundus.
<pb n="0193A"/>
Nihil debeo sacerdoti, nisi et ille fuerit procreatus,
per quem is qui ante natus est, incipiat esse
primogenitus. Nonne mihi ipsi apices loquentur,
et me stultitiae redarguent, eum esse dictum primogenitum,
qui aperiat vulvam, non qui habeat et fratres?
Denique interrogo de Joanne, quem constat
esse unigenitum, an et primogenitus fuerit? Utrumne
et ipse secundum Legem, pro toto ei legi fuerit
obnoxius? Ambigi non potest. Certe de Salvatore
Scriptura sic loquitur: <hi>Cum expleti essent dies purgationis
eorum, secundum Legem Moysi, duxerunt eum
in Jerusalem, ut offerrent eum Domino: sicut scriptum
est in Lege Domini: Quia omne masculinum
adaperiens vulvam, sanctum Domino vocabitur, et ut
darent hostias secundum quod dictum est in Lege Domini,
<pb n="0193B"/>
par turturum, aut duos pullos columbarum <note>(Luc.
II, 22 seqq.)</note>
          </hi>. Si haec lex tantum ad primogenitos
pertinet, primogenitum autem sequentes faciunt,
non debuit lege primogeniti teneri, qui de sequentibus
ignorabat. Sed quia tenetur lege primogeniti,
etiam ille quem <emph>216</emph> fratres caeteri non sequuntur:
colligitur eum primogenitum vocari, qui vulvam
aperiat et ante quem nullus sit, non eum quem
frater post genitus subsequatur. Moyses scribit in Exodo: <hi>Factum est autem circa mediam noctem et, Dominus
percussit omne primogenitum in terra Aegypti, a primogenito
Pharaonis, qui sedebat super thronum ejus, usque
ad primogenitum captivae, quae est ad lacum, et omne primogenitum
pecoris 
 <note>(Exod. XII, 29)</note>
          </hi>. Responde mihi, Qui
tunc ab exterminatore fuerant interempti, primogeniti
<pb n="0193C"/>
fuerunt an et unigeniti? Si primogeniti tantum illi vocantur,
qui fratres habent, ergo ab internecione unigeniti
liberati sunt. Si autem ut unigeniti caesi sunt,
contra sententiam factum est, et inter primogenitos et
unigeniti morerentur. Aut unigenitos liberabis a poena,
et ridiculus eris: aut si confiteberis interfectos, ingratis
obtinebimus, et unigenitos primogenitos appellari.</p>
        </div3>
<div3>
          <head>11.</head>
          <p>
 <hi>Helvidii ultima propositio.</hi> --Extrema propositio
fuit (licet id ipsum in primogenito voluerit ostendere),
fratres Domini in Evangeliis nominari, ut
ibi: <hi>Ecce mater ejus et fratres ejus stabant foris, quaerentes
loqui cum eo <note>(Luc. VIII, 20)</note>
          </hi>. Et alibi: <hi>Post
haec descendit Capharnaum, ipse et mater ejus, et fratres
<pb n="0194A"/>
ejus <note>(Joan. II, 12)</note>
          </hi>. Et ibi: <hi>Dixerunt ergo fratres
ejus ad eum: Transi hinc, et vade in Judaeam, ut et
discipuli tui videant opera tua quae facis. Nemo enim
aliquid in occulto faciens, quaerit ipse in palam esse.
Si haec facis, manifesta teipsum mundo <note>(Joan. VII, 3, 4)</note>
          </hi>.
Joanne desuper inferente: <hi>Neque enim fratres ejus
tunc credebant in eum <note>(Ibid. 5)</note>
          </hi>. Item Marcus et Matthaeus: <hi>Et docebat eos in synagoga eorum in patria
sua, ita ut stuperent, et dicerent: Unde huic omnis haec
sapientia et virtutes? Nonne hic est fabri filius? nonne
mater ejus dicitur Maria, et fratres ejus Jacobus et Joseph,
et Simon et Judas, et sorores ejus omnes apud
nos sunt 
 <note>(Marc. XIII, 5; V, 24)</note>
          </hi>? Lucas quoque in Actibus
Apostolorum ita refert: <hi>Hi omnes erant instantes 
 unanimes in oratione cum mulieribus et Maria
<pb n="0194B"/>
matre Jesu, et fratribus ipsius <note>(Act. I, 14)</note>
          </hi>. Necnon et
Paulus Apostolus in eadem historiae veritate pari voce
concordat: <hi>Ascendi autem secundum revelationem,
et neminem vidi, nisi Petrum et Jacobum fratrem Domini <note>(Galat. II, 2)</note>
          </hi>.
Et rursum in alio loco: <emph>217</emph> <hi>Numquid
non habemus potestatem manducandi et bibendi?
Numquid non habemus potestatem uxores circumducendi,
sicut et caeteri Apostoli, et fratres Domini, et Cephas <note>(I Cor. IX, 4, 5)</note>
          </hi>?
Et ne forte aliquis Judaeorum
testimonium non admitteret, qui etiam nomina fratrum
illius ediderunt, simili eos asserens [ <hi>Al.</hi> asseris] in
fratribus errore deceptos, quo  « in patre aestimando
sunt lapsi, argute praecavit, et ait: Haec eadem vocabula
ab Evangelistis in alio loco nominari, et eosdem
esse fratres Domini, filios Mariae. »  Matthaeus loquitur:
<pb n="0194C"/> <hi>Erant autem ibi</hi> 
 (haud dubium quin ante
crucem Domini) <hi>et mulieres multae a longe spectantes,
quae secutae fuerant Jesum a Galilaea, ministrantes illi.
Inter quas erant Maria Magdalene, et Maria Jacobi, et
Joseph mater, et mater filiorum Zebedaei <note>(Matth. XXVII,
55, 56)</note>
          </hi>. Item Marcus: <hi>Erant autem et mulieres a longe
aspicientes, inter quas erant Maria Magdalene, et
Maria Jacobi minoris, et Joseph mater, et Salome <note>(Marc. XV, 40)</note>
          </hi>:
ibique post modicum: <hi>Et aliae multae
quae ascenderant cum eo in Jerusalem.</hi> Necnon et Lucas: <hi>Erant autem Maria Magdalene et Joanna, et
Maria Jacobi, et caeterae cum eis 
 <note>(Luc. ult. 10)</note>
          </hi>.</p>
        </div3>
<div3>
          <head>12.</head>
          <p>
 <hi>Hieronymus.</hi> --Haec idcirco replicavimus, ne
<pb n="0195A"/>
calumnietur et clamitet, ea quae pro se faciant, a nobis
esse subtracta, et sententiam suam, non testimoniis
Scripturarum, sed lubrica disputatione convulsam.
 « Ecce, inquit, Jacobus et Joseph filii Mariae, iidem
quos Judaei fratres appellaverunt. Ecce Maria Jacobi
minoris et Josetis mater. Minoris autem Jacobi, ad
distinctionem majoris, <emph>218</emph> qui erat filius Zebedaei,
sicut et in alio loco Marcus ponit: <hi>Maria autem Magdalene,
et Maria Jacobi, et Josetis, viderunt ubi poneretur:
et transacto sabbato, emerunt aromata, et venerunt
ad monumentum.</hi> Et utique ait: Quam miserum
erit et impium de Maria hoc sentire, ut cum aliae
feminae curam sepulturae Jesu habuerint, matrem
ejus dicamus absentem: aut alteram esse Mariam,
nescio quam, confingamus: praesertim cum Evangelium
<pb n="0195B"/>
Joannis testetur praesentem eam illic fuisse,
quando illam de cruce Dominus jam viduam, ut
matrem Joanni commendabat. Aut numquid Evangelistae
et falluntur et fallunt, ut eorum Mariam
matrem dicerent, quos Judaei fratres Jesu esse dixerunt? » </p>
        </div3>
<div3>
          <head>13.</head>
          <p>
 O furor caecus, et in proprium exitium mens
vesana! Dicis ad crucem Domini matrem ejus fuisse
praesentem, dicis Joanni discipulo ob viduitatem et
solitudinem commendatam: quasi juxta te non haberet
 quatuor filios, et innumeras filias, quarum
consortio frueretur? Viduam quoque nominas, quod
Scriptura non loquitur. Et cum omnia Evangelistarum
exempla proponas, solius tibi Joannis verba
non placent. Dicis transitorie, ad crucem Domini
<pb n="0195C"/>
eam fuisse praesentem, ne consulto praeterisse videaris:
et tamen quae cum illa mulieres fuerint, siles.
Ignoscerem nescienti, nisi viderem consulto
reticentem. Audi, itaque, Joannes quid dicat: <hi>Stabant
autem juxta crucem Jesu mater ejus, et soror
matris ejus Maria Cleophae, et Maria Magdalene <note>(Joan.
XIX, 25)</note>
          </hi>. Nulli dubium est, <emph>219</emph> duos fuisse Apostolos
Jacobi vocabulo nuncupatos, Jacobum Zebedaei,
et Jacobum Alphaei. Istum, nescio quem minorem
Jacobum, quem Mariae filium, nec tamen
matris Domini Scriptura commemorat, Apostolum
vis esse, an non? Si Apostolus est, Alphaei filius
erit; et credet in Jesum; et non erit de illis fratribus,
de quibus, scriptum est: <hi>Neque enim tunc fratres
ejus credebant in eum.</hi> Si non est Apostolus, sed
<pb n="0195D"/>
 tertius nescio quis Jacobus, quomodo est frater Domini
<pb n="0196A"/>
putandus, et quomodo tertius ad distinctionem
majoris appellabitur minor, cum major et minor,
non inter tres, sed inter duos soleant praebere distantiam;
et frater Domini Apostolus sit, Paulo dicente: <hi>Deinde post triennium veni Jerusalem videre
Petrum, et mansi apud illum diebus quindecim. Alium
autem Apostolorum vidi neminem, nisi Jacobum fratrem
Domini 
 <note>(Galat. I, 18, 19)</note>
          </hi>? Et in eadem Epistola: <hi>Et
cognita gratia, quae data est mihi, Petrus et Jacobus et
Joannes, qui videbantur columnae esse <note>(Gal. II, 9)</note>
          </hi>. Ne
autem hunc putes Jacobum filium Zebedaei, lege Actus
Apostolorum. Jam ab Herode fuerat interemptus.
Restat conclusio, ut Maria ista quae Jacobi minoris scribitur
mater, fuerit uxor Alphaei, et soror Mariae matris
Domini, quam Mariam Cleophae Joannes Evangelista
<pb n="0196B"/>
cognominat, sive a patre, sive gentilitate familiae aut
quacumque alia causa ei nomen imponens. Si [ <hi>Al.</hi> 
Sin] autem inde tibi alia atque alia videtur, quod
alibi dicatur: <hi>Maria Jacobi minoris mater:</hi> et hic <hi>Maria Cleophae [Al.</hi> 
 Cleophe]: disce Scripturae consuetudinem,
eumdem hominem diversis nominibus
nuncupari. <hi>Raguel</hi> socer Moysi, et <hi>Jethro</hi> dicitur. <hi>Gedeon,</hi> 
 nullis causis immutati nominis ante praemissis,
subito <hi>Jerobaal</hi> legitur. <hi>Ozias</hi> rex Juda, vicissim <hi>Azarias</hi> 
 vocatur. Mons <hi>Thabor, Itabyrium</hi> dicitur.
Rursum <hi>Hermon</hi> Phoenices cognominant <hi>Sanior,</hi> 
et Amorraeus cognominat eum <hi>Sanir.</hi> Eadem coeli
plaga tribus nominibus appellatur, <hi>Nageb, Theman,
Darom,</hi> lege Ezechiel. <hi>Petrus,</hi> et <hi>Simon</hi> dicitur, et <hi>Cephas.</hi> 
 Judas <hi>zelotes,</hi> in alio Evangelio <emph>220</emph> <hi>Thaddaeus</hi> 
<pb n="0196C"/>
dicitur: multaque alia quae ad exemplum horum
pertinent ipse sibi de omnibus Scripturis lector
poterit congregare.</p>
        </div3>
<div3>
          <head>14.</head>
          <p>
 Nunc illud est quod conamur ostendere, quemadmodum
fratres Domini appellentur filii materterae
ejus, Mariae, qui antea non credentes, postea
crediderunt. Licet fieri potuerit, ut uno statim credente,
alii diu increduli fuerint, et hanc fuisse matrem
Jacobi et Josetis, id est, Mariam Cleophae uxorem
Alphaei, et hanc dictam Mariam Jacobi minoris.
Quae si esset mater Domini, magis eam, ut in omnibus
locis, matrem illius appellasset, et non aliorum
dicendo matrem, alterius voluisset intelligi. Verum
in hac parte contentiosum funem non traho, alia
fuerit Maria Cleophae, alia Maria Jacobi et Josetis,
<pb n="0196D"/>
dummodo constet, non eamdem Mariam Jacobi et Josetis
<pb n="0197A"/>
esse, quam matrem Domini. Et unde, ais, fratres
Domini dicti sunt, qui non erant fratres? Jam nunc
doceberis, quatuor modis in Scripturis divinis fratres
dici, natura, gente, cognatione, affectu. Natura,
Esau, Jacob, duodecim Patriarchae, Andreas et
Petrus, Jacobus et Joannes. Gente, qua omnes Judaei
inter se fratres vocantur, ut in Deuteronomio: <hi>Si autem emeris fratrem tuum, qui est Hebraeus, vel
quae est Hebraea, serviet tibi sex annis: et septimo
anno dimittes eum liberum abs te 
 <note>(Deut. XV, 12)</note>
          </hi>. Et
in eodem: <hi>Constituendo constitues super te principem,
quem elegerit Dominus Deus tuus, eum qui ex fratribus
tuis sit. Non enim poteris constituere super te
hominem alienigenam, quia [Fort.</hi> qui] <hi>non est frater
tuus <note>(Deut. XXII, 1, 2)</note>
          </hi>. Et rursum: <hi>Ne viso vitulo
<pb n="0197B"/>
fratris tui, vel ove ejus errantibus per viam, negligas
ea: Reversione reduces ea fratri tuo. Quod si non
appropinquat tibi frater tuus, neque noveris eum, colliges
ea intra domum tuam: et erunt tecum donec
quaerat ea frater tuus, et reddes ei <note>(Deut. XVII, 11)</note>
          </hi>.
Et Apostolus Paulus, <hi>Optabam,</hi> inquit, <hi>ego ipse anathema
esse a Christo pro fratribus meis, cognatis secundum
carnem, qui sunt Israelitae <note>(Rom. IX, 3, 4)</note>
          </hi>.
Porro cognatione fratres vocantur, qui sunt de una
familia, id est, <hi>patria:</hi> quas Latini <emph>221</emph> <hi>paternitates</hi> 
interpretantur; cum ex una radice multa generis
turba diffunditur, ut in Genesi. <hi>Dixit autem
Abraham ad Lot: Non sit rixa inter me et te, et inter
pastores meos et pastores tuos, quia homines fratres
nos sumus.</hi> Ibique, <hi>et elegit sibi Lot regionem Jordanis,
<pb n="0197C"/>
et elevavit Lot ab Oriente, et discesserunt unusquisque
a fratre suo <note>(Gen. XIII, 8)</note>
          </hi>. Et certe Lot non
est frater Abrahae, sed filius fratris ejus Aram.
Thara quippe genuit Abraham et Nachor et Aram:
et Aram genuit Lot. Et rursum: <hi>Abraham autem erat
annorum septuaginta quinque, cum exiret de Charan.
Et sumpsit Abraham Saram uxorem suam, et Lot filium
fratris sui <note>(Gen. XII, 4)</note>
          </hi>. Quod si adhuc dubitas
fratrem, fratris filium nuncupari, accipe exemplum. <hi>Cum autem audisset Abraham, quia captivus ductus
est Lot frater suus, numeravit vernaculos suos trecentos
decem et octo 
 <note>(Gen. XIV, 14)</note>
          </hi>. Et cum caedem nocturni
impetu descripsisset, adjecit: <hi>Et reduxit omnem
equitatum Sodomorum, et Lot fratrem suum revocavit</hi> 
<pb n="0198A"/> <note>(Ibid. 16)</note>.
Sufficiebant haec ad ea quae diximus approbanda.
Sed ne in aliquo cavilleris, et te quasi
lubricus anguis evolvas, testimoniorum stringendus
es vinculis, ne querulus sibiles, et dicas, te magis
argumentationibus tortuosis, quam Scripturarum
veritate superatum. Jacob, Isaac filius ac Rebeccae,
cum fratris insidias metuens, Mesopotamiam perrexisset,
accessit et devolvit lapidem ab ore putei,
et adaquavit oves Laban fratris matris suae <note>(Genes.
XXVIII et XXIX)</note>. <hi>Et osculatus est Jacob Rachel, et exclamans
voce sua, ploravit, et indicavit Rachel, quia frater
est patris ejus, et quia filius Rebeccae est <note>(Gen. XXIX,
11)</note>
          </hi>. Ecce et hic eadem lege qua supra, frater, sororis
filius appellatur. Et iterum: <hi>Dixit autem Laban
ad Jacob: Quoniam frater meus es, non servies mihi
<pb n="0198B"/>
gratis <note>(Gen. XXIX, 19)</note>
          </hi>. Dic mihi, quae sit merces tua.
Expletis itaque viginti annis, cum ignorante socero,
uxoribus filiisque comitatus reverteretur ad patriam,
consecutus est <emph>222</emph> eum Laban in monte Galaad.
Et cum idola quae Rachel occultabat quaesita non invenisset
in sarcinis, respondit Jacob, et dixit ad Laban: <hi>Quae culpa mea est, et quod delictum meum,
quod persecutus es me? et quare scrutatus es omnia
vasa mea? Quid invenisti de omnibus 
 tuis? Pone hic
in conspectu fratrum tuorum et fratrum meorum: et
redarguent inter nos duos <note>(Gen. XXXI, 36, 37)</note>
          </hi>. Responde,
qui sint isti fratres Jacob et Laban, qui tunc
fuerant in praesenti. Esau certe frater Jacob absens
erat, et Laban filius Bathuel fratres, excepta sorore
Rebecca, non habuit.
<pb n="0198C"/>
</p>
        </div3>
<div3>
          <head>15. </head>
          <p>
Innumerabilia sunt istiusmodi, libris inserta
divinis. Sed ne longum faciam, ad extremam divisionis
partem revertar, id est, et affectu fratres
dici, qui in duo scinditur, in spiritale et in commune.
In spiritale, quia omnes Christiani fratres vocamur,
ut ibi: <hi>Ecce quam bonum et quam jucundum
habitare fratres in unum <note>(Ps. CXXXIII, 1)</note>
          </hi>. Et in alio
psalmo Salvator: <hi>Narrabo,</hi> inquit, <hi>nomen tuum fratribus
meis <note>(Ps. XI, 23)</note>
          </hi>. Et alibi: <hi>Vade dic fratribus
meis <note>(Joan. XX, 17)</note>
          </hi>. Porro in commune, quia omnes
ex uno patre nati, pari inter nos germanitate
conjungimur. <hi>Dicite,</hi> ait, <hi>his qui oderunt vos, fratres
nostri estis <note>(Isa. ult. cap. sec. LXX)</note>
          </hi>. Et Apostolus ad
Corinthios: <hi>Si quis frater nominatur fornicator,
<pb n="0199A"/>
aut avarus, aut idolis serviens, aut maledicus, aut
ebriosus, aut rapax, cum ejusmodi nec cibum sumere <note>(I Cor. V, 11)</note>
          </hi>,
et caetera his similia. Interrogo
nunc, juxta quem modum fratres Domini in Evangelio
intelligas appellari. Juxta naturam? Sed Scriptura
non dicit, nec Mariae eos vocans filios, nec
Joseph. Juxta gentem? Sed absurdum est, ut pauci
ex Judaeis vocati sint fratres, quum omnes qui ibi
erant hac lege Judaei, fratres potuerint appellari.
Juxta affectum humani juris ac spiritus? Verum si
sic, qui magis fratres quam Apostoli, quos docebat
intrinsecus, quos matres vocabat et fratres? Aut
si omnes quia homines, fratres, <emph>223</emph> stultum fuit
nuntiari quasi proprium <hi>Ecce fratres tui quaerentes
[Al.</hi> quaerunt] <hi>te;</hi> cum generaliter omnes homines
hoc jure sint fratres. Restat igitur, ut juxta superiorem
<pb n="0199B"/>
expositionem fratres eos intelligas appellatos,
cognatione, non affectu; non gentis privilegio,
non natura. Quomodo Lot Abrahae, quomodo Jacob
Laban est appellatus frater, quomodo et filiae Salphaad
accipiunt Clerum inter fratres suos, quomodo
et Abraham ipse Saram sororem suam habuit uxorem.
Etenim ait, <hi>Vere soror mea est de patre, sed
non de matre <note>(Genes. XX, 11)</note>
          </hi>, id est, fratris est
filia, non sororis. Alioqui quale est, ut Abraham vir
justus, patris sui filiam conjugem sumpserit, cum
in primis hominibus propter aurium sanctitatem idipsum
Scriptura non nominet, malens intelligi, quam
proferri; et Deus lege postea sanciat, ac minetur: <hi>Qui acceperit sororem suam de patre suo, vel de matre
<pb n="0199C"/>
sua, et viderit turpitudinem ejus, et ipsa viderit turpitudinem
illius, opprobrium est: et exterminabuntur
coram filiis generis sui. Turpitudinem sororis suae detexit,
peccatum suum recipiet 
 <note>(Levit. XVIII, 9)</note>
          </hi>.</p>
        </div3>
<div3>
          <head>16.</head>
          <p>
 Imperitissime hominum, ista non legeras, et
toto Scripturarum pelago derelicto, ad injuriam
Virginis tuam rabiem contulisti, in exemplum ejus
<pb n="0200A"/>
quem fabulae ferunt, cum vulgo esset ignotus, et
nihil boni posset facinoris excogitare, quo nobilis
fieret, Dianae incendisse templum; et nullo prodente
sacrilegium, fertur ipse in medium processisse,
clamitans sese incendium subjecisse: sciscitantibus
Ephesi principibus, quam ob causam hoc facere voluisset,
respondisse: Ut quia bene non poteram,
male omnibus innotescerem. Et hoc quidem Graeca
 narrat historia. Tu vero templum <emph>224</emph> Dominici
corporis succendisti, tu contaminasti sanctuarium
Spiritus Sancti, ex quo vis quadrigam fratrum, et sororum
processisse congeriem. Denique cum Judaeis voce
sociata, dicis: <hi>Nonne hic est fabri filius? Nonne mater
ejus dicitur Maria, et fratres ejus Jacobus, et Joses, et
Simon, et Judas, et sorores omnes apud nos sunt (Matth.
<pb n="0200B"/>
XIII, 55, et Marc. VI, 3)</hi>? Omnes, nisi de turba, non
dicitur. Quis, te oro, ante hanc blasphemiam noverat,
quis dupondii supputabat? Consecutus es quod volebas,
nobilis es factus in scelere. Ego ipse qui contra
te scribo, cum in eadem tecum Urbe consistam
 albus, ut aiunt, aterve sis, nescio. Praetermitto
vitia sermonis, quibus omnis liber tuus scatet. Taceo
ridiculum exordium. O tempora! o mores! Non
quaero eloquentiam; quam ipse non habens, in fratre
 Craterio requisisti. Non, inquam, flagito linguae
nitorem, animae quaero puritatem. Apud Christianos
enim soloecismus est magnus et vitium,
turpe quid vel narrare, vel facere. Ad calcem venio,
et te cornuta interrogatione concludo, sicque tecum
agam, quasi superius nihil egerim: Eodem modo
<pb n="0200C"/>
dictos esse fratres Domini, quo Joseph dictus est
pater, <hi>Ego,</hi> inquit, <hi>et pater tuus, dolentes quaerebamus
te <note>(Luc. I, 48)</note>
          </hi>. Mater haec loquitur, non Judaei.
Et ipse Evangelista referens: <hi>Et erant pater et mater
illius admirantes super his quae dicebantur de eo <note>(Ibid.,
33)</note>
          </hi>, et his similia, quae jam enumeravimus, in
quibus parentes vocantur. Ac ne forte de exemplariorum
<pb n="0201A"/>
 varietate causeris, quia tibi stultissime
persuasisti Graecos codices esse falsatos, ad Joannis
Evangelium venio, in quo planissime scribitur: <hi>Invenit Philippus Nathanael, et ait illi: Quem scripsit
Moyses in Lege, et Prophetae, invenimus Jesum filium
Joseph a Nazareth 
 <note>(Joan. I, 45)</note>
          </hi>. Certe <emph>225</emph> hoc in
tuo codice continetur. Responde mihi, quomodo
Jesus sit filius Joseph, quem constat de Spiritu
sancto esse procreatum? Vere Joseph pater fuit?
Quamvis sis hebes, dicere non audebis? An putabatur?
Eodem modo aestimentur et fratres, quo
aestimatus est et pater.</p>
        </div3>
<div3>
          <head>17.</head>
          <p>
 Sed quoniam jam e cautibus et confragosis
locis enavigavit oratio, pandenda sunt vela, et in
epilogos illius irruendum, in quibus sciolus sibi visus,
Tertullianum in testimonium vocat, et Victorini
<pb n="0201B"/>
Petabionensis episcopi verba proponit. Et de
Tertulliano quidem nihil amplius dico, quam Ecclesiae
hominem non fuisse. De Victorino vero id assero,
quod et de Evangelistis, fratres eum dixisse Domini,
non filios Mariae. Fratres autem eo sensu,
quem superius exposuimus, propinquitate, non
natura. Verum nugas terimus, et fonte veritatis
omisso, opinionum rivulos consectamur. Numquid
non possum tibi totam veterum Scriptorum seriem
commovere: Ignatium, Polycarpum, Irenaeum, Justinum
Martyrem, multosque alios apostolicos et eloquentes
<pb n="0202A"/>
viros, qui adversus Ebionem, et Theodotum,
 Byzantium, Valentinum, haec eadem sentientes,
plena sapientiae volumina conscripserunt? Quae si
legisses aliquando, plus saperes. Sed melius puto
breviter ad singula respondere, quam diutius immorando,
volumen extendere. <emph>226</emph>
</p>
        </div3>
<div3>
          <head>18.</head>
          <p>
 In illud nunc impetum facio, in quo tu
virginitatem et nuptias comparando, disertus esse
voluisti. Risimus in te proverbium, <hi>Camelum vidimus
saltitantem.</hi> Dicis:  « Numquid meliores sunt
virgines Abraham, Isaac, et Jacob, qui habuere conjugia?
Numquid non quotidie Dei manibus, parvuli
finguntur in ventribus, ut merito erubescere debeamus,
Mariam nupsisse post partum? Quod si hoc illis
turpe videtur, superest ut non credant, etiam Deum
per genitalia virginis natum. Turpius est enim juxta
<pb n="0202B"/>
eos, Deum per virginis pudenda genitum, quam virginem
suo viro nupsisse post partum. »  Junge si
libet et alias naturae contumelias, novem mensibus
uterum insolescentem, fastidia, partum, sanguinem,
pannos. Ipse tibi describatur infans, tegmine membranorum
solito convolutus. Ingerantur dura praesepia,
vagitus parvuli, octavae diei circumcisio, tempus
purgationis, ut probetur immundus. Non erubescimus,
non silemus. Quanto sunt humiliora quae pro
me passus est, tanto plus illi debeo. Et cum omnia
replicaveris, cruce nihil contumeliosius proferes:
<pb n="0203A"/>
quam profitemur, et credimus, et in qua de hostibus
triumphamus.</p>
        </div3>
<div3>
          <head>19.</head>
          <p>
 Sed ut haec quae scripta sunt, non negamus,
ita ea quae non sunt scripta, renuimus. Natum Deum
esse de Virgine <emph>227</emph> credimus, quia legimus. Mariam
nupsisse post partum, non credimus, quia non
legimus. Nec hoc ideo dicimus, quo nuptias condemnemus,
ipsa quippe virginitas fructus est nuptiarum:
sed quod nobis de sanctis viris temere aestimare
nihil liceat. Possumus enim hac aestimatione possibilitatis
contendere, plures quoque uxores habuisse
Joseph, quia plures habuerit Abraham, plures habuerit
Jacob; et de his esse uxoribus fratres Domini,
quod plerique non tam pia quam audaci temeritate
confingunt. Tu dicis Mariam virginem non
<pb n="0203B"/>
permansisse: ego mihi plus vindico, etiam ipsum
Joseph virginem fuisse per Mariam, ut ex virginali
conjugio virgo filius nasceretur. Si enim in virum
sanctum fornicatio non cadit, et aliam eum uxorem
habuisse non scribitur: Mariae autem, quam putatus
est habuisse, custos potius fuit, quam maritus: relinquitur,
virginem eum mansisse cum Maria, qui
pater Domini meruit appellari.</p>
        </div3>
<div3>
          <head>20.</head>
          <p>
 Et quia de comparatione virginitatis et nuptiarum
sum aliqua dicturus, obsecro lecturos ne me
putent nuptiis detraxisse in virginum laude, et aliquam
fecisse distantiam inter sanctos veteris Testamenti
et novi, id est, inter eos qui habuere conjugia,
et hos qui a complexu mulierum penitus recesserunt,
verum pro conditione temporum alii eos tunc subjacuisse
<pb n="0203C"/>
sententiae, et alii nos, in quos fines saeculorum
decurrerunt. Quamdiu lex illa permansit: <hi>Crescite,
et multiplicamini, et replete terram <note>(Gen. I, 28)</note>
          </hi>; et, <hi>Maledicta sterilis, 
 quae non parit semen in Israel <note>(Isai.
ultimo sec. LXX)</note>
          </hi>, nubebant omnes, et nubebantur, et
derelictis parentibus, fiebant una caro. Quando vero
vox illa pertonuit: <hi>Tempus breviatum est: reliquum
est, ut et qui habent uxores, sic sint, quasi non habeant;
adhaerentes Domino, unus cum eo efficimur spiritus <note>(I Cor. VII, 29)</note>
          </hi>.
Et quare? <hi>Quia qui sine uxore est,
cogitat ea quae Dei sunt, quomodo placeat Deo. Qui autem
cum uxore est, sollicitus est, quae sunt hujus mundi,
quomodo placeat uxori. Et divisa est mulier, et
virgo: quae non est nupta, cogitat quae sunt Dei, ut
sit sancta corpore et spiritu. Nam quae nupta est, cogitat,
<pb n="0203D"/>
quae sunt mundi, quomodo placeat viro <note>(Ibid.,
32, 33 et seqq.)</note>
          </hi>. Quid oblatras? quid repugnas? Vas
electionis haec loquitur, <emph>228</emph> <hi>Divisa est,</hi> dicens, <hi>mulier,
et virgo.</hi> Vide quantae felicitatis sit, quae et nomen
sexus amiserit. Virgo jam mulier non vocatur. <hi>Quae non est nupta, cogitat quae sunt Domini, ut sit
sancta corpore et spiritu.</hi> 
 Virginis definitio, sanctam
<pb n="0204A"/>
esse corpore et spiritu; quia nihil prosit carnem habere
virginem, si mente quis nupserit. <hi>Quae vero
nupta est, cogitat quae sunt mundi, quomodo placeat
viro.</hi> Idem tu putas esse diebus et noctibus vacare
orationi, vacare jejuniis; et ad adventum mariti expolire
faciem, gressum frangere, simulare blanditias?
Illa hoc agit, ut turpior appareat, et naturae
bonum infuscet injuria. Haec ad speculum pingitur,
et in contumeliam artificis conatur pulchrior esse
quam nata est. Inde infantes garriunt, familia perstrepit,
 liberi ab osculis et ab ore dependent, computantur
sumptus, impendia praeparantur. Hinc cocorum
accincta manus carnes terit, hinc textricum
turba commurmurat: nuntiatur interim vir venisse
cum sociis. Illa ad hirundinis modum lustrat universa
<pb n="0204B"/>
penetralia, si torus rigeat, si pavimenta verrerint,
si ornata sint pocula, si prandium praeparatum.
Responde, quaeso, inter ista ubi sit Dei cogitatio?
Et hae felices domus? Caeterum ubi tympana
sonant, tibia clamitat, lyra garrit, cymbalum concrepat,
quis ibi Dei timor? Parasitus in contumeliis
gloriatur: ingrediuntur expositae libidinum victimae,
et tenuitate vestium nudae impudicis oculis ingeruntur.
His infelix uxor, aut laetatur, et perit: aut offenditur,
et maritus in jurgia concitatur. Hinc discordia,
seminarium repudii. Aut si aliqua invenitur
domus, in qua ista non fiant, quae rara avis est; tamen
ipsa dispensatio domus, liberorum educatio,
necessitates mariti, correctio servulorum, quam a
Dei cogitatione non avocent? <hi>Defecerunt,</hi> inquit
<pb n="0204C"/>
Scriptura, <hi>Sarae muliebria <note>(Gen. XVIII, 11)</note>
          </hi>: post quod
dicitur ad Abraham: <hi>Omnia quaecumque dicit tibi
Sara, audi vocem ejus <note>(Gen. XXI, 12)</note>
          </hi>. Quae non est
in partus anxietatibus et dolore, quae deficientibus
menstrui cruoris officiis, mulier esse desiit, a Dei
maledictione fit libera: nec est ad virum conversio
ejus, sed e contrario vir subjicitur ei, et Domini ei
voce praecipitur: <emph>229</emph> <hi>Omnia quaecumque tibi dicit
Sara, audi vocem ejus <note>(Genes. III)</note>
          </hi>: et sic incipiunt
vacare orationi. Quia quamdiu in conjugio debitum
solvitur, orandi praeteritur instantia.</p>
        </div3>
<div3>
          <head>21.</head>
          <p>
 Non negamus viduas, non negamus maritatas
[ <hi>Al.</hi> maritas], sanctas mulieres inveniri; sed
quae uxores esse desierint, quae in ipsa necessitate
conjugii virginum imitentur castitatem. Hoc est,
<pb n="0204D"/>
quod Apostolus breviter, Christo in se loquente,
testatus est: <hi>Innupta cogitat quae Dei sunt, quomodo
placeat Deo: nupta vero cogitat quae sunt mundi, quomodo
placeat viro <note>(I Cor. VII, 34)</note>
          </hi>: nobis super hoc
campum intelligentiae derelinquens. Neque tamen
alicui necessitatem imponit aut laqueum, sed id
quod honestum est, suadet, volens omnes esse sicut
<pb n="0205A"/>
seipsum. Et quamquam de virginitate praeceptum
Domini non habeat: quia ultra homines est; et quodammodo
impudentis erat, adversum naturam cogere,
alioque modo dicere, Volo vos esse, quod Angeli
sunt: unde et virgo majoris est mercedis,
dum id contemnit, quod si fecerit, non delinquit;
nihilominus in cohaerentibus infert: <hi>Consilium autem
do, tamquam misericordiam consecutus a Domino, ut
sim fidelis. Existimo ergo hoc bonum esse propter instantem
necessitatem; quia bonum est homini sic esse.</hi> 
Quae est ista necessitas? <hi>Vae praegnantibus et nutrientibus
in illa die <note>(Matt. XXIV, 19, et Marc. XIII, 17)</note>
          </hi>.
Ideo silva succrescit, ut postea recidatur. Ideo ager
seritur, ut metatur. Jam plenus est orbis, terra nos
non capit. Quotidie bella <emph>230</emph> nos secant, morbi
subtrahunt, naufragia absorbent, et nihilominus de
<pb n="0205B"/>
terminis litigamus? De hoc numero sunt illi, qui
Agnum sequuntur <note>(Apoc. II)</note>, qui vestimenta sua non
coinquinaverunt, virgines enim permanserunt. Observa
quid significet, <hi>coinquinaverunt.</hi> Ego non audeo
exponere, ne Helvidius calumnietur. Quod autem ais
<pb n="0206A"/>
quasdam esse virgines tabernarias; ego tibi plus dico,
esse in his et adulteras, et, quo magis mireris,
clericos esse caupones, et monachos impudicos. Sed
quis non statim intelligat, nec tabernariam virginem,
nec adulterum monachum, nec clericum posse
esse cauponem? Numquid virginitatis [ <hi>Al.</hi> virginitas]
est culpa, si simulator virginitatis in crimine est? Ego
certe, ut aliis personis praetermissis ad Virginem
veniam: quae institorias exercet artes, nescio an
corpore, quod scio, spiritu virgo non permanet.</p>
        </div3>
<div3>
          <head>22.</head>
          <p>
 Rhetoricati sumus, et in morem declamatorum,
paululum lusimus. Tu nos, Helvidi, coegisti,
qui jam Evangelio coruscante, ejusdem vis esse gloriae
virgines et maritatas [ <hi>Al.</hi> maritas]. Et quia arbitror
te veritate superatum, ad detractionem vitae
<pb n="0206B"/>
meae et ad maledicta converti (solent enim hoc et
mulierculae facere, quae victoribus dominis male
optant in angulis), illud dico praeveniens, gloriae mihi
fore tua convicia, cum eodem quo Mariae detraxisti,
ore me laceres, et caninam facundiam servus Domini
pariter experiatur et mater.

</p>
        </div3>
      </div1>
</body>
  </text>
</TEI>