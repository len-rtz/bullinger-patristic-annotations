<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Jeremiam</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 24</title>
           <idno>HieStr.CoInJe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus.</head>
<p>
          <pb n="0679A"/> <emph>833-834</emph> Post explanationes duodecim Prophetarum,
Isaiae, Danielis, et Ezechielis, ad extremum
in Jeremiam manum mittimus, tibi, frater Eusebi,
ejusdem <note><hi>Al.</hi> eosdem</note> Commentariolos dedicantes,
ut Evangelicum virum Matthaeo evangelistae copules,
quem ante annos plurimos strictis sensibus, te hortante,
disserui. Et quia volumen longissimum est,
et in plerisque manifesta historia texitur, illud prudentiam
tuam admoneo, ne quaeras in hoc latam
explanationem; super his maxime, quae jam et in
Prophetis aliis dicta sunt, et per se patent intelligentiae.
Sicque conabor notariorum manu scribere,
ut nihil desit in sensibus, cum multum desit in
verbis. Stamina tibi atque subtegmina et licia praeparabo,
tu pulcherrimam vestem ipse conficito; ut
<pb n="0680A"/>
non solum nos audire, sed et alios docere possis.
Libellum autem Baruch, qui vulgo editioni Septuaginta
copulatur, nec habetur apud Hebraeos, et <foreign xml:lang="greek">ψευδεπίγραφον</foreign>
 Epistolam Jeremiae nequaquam censui
disserendam, sed magis Jeremiae ordinem, librariorum
errore confusum, multaque quae desunt, ex Hebraeis
fontibus digerere, ac complere: ut novum ex
veteri, verumque pro corrupto atque falsato Prophetam
teneas: parvipendens obtrectatorum rabiem,
qui non solum verba, sed syllabas quoque nostrorum
verborum calumniantur: in eo se scire
aliquid arbitrantes, si de alienis operibus detrahant:
 ut nuper indoctus calumniator erupit, qui Commentarios <emph>835-836</emph> 
 meos in Epistolam Pauli ad
Ephesios reprehendendos putat. Nec intelligit, nimia
<pb n="0681A"/>
stertens vecordia, leges Commentariorum, in
quibus multae diversorum ponuntur opiniones, vel
tacitis, vel expressis Auctorum nominibus, ut lectoris
arbitrium sit, quid potissimum eligere debeat, decernere:
quamquam et in primo ejusdem operis libro
praefatus sim, me vel propria, vel aliena dicturum:
et ipsos Commentarios, tam veterum Scriptorum
esse, quam nostros. Quod non videns praecursor
 ejus Grunnius, olim nisus est carpere. Cui
duobus respondi libris, ubi quae iste quasi sua profert,
et alio jam calumniante, purgata sunt: ut
praeteream contra Jovinianum volumina, in quibus
dolet virginitatem nuptiis, et nuptias digamiae, digamiam
polygamiae esse praelatam.</p>
<p>
          <pb n="0682A"/>Nec recordatur stolidissimus, et Scotorum
pultibus praegravatus, nos in ipso dixisse opere:
 « Non damno digamos, immo nec trigamos, et si fieri
potest octogamos: plus aliquid inferam, etiam scortatorem
recipio poenitentem: quidquid aequaliter
licet, aequali lance pensandum est. »  Legat ejusdem
operis Apologiam, quam ante annos plurimos adversus
magistrum ejus gaudens Roma suscepit: et
tunc animadvertet, alienis se vocibus blasphemare;
et in tantum esse imperitum, ut ne maledicta quidem
habeat propria: sed inimicorum etiam olim
sepultorum contra nos utatur rabie. Sed jam propositum
opus aggrediendum est.
</p>
      </div1>

<div1>
        <head> <hi>LIBER PRIMUS.</hi> </head>

<pb n="0681"/>
<p>
          <pb n="0681C"/> <hi>
            <note>(Cap. I.--Vers. 1 seqq.)</note> Verba Jeremiae filii
Helciae de sacerdotibus qui fuerunt in Anathoth in
terra Benjamin: quod factum est verbum Domini ad
eum in diebus Josiae filii Amon regis Juda, in tertio
decimo anno regni ejus. Et factum est in diebus Joacim
filii Josiae regis Juda, usque ad consummationem
undecimi anni Sedeciae filii Josiae regis Juda, usque
ad transmigrationem Jerusalem, in mense quinto.</hi> Caeteri
prophetae, ut Isaias, Osee, Joel, fuerunt ante
captivitatem decem tribuum Israel, sive duarum
tribuum, Judae et Benjamin. Alii post captivitatem:
ut Daniel, Aggaeus et Zacharias. Jeremias autem et
Ezechiel imminente captivitate vaticinium texuerunt:
sed alter eorum in terra Juda: alter in Babylone.
Jeremias cum esset adhuc puer, prophetare
<pb n="0681D"/>
cepit anno tertio decimo Josiae filii Amon regis Judae.
Prophetavitque in imperio ejus annis decem et
novem: et postea sub Joacim filio ejus annis undecim:
et sub Sedecia, qui ultimus fuit regum Juda,
annis undecim, usque ad quintum mensem, quando
a Babyloniis capta est Jerusalem. Joachaz vero et
Jechoniae terni menses (quorum alter in Aegyptum,
alter <emph>837</emph> cum matre ductus est in Babylonem) in
supradictis annis computantur: per hoc ab exordio
prophetiae suae usque ad captivitatem Jerusalem, in
qua et ipse captus est, prophetavit annis quadraginta
et uno: praeter illud tempus quando ductus est in
<pb n="0682C"/>
Aegyptum. Ibique prophetavit in Taphnis, ut hoc ipso
volumine continetur. Pro verbis Jeremiae, Septuaginta
posuerunt, <hi>Verbum Dei quod factum est ad
Jeremiam <note>(Jerem. XLIII, 8)</note>
          </hi>: hoc videlicet sensu, quod
verba Jeremiae verbum sit Domini. Fuit autem de
genere sacerdotum, qui habitabant contra septentrionem
Jerusalem in tertio milliario, et viculo Anathoth.
Simulque admirabilis clementia Domini,
quod jam captivitate vicina, et Babylonio exercitu
vallante Jerusalem, nihilominus populum ad poenitentiam
provocat, malens salvare conversos, quam
perdere delinquentes. Pro transmigratione, quod
omnes alii voce consona transtulerunt, Septuaginta
posuere <hi>captivitatem.</hi> Post exordium autem vaticinationis
Jeremiae, tricesimo quinto prophetiae ejus anno,
<pb n="0682D"/>
Ezechiel in Babylone his qui cum eo capti fuerant,
exorsus est prophetare.</p>
<p> <hi>
            <note>(Vers. 4, 5.)</note> Et factum est verbum Domini ad me,
dicens: Priusquam te formarem in utero, novi te; et
antequam exires de vulva, sanctificavi te: Prophetam
in gentibus dedi te.</hi> Non quo ante conceptionem,
 ut haeresis suspicatur, fuerit Jeremias: sed quo
praesciret eum futurum Dominus, cui necdum facta
jam facta sunt, secundum illud quod Apostolus loquitur: <hi>Qui vocavit ea quae non erant, quasi ea quae
essent 
 <note>(Rom. IV, 17)</note>
          </hi>. Quod autem sanctificatur in
utero, juxta illud Apostoli debemus accipere: <hi>Postquam
<pb n="0683A"/>
autem placuit ei, qui me segregavit de utero matris
meae, et vocavit per gratiam suam, ut revelaret
Filium suum in me; ut evangelizarem illum in gentibus <note>(Galat. I, 15)</note>
          </hi>.
Joannes quoque Baptista sanctificatur
in utero, et sanctum Spiritum accipit, et movetur
in vulva, et per os matris loquitur <note>(Luc. I)</note>.
Quod autem dixit, <hi>Prophetam in gentibus dedi te,</hi> illud
vult intelligi, quod in ipso postea Propheta lecturi
sumus, quod non solum Jerusalem, sed et
multis in circuitu gentibus prophetarit. Quidam hunc
locum super Salvatore intelligunt, qui proprie Propheta
gentium fuit; et per Apostolos vocavit omnes
nationes. Iste enim vere priusquam in utero virginali
formaretur, et antequam exiret de vulva matris,
sanctificatus in utero est; et notus <emph>838</emph> Patri,
<pb n="0683B"/>
quippe qui semper in Patre, et in quo semper Pater.</p>
<p> <hi>
            <note>(Vers. 6.)</note> Et dixi: Ah, ah, ah, Domine Deus, ecce
nescio loqui, quia puer ego sum.</hi> LXX: <hi>Et dixi, o
Domine Deus, nescio loqui, quia juvenis sum.</hi> Detestatur
officium quod pro aetate non potest sustinere,
eadem verecundia qua et Moyses tenuis et gracilis
vocis esse se dicit <note>(Exod. IV et 6)</note>. Sed ille quasi
magnae robustaeque aetatis corripitur; huic pueritiae
datur venia, quae verecundia et pudore decoratur.</p>
<p> <hi>
            <note>(Vers. 7, 8.)</note> Et dixit Dominus ad me: Noli dicere,
Puer sum, quoniam ad omnia quae mittam te, ibis, et
universa quaecumque mandavero tibi, loqueris. Ne timeas
a facie eorum: quia ego tecum sum, ut eruam te,
dicit Dominus.</hi> Ne aetatem, inquit, consideres; alio
enim propheta loquente, didicisti: <hi>Cani hominis sunt
<pb n="0683C"/>
sapientia ejus <note>(Sap. IV, 9)</note>
          </hi>: tuae sit tantum voluntatis
ut pergas; me habebis comitem, quo cuncta adjuvante
complebis: aperi os tuum et implebo illud <note>(Psal. LXXX)</note>.
Nec consideres multitudinem eorum ad quos et contra
quos locuturus es: sed me, qui tecum sum, ut
eruam te, dicit Dominus. Liberat autem Dominus,
non quo Propheta persecutionibus careat et angustiis,
quippe cum legamus eum multa perpessum; sed
ut patiens omnia superet, nec cedat angustiae.</p>
<p> <hi>
            <note>(Vers. 9.)</note> Et misit Dominus manum suam, et tetigit
os meum: et dixit Dominus ad me: Ecce dedi
verba mea in ore tuo.</hi> Notandum quod hic manus
mittatur Dei, quae tangat os Prophetae, et dicatur
ei: <hi>Ecce dedi verba mea in ore tuo;</hi> in Isaia autem
scriptum sit: <hi>Et missus est ad me unus de Seraphim,
<pb n="0683D"/>
et in manu habebat carbonem quem forcipe tulerat de
altari, et tetigit os meum et dixit: Ecce tetigit iste labia
tua, et auferet iniquitates tuas, et peccata tua mundabit <note>(Isa. VI, 6, 7)</note>
          </hi>.
Ibi enim quia solidae et perfectae
aetatis erat, et ipse simpliciter confitetur quod
immunda labia habeat, et habitet in medio populi
polluta labia habentis: mittitur unus de Seraphim,
qui non manu, sed forcipe et carbone tangat os ejus
et iniquitates auferat, et mundet peccata. Hic autem
ipsius Dei manus mittitur, per quam cuncta operatus
<pb n="0684A"/>
est, et quae in alio loco brachium dicitur: non
ut peccata auferat, quae per pueritiam multa non
fecerat; sed ut loquendi gratiam tribuat. Porro Ezechiel
librum devorat et intus et foris scriptum, tam
sacramenta divina, quam simplicem historiam continentem.
Jeremiae os tangitur, <emph>839</emph> et Domini
verba tribuuntur, ut confidentiam accipiat praedicandi.
Pulchreque juxta litteram manus mittitur, ut humanorum
artuum videns similitudinem, tactum manus
non reformidet.</p>
<p> <hi>
            <note>(Vers. 10.)</note> Ecce ego constitui te hodie super gentes
et super regna, ut evellas et destruas, et disperdas, et
dissipes, et aedifices, et plantes.</hi> Hoc quod nos de Hebraico
addidimus, <hi>dissipes,</hi> sive <hi>deponas,</hi> in Septuaginta
non habetur. Et considerandum quod quatuor
<pb n="0684B"/>
tristibus duo laeta succedant. Neque enim aedificari
poterant bona, nisi destructa essent mala: nec
plantari optima, nisi eradicarentur pessima. Omnis
enim plantatio, quam non plantavit coelestis Pater,
eradicabitur: et aedificatio quae supra petram non
habet fundamentum, sed in arena exstructa est, sermone
Dei suffoditur atque destruitur. Illam autem
quam consumet Jesus spiritu oris sui, et destruet
adventu praesentiae suae, omnem scilicet sacrilegam
perversamque doctrinam, disperdet in perpetuum.
Porro ea quae elevantur contra scientiam Dei, et in
sua confidunt sapientia, quae apud Deum stultitia
est, dissipabit atque deponet: ut aedificentur pro bis
humilia, et in locum superiorum quae destructa
sunt et evulsa, exstruantur atque plantentur, quae
<pb n="0684C"/>
Ecclesiasticae conveniunt veritati: et impleatur illud
quod dicit Apostolus, <hi>Dei aedificatio, Dei agricultura
estis <note>(II Cor. III, 9)</note>
          </hi>. Multi hunc locum super personam
Christi intelligunt: <hi>Jeremias</hi> enim interpretatur <hi>excelsus Domini:</hi> 
 qui destruxit regna diaboli,
quae sibi in montis ostenderat excelso: adversarias
perdiderit potestates, delens chirographum errorum
in cruce. De quibus et in Psalmo post historiae veritatem <foreign xml:lang="greek">τροπικῶς</foreign>
 loquitur: <hi>Quare fremuerunt gentes,
et populi meditati sunt inania? Astiterunt-reges
terrae, et principes convenerunt in unum <note>(Psal. II, 1, 2)</note>
          </hi>.
Pro his evulsis, destructis, et perditis, et in inferiora
detractis, aedificatur atque plantatur Ecclesia
Dei. Super Jeremiae autem persona nulla dubitatio
est. Legimus enim in consequentibus <note>(Ad. cap. XXV)</note>,
<pb n="0684D"/>
quod in manu accipiat calicem meri plenum; et propinare
jubeatur cunctis in circuitu nationibus.</p>
<p> <hi>
            <note>(Vers. 11, 12.)</note> Et factum est verbum Domini ad
me, dicens: Quid tu vides, Jeremia? Et dixi, Virgam
vigilantem ego video. Et dixit Dominus</hi> <emph>840</emph> <hi>ad me:
Bene vidisti: quia vigilabo ego super verbum meum ut
faciam illud.</hi> Pro virga vigilante, LXX <hi>baculum nuceum</hi> 
transtulerunt. Laborandum igitur nobis est, ut
breviter Hebraeam etymologiam Latinus lector intelligat.
SECED <hi>nux</hi> dicitur: <hi>vigilia</hi> autem, vel <hi>vigil,</hi> 
<pb n="0685A"/>
sive <hi>vigilare</hi> appellatur SOCED ( ). Unde et
in posterioribus, pardus vigilans hoc nomine ponitur.
Ab eo igitur quod dicitur <hi>nux,</hi> propter verbi similitudinem
ad <hi>vigilis</hi> intelligentiam nomen allusit:
quod quidem et in Daniele juxta Theodotionem
scriptum est, ut ab arboribus <foreign xml:lang="greek">πρίνου</foreign> et <foreign xml:lang="greek">σχίνου,</foreign> <hi>ilice</hi> 
videlicet et <hi>lentisco,</hi> scissio atque serratio adulteris
presbyteris decernatur. Alioquin et in principio Geneseos
a <hi>viro,</hi> qui dicitur IS ( ), mulier appellatur
ISSA ( ), quasi quaedam <hi>virago,</hi> eo quod de
viro sumpta sit. Pro <hi>baculo nuceo, virgam vigilantem,</hi> 
Aquila et Symmachus; Theodotio vero <hi>amygdalinam</hi> 
transtulerunt. Vigilat autem virga, cuncta populi
peccata considerans, ut percutiat et corripiat delinquentes.
Unde et Apostolus scribit peccantibus:
<pb n="0685B"/> <hi>Quid vultis? in virga veniam ad vos, an in charitate
et spiritu mansuetudinis 
 <note>(I Cor. IV, 23)</note>
          </hi>? Ista est virga,
vel baculus, de qua David loquitur: <hi>Virga tua et baculus
tuus, ipsa me consolata sunt <note>(Ps. XXII, 5)</note>
          </hi>. Pulchreque
posuit, <hi>consolata sunt.</hi> Ad hoc enim Dominus
corripit, ut emendet. Et quomodo nux, sive
amygdalum, amarissimam habet corticem, et testa
durissima cingitur, ut detractis austerioribus et duris,
fructus dulcissimus reperiatur: sic omnis correptio,
et labor continentiae, amara quidem videtur
ad praesens: sed fructus parit dulcissimos. Unde et
vetus illa sententia est: Litterarum radices amarae,
fructus dulces. Quidam virgam vigilantem atque nuceam,
intelligunt Dominum, de quo dicit Isaias: <hi>Exiet virga de radice Jesse 
 <note>(Isa. XI, 1)</note>
          </hi>. Unde et virga
<pb n="0685C"/>
Aaron, quae putabatur emortua, in resurrectione
Domini floruisse narratur.</p>
<p> <hi>
            <note>(Vers. 13, 14.)</note> Et factum est verbum Domini secundo
ad me dicens: Quid tu vides? et dixi, Ollam
succensam ego video: et faciem ejus a facie Aquilonis.
Et dixit Dominus ad me: Ab Aquilone aperientur</hi> (sive <hi>exardescent) mala super omnes habitatores terrae.</hi> 
 Quibusdam
gradibus, peccantibus tormenta tribuuntur;
ut paulatim veniant ad salutem. <emph>841</emph> Qui noluerint,
percutiente virga, emendari, mittuntur in ollam
aeneam atque succensam, de qua plenius scribit Ezechiel,
quae a facie Aquilonis accenditur <note>(Ezech. XXIV)</note>,
Babylonium [Al. Babyloniorum] regem significans et
urbem Jerusalem. Pulchreque insertur: <hi>Ab Aquilone
exardescent mala super omnes habitatores terrae:</hi> vel
<pb n="0685D"/>
terrae Judae, vel certe universae terrae, de quibus in
Apocalypsi scriptum est: <hi>Vae super omnes habitatores
terrae <note>(Apoc. VIII, 13)</note>
          </hi>. Sancti enim non sunt habitatores
terrae: sed advenae atque peregrini, quorum
unus dicit: <hi>Advena ego sum super terram; et peregrinus
sicut omnes patres mei <note>(Psal. XXXVIII, 13)</note>
          </hi>. Et
alius: <hi>Parvi sunt et pessimi dies mei, quibus ego peregrinor
in terra <note>(Gen. XLVII, 9)</note>
          </hi>. Unde et Petrus
Catholicam Epistolam scribit advenis atque peregrinis
<pb n="0686A"/>
Ponti, Galatiae et Cappadociae <note>(I Petr. I)</note>. Et
juxta mysticos intellectus Salomon loquitur: <hi>Aquilo
durus ventus <note>(Prov. XXV, 23)</note>
          </hi>: nomine autem dexter
vocatur ab his videlicet, qui ejus obriguere frigore,
et calorem fidei perdiderunt.</p>
<p> <hi>
            <note>(Vers. 15, 16.)</note> Quia ecce convocabo omnes cognationes
regnorum Aquilonis, ait Dominus, et venient
et ponent unusquisque solium suum in introitu portarum
Jerusalem, et super omnes muros ejus in circuitu,
et super universas urbes Judae. Et loquar judicia mea
cum eis super omni malitia eorum, qui dereliquerunt
me, et libaverunt diis alienis et adoraverunt opus manuum
suarum.</hi> Nulli dubium, multas gentes et singularum
gentium reges Babylonio regi fuisse subjectos,
qui, obsessa Jerusalem, posuerunt in circuitu, et
<pb n="0686B"/>
maxime in exitibus portarum thronum suum atque
tentoria, ne quis eorum qui clausi erant posset
erumpere: et non solum Jerusalem, sed et omnes
urbes Judae simili obsidione vallatas. Cumque, ait,
capta fuerit civitas, tunc loquar ad eos recta fuisse
judicia mea, et recepisse singulos, quae merebantur:
non pro caeteris vitiis, quibus subjacet humana conditio;
sed maxime pro idololatria, per quam deserentes
me, adoraverunt opera manuum suarum. Quidam
hunc locum in bonam partem accipiunt, quod
videlicet hi qui in olla aenea excocti fuerint, per
cruciatus ante purgati, postea principes sint Jerusalem:
et postquam misertus eorum fuerit Dominus,
tunc exprobret eis, quia se deserto, simulacra venerati
sunt. Sed haec violenta et prava interpretatio
<pb n="0686C"/>
est: ne calumniam faciat tractator indoctus.</p>
<p> <hi>
            <note>(Vers. 17.)</note> Tu ergo accinge lumbos tuos: et surge,
et loquere ad eos omnia, quae ego praecipio tibi.</hi> <emph>842</emph> 
Et Job praecipitur, ut accingat lumbos suos <note>(Job.
IV)</note>: et Apostolis <note>(Luc. XII)</note>, ut accinctis lumbis,
quos Elias <note>(IV Reg. I)</note> et Joannes Baptista <note>(Matth.
III)</note> zonis mortificavere pelliceis, lucernas teneant
in manibus suis, praedicationis videlicet Evangelicae.
Quicumque igitur sermones locuturus est Dei, debet
accingere lumbos suos, sciens quod diaboli omnis
virtus in lumbis sit <note>(Job. XL)</note>; et justus dicat in
Psalmis: <hi>Lumbi mei impleti sunt illusionibus <note>(Psal.
XXXVII, 8)</note>
          </hi>. Cumque accinxerit lumbos, audiat illud
quod scriptum est: <hi>Surge qui dormis, et elevare: et
illuminabit te Christus <note>(Ephes. V, 14)</note>
          </hi>; ut semper
<pb n="0686D"/>
vigilans, et de somno consurgens, loquatur quae sibi
praeceperit Deus.</p>
<p> <hi>Ne timeas a facie eorum: nec enim timere te faciam
vultum eorum.</hi> Sive ut Septuaginta, et caeteri habent
interpretes: <hi>ne forte timere te faciam.</hi> Et est sensus
juxta translationem nostram: Noli timere a facie
eorum: me enim adjutore, eos timere non poteris.
Juxta Septuaginta: Noli timere a facie eorum, habeto
meae confidentiam jussionis. Si enim non obtuleris,
<pb n="0687A"/>
quod habes, ut timere desinas, derelinquam
te, et tradam timori, et quodammodo videbor timere
te facere, dum relinquo formidini. Hoc autem significat,
quod semper amanda sit veritas: nec timenda
hominum multitudo, qui increpiti <note><hi>Al.</hi> intrepidi</note>
correptionem non sustinent; sed insidias tendunt
ei, a quo corripiuntur. Quodque juxta LXX sequitur: <hi>quia tecum sum ut liberem te, dicit Dominus,</hi> 
 in
Hebraico non habetur. Et est sensus: Eruam te,
non in eo ut tibi nullus insidietur; sed in eo, ut patiens
insidias, non delinquas.</p>
<p> <hi>
            <note>(Vers. 18, 19.)</note> Ego quippe dedi te hodie</hi> (sive <hi>Ecce
posui te in hac die) in civitatem munitam, et in columnam
ferream, et in murum aeneum super omnem terram:
regibus Juda, principibus ejus, et sacerdotibus,
<pb n="0687B"/>
et populo terrae. Et bellabunt adversum te, et non praevalebunt:
quia tecum ego sum, ait Dominus, ut liberem
te.</hi> Describit sermo divinus, cur Propheta timere
non debeat. Ego, inquit, posui, sive dedi te
hodie, hoc est, in praesenti vita, donec vocatur hodie,
quasi civitatem firmissimam: non ut unam
domum, nec turrim, aut aliqua moenia <note>(Matth. V)</note>;
sed omnem civitatem, quae sita super montem latere
non potest. De qua scriptum est: <hi>Gloriosa dicta
sunt de te, civitas Dei <note>(Psal. LXXXVI, 2)</note>
          </hi>. Et: <hi>Ego civitas
firma, civitas quae oppugnatur <note>(Isa. XXVII, 3)</note>
          </hi>.
Et, <hi>in columnam,</hi> inquit, <hi>ferream,</hi> de qua scribit
Apostolus: <hi>Columna et firmamentum veritatis <note>(I Tim.
III, 15)</note>
          </hi>. <emph>843</emph> Unde Petrus et Joannes, qui putabantur
columnae Ecclesiae, dextras dederunt Paulo
<pb n="0687C"/>
et Barnabae communionis. Nec hoc sufficit, sed <hi>in
murum,</hi> ait, <hi>aeneum,</hi> qui nulla violatur rubigine, nec
caesus imbribus deperit; sed vetustate fit <note><hi>Al.</hi> sit</note>
fortior. Eris autem talis contra reges et principes et
populum, non cujuslibet loci, sed terrae; iis qui
terrena sapiunt, et coelestia non noverunt, qui habent
imaginem <foreign xml:lang="greek">χοϊκοῦ</foreign> et non coelestis. Hi, inquit, <hi>bellabunt adversum te, et non praevalebunt.</hi> 
 Cur quaeso?
Quae est tantae fortitudinis causa, ut nec reges, nec
principes, nec sacerdotes, nec populi adversus unum
praevaleant? Sequitur: <hi>Quia tecum ego sum, ait Dominus,
ut liberem te.</hi> Si quando reges Juda, qui interpretatur <hi>confessio,</hi> 
 et principes ejus et sacerdotes et populi,
episcopi videlicet et presbyteri et diaconi, et vulgus
vile atque ignobile, contra sanctum virum consurgere
<pb n="0687D"/>
voluerint, habeat fidei firmitatem, et timere desistat:
quia, Domino auxiliante, superabit.</p>
<p> <hi>
            <note>(Cap. II.--Vers. 1.)</note> Et factum est verbum Domini
ad me dicens: Vade, et clama in auribus Jerusalem
dicens.</hi> Hoc in Septuaginta non habetur: sed sub
asteriscis de Theodotionis editione additum est, qui
verbum Hebraicum CARATH ( ), pro quo nos diximus <hi>clama;</hi> 
 sive <hi>praedica,</hi> interpretatus est, <hi>lege.</hi> 
Et lectionem enim et clamorem et praedicationem
pro sui ambiguitate significat. Aures autem Jerusalem,
pro auribus habitatorum ejus debemus accipere.</p>
<p> <hi>
            <note>(Vers. 2.)</note> Haec dicit Dominus: Recordatus sum tui,
<pb n="0688A"/>
miserans adolescentiam tuam et charitatem desponsationis
tuae: quando secuta me es in deserto, in terra
quae non seminatur.</hi> LXX: <hi>Haec dicit Dominus: Recordatus
sum misericordiae adolescentiae tuae, et dilectionis
perfectionis tuae.</hi> Plenius hoc in Ezechiel dicitur <note>(Ezech. I)</note>,
quando sibi Jerusalem in matrimonio
Dominus copulat, et sub persona uxoris, suis
jungit amplexibus: sive ut ardentiorem monstret affectum,
puellam eam et adolescentulam et desponsatam
vocat. Quo enim necdum potiti sumus, magis ut
potiamur appetimus. Quando, inquit, secuta es me
in solitudine; et instar sponsaliorum et dotis, Legis
tibi ornamenta et verborum distribui monilia. Totumque
hoc non ad meritum ejus refert, sed ad
suam misericordiam, per quam et charitatem consecuta
<pb n="0688B"/>
est. Hoc quoque quod posuimus, <hi>in</hi> <emph>844</emph> <hi>deserto,
in terra quae non seminatur,</hi> in LXX non habetur.</p>
<p> <hi>
            <note>(Vers. 3.)</note> Sanctus Israel Domino primitiae frugum
ejus: omnes qui devorant eum, delinquent: mala venient
super eos, dicit Dominus.</hi> Quando Israel dicit primitias
frugum Domini, ostendit populum de gentibus
congregatum esse post primitias; juxta illud quod
in alio loco scriptum est: <hi>Memor esto congregationis
tuae, quam possedisti ab initio <note>(Psal. LXXIII, 2)</note>
          </hi>. Primitiae
autem semper debentur sacerdotibus, et non
hostibus. Quod sequitur: <hi>Omnes qui devorant eum,
delinquent: mala venient super eos, dicit Dominus,</hi> 
hunc habet sensum: Quomodo qui primitias devorant <note>(Num. V)</note>,
nequaquam de genere sacerdotali,
sceleris rei sunt: sic qui contaminant Israel, malis
<pb n="0688C"/>
subjicientur: juxta illud quod in vicesimo sexto
psalmo sanctus David loquitur: <hi>Dum appropinquant
super me nocentes, ut edant carnes meas: qui tribulant
me inimici mei, ipsi infirmati sunt et ceciderunt <note>(Psal.
XXVI, 3, 4)</note>
          </hi>. Neque enim ex eo quod Dei exequuntur
sententiam, immunes erunt a supplicio, malaque veniunt
super eos: oportet enim venire scandala; verum,
vae ei per quem veniunt scandala <note>(Mat. XVIII)</note>.</p>
<p> <hi>
            <note>(Vers. 4, 5.)</note> Audite verbum Domini, domus Jacob,
et omnes cognationes domus Israel. Haec dicit Dominus:
Quid invenerunt patres vestri in me iniquitatis,
quia elongaverunt a me: et ambulaverunt post vanitatem:
et vani facti sunt?</hi> Hunc sensum et alius propheta
testatur: <hi>Populus meus quid feci tibi, et quid
molestus fui tibi? Responde mihi: quia eduxi te de terra
<pb n="0688D"/>
Aegypti, et de domo servientium liberavi te <note>(Mich.
VI, 34)</note>
          </hi>. Utrumque autem nomen, Jacob et Israel ponitur:
non secundum duas et decem tribus, sed juxta
omnem populum: cum et ipse Jacob postea appellatus
sit Israel <note>(Gen. XXXII)</note>. Offensam autem ducit
a patribus, non quo peccata patrum filiis imputentur:
sed quo et filii habentes patrum similitudinem,
et suo et parentum scelere puniantur. Saepe legimus
quod propter sanctos patres, filiorum misereatur
Deus. Dereliquerunt autem patres populi peccatoris
Deum; et non breviter, sed longo tempore:
et pro Deo secuti sunt vanitatem, idola videlicet,
<pb n="0689A"/>
quae nihil prosunt cultoribus suis: et ipsis similes
facti sunt secundum illud quod scriptum est: <hi>Similes
illis fiant qui faciunt ea; et omnes qui confidunt in
eis <note>(Psal. CXIII, 16)</note>
          </hi>.</p>
<p> <hi>
            <note>(Vers. 6.)</note> Et non dixerunt, Ubi est Dominus qui ascendere
nos fecit de terra Aegypti: qui transduxit nos
per desertum, per terram inhabitabilem et inviam:
per terram sitis et</hi> <emph>845</emph> <hi>imaginem mortis, per terram
in qua non ambulavit vir, neque habitabit homo.</hi> Pro
homine, LXX <hi>filium hominis</hi> interpretati sunt; et
pro imagine mortis, de Theodotione additum est, <hi>umbra mortis.</hi> 
 Quod cum juxta historiam manifestum
sit, illud considerandum est secundum anagogen,
quod quamdiu in isto saeculo sumus, et de Aegypto
educimur, paulatim ascendimus, et primum deserta
transimus et terram inhabitabilem, quam sanctus
<pb n="0689B"/>
inhabitare non debet, et inviam, ut difficultatem
monstret itineris. <hi>Per terram sitis,</hi> ubi semper majora
cupimus, nec praesentibus contenti sumus; <hi>et
imaginem,</hi> sive <hi>umbram mortis:</hi> semper enim in periculo
consistimus, et ubique diabolus tendit laqueos
suos: <hi>per terram, in qua non ambulavit vir,</hi> 
qui perfectae aetatis in Christo est. Omnes enim resurgemus
in virum perfectum, in mensuram aetatis
plenitudinis Christi. Neque unquam in ea habitat
qui homo Dei est, vel filius hominis; sed semper ad
majora festinat. Ex quo perspicuum est, non esse
perfectionem in via: sed in fine viae et in mansione,
quae sanctis in coelestibus praeparatur, et quibus dicitur: <hi>Qui statis in domo Domini, in atriis domus Dei
<pb n="0689C"/>
nostri 
 <note>(Psal. CXXXIII, 1)</note>
          </hi>. Frustra igitur nova ex veteri
haeresis suspicatur, hic perfectam esse victoriam,
ubi pugna est atque certamen, et incertus exitus futurorum.</p>
<p> <hi>
            <note>(Vers. 7.)</note> Et induxi vos in terram, Carmeli, ut comederetis
fructum ejus et bona illius: et ingressi contaminastis
terram meam; et haereditatem meam posuistis
in abominationem.</hi> Pro labore durissimi itineris, dedi
vobis omnium rerum abundantiam. Hoc quippe significat
Carmelus, qui Hebraice appellatur CHERMEL
( ), et in lingua nostra sonat <hi>cognitionem circumcisionis.</hi> 
Quomodo autem ille populus terram
sanctam, et omnium rerum fertilem, idololatria polluit
atque violavit: sic nos verae circumcisionis accipientes
scientiam, comedimus fructus ejus; et si
<pb n="0689D"/>
negligentia subrepserit, contaminamus terram Dei,
et haereditatem illius abominabilem facimus.</p>
<p> <hi>
            <note>(Vers. 8.)</note> Sacerdotes non dixerunt, Ubi est Dominus?
et tenentes Legem meam, nescierunt me: et pastores
praevaricati sunt in me: et Prophetae prophetaverunt
in Baal, et idola secuti</hi> <emph>846</emph> <hi>sunt.</hi> Post tanta
<pb n="0690A"/>
beneficia verterunt in contemptum privilegia dignitatis:
ut sacerdotes Dominum non quaererent: ut
doctores Legis ignorarent eum, qui alios docere debebant:
et pastores <note><hi>Al.</hi> praedicatores</note> per negligentiam
praevaricatores fierent: et Prophetae qui in populis
disputant, non Deo loquantur, sed idolo, et
sua figmenta venerentur. His autem verbis utendum
est adversus nostri ordinis magistros, qui devorant
plebem Dei velut cibum panis, et per mala opera
non invocant Dominum.</p>
<p> <hi>
            <note>(Vers. 9.)</note> Propterea adhuc judicio contendam vobiscum,
ait Dominus: et cum filiis vestris disceptabo.</hi> 
Ne videatur percutere per potentiam, quasi cum paribus
ratione contendit; juxta illud quod David canit
et usurpat Apostolus: <hi>Ut justificeris in sermonibus
<pb n="0690B"/>
tuis, et vincas cum judicaris <note>(Psal. L, 6; Rom. III,
4)</note>
          </hi>. Quodque posuit, adhuc saepe se fecisse testatur:
et quod intulit, <hi>cum filiis vestris,</hi> similem ostendit
etiam in filiis malorum pertinaciam. Occulte autem
fignificat quod antiquam in Deum negationem, etiam
filii eorum in adventu Domini sint secuti.</p>
<p> <hi>
            <note>(Vers. 10, 11.)</note> Transite ad insulas Cethim, et videte:
et in Cedar mittite, et considerate vehementer, et
videte si factum est hujuscemodi: si mutavit gens deos</hi> 
(sive <hi>deos suos). Et certe ipsi non sunt dii: populus
vero meus mutavit gloriam suam in idolum</hi> (sive <hi>de quo
ei nihil proderit</hi> ). Comparationem facit ejus rei quae
incomparabilis est, et verum Deum confert mendacibus.
Ite, inquit ad insulas Cethim: quas vel Italiae,
vel Occidentalium partium debemus accipere:
<pb n="0690C"/>
ab eo quod terrae Judaeae Cyprus insula, in qua urbs
 hoc vocabulo nuncupatur, vicina sit. De qua et
Zeno princeps Stoicorum fuit. Cedar autem regio est
solitudinis et Ismaelitarum, quos nunc Sarracenos
vocant: contra quam hujus ipsius Prophetae in extremis
partibus texitur vaticinium <note>(Infra ad cap. XLIX)</note>,
et cujus meminit David, dicens: <hi>Habitavi cum habitantibus
Cedar: multum peregrinata est anima mea <note>(Psal. CXIX, 5)</note>
          </hi>.
Et est sensus: Vel ad Occidentem
pergite, vel in solitudinem mittite, et videte si qua
gens hoc fecerit quod fecistis. Nulla enim earum
sprevit deos suos, nec ligneos et lapideos, aureorum
comparatione mutavit: sed antiquum errorem
secuta, tenuit quod a majoribus <emph>847</emph> acceperat. Et
certe hoc, cum nullus eorum Deus sit: sed simulacra
<pb n="0690D"/>
hominum ficta manu. Populus vero meus mutavit
mendacio veritatem: et idolum mihi praetulit,
quod eis necessitatis tempore prodesse non poterit.
Possumus hoc et contra eos dicere, qui majori studio
sequuntur vitia quam virtutes; quos monet Apostolus
dicens: <hi>Humanum loquor, propter infirmitatem
<pb n="0691A"/>
earnis vestrae. Sicut exhibuistis membra vestra servientia
immunditiae et iniquitati ad iniquitatem: ita nunc
exhibete membra vestra servientia justitiae in sanctificationem <note>(Rom. VI, 19)</note>
          </hi>.</p>
<p> <hi>
            <note>(Vers. 12, 13.)</note> Obstupescite coeli super hoc: et portae
ejus desolamini vehementer, dicit Dominus. Duo enim
mala fecit populus meus: me dereliquerunt fontem
aquae vivae: foderunt sibi cisternas, cisternas dissipatas,
quae continere non valent aquas.</hi> LXX: <hi>obstupuit
coelum super hoc, et inhorruit extra modum et vehementer,</hi> 
et caetera similiter. Coelum cui dictum est: <hi>Attende
coelum, et loquar <note>(Deut. XXXII, 1)</note>
          </hi>: et, <hi>Audi coelum,
et auribus percipe terra (Isai, I, 2)</hi>, videns Dei
praecepta calcata, inhorrescit, et stuporem dissimulare
non potest. Omnis enim creatura congemiscit
<pb n="0691B"/>
et condolet super peccatis hominum. Duo autem populus
Dei fecit adversa. Primum, ut relinqueret Deum
qui est fons vitae, et praeceptum dedit dicens: <hi>Ego
Dominus Deus tuus, qui eduxi te de terra Aegypti <note>(Exod.
XX, 2)</note>
          </hi>. Secundum, quod in eodem loco scriptum
est: <hi>Non sint tibi dii in conspectu meo;</hi> pro quo secutus
est daemones, quos dissipatas cisternas vocat,
eo quod Dei mandata servare non valeant. Et hoc
attendendum, quod fons perpetuus est, et vitales
habet aquas. Cisternae autem et lacus, vel de torrentibus,
vel ex aquis turbidis, terra complentur et
pluviis. Portas autem coelorum illas vocat, de quibus
et in vicesimo tertio psalmo scriptum est: <hi>Levate,
portae, capita vestra, et introibit rex gloriae.</hi> Pro quo
LXX transtulerunt: <hi>Levate portas principes vestras:</hi> 
<pb n="0691C"/>
de quibus plenius suo dicetur loco. Quodque Aquila
et Symmachus, <hi>coelos;</hi> LXX vero et Theodotio <hi>coelum,</hi> 
interpretati sunt, nullum moveat. Hebraicum
enim SAMAIM ( ) communis est numeri, et tam <hi>coeli</hi> 
 quam <hi>coelum</hi> eodem appellantur nomine: ut
Thebae, Athenae, et Salonae.</p>
<p> <hi>
            <note>(Vers. 14.)</note> Numquid servus est Israel, aut vernaculus?</hi> 
Puto ex hoc loco in superbiam elatos, Salvatori
dixisse Judaeos: <hi>Semen Abrahae sumus, et nemini
servivimus umquam.</hi> <emph>848</emph> <hi>Quomodo tu dicis: Liberi
eritis <note>(Joan. VIII, 33)</note>
          </hi>? Nescientes quod omnis qui
facit peccatum, servus peccati sit: et serviat unusquisque
ei a quo vincitur. Nati ergo de amico Dei
Abraham, vitio suo facti sunt quasi filii Cham, cui
dictum est: <hi>Maledictus Chanaam, servus erit fratribus
<pb n="0691D"/>
suis <note>(Genes. IX, 25)</note>
          </hi>.</p>
<p> <hi>
            <note>(Vers. 15.)</note> Quare ergo factus est in praedam? super
eum rugierunt leones, et dederunt vocem suam: posuerunt
terram ejus in solitudinem: et civitates illius
exustae sunt: et non est qui habitet in eis.</hi> Interrogat
sermo divinus, ut ipse respondeat. Leones autem
vocat principes Babylonis, qui terram ejus posuerunt
in solitudinem, et civitates illius incendio deleverunt.
Vel certe juxta anagogen, leones intelligamus
adversarias potestates, aut haereticorum principes,
<pb n="0692A"/>
qui terram Ecclesiae desolantes, omnes illius urbes
haeretico incendio vastaverunt, et illo igne de quo
scriptum est: <hi>Omnes adulterantes, quasi clibanus corda
eorum <note>(Ose. VII, 4)</note>
          </hi>. Illi enim vere dant vocem suam;
et in hoc eodem propheta sub perdicis persona clamant: <hi>Congregant quae non peperunt: faciuntque
divitias non cum judicio 
 <note>(Jerem. XVII, 17)</note>
          </hi>. Propterea
autem urbes illius vastatae sunt et deletae: quia non
habent habitatorem Deum, dicente Scriptura: <hi>Et
non est qui habitet in eis <note>(Ibid., 4)</note>
          </hi>.</p>
<p> <hi>
            <note>(Vers. 16, 17.)</note> Filii quoque Mempheos et Taphneos
constupraverunt te usque ad verticem. Numquid non
istud factum est tibi, quia dereliquisti Dominum Deum
tuum eo tempore quo ducebat te per viam?</hi> Hoc quod
nos diximus, <hi>eo tempore quo ducebat te per viam,</hi> in
<pb n="0692B"/>
LXX non habetur. Duas autem urbes maximas
Aegypti, Memphim et Taphnim nominat, earumque
dicit filios constuprasse Israel usque ad verticem;
illo sensu quo Isaias posuit: <hi>A planta pedis usque ad
verticem non est in eo sanitas <note>(Isai. I, 6)</note>
          </hi>. Tanta enim
fuit libido Aegyptiorum qui sunt magnis carnibus, ut
nulli parcerent membro: sed omnia constuprarent.
Juxta litteram refertur ad idola Aegyptiorum; juxta
intelligentiam spiritualem, ad magistros perversi
dogmatis, qui Ecclesiae puritatem sua polluunt turpitudine.
Haec autem idcirco eveniunt ei, quia dereliquit
Dominum Deum suum; et illo maxime tempore
quo ipsum ductorem sequi debuit.</p>
<p> <hi>
            <note>(Vers. 18.)</note> Et nunc quid tibi vis, in via Aegypti, ut
bibas aquam Sior? Et quid tibi et viae Assyriorum, ut
<pb n="0692C"/>
bibas aquam fluminis?</hi> Pro <hi>Sior</hi> ( ), nos <hi>turbidam</hi> 
interpretati sumus, quod verbum Hebraicum
significat: pro <emph>849</emph> quo communis editio habet <hi>Geon.</hi> 
 Quia ergo supra filios Memphis et Taphnis
posuerat, qui constupraverunt Israel usque ad verticem:
nunc manifestius ipsam Aegyptum nominat.
Nullique dubium quin Nilus aquas turbidas habeat;
et quod fluvium Assyriorum Euphratem significet,
dicente Scriptura, quod repromissionis terra sit a
torrente Aegypti, usque ad fluvium magnum Euphratem.
Qui autem Christum reliquerint, fontem vitae,
et haereticorum sibi foderint lacus, qui aquas doctrinarum
continere non possunt, necesse est ut leonibus
subjaceant, qui redigant terram eorum in solitudinem,
et universas Ecclesias destruant: et usque
<pb n="0692D"/>
ad verticem polluantur, et bibant aquas turbidas, et
fluenta Assyrii fluminis et Aquilonis, unde exardescunt
mala super terram.</p>
<p> <hi>
            <note>(Vers. 19.)</note> Arguet te malitia tua</hi> (sive <hi>erudiet te
praevaricatio tua) et aversio tua increpabit te. Scito et
vide, quia malum et amarum est, reliquisse te Dominum
Deum tuum: et non esse timorem mei apud te, dicit
Dominus Deus exercituum.</hi> Notandum quod malitia
sive praevaricatio, postquam saturaverit praevaricantem,
et instar coturnicum usque ad nauseam venerit,
<pb n="0693A"/>
erudiat agentem poenitentiam: cui imperatur ut
videat quid reliquerit, et quid secutus sit; et quomodo
spernens bona et dulcia, mala et amara elegerit.
Hoc autem totum factum est quia dereliquit Dominum
Deum suum, et timor illius non est apud eum.
Principium enim sapientiae timor Domini <note>(Prov. IX)</note>:
quem quia non habuit, malo et amaritudini traditur.</p>
<p> <hi>
            <note>(Vers. 20.)</note> A saeculo confregisti jugum meum</hi> (sive <hi>tuum) rupisti vincula mea</hi> 
 (sive <hi>tua); et dixisti, Non
serviam. In omni enim colle sublimi, et sub omni ligno
frondoso tu prosternebaris meretrix</hi> (sive <hi>ibi diffundebaris
in fornicatione</hi> ). Quasi ad meretricem loquitur
Israel, quod conjugalia foedera ruperit, et dixerit, <hi>Non serviam:</hi> 
 subauditur domino, vel marito: sed in
omni colle sublimi, et sub omni ligno frondoso prostrata
<pb n="0693B"/>
fuerit idololatriae. Amoena enim semper et excelsa
loca idolis dedicantur. Potest hoc et ad eum
dici qui ab initio Christianus, et ex parte sacris Litteris
erud tus, postea desiderio saecularis litteraturae, quae
significatur in collibus, et amoenae eloquentiae [ <hi>Al.</hi> 
in amoena eloquentia], quae in frondosis monstratur
arboribus, prosternat se daemonibus: qui sub occasione
eruditionis et sublimis scientiae, polluunt credentium
animas et <emph>850</emph> divaricare faciunt pedes
suos omni transeunti.</p>
<p> <hi>
            <note>(Vers. 21.)</note> Ego autem plantavi te vineam electam,
omne semen verum: quomodo conversa es mihi in pravum
vinea aliena?</hi> LXX: <hi>Ego autem plantavi te vineam
frugiferam, omnem veram: quomodo conversa es in
amaritudinem vitis aliena</hi> [Al. <hi>aliena</hi> ]? Pro vinea frugifera,
<pb n="0693C"/>
sive electa, in Hebraeo SOREC ( ) habetur:
quae in Isaiae cantico ponitur <note>(Isai. L)</note>. Est autem genus
vitis optimae: quo surculo et Israel Dominus
plantasse se dicit; et miratur quomodo semen verum
electaque vinea conversa sit in amaritudinem: et
ideo facta sit vinea aliena; nullusque securus sit, si et
plantatio Domini et semen verum et vinea Sorech
in tantum suo vitio commutatur, ut per amaritudinem
recedat a Domino, et fiat vitis aliena. Et in hoc consideranda
clementia Salvatoris, quod qui in Evangelio
dixit: <hi>Ego sum vitis vera <note>(Joan. XV, 1)</note>
          </hi>; discipulis
<note><hi>Al.</hi> disciplinis</note> quoque suis dederit et credenti
in se populo, ut vitis electa vel vera sit, si voluerit
in eo quod plantata est, permanere.</p>
<p> <hi>
            <note>(Vers. 22.)</note> Si laveris te nitro, multiplicaveris tibi
<pb n="0693D"/>
herbam Borith, maculata es in iniquitate tua coram me:
dicit Dominus Deus.</hi> Pro herba BORITH ( ), quam
nos ut in Hebraeo posita est vertimus, LXX transtulerunt <foreign xml:lang="greek">πόαν</foreign>
 ut significarent herbam fullonum,
quae juxta ritum provinciae Palaestinae, in virentibus et
humectis nascitur locis: et ad lavandas sordes eamdem
vim habet quam et nitrum. Nitrum autem nostrum,
et herba fullonis, poenitentia est. Ecclesiasticus
<pb n="0694A"/>
quoque sermo, qui arguit et increpat et corripit delinquentes,
mordacioris nitri habet similitudinem.
Qui vero levi peccatorum sorde maculatus est, levioribus
purgatur monitis. Porro peccata gravia, quae ad
mortem trahunt, nec nitro nec herba Borith dilui
possunt: sed gravioribus tormentis indigent. Uniuscujusque
enim opus quale sit, ignis probabit, et in
igne revelabitur <note>(1 Cor. III)</note>. Pulchreque addidit: <hi>Maculata es in iniquitate tua in conspectu meo:</hi> 
 quod
etiamsi hominibus munda videaris, mihi munda non
sis, qui novi conscientias singulorum. Unde et in
alio loco dicitur: <hi>Non justificabitur in conspectu tuo
omnis vivens <note>(Psal. XLII, 2)</note>
          </hi>.</p>
<p> <hi>
            <note>(Vers. 23.)</note> Quomodo dicis, Non sum polluta, post
Baalim non abii? Vide vias tuas in convalle.</hi> Sive <hi>valle,</hi> 
<pb n="0694B"/>
quae Hebraice dicitur GE, et a LXX interpretatur <foreign xml:lang="greek">πολυάνδριον,</foreign>
quod sermone nostro dici potest, <hi>sepulcrum
multitudinis.</hi> <emph>851</emph> Frustra, inquit, non vis confiteri
scelera tua, et jactas munditiam, quae idololatriae
polluta es sordibus; et impudenter negas te coluisse
idolum Baalim <note>(Infra. XIX)</note>. Respice convallem filiorum
Ennon, quae Siloe fontibus irrigatur, et ibi cernes
delubrum Baal, quem relicto Deo, venerata es.
Quodque additur: <hi>scito quid feceris,</hi> clausos oculos
aperit denegantis, ut cernat quod erubescit aspicere.
Juxta tropologiam, impudentiam frontis corum
qui nolunt sua vitia confiteri, operibus arguamus.
Hujuscemodi enim homines, non ambulant in
arcta et in angusta via, quae ducit ad vitam: sed in
lata et spatiosa, per quam ingrediuntur plurimi, quae
<pb n="0694C"/>
ducit ad mortem <note>(Matth. VII)</note>. Unde et significanter <foreign xml:lang="greek">πολυάνδριον</foreign>
 nominata est, sive juxta historiam, quod
ibi interfecta et perdita sit idololatriae malo, populi
multitudo.</p>
<p> <hi>
            <note>(Vers. 24.)</note> Cursor levis explicans vias suas: onager
assuetus solitudini, in desiderio animae suae attraxit
ventum amoris sui: nullus avertet eam: omnes qui
quaerunt eam, non deficient. In menstruis ejus invenient
eam.</hi> LXX: <hi>Ad vesperam vox ejus ululavit, vias
suas dilatavit super aquas solitudinis, in desiderio animae
suae spiritu portabatur: tradita est: quis convertet
eam? Omnes qui quaerunt illam, non laborabunt: et in
humilitate illius reperient illam.</hi> Multum in hoc loco
LXX editio ab Hebraica veritate discordat: tamen
utraque habet sensum suum. Quia supra dixit, <hi>non
<pb n="0694D"/>
sum polluta;</hi> et quasi ad mulierem quae turpiter se
gesserat loquebatur, describit fornicationem ejus.
Quomodo, inquit, caprea levis, quam nos genere communi, <hi>cursorem</hi> 
 diximus, significantiusque Aquila,
Symmachus, et Theodotio vertere <foreign xml:lang="greek">δρομὰς κούφη,</foreign>
explicat vias suas, et velox fertur ad pabula: et sicuti
onager assuetus in solitudine, trahit in desiderio
animae suae ventum vel spiritum amoris sui (uno
<pb n="0695A"/>
enim apud Hebraeos nomine RUA ( ) et <hi>ventus</hi> appellatur
et <hi>spiritus),</hi> sic et Israel, sive Jerusalem toto
impetu ad desiderium libidinis ferebatur, et omni
idolorum amore fervebat: nullusque est qui eam
suis monitis possit ab hoc impetu avertere: non quo
impossibilitas hoc fecerit Prophetarum, sed malitia
perversa cupientis. Quicunque, ait, eam quaesierint,
non magnopere laborabunt. In menstruis et in immunditia
ejus invenient eam. Pro quo Aquila <foreign xml:lang="greek">νεομηνίαν,</foreign>,
hoc est, <hi>kalendas,</hi> Symmachus, <hi>mensem,</hi> Septuaginta <emph>852</emph> 
 et Theodotio, <hi>humilitatem</hi> interpretati
sunt. Porro juxta LXX hic sensus est: Meretrix
Jerusalem, juxta illam mulierem quae in Proverbiis
describitur, ad vesperam ululabat voce sua, et amatores
ad libidinem provocabat, aperiebat vias turpitudinis
<pb n="0695B"/>
suae, et divaricabat pedes omni transeunti <note>(Prov. V et VI)</note>.
Erat autem locus amoenitatem habens
aquarum fluentium, qui delectabilior fit,
quando in circuitu solitudo est, ut nullus videat
fornicantem. <hi>In desiderio,</hi> inquit, <hi>animae suae</hi> <foreign xml:lang="greek">πνευματοφορεῖτο,</foreign>,
sive perverso spiritu ducebatur, sive trahebat
amoris refrigerium: vel certe canebat turpitudinis
suae carmina. <hi>Tradita est,</hi> inquit, vitiis suis
et libidini: nullus eam convertere poterit: omnes
qui voluerint eam invenire, in turpitudinis humilitate
reperient: ut numquam possit voluptatis
amore satiari.</p>
<p> <hi>
            <note>(Vers. 25.)</note> Prohibe pedem tuum a nuditate, et
guttur tuum a siti: et dixisti, Desperavi, nequaquam
faciam: adamavi quippe alienos, et post eos ambulabo.</hi> 
<pb n="0695C"/>
LXX: <hi>Converte pedem tuum a via aspera, et guttur
tuum a siti: quae dixit, Viriliter agam, quoniam dilexi
alienos, et post eos ambulavi</hi> [Al. <hi>ambulabo].</hi> Pascha
facturi, calciamenta jubentur habere in pedibus <note>(Exod. XII)</note>.
Et Apostolus <note>(Ephes. VI)</note>, calciatos
praedicat pedes eorum qui Evangelio praeparantur:
ne dum per saeculi hujus solitudinem gradiuntur,
venenatis pateant animantibus, quae debent
Evangelico pede calcari et conteri. Guttur prohibemus
a siti, quando Salvatoris praecepta implemus
dicentis: <hi>Qui sitit veniat ad me, et bibat <note>(Joan. VII, 37)</note>
          </hi>.
Quae desperatione malorum negavit
se facturam quod Dominus imperavit, causamque
exposuit dicens: Adamavi alienos, et illos sequar:
impudenti confessione putans se crimina devitare.
<pb n="0695D"/>
Porro juxta LXX via peccatorum aspera est, quae a
Domino convertitur in viam planam. Quicunque
haereticos sequitur, horum versuum notetur elogio;
quod dixerit, <hi>Desperavi</hi> sive in malo proposito agam
viriliter, et in meo confortabor errore. Necesse autem
est, ut qui alienam ab Ecclesiastica doctrinam
sequitur, alienos diligat; et eorum sequatur vestigia,
<pb n="0696A"/>
vel daemones, vel haereticorum principes, qui a
Deo alieni sunt.</p>
<p> <hi>
            <note>(Vers. 26, 27.)</note> Quomodo confunditur fur, quando
deprehenditur, sic confusi sunt domus Israel: ipsi et
reges eorum, principes et sacerdotes, et Prophetae
eorum.</hi> Quamvis sit impudens et procax vultus furantium,
tamen erubescit, <emph>853</emph> cum in furto fuerit
deprehensus. Et Israel ergo dicens ligno, <hi>Pater meus
es tu: et lapidi, Tu me genuisti;</hi> ut eos vocaret parentes,
quos ipse fabricatus est, confunditur cum in
sua idololatria fuerit deprehensus. Et ne putemus
hoc de plebe eum dicere: reges ponit et principes,
et sacerdotes, et prophetas eorum. Utamur hoc testimonio
contra principes nostros, et contra hos qui
in Ecclesia putantur duces, cum in peccatis turpibus
<pb n="0696B"/>
fuerint deprehensi.</p>
<p> <hi>Verterunt ad me tergum, et non faciem.</hi> Qui projiciunt
sermones Dei retrorsum, ipsi vertunt contra
eum tergum et non faciem. Quando enim magister
praecipit, obedientis indicium est si demisso contra
audiat capite. Sin autem vertat tergum, signum est
contemnentis; ut in alio loco scriptum est: <hi>Et verterunt
ad me scapulam recedentem <note>(Zach. VII, 11)</note>
          </hi>. In
tantum, inquit Deus, mea contempsere praecepta, ut
ne audire quidem voluerint, sed tumorem animi,
gestu corporis indicarint.</p>
<p> <hi>Et in tempore afflictionis suae dicent: Surge, et
libera nos.</hi> Qui per beneficia non senserunt, per tormenta
sentient Deum.</p>
<p> <hi>
            <note>(Vers. 28.)</note> Ubi sunt dii tui, quos fecisti tibi? surgant
<pb n="0696C"/>
et liberent te in tempore</hi> [Al. <hi>die] afflictionis tuae.</hi> 
Impudens postulatio, tempore necessitatis et angustiae
ab eo quaerere auxilium, quem in pace contempserint.
Legendumque increpantis affectu: <hi>liberent
te dii tui, quos fecisti tibi:</hi> ut cum Deus Creator
sit hominum, homo fecerit Deum, probet necessitas
quid possint, quos securus ante coluisti.</p>
<p> <hi>Secundum numerum civitatum tuarum erant dii tui
Juda.</hi> Vel eosdem vel singulos atque diversos singulae
civitates colebant deos: ut nec impietate viderentur
habere consensum: sed pugnans contra se superstitio,
diversum sequeretur errorem. Quodque sequitur, <hi>et juxta numerum viarum Jerusalem immolabant Baal,</hi> 
a LXX additum est.</p>
<p>
          <pb n="0696D"/> <hi>
            <note>(Vers. 29.)</note> Quid vultis mecum judicio contendere?
omnes dereliquistis me, dicit Dominus.</hi> Prona est ad
excusationem sui humana perversitas, ut quidquid
merito sustinent, injuste sustinere videantur; et propriam
culpam referant ad judicium Dei. Frustra igitur,
ait, obtenditis querimonias, et iniquam causam
in judicem, cum impietatis vestrae sit, quod patimini.
<pb n="0697A"/> <emph>854</emph> 
 Quodque sequitur: <hi>Et omnes inique egistis
in me,</hi> a Septuaginta additum est.</p>
<p> <hi>
            <note>(Vers. 30.)</note> Sine causa percussi filios vestros: disciplinam
non receperunt.</hi> Pro quo posuere LXX <hi>non recepistis.</hi> 
Sensusque est in Hebraico: Ipsi qui percussi
sunt, disciplinam recipere noluerunt. In Septuaginta
vero: Ideo percussi filios vestros, ut illorum nece
vos erudiremini. Et ne forte diceretis: peccantes
corripere noluisti, plagis discite filiorum vestrorum,
quod austeriori vos cupierim curare medicamine.</p>
<p> <hi>Devoravit gladius vester Prophetas vestros.</hi> Non meos,
sed vestros prophetas: nequaquam meus, sed vester
gladius devoravit, quem sustinuistis pro peccatis
vestris. Porro LXX non habent <hi>vester:</hi> sed simpliciter
interpretati sunt <hi>devoravit gladius Prophetas vestros;</hi> 
<pb n="0697B"/>
ut ostendatur vel hostilis gladius, vel gladius
meus, per quem peccata vestra confodi.</p>
<p> <hi>Quasi leo vastator generatio vestra.</hi> LXX: <hi>Quasi leo
vastator, et non timuistis.</hi> Gladius, inquit, qui devoravit
prophetas vestros; haud dubium quin Baal et
idolorum hariolos significet, instar leonis universa
vastavit: et tamen vestra generatio quae paucorum
interfectione debuerat emendari, omnis perseveravit
in scelere. Juxta Septuaginta vero hic sensus
est: Sic gladius Domini, qui adversariorum gladium
demonstravit, devoravit, atque laceravit pseudoprophetas
vestros, quasi leo, qui avidissimus
repertam praedam lacerat, et tamen nec prophetarum
vestrorum supplicio potuistis ad meliora converti.</p>
<p> <hi>
            <note>(Vers. 31.)</note> Videte verbum Domini: Numquid solitudo
<pb n="0697C"/>
factus sum Israeli, aut terra scrotina? Quare ergo
dixit populus meus, Recessimus, non veniemus ultra ad
te?</hi> LXX: <hi>Audite verbum Domini: haec dicit Dominus:
Numquid solitudo factus sum Israeli: aut terra plena
sentium: quia dicit populus meus, Non serviemus, nec
veniemus ad te?</hi> Et Moyses videbat vocem Dei <note>(Exod.
XXXIII)</note>, et Joannes apostolus verbum Dei vidisse et
attrectasse se dicit <note>(I Joan. I)</note>. Miratur autem quomodo
populus Israel Deum habuerit quasi solitudinem,
cum idola quasi celebritatem urbium sit secutus.
Terra serotina est, quae imbres non recipit
doctrinarum, nec Evangelii disciplinam; plenaque
sentium, quia exculta non fuerat. Populus igitur
quondam Dei, in eo est sceleratior, quod recessit a
Domino, et non vult ultra reverti <emph>855</emph> ad Dominum
<pb n="0697D"/>
suum. Grandis offensa nolle placare quem offenderis.</p>
<p> <hi>
            <note>(Vers. 32.)</note> Numquid obliviscetur virgo ornamenti
sui, et sponsa fasciae pectoralis suae? Populus meus
oblitus est mei diebus innumeris.</hi> Per haec discimus Christum
esse sponsum virginis Ecclesiae, quae non habet
maculam, neque rugam. Si autem ipse est sponsus,
ipsius verba sunt, de quo loquitur Joannes
Baptista: <hi>Qui habet sponsam, sponsus est <note>(Joan. III,
29)</note>
          </hi>. Ornamentum ergo suum perdit, qui recedit a
<pb n="0698A"/>
Domino, et amittit intelligentiam doctrinarum, quae
significatur in pectore. Unde et Joannes Evangelista
recumbit super pectus Domini <note>(Joan. XIII)</note>, et
sacerdotibus inter caetera separatur pectusculum victimarum <note>(Num. XVIII)</note>.
Quanto autem major est
numerus temporum, quibus obliviscimur Domini,
tanto major poena peccati, quod nec longitudine saeculorum
potuerit edomari.</p>
<p> <hi>
            <note>(Vers. 33, 34.)</note> Quid niteris ostendere viam tuam
bonam ad quaerendam dilectionem, quae insuper et malitias
tuas docuisti vias tuas: et in alis tuis</hi> (sive <hi>in
manibus) inventus est sanguis animarum pauperum et
innocentium. Non in fossis</hi> (sive <hi>foveis) inveni eos:
sed in omnibus istis</hi> (sive <hi>sub omni quercu</hi> ). Frustra,
inquit, te cupis verborum arte defendere, et quasi
<pb n="0698B"/>
bona ostendere opera tua ut merearis dilectionem:
quae insuper etiam alios docuisti vias tuas, et exemplum
fuisti omnibus malorum operum, et in alis
<note><hi>Al.</hi> malis</note> quippe, sive in manibus tuis, inventus
est sanguis innocentium, quos idolis immolasti, sive
quorum animas perdidisti sacrificiorum similitudine. <hi>Pauperes,</hi> 
 de Hebraico posuimus, qui in Septuaginta
non habentur. Hos autem, inquit, pauperes et innocentes,
non inveni in foveis interfectos, quod solet
plerumque accidere latronum insidiis: sed in omnibus
quae supra memoravi, sive sub <hi>quercu,</hi> quae Hebraice
dicitur ELLA ( ): quae quidem et <hi>ista</hi> significat;
ut sit sensus: In omnibus istis, sive sub
quercu, atque terebintho, sub cujus umbra et frondibus
quasi in amoenis locis idololatriae sceleribus
<pb n="0698C"/>
fruebaris.</p>
<p> <hi>
            <note>(Vers. 35, 36.)</note> Et dixisti: Absque peccato et innocens
ego sum: et propterea avertatur furor tuus a me.
Ecce ego judicio contendam tecum, eo quod dixeris, Non
peccavi: quam vilis es facta nimis</hi> (sive <hi>quomodo
comtempsisti nimis</hi> ) <emph>856</emph> <hi>iterans vias tuas.</hi> His utendum
est adversus eos qui nolunt sua peccata cognoscere:
sed in tempore afflictionis et angustiae dicunt
se injuste sustinere quae sustinent: magisque provocant
iram Dei, dum alterum, majusque peccatum
sit, non lugere quod fecerint, sed vanas excusationes
obtendere peccatorum. <hi>Judicio,</hi> inquit, <hi>contendam
tecum pro eo quod dixeris, Non peccavi:</hi> quasi
majus quippiam sit hoc peccatum, aliud habere in
conscientia, aliud in sermone proferre. Audiat nova
<pb n="0698D"/>
ex veteri haeresis, iram Dei esse vel maximam, nolle
peccatum confiteri humiliter; sed impudenter jactare
justitiam:</p>
<p> <hi>
            <note>(Vers. 37.)</note> Et ab Aegypto confunderis, sicut confusa
es ab Assur: nam et ab ista egredieris, et manus tuae
erunt super caput tuum: quoniam contrivit Dominus
confidentiam</hi> (sive <hi>spem) tuam, et nihil in ea habebis
prosperum.</hi> Ut Aegyptiorum impetum declinarent,
confugiebant ad Assyrios, quorum cassum fuit praesidium,
<pb n="0699A"/>
victos enim eos ab Aegyptiis legimus. Rursum
ut iram Assyrii fugerent, Aegyptiorum adjutorio
 utebantur; quos ab Assyriis superatos, narrat historia.
Increpantur ergo, quod omissa spe in Dominum,
hominum utantur auxilio, quod omne contritum
est et ita subversum, ut nihil in eo utilitatis valeant
reperire. Unde ait: <hi>Et ab ista egredieris,</hi> hoc
est, ab Aegypto, sicut egressa es ab Assyriis; <hi>et manus
tuae erunt super caput tuum,</hi> lugebisque te frustra
ab Aegyptiis exspectasse praesidium. Recordemur historiae
quando ab Amnon fratre sceleratissimo corrupta
Thamar et violata, supra caput sparsum cinere
manus posuerit, et ita reversa sit in domum suam <note>(II Reg. XIII)</note>.</p>
<p> <hi>
            <note>(Cap. III.--Vers. 1.)</note> Vulgo dicitur</hi> (pro quo LXX
<pb n="0699B"/>
 <hi>tantum dicitur</hi> transtulerunt). <hi>Si demiserit vir uxorem
suam, et recedens ab eo duxerit virum alterum:
numquid revertetur ad eam ultra? numquid non polluta
et contaminata erit mulier illa?</hi> (sive <hi>terra illa?) et tu
fornicata es cum amatoribus multis</hi> <note>(sive pastoribus.)</note><hi></hi> 
Verbum enim REIM ( ), quod quatuor litteris
scribitur RES, AIN, JOD, MEM, et <hi>amatores,</hi> et <hi>pastores</hi> 
utrumque significat. Et si legamus REIM, <hi>amatores</hi> significat:
si ROIM, <hi>pastores.</hi> </p>
<p> <hi>Tamen revertere ad me, dicit Dominus</hi> <emph>857</emph> 
(sive <hi>revertebaris ad me, dicit Dominus</hi> ). In Hebraeo
etiam post fornicationem suscipit poenitentem,
et hortatur ut revertatur ad se. In LXX vero,
non provocat ad poenitentiam, sed arguit impudentiam
meretricis, quod post adulterium reverti audeat
<pb n="0699C"/>
ad maritum. Quodque ait: <hi>et contaminata erit
mulier illa,</hi> pro quo in Hebraico legimus <hi>terram,</hi> relinquit
exemplum, et manifestius de terra loquitur
Israel, quae adulterae mulieri comparatur. Utamur
hoc testimonio adversus eos qui fidem Domini relinquentes,
et haereticorum erroribus praepediti, post
multas fornicationes et deceptiones animarum, simulant
se reverti ad pristinam veritatem: non ut
deponant venena pectoris, sed ut caeteris insinuent.</p>
<p> <hi>
            <note>(Vers. 2.)</note> Leva oculos tuos in directum, et vide ubi
non prostrata sis. In viis sedebas exspectans eos quasi
latro in solitudine</hi> (sive <hi>quasi cornix deserta</hi> ).
Pro latrone, sive <note><hi>Al.</hi> et</note> cornice, in Hebraeo scriptum
est ARABE  , quod potest et <hi>Arabas</hi> significare,
<pb n="0699D"/>
quae gens latrociniis dedita, usque hodie
incursat terminos Palaestinae, et descendentibus de
Jerusalem in Jericho obsidet vias: cujus rei et Dominus
in Evangelio recordatur <note>(Luc. X)</note>. Eleva igitur
<pb n="0700A"/>
oculos tuos, o Jerusalem, et huc illucque circumspice,
et vide ubi non fornicatione prostrata
sis. Quomodo enim latrones solent ad vesperam et
in desertis locis viatoribus insidias tendere: sic tu
juxta fornicariam Proverbiorum, sedebas in viis ad
vesperam, ut concubitu tuo animas interficeres fornicantium <note>(Prov. VII)</note>:
propter quod universa terra
polluta est in fornicationibus tuis <note>(Eccles. IX)</note>. Significanterque
juxta anagogen his qui haereticos errores
deserere se promittunt, praecipitur ut levent
oculos in directum. Nisi enim recta videre ceperint,
pravitatem pristinam damnare non possunt.</p>
<p> <hi>
            <note>(Vers. 2, 3.)</note> Et polluisti</hi> (sive <hi>interfecisti) terram
fornicationibus tuis, et in malis tuis [Al. in malitiis]:
quamobrem prohibitae sunt stillae pluviarum, et serotinus
<pb n="0700B"/>
imber non fuit</hi> (sive <hi>et habuisti pastores multos in offensionem
tui</hi> ). Interfecta est terra, sive polluta,
propter interfectionem eorum, qui idololatriae fornicatione
perierunt. Unde ablata est omnium benedictio
rerum, ut paterentur siccitatem sermonis Dei.
Sive habuit pastores, per quos offenderet Deum; ut
qui magistri esse debuerant, ut alios ab <emph>858</emph> errore
prohiberent, auctores impietatis exstiterint.</p>
<p> <hi>Frons mulieris meretricis facta est tibi, noluisti erubescere.</hi> LXX: <hi>Facies meretricis facta est tibi: sine
rubore facta es ad omnes.</hi> Quia supra <note>(Ad cap. II, 35)</note> 
dixerat: <hi>Non peccavi,</hi> et magis peccaverat sua scelera
denegando: idcirco nunc arguit quasi mulierem
procacem et nimiae impudentiae: ut non ad unum et
alterum procaci vultu feratur, sed nullum erubescat.
<pb n="0700C"/>
Utamur hoc sermone adversum haereticorum
conciliabulum, qui in suis erroribus gloriantur.</p>
<p> <hi>
            <note>(Vers. 4, 5.)</note> Ergo saltem amodo voca me, Pater meus,
dux virginitatis meae es tu: numquid irasceris in perpetuum,
aut perseverabis in finem?</hi> Erubescant haeretici
qui nolunt ad meliora converti, nec regredi
ad Patrem Creatorem suum, et audiant: <hi>Saltem amodo
voca me, Pater meus dux virginitatis meae es tu.</hi> 
Ipse despondit animam vestram amplexibus suis, et
docet quomodo orare debeat, et agere poenitentiam.
Quanto autem ille clementior, qui salutis post fornicationem
ostendit viam: tanto miserior meretrix,
quae non vult post vulnera recipere sanitatem.</p>
<p> <hi>Ecce locuta es, et fecisti mala, et potuisti.</hi> Pro
verbis poenitentiae, verbis superbiae blasphemasti:
<pb n="0700D"/>
et implesti cogitationem tuam malam, et ostendisti
contra virum fortitudinem tuam, ut possis facere
quod sermone tractasti.</p>
<p> <hi>
            <note>(Vers. 6 seqq.)</note> Et dixit Dominus ad me in diebus Josiae
<pb n="0701A"/>
regis: Numquid vidisti, quae fecerit aversatrix Israel?
Abiit sibimel super omnem montem excelsum, et subter
omne lignum frondosum, et fornicata est ibi. Et dixi,
quum fecisset haec omnia: Ad me convertere, et non est
reversa. Et vidit praevaricatrix soror ejus Judu, quia
pro eo, quod moechata est aversatrix Israel, dimisissem
eam, et dedissem ei libellum repudii, et non timuit
praevaricatrix Juda soror ejus, sed abiit et fornicata
est etiam ipsa, et facilitate fornicationis suae contaminavit
terram, et moechata est cum lapide et ligno: et
in omnibus his non est reversa ad me praevaricatrix
soror ejus Juda in toto corde suo, sed in mendacio, ait
Dominus.</hi> Aliorum tormenta, aliorum remedia sunt.
Cumque punitur homicida, recipit quidem ipse quod
fecit; sed alii deterrentur a scelere. Decem igitur
<pb n="0701B"/>
tribubus, quae appellabantur <emph>859</emph> Israel, captis ab
Assyriis, Mediamque translatis <note>(IV. Reg. XVII)</note>, duae
tribus Juda et Benjamin, quae debuerant similia formidare,
et tota ad Deum mente converti, vicerunt
decem tribuum scelera: et intantum idola sunt secutae,
ut in Templo Dei statuam Baal ponerent, quae
in Ezechiel vocatur idolum, ad zelum et aemulationem
Domini collocatum <note>(Ezech. VIII)</note>. Loquitur autem
sub figura duarum sororum, quia de una sunt
Abraham, Isaac, et Jacob stirpe generatae, et priorem
aversatricem, sequentem praevaricatricem vocat.
Illa enim Deum penitus aversata est, statim
adoratis in Dan et Bethel vitulis aureis. Ista autem,
apud quam erat Templum et veri Dei religio, imitatione
germanae, paulatim recessit a Domino <hi>(III
<pb n="0701C"/>
Reg. XII)</hi>. Et idcirco praevaricatrix dicitur. Secundum
anagogen autem de haereticis prophetia est:
qui falsi nominis scientiam dum se arbitrantur haeretica
subtilitate seclari, ascendunt mentem superbiae:
et carnis hujus voluptatibus deliniti, sub omni
ligno frondoso et amoeno exponunt fornicationem
suam. Qui cum tradantur diabolo in interitum carnis,
frequenter evenit, ut domus Juda, id est, <hi>confessionis</hi> 
et verae fidei, nequaquam terreatur exemplo,
sed multo majora committat; et facilitate fornicationis
suae contaminet terram Ecclesiae, moechetur
cum lapide et ligno, ea sequens dogmata, quae adversaria
Deo sunt. Sin autem ecclesiasticus vir corrigere
voluerit errantem, et putridas resecare carnes,
et ad poenitentiam retrahere eos qui secuti fuerint
<pb n="0701D"/>
falsitatem: ac nihilominus illi sub specie Ecclesiasticae
veritatis antiquum sequantur errorem, dici
potest de his: <hi>In omnibus his non est reversa ad me
praevaricatrix soror ejus Juda in toto corde suo, sed
in mendacio.</hi> Fit autem haec prophetia Josiae temporibus,
regis justi, sub quo Jeremias exorsus est prophetare.</p>
<p> <hi>
            <note>(Vers. 11.)</note> Et dixit Dominus ad me: Justificavit
<pb n="0702A"/>
animam suam aversatrix Israel comparatione praevaricatricis
Juda.</hi> Justior, inquit, est Israel comparatione
Judae: quia illa statim in principio periit,
haec illius cruciatibus potuit emendari. Attendat
nova ex veteri haeresis, quod Israel comparatione
 Judae justificata dicatur. Nec mirum hoc de
unius gentis sororibus, cum Sodoma quoque collatione
Jerusalem, justitiae nomen accipiat, dicente
Domino per Ezechiel: <hi>Justificata est Sodoma ex te <note>(Ezech. XVI, 55)</note>
          </hi>:
et publicanus Pharisaei comparatione
fit justus <note>(Luc. XVIII)</note>.</p>
<p> <note>(Vers. 12. seqq.)</note> <emph>860</emph> <hi>Vade, et clama</hi> (sive <hi>lege)
sermones istos contra Aquilonem, et dices: Revertere,
aversatrix Israel, dicit Dominus, et non avertam</hi> (sive <hi>firmabo) faciem meam a vobis</hi> 
 (sive <hi>super vos), quia
<pb n="0702B"/>
sanctus</hi> (sive <hi>misericors) ego sum, dicit Dominus, et
non irascar in perpetuum. Verumtamen scito iniquitatem
tuam, quia in Dominum Deum tuum praevaricata
es</hi> (sive <hi>impie egisti), et dispersisti</hi> (sive <hi>effudisti) vias
tuas alienis sub omni ligno frondoso, et vocem meam
non audisti, ait Dominus.</hi> Verbum Hebraicum CARATH
( ), et <hi>voca,</hi> et <hi>clama,</hi> et <hi>lege</hi> significat.
Unde Aquila et Symmachus, <hi>clamita:</hi> LXX et Theodotio <hi>lege,</hi> 
 interpretati sunt. Ad Aquilonem autem
et contra Babylonem atque Assyrios sermo dirigitur,
ad decem et duas tribus: et earum reversio
praedicatur. <hi>Et non avertam faciem meam,</hi> inquit, <hi>a
vobis;</hi> sive <hi>non firmabo faciem meam contra vos,</hi> ut
nequaquam vos austeritate judicii, sed vultu misericordiae
suscipiam. Sanctus enim et misericors
<pb n="0702C"/>
sum, ut non recorder ultra iniquitatis vestrae, nec
meminerim quod a Domino recessistis, et pro illo
vos idola delectarint, et fornicatae sitis sub omni
ligno umbroso atque frondoso. Quod quidem ad haereticos
et in Ecclesia negligentes dici potest, qui
quotidie per ecclesiasticos viros ad poenitentiam
provocantur: et quibus proprie aptari potest, <hi>Et vocem
meam non audistis.</hi> Omnis autem haereticus habitat
in Aquilone, et calorem fidei perdidit, nec
audire potest illud Apostoli: <hi>Spiritu ferventes <note>(Rom.
XII, 11)</note>
          </hi>. Et quia se voluptatibus tradidit, recessit a
Domino, et dispersit vias suas alienis dogmatibus,
et voluptatem secutus est. Nulla enim haeresis nisi
propter gulam ventremque construitur, ut seducat
mulierculas oneratas peccatis, semper discentes et
<pb n="0702D"/>
numquam ad scientiam veritatis pervenientes <note>(II
Tim. III)</note>, de quibus vere dicitur: <hi>Qui devorant populum
meum velut escam panis <note>(Psal. XIII, 8)</note>
          </hi>: et quos
Christus notat, <hi>devorantes domos viduarum <note>(Matth.
XII)</note>
          </hi>. Cumque, inquit, misertus tui fuero, ne justum
esse te putes: sed memento iniquitatis tuae semper,
et scito quia in Dominum fornicatus sis: et superbiae
[ <hi>Vict.</hi> Superba] colla demitte, ut qui offendisti
<pb n="0703A"/>
Dominum per arrogantiam, placeas per humilitatem.
Illi autem quod supra diximus: <hi>Et non firmabo faciem
meam super vos,</hi> illud propheticum convenit: <hi>Averte faciem tuam a peccatis meis, et omnes iniquitates
meas dele 
 <note>(Psal. L, 11)</note>
          </hi>.</p>
<p> <hi>
            <note>(Vers. 14 seqq.)</note> Convertimini ad me, filii revertentes</hi> 
(sive <hi>vagi et recedentes) dicit Dominus: quia</hi> <emph>861</emph> 
 <hi>ego vir vester</hi> (sive <hi>dominator vestri), et assumam
vos, unum de civitate, et duos de cognatione,
et introducam vos in Sion, et dabo vobis pastores juxta
cor meum, et pascent vos scientia et doctrina. Cumque
multiplicati fueritis et creveritis in terra, in diebus
illis, ait Dominus, non dicent ultra, arca pacti</hi> (vel <hi>Testamenti) Domini: neque ascendet super cor, nec
recordabuntur illius, nec visitabitur, nec fiet ultra.</hi> 
 Judaei
<pb n="0703B"/>
impletum hoc putant post reversionem ex Babylone
sub Cyro rege Persarum, et Zorobabel filio
Salathiel <note>(Isa. I)</note>, etiam si non omnes reversi sunt,
hoc significari: <hi>assumat unum de civitate et duos de
cognatione.</hi> Sed melius in adventu Christi, quando
reliquiae salvae factae sunt, dicente et exponente Apostolo: <hi>Nisi Dominus sabaoth reliquisset nobis semen,
quasi Sodoma essemus et similes Gomorrhae fuissemus <note>(Rom. IX, 29)</note>
          </hi>,
tunc introducti sunt in Sion,
de qua scriptum est: <hi>Gloriosa dicta sunt de te, civitas
Dei <note>(Psal. LXXXVI, 2)</note>
          </hi>. Et dati sunt pastores juxta
cor ejus, Apostoli et Apostolici viri, et parunt credentium
multitudinem, non Judaicis in caeremoniis,
sed in scientia Christi atque doctrina, et in toto orbe
praedicatione Evangelii seminata, nequaquam in
<pb n="0703C"/>
arca Domini, quae custos fuit legis Mosaicae, habebunt
fiduciam; sed ipsi erunt templum Dei: nec
juxta errantes Nazaraeos, abolitis sacrificiis inservient,
sed spiritualem cultum sectabuntur. Alii vero
hoc in fine temporum intelligunt, quando subintrante
plenitudine gentium omnis Israel salvus fiet <note>(Rom. XI)</note>.</p>
<p> <hi>
            <note>(Vers. 17.)</note> In tempore illo vocabunt Jerusalem solium
Domini, et congregabuntur ad eam omnes gentes
in nomine Domini in Jerusalem, et non ambulabunt
post pravitatem cordis sui pessimi.</hi> Nequaquam Dominus
sedebit super arcam Testamenti et Cherubim,
cui prius ab illo populo dicebatur: <hi>Qui sedes
super Cherubim, manifestare <note>(Psal. LXXIX, 2)</note>
          </hi>: sed
omnes perfecta mente credentes, erunt thronus
<pb n="0703D"/>
Dei. Vel certe melius totum de Ecclesia intelligendum:
quando congregantur omnes gentes in nomine
Domini in Jerusalem, in qua est visio pacis: et nequaquam
ambulant post pravitatem cordis sui pessimi,
ut faciant quae desiderant, nec suos sequuntur
errores; sed dicunt cum Propheta: <hi>Adhaesit anima
mea post te: me suscepit dextera tua <note>(Psal. LXII, 9)</note>
          </hi>.</p>
<p> <hi>
            <note>(Vers. 18.)</note> In diebus illis ibit domus Juda ad domum
<pb n="0704A"/>
Israel et venient simul de terra Aquilonis ad
terram quam dedi patribus vestris.</hi> Hoc <emph>862</emph> proprie
in Christi completur adventu, quando de duodecim
simul tribubus Evangelio crediderunt, relinquentes
terram Aquilonis durissimi frigoris: et a diaboli
imperio recedentes, tunc receperunt terram repromissionis,
quam pollicitus fuerat patribus eorum,
Abraham, Isaac, et Jacob. Edidi nuper libellum
parvum de terra repromissionis.</p>
<p> <hi>
            <note>(Vers. 19.)</note> Ego autem dixi: Quomodo ponam te in 
 filios, et tribuam tibi terram desiderabilem, haereditatem
praeclaram, exercituum gentium? Et dixi, patrem
vocabis me, et post me ingredi non cessabis.</hi> Pro <hi>haereditate
praeclara, exercituum gentium,</hi> quam Septuaginta
transtulerunt, <hi>haereditatem nominatam Dei
<pb n="0704B"/>
omnipotentis gentium,</hi> Theodotio significantius transtulit, <hi>haereditatem inclytam fortitudinis robustissimi
gentium,</hi> 
 Christum significans, qui ductor et Dominus
est universarum gentium, suo nomini passionique
credentium. Ipse dixit ad Israel: <hi>Patrem vocabis me.</hi> 
Et: <hi>Qui credit in me, credit in Patrem <note>(Joan. II, 19)</note>
          </hi>.
Ipse pollicitus est: <hi>Ponam te in filios:</hi> in numero
scilicet filiorum meorum, qui mihi de gentium
populo crediderunt; et quibus dedi terram desiderabilem.
Quotquot enim receperunt eum, dedit eis
potestatem ut filii Dei fiant <note>(Joan. I)</note>.</p>
<p> <hi>
            <note>(Vers. 20.)</note> Sed quomodo si contemnat mulier amatorem
suum: sic contempsit me domus Israel, dicit
Dominus.</hi> Christi vox est juxta populum Judaeorum,
cui dixerat: <hi>Ponam te in filios: et dabo tibi terram desiderabilem:
<pb n="0704C"/>
et patrem vocabis me, et post me ingredi
non cessabis.</hi> Quomodo, inquit, mulier contemnit,
non virum, sed amatorem, si semel commixta fuerit,
cernens eum suae libidini servientem, et in se mutatam
esse legem naturae, per quam viro quondam
subjecta fuerat, dicente Domino: <hi>Et ad te conversio
ejus:</hi> sic domus Israel, id est, populus Judaeorum
contempsit Dominum Salvatorem in perniciem
suam.</p>
<p> <hi>
            <note>(Vers. 21, 22.)</note> Vox in viis</hi> (sive <hi>in labiis) audita
est, ploratus et ululatus filiorum Israel, quoniam iniquam
fecerunt viam suam, obliti sunt Domini Dei sui.
Convertimini, filii revertentes, et sanabo aversiones</hi> 
(sive <hi>contritiones) vestras:</hi> pro quo Symmachus
transtulit, <hi>conversiones.</hi> Libenter Deus suscipit poenitentes,
<pb n="0704D"/>
et occurrit filio inopia et squalore confecto,
statimque induit pristinis vestibus, et reddit gloriam
revertenti: ita dumtaxat ut revertatur in ploratu et
ululatu. Suo enim vitio fecit iniquam <emph>863</emph> viam
suam, et oblitus est Domini Dei et Patris sui, ad
quos prophetali sermone loquitur: <hi>Convertimini, filii
revertentes.</hi> Quos idcirco filios voco, quia intellectis
peccatis vestris, in ploratu atque ululatu revertimini
<pb n="0705A"/>
ad parentem. Cumque vos, ait, reversi fueritis ad
Dominum, sanabit omnes contritiones vestras, sive
aversiones, quibus a Domino recesseratis, vel certe
conversiones. Quamvis enim propria voluntate ad
Dominum revertamur: tamen nisi ille nos traxerit,
et cupiditatem nostram suo roboraverit praesidio,
salvi esse non poterimus. Intelligamus hoc et de
Judaeorum populo ad Dominum revertente: et de
haereticis qui Dominum dereliquerunt.</p>
<p> <hi>
            <note>(Vers. 23.)</note> Ecce nos venimus ad te: tu enim es Dominus
Deus noster. Vere mendaces erant colles, et
multitudo</hi> (sive <hi>fortitudo) montium: vere in Domino
Deo nostro salus Israel.</hi> Dicat hoc poenitens, et omnem
superbiam derelinquens, et multitudinem sive
altitudinem montium et collium, per quam superbiebat
<pb n="0705B"/>
contra Deum: et humilitate prostratus loquatur: <hi>Vere in Domino Deo nostro salus Israel.</hi> </p>
<p> <hi>
            <note>(Vers. 24.)</note> Confusio comedit laborem patrum nostrorum
ab adolescentia nostra: greges eorum et
armenta eorum, filios et filias eorum.</hi> Omnes haereticorum
labores, de quibus scriptum est, <hi>Defecerunt
scrutantes scrutinio <note>(Psal. LXIII, 7)</note>
          </hi>, ab adolescentia
eorum quos deceperant, filios et filias eorum, qui in
haeresi profecerant, vel tantum luxuria tenebantur,
oppressit nostra confusio. Unde inferunt:</p>
<p> <hi>
            <note>(Vers. 25.)</note> Dormiemus in confusione nostra, et operiet
nos ignominia nostra: quoniam Deo nostro peccavimus
nos, et patres nostri ab adolescentia nostra
usque in hanc diem: et non audivimus vocem Domini
Dei nostri.</hi> Hoc loquatur Israel, qui suum Dominum
<pb n="0705C"/>
non audivit: hoc omnis haereticus qui agit poenitentiam;
et tamen pars salutis est, sua confiteri et
nosse peccata. <hi>Dic,</hi> inquit, <hi>tu prius iniquitates tuas:
ut justificeris <note>(Isai. XLIII, 26)</note>
          </hi>. Vere enim Israel
dimisit Christum Dominum Deum suum, et in eum
peccavit, non solum eo tempore quando visus est in
carne, sed et ante adventum illius. Unde dicunt, <hi>nos et patres nostri ab adolescentia nostra usque ad
hanc diem, et non audivimus vocem Dei nostri,</hi> 
 qui
nostris patribus loquebatur: <hi>Si crederetis Moysi,
crederetis et mihi: de me enim ille scripsit <note>(Joan.
V, 46)</note>
          </hi>.</p>
<p> <hi>
            <note>(Cap. IV.--Vers. 1.)</note> Si reverteris, Israel, ait
Dominus, ad me convertere.</hi> Pro quo LXX transtulerunt: <emph>864</emph> 
 <hi>Si conversus fuerit Israel, ait Dominus,
<pb n="0705D"/>
ad me convertetur.</hi> Et est sensus, si ad me fuerit reversus,
revertetur de captivitate. Sive aliter: cum
obtulerit quod habet: <hi>Qui enim habet, dabitur ei:
qui autem non habet, etiam id quod videtur habere
auferetur ab eo <note>(Matth. XXV, 29)</note>
          </hi>. Porro juxta Hebraicum
hic sensus est: Si reverteris ad me, Israel, et
semel salutem desiderans, peccasse te dicis, et vocem
Domini Dei tui non audisse, plene convertere,
et crede quem negasti, et tunc erit plena conversio.</p>
<p>
          <pb n="0706A"/> <hi>Si abstuleris offendicula tua a facie mea, non com
moveberis.</hi> Quando <note><hi>Al.</hi> quomodo ergo</note> movemur et
dicimus: <hi>Mei autem pene moti sunt pedes <note>(Ps. LXXII, 2)</note>
          </hi>,
non imbecillitate naturae hoc patimur, sed quia ponimus
offendicula, et idola nostra contra Dominum.</p>
<p> <hi>
            <note>(Vers. 2.)</note> Et jurabis, Vivit Dominus in veritate et
in judicio et in justitia: et benedicent eum gentes,
ipsumque laudabunt.</hi> Et quomodo Evangelium jurare
nos prohibet? Sed hic <note>(Matth. V)</note>, <hi>jurabis,</hi> pro confessione
dicitur, et ad condemnationem idolorum, per
quae jurabat Israel. Denique auferuntur offendicula, et
jurat per Dominum. Quodque dicitur: <hi>Vivit Dominus,</hi> 
in Testamento veteri jusjurandum est, ad condemnationem
mortuorum, per quos jurat omnis
idololatra. Simulque animadvertendum quod jusjurandum
<pb n="0706B"/>
hos habeat comites, veritatem, judicium
atque justitiam: si ista defuerint, nequaquam erit
juramentum, sed perjurium. Cumque, ait, hoc fecerit
Israel, et per Apostolos magister fuerit gentium,
tunc benedicent sive benedicentur in eo omnes
gentes, et ipsum laudabunt quod salus processerit
ex Israel.</p>
<p> <hi>
            <note>(Vers. 3 seqq.)</note> Haec enim dicit Dominus viro Juda
et Jerusalem: Novate vobis novale, et nolite serere super
spinas: circumcidimini Domino, et auferte praeputia cordium
vestrorum, viri Juda et habitatores Jerusalem: ne
forte egrediatur ut ignis indignatio mea, et succendatur,
et non sit qui exstinguat, propter malitiam cogitationum</hi> 
(sive <hi>adinventionum) vestrarum.</hi> Pro eo quod
nos diximus, <hi>circumcidimini Domino, et auferte praeputia
<pb n="0706C"/>
cordium vestrorum,</hi> Symmachus posuit, <hi>purificamini
Domino, et auferte malitias cordium vestrorum:</hi> 
circumcisionem, emundationem, et praeputia, vitium
intelligens. Hoc autem praecipitur viris Juda et Jerusalem,
qui veram sectantur fidem, et habitant in Ecclesia,
ut non seminent super spinas quas Evangelicus
sermo significat, quae suffocent sementem <emph>865</emph> Dei,
sed prius novale faciant et omnes suffodiant vepres,
sentesque auferant: ut munda semina munda arva
suscipiant. Hoc est quod in alio loco dicitur: <hi>Ne miseritis
margaritas vestras ante porcos, et ne detis sanctum
canibus <note>(Matth. VII, 6)</note>
          </hi>. Quomodo enim potest
Dei audire sermonem et concipere semina et fructum
facere, cujus animus aerumnis mundi plenus est?
Quodque sequitur: <hi>Circumcidimini Domino, et auferte
<pb n="0706D"/>
praeputia cordium vestrorum,</hi> nulli alii praecipitur, nisi
viro Juda et habitatoribus Jerusalem, ut deserant occidentem
litteram, et sequantur spiritum vivificantem.
Si enim hoc, inquit, non feceritis, egredietur ut
ignis indignatio mea, et succendetur, et non erit qui
exstinguat. Ideo autem monet et ante praedicit, ne
facere compellatur: quod et in Ninivitis probamus,
quibus praedicta sententia est, ut imminentem furorem
poenitentia declinarent. Omnia autem haec mala
<pb n="0707A"/>
venient propter malitiam cogitationum, sive adinventionum
vestrarum <note><hi>Al.</hi> nostrarum</note>. Ubi sunt qui
in cogitationibus dicunt non esse peccatum, cum omnia
vitia juxta Evangelicam veritatem de corde procedant <note>(Matth. XV)</note> 
?</p>
<p> <hi>
            <note>(Vers. 5, 6.)</note> Annuntiate in Juda, et Jerusalem auditum
facite, loquimini: canite tuba in terra, clamate
fortiter, et dicite: Congregamini, et ingrediamur civitates
munitas.</hi> Hoc audiat Juda, hoc Jerusalem, in
qua confessio fidei est, et in qua pax Christi habitat,
et cui per Isaiam dictum est: <hi>In montem excelsum
ascende tu qui evangelizas Sion. Eleva vocem
tuam qui evangelizas Jerusalem <note>(Isai. XL, 9)</note>
          </hi>: clamet
fortiter, et ita praecipiat: <hi>Ingrediamur civitates munitas.</hi> 
Haereticorum bella consurgunt: Christi munimenta
<pb n="0707B"/>
nos teneant. Levate crucis signam in specula,
sublimitate [ <hi>At.</hi> sublimitatis] Ecclesiae. Confortamini
qui timetis, nolite stare, sed ad Christi auxilium currite.
Malum, inquit, ego adduco ab Aquilone et contritionem
magnam, verum Nabuchodonosor, qui idcirco
in mundo isto a me esse permittitur, ut vestra
fortitudo et victoria comprobetur.</p>
<p> <hi>
            <note>(Vers. 7.)</note> Ascendit leo de cubili suo, et praedo gentium
se levavit: egressus est de foco suo, ut ponat terram
tuam in solitudinem</hi> [Vulg. <hi>desolationem]. Civitates
tuae vastabuntur remanentes absque habitatore.</hi> Iste est,
ut diximus, verus Nabuchodonosor, de quo et beatus
Petrus Apostolus loquitur: <hi>Adversarius noster
diabolus quasi leo rugiens circuit quaerens quem devoret <note>(I Petr. V, 8)</note>
          </hi>.
Ascendit autem vel de abyssis <emph>866</emph> 
<pb n="0707C"/>
in quas religandus est, et ne mittatur exorat: et praedo
sive vastator gentium se elevavit, de quo dictum est: <hi>Omnium inimicorum suorum dominabitur 
 <note>(Ps. IX. 5)</note>
          </hi>,
et qui gloriatur in conspectu Domini: <hi>Circuivi omnem
terram, et conculcavi eam <note>(Job. II, 2)</note>
          </hi>. Quis est enim
quem diaboli venena non tangant, nisi ille solus qui
potest dicere: <hi>Ecce venit princeps mundi istius, et invenit
in me nihil <note>(Joan. XIV, 30)</note>
          </hi>? Iste crebro ponit
omnem terram Ecclesiae in solitudinem, ut egressi de
Ecclesia pugnent contra Ecclesiam. De quibus loquitur
Joannes Evangelista: <hi>Ex nobis exierunt; sed
non fuerunt ex nobis: si enim fuissent ex nobis, permansissent
utique nobiscum <note>(I Joan. II, 19)</note>
          </hi>. Civitates vastantur
terrae Judaeae, et haereticorum florent conciliabula.
Si quis ergo fautor et auctor est perversorum
<pb n="0707D"/>
dogmatum, hoc dici potest: <hi>Ascendit leo de cubili
suo, et praedo gentium se levavit,</hi> et reliqua.</p>
<p> <hi>
            <note>(Vers. 8.)</note> Super hoc accingite vos ciliciis: plangite
et ululat, quia non est aversa ira furoris Domini a
nobis,</hi> sive ut Septuaginta transtulerunt, <hi>a vobis.</hi> 
Aliter leonem et saevissimam bestiam vitare non
possumus, nisi agamus poenitentiam, et ad Dominum
convertamur, non solum mente, sed et opere.
Quamdiu enim ille vastat Ecclesiam et terram Juda,
et Jerusalem quoque populatur, Dei ira perspicua est.</p>
<p> <hi>
            <note>(Vers. 9.)</note> Et erit in die illa, dicit Dominus: peribit
<pb n="0708A"/>
cor regis, et cor principum, et obstupescent Sacerdotes,
et Prophetae consternabuntur.</hi> Vastante praedone Ecclesiam
Domini, et ira contra nos Domini permanente,
omne auxilium inutile erit. Peribit cor regis,
cujus cor debet esse in manu Dei, et cor principum,
qui putabantur esse sapientes. Stultam enim fecit
Deus sapientiam mundi, quia per illam non cognoverunt
Deum <note>(I Cor. I)</note>. Ipsi quoque sacerdotes, qui
legem Domini docere debuerant, et subjectos sibi
populos a leonis furore defendere, quodam stupore
infatuati, vertentur in amentiam: sic enim LXX
transtulerunt, pro <hi>stupore, excessum mentis</hi> exprimentes.
Et Prophetae consternabuntur, sive, ut Aquila
transtulit verbum Hebraicum IETHMAU ( ), <hi>amentes
erunt.</hi> Quis enim non insaniat, non perdat cor:
<pb n="0708B"/>
quando principes, et reges, et Sacerdotes, et Prophetas
quondam suos sub leone conspexerit?</p>
<p> <hi>
            <note>(Vers. 10.)</note> Et dixi: Heu, heu, heu: Domine Deus</hi> 
(pro quo LXX transtulerant: <hi>O Domine Deus), ergone
decepisti populum istum, et Jerusalem, dicens: Pax
erit vobis? Et ecce</hi> <emph>867</emph> <hi>pervenit gladius usque ad animam.</hi> 
Quia supra dixerat: In illo tempore vocabunt
Jerusalem solium Dei, et congregabuntur ad eam
omnes gentes in monte Domini in Jerusalem: et nunc
dicit: <hi>Peribit cor regis, et cor principum, et obstupescent
sacerdotes et prophetae consternabuntur,</hi> turbatur
Propheta, et in se Deum putat esse mentitum: nec
intelligit, illud multa post tempora repromissum, hoc
autem vicino futurum tempore, juxta quod et Apostolus
loquitur: <hi>Numquid repulit Deus populum suum?
<pb n="0708C"/>
Absit <note>(Rom. XI, 1)</note>
          </hi>. Pervenit autem usque ad animam
gladius, quando nihil vitale in anima reservatur.
Simulque et hoc ostendit, quod nisi gladius praecesserit,
qui defecet et purget animae vitia, pax et promissio
non sequatur.</p>
<p> <hi>
            <note>(Vers. 11, 12.)</note> In tempore illo dicetur populo huic
et Jerusalem: Ventus urens</hi> (sive <hi>roris) in viis quae sunt
in deserto. Viae filii populi mei: non ad ventilandum,
et non ad purgandum. Spiritus plenus ex his veniet mihi.</hi> 
Quando pervenerit gladius usque ad animam, et fuerit
area consummata: tunc ventus urens veniet de
deserto, qui non eam purget et ventilet, ut paleis
huc illucque dispersis, frumentum in horrea recondatur:
sed spiritus plenus, nequaquam populo, sed
mihi veniet, ut meum triticum dissipetur. Ventus et
<pb n="0708D"/>
spiritus eodem apud Hebraeos appellantur nomine
RUA ( ): et pro locorum qualitate, vel <hi>ventum,</hi> vel <hi>spiritum</hi> 
 debemus accipere. Alii hunc locum sic edisserunt,
ut postquam purgata fuerit area, reliquiae salvae
fiant. Unde et scriptum sit: Spiritus plenitudinis
veniet mihi, dicente Evangelista: <hi>Omnes ex plenitudine
ejus accepimus <note>(Joan. I, 16)</note>
          </hi>, et Spiritus sancti
gratiam sortiemur. Ventum autem urentem, juxta
historiam, accipe Nabuchodonosor, qui universa consumat.
Juxta tropologiam, adversariam potestatem,
quae veniens de deserto et de solitudine, ubi nullum
<pb n="0709A"/>
hospitium Dei est, Ecclesiam ejus conetur evertere.</p>
<p> <hi>Et nunc ego loquar judicia mea cum eis.</hi> <foreign xml:lang="greek">Ἀποσιώπησις</foreign>
est, juxta illud Virgilianum <note>(Aeneid. I)</note>:
<l>Quos ego . . . sed motos praestat componere fluctus.</l> 
Dicturus itaque prospera, retinet se, et tristibus jungit
tristia. Haec enim sunt judicia, quae cum populo
quondam suo loquitur Deus, ut sciant se juste sustinere
quae sustinent.</p>
<p> <hi>
            <note>(Vers. 13.)</note> Ecce quasi nubes ascendet, et quasi tempestas
currus ejus: velociores aquilis equi illius. Vae
nobis, quoniam vastati sumus.</hi> Ventura cernit praesentia:
et Babylonium describit exercitum: cujus curruum
rotarumque strepitus tempestati saevissimae <emph>868</emph> 
 comparatur, et equorum velocitas aquilis jungitur.
<pb n="0709B"/>
Quod cum Propheta dixisset, et quasi venientes
hostes digito demonstrasset, populus ingemiscit,
et nequaquam futura, sed facta jam sentit dicens: <hi>Vae nobis, quoniam vastati sumus.</hi> 
 Hoc idem refertur
ad Ecclesiam, quod quotidie veri Nabuchodonosor
nos impugnet exercitus, et currus Pharaonis, omnisque
ejus equitatus aquilarum impetum superet.
Quod si intelligat vir Ecclesiasticus, credens illi sententiae: <hi>Cum conversus ingemueris, tunc salvus eris,</hi> 
dicet: <hi>Vae nobis, quoniam vastati sumus <note>(Ezech. XXXIII,
11)</note>
          </hi>.</p>
<p> <hi>
            <note>(Vers. 14.)</note> Lava a malitia cor tuum, Jerusalem, ut
salva fias: usquequo morabuntur in te cogitationes
noxiae?</hi> Dicenti populo: <hi>Vae nobis, quoniam vastati sumus,</hi> 
respondet Propheta, immo per Prophetam
<pb n="0709C"/>
Deus: <hi>Lava a malitia cor tuum, Jerusalem,</hi> illa aqua
de qua et Isaias loquitur: <hi>Lavamini, mundi estote <note>(Isai. I, 16)</note>
          </hi>,
aqua baptismi salutaris, aqua poenitentiae.
Ad metropolim autem loquitur Judaeorum, ut per
urbem intelligantur populi: Usquequo iniquis cogitationibus
subjaces, quae procedunt de corde tuo?
Cor autem in Scripturis sanctis pro sensu et anima
debemus accipere.</p>
<p> <hi>
            <note>(Vers. 15.)</note> Vox enim annuntiantis a Dan, et notum
facientis idolum</hi> (vel <hi>dolorem) de monte Ephraim.</hi> Juxta
situm terrae Judaeae, divinus sermo nunc loquitur.
Dan enim tribus juxta montem Libanum et urbem
quae nunc dicitur, Paneas, Aquilonem respicit: unde
venturus est Nabuchodonosor. Idolum autem Bel, vel
dolorem vel iniquitatem de monte Ephraim venire
<pb n="0709D"/>
describit. Post tribum quippe Dan, succedit terra
Ephraim, per quam venitur Jerusalem. Dan interpretatur <hi>judicium:</hi> 
 Ephraim, <hi>ubertas.</hi> Veniet igitur
judicium Domini in terram delinquentem Domino,
cum omni ubertate supplicii.</p>
<p> <hi>
            <note>(Vers. 16, 17.)</note> Dicite gentibus: Ecce auditum est in
Jerusalem, custodes venire de terra longinqua et dederunt
super civitates Juda vocem suam: quasi custodes
agrorum facti sunt super eam in circuitu, quia me ad
iracundiam provocavit, ait Dominus.</hi> Vult omnes in
circuitu nationes Dei nosse sententiam: et flagellata
<pb n="0710A"/>
Jerusalem, cunctos recipere disciplinam. Celebri,
inquit, in Jerusalem sermone narratur, adversarios
venire de terra longinqua, et fremitum contra eam
surgere ululantis exercitus, qui tam diligenter obsideant
civitatem et claudant urbem munitionibus, ut
non tam adversarios putes esse, quam agrorum vinearumque
custodes. Hoc autem totum factum est,
non hostium viribus, sed culpa Jerusalem: quia
Deum ad iracundiam <emph>869</emph> provocavit. Si enim in
porcos non habent potestatem adversariae fortitudines,
quanto magis in homines, et homines quondam
civitatis Dei?</p>
<p> <hi>
            <note>(Vers. 18.)</note> Viae tuae, et cogitationes tuae fecerunt
haec tibi: ista malitia tua, quia amara</hi> [Vulg. addit <hi>quia], tetigit cor tuum.</hi> 
 Facit apostropham ad urbem
<pb n="0710B"/>
Jerusalem, quod viae illius et cogitationes, quibus et
opere, et sermone peccavit, fecerunt ei venire omnia,
quae evenerunt: malitiamque illius, quae per se
amara sit, fetigisse cor illius, et animae interna penetrasse.
Quidquid ergo nobis accidit, nostro accidit
vitio, qui dulcem Dominum in amaritudinem
vertimus, et cogimus saevire nolentem.</p>
<p> <hi>
            <note>(Vers. 19, 20.)</note> Ventrem meum, ventrem meum doleo:
sensus cordis mei turbati sunt in me: non tacebo,
quoniam vocem buccinae audivit anima mea, clamorem
praelii. Contritio super contritionem vocata est: et vastata
est omnis terra. Repente vastata sunt tabernacula
mea, subito pelles meae.</hi> Ubi nos juxta Symmachum
posuimus, <hi>turbati sunt,</hi> et in Hebraeo scriptum est,
HOMA ( ); Septuaginta et Theodotio posuerunt
<pb n="0710C"/> <foreign xml:lang="greek">μαιμάσσει</foreign>: 
quod verbum usque in praesentiarum
quid significet, ignoro. Aquila autem posuit <foreign xml:lang="greek">ὀχλίζει</foreign>
quod et ipsum <hi>tumultum</hi> sonat. Hoc de verbo dictum
sit, super quo scio apud plerosque magnum esse
certamen. Vox autem Prophetae, et per Prophetam
Dei loquentis inducitur: quod doleat super contritione
populi sui, et instar hominis viscera ejus interna
lacerentur. Quomodo et Salvator super Lazari
morte doluit <note>(Joan. XI)</note>: et planxit Jerusalem, ne celaret
dolorem silentio <note>(Luc. XIX)</note>: omnisque clangor
buccinae et fremitus praeliorum, illius turbat affectum,
dum mala cumulantur malis, et universa duarum
tribuum terra vastatur. Dum non putabam, inquit,
tabernacula quondam et pelles meae, Babylonio
exercitu furente, populata sunt: et in praedam
<pb n="0710D"/>
hostium mea quondam cessere hospitia. Loquitur
autem hoc idem Deus, quando seditionis <note><hi>Al.</hi> seditiones</note>
turbas atque discordias cernit in Ecclesia
et in conventiculis suis clamare perdicem [ <hi>Al.</hi> per
diem], et Dei requiem in bella converti. Unde sequitur:</p>
<p> <hi>
            <note>(Vers. 21.)</note> Usquequo videbo fugientes</hi> [Vulg. <hi>fugientem],
audiam vocem buccinae?</hi> Vel fugientes regem
Babylonium, vel fugientes me, et a meo servitio
recedentes.</p>
<p> <hi>
            <note>(Vers. 22.)</note> Quia stultus populus meus me non cognovit:
<pb n="0711A"/>
filii insipientes sunt et vecordes. Sapientes sunt
ut faciant mala: bene autem facere nescierunt.</hi> Causa
contritionis, vastitatis, <emph>870</emph> fugaeque et buccinae,
quia stultus factus est populus, non natura, sed studio
voluntatis. Ipsaque stultitia hinc probatur: quia
non cognoverunt Deum, et pro filiis sapientibus,
stulti filii facti sunt et vecordes. Quae enim major
potest esse stultitia, quam, cognoscente bove possessorem
suum, et asino praesepe Domini sui, Israel
Dominum non cognoscere, et praesentem contemnere
quem semper videre cupiebat? Quodque infertur: <hi>Sapientes sunt ut faciant mala: bene autem facere nescierunt,</hi> 
hic sapientia pro malitia accipienda est, juxta
quod et filii saeculi hujus sapientiores sunt filiis
lucis: et villicus iniquitatis quaedam sapienter fecisse
<pb n="0711B"/>
narratur <note>(Luc. XVI)</note>; et serpens in paradiso prudentior
cunctis bestiis legitur <note>(Gen. III)</note>. Illa est ergo
vera sapientia quae Dei timori jungitur. Alioquin ubi
insidiae sunt et tergiversatio, non sapientia, sed versutia
et calliditas appellanda est. Pro eo, quod nos
diximus, <hi>quia stultus populus meus me non cognovit,</hi> 
Septuaginta transtulerunt: <hi>quia principes populi mei
me non cognoverunt:</hi> ut magistrorum sit magis culpa
quam populi Dei scientiam non habentis.</p>
<p> <hi>
            <note>(Vers. 23 seqq.)</note> Aspexi terram, et ecce vacua erat
et nihili: et coelos, et non erat lux in eis. Vidi montes,
et ecce movebantur: et omnes colles conturbati sunt.
Intuitus sum, et non erat homo, et omne volatile coeli
recessit. Aspexi, et ecce Carmelus desertus, et omnes
urbes ejus destructae sunt a facie Domini, et a facie irae
<pb n="0711C"/>
furoris ejus.</hi> Propheta cernit in spiritu quae ventura
sunt, ut audiens populus terreatur, et, acta poenitentia,
nequaquam sustineat quae formidat. Vacua
terra est, habitatore deleto. Coeli non habent lumen,
terroris magnitudine, populo non vidente. Ipsi montes
et colles intuta habent latibula, et per <foreign xml:lang="greek">ὑπερβολὴν</foreign>
moveri videntur atque turbari. Intuitus est, et huc
illucque circumspexit, et ne avis quidem potuit inveniri.
Iram enim Dei et muta sentiunt elementa,
et irrationalia pertimescunt animantia. Hoc verum
esse, nunc totus orbis demonstrat, ut caesa hominum
multitudine, volatilia quoque, quae solent habitatores
sequi, abierint et perierint. Ipse quoque Carmelus
qui mari imminet magno, oleis consitus et
arbustis, vineisque condensus ad tantam veniet solitudinem,
<pb n="0711D"/>
ut eremi habeat vastitatem. Omnes quoque
urbes desertae fient, et universorum malorum
haec causa est, quod vitio populi delinquentis ira
Domini concitata sit. Quidquid <emph>871</emph> juxta historiam
de Jerusalem diximus et Judaea, referamus ad
Ecclesiam Dei, cum offenderit Deum, et vel vitiis
fuerit vel persecutione vastata, et ubi quondam erat
virtutum chorus atque laetitia, ibi peccatorum et
moerorum multitudo versetur.</p>
<p>
          <pb n="0712A"/> <hi>
            <note>(Vers. 27, 28.)</note> Haec enim dicit Dominus: Deserta
omnis terra, sed tamen consummationem non faciam:
lugebit terra et maerebunt coeli desuper, eo quod locutus
sim</hi> [Al. <hi>sum]. Cogitavi, et non poenituit me; nec aversus
sum ab eo.</hi> Mixta irae misericordia Dei, omnis
terra deseritur, sed non fit consummatio ut sint qui
intelligant clementiam ejus. Coelum quoque triste
videbitur desuper, et ipsa terra lugebit, eo quod
Domini sententia ad finem usque pervenerit, nec
poenituerit eum super his quae cogitaverit et locutus
sit. Poenitentia autem Dei dicitur, quando aufertur
praedicta sententia, et ira saeviens ad finem usque
non pervenit. Minatus est per Jonam: et impendentem
gladium lacrymarum et gemituum multitudo
superavit <note>(Joan. III)</note>.</p>
<p>
          <pb n="0712B"/> <hi>
            <note>(Vers. 29.)</note> A voce equitis, et mittentis sagittam</hi> 
(sive <hi>intendentis arcum) fugit omnis civitas</hi> (sive <hi>regio).
Ingressi sunt ardua, et ascenderunt rupes.</hi> Quodque
sequitur: <hi>Et ingressi sunt saltus,</hi> sive <hi>speluncas,</hi> 
a Septuaginta additum est. Describit autem sermo
divinus Babylonii furentis exercitum, quod a tremore
ejus cunctus populus dereliquerit civitatem, et
ardua quaeque conscenderit; et tamen iram Domini
non potuerit declinare. Quidquid autem, ut supra
diximus, in historia intelligitur contra Jerusalem,
refertur ad Ecclesiam, cum offenderit Deum, et tradita
fuerit adversariis, vel persecutionis tempore,
vel certe vitiis atque peccatis.</p>
<p> <hi>
            <note>(Vers. 30.)</note> Tu autem vastata quid facies?</hi> Pro <hi>vastata,</hi> 
quod Hebraice dicitur SADUD ( ), quod solus
<pb n="0712C"/>
interpretatus est Aquila, alii transtulerunt, <hi>miseram</hi> 
atque <hi>miserabilem,</hi> culpa sui, quae clementem offenderit
Deum. Denique sequitur:</p>
<p> <hi>Cum vestieris te coccino, et</hi> [Al. <hi>cum] ornata fueris
monili aureo, et pinxeris stibio oculos tuos, frustra
componeris: contempserunt te amatores tui: animam
tuam quaerent.</hi> Sub figura mulieris adulterae loquitur:
cum semel offenderis Deum, et quasi virum tuum
reliqueris Creatorem, frustra ornamenta perquiris.
Contempserunt te daemones amatores tui, et nequaquam
stupri immunditiam, sed animae tuae quaerent
interitum. <emph>872</emph> Hoc idem intelligendum spiritualiter
contra eos, qui conjugales affectus et verae fidei
pudicitiam perdiderunt. Si te, inquit, vestieris coccino,
id est, sanguinis Christi assumpseris fidem:
<pb n="0712D"/>
si monili ornaveris aureo, id est, meditationem habueris
sensus et intelligentiae spiritualis: et pinxeris
oculos tuos stibio, id est, habueris studium mysteriorum
et Dei secreta noscendi, frustra componeris.
Haec enim etiam tuis amatoribus praepararas; et
idcirco lectus angustus utrumque capere non potest,
nec recipit ornamenta Deus, quibus amatoribus tuis
ante placuisti.</p>
<p> <hi>
            <note>(Vers. 31.)</note> Vocem enim quasi parturientis audivi:
<pb n="0713A"/>
angustias</hi> (sive <hi>gemitus) ut puerperae. Vox filiae Sion 
 intermorientis expandentisque manus suas: Vae
mihi, quia defecit anima mea propter interfectos.</hi> Ad
similitudinem mulieris puerperae, id est, quae primos
parit fetus, describit urbem Jerusalem ejulantem
atque clamantem. Quomodo enim mulier pariens,
et necdum dolorem parturitionis experta,
 pene moritur, et angustias sustinens, vix potest
respirare, sparsisque manibus collabitur, sic et filia
Sion, cum suos viderit liberos interfectos, in haec
verba prorumpet, et dicet <note><hi>Al.</hi> prorumpit et dicit</note>: <hi>Vae mihi, quia defecit anima mea propter interfectos.</hi> 
Duo autem exempla in uno capitulo comparata sunt,
parturientis filios et lugentis: ut quidquid mulier
patitur in fetu, vel mortibus filiorum, Jerusalem
<pb n="0713B"/>
patiatur in populis.</p>
<p> <hi>
            <note>(Cap. V.--Vers. 1, 2.)</note> Circuite vias Jerusalem, et
aspicite, et considerate, et quaerite in plateis ejus, an
inveniatis virum, qui faciat judicium, et quaerat fidem:
et propitius ero ei. Quod si etiam, vivit Dominus, dixerint,
et hoc falso jurabunt.</hi> Grandis amor justitiae, ut
nequaquam juxta interrogationem Abrahae, et responsionem
Dei pro decem viris justis Deus liberaverit
<note><hi>Al.</hi> liberet</note> civitatem <note>(Genes. XVIII)</note>; sed si unum
invenerit jamjamque peritura Jerusalem, qui faciat
judicium, et quaerat fidem (sive, ut Symmachus
transtulit, <hi>veritatem</hi> ), tamen Deus misereatur Jerusalem.
Et quia poterat fieri, ut aliqui invenirentur in
populo, qui simularent cultum Dei, et jurarent per
Deum, hoc praevenit, quod nequaquam Deus vanis
<pb n="0713C"/>
sermonibus, sed veritate fidei delectetur, et dicit:
Non eos diligo, qui jurant per me, et jurant in mendacio,
sed quorum corda labiaque consentiunt.</p>
<p> <hi>
            <note>(Vers. 3.)</note> Domine, oculi tui respiciunt fidem: percussisti
eos,</hi> <emph>873</emph> <hi>et non doluerunt; attrivisti illos, et
renuerunt accipere disciplinam. Induraverunt facies
suas super petram, et noluerunt reverti.</hi> Post verba
Domini, quibus imperaverat dicens: <hi>Circuite vias
Jerusalem,</hi> et caetera, Propheta loquitur ad Dominum: <hi>Domine, oculi tui respiciunt fidem,</hi> 
 quae Hebraice
dicitur EMUNA ( ): non opera Judaeorum, in quibus
juxta Legis caeremonias exsultabant; sed fidem
Christianorum, per quam gratia salvi facti sumus.
Hoc autem capitulo discimus, idcirco inferri supplicia,
ut vitia corrigantur. Denique ait, <hi>percussisti eos,
<pb n="0713D"/>
et non doluerunt; attrivisti eos, et renuerunt accipere
disciplinam.</hi> Per omnia enim tormenta atque flagella
emendatur Jerusalem, et super haec universa ne verecundiam
quidem suorum habuere vitiorum; sed
instar petrae indurantes frontis impudentiam, noluerunt
ad meliora converti.</p>
<p> <hi>
            <note>(Vers. 4, 5.)</note> Ego autem dixi: Forsitan pauperes
sunt et stulti</hi> (sive <hi>non potuerunt) ignorantes viam
<pb n="0714A"/>
Domini, judicium Dei sui. Ibo igitur ad optimates, et
loquar eis: ipsi enim cognoverunt viam Domini, judicium
Dei sui.</hi> Pauperes hic et optimates, non inopia
dicit et divitiis, sed populum principibus comparat.
Et est sensus: Cernens infidelis populi pertinaciam,
et quod indurata facie, noluerit recipere disciplinam,
hoc mecum ratione tractabam: Forsitan vulgus
ignobile Dei non potest nosse doctrinam, et idcirco
excusabile est, quia propter imperitiam Dei
non valet scire mandata. Pergam igitur ad sacerdotes,
et eos qui praesunt populo, et loquar eis: ipsi
enim voluntatem Domini cognoverunt, et sciunt judicium
Dei sui. Hoc autem dicit sermone dubitantis,
juxta illud Evangelicum: <hi>Mittam filium meum, forsitan
ipsum reverebuntur <note>(Matth. XXI, 37)</note>
          </hi>, ut ex ambiguitate
<pb n="0714B"/>
sententiae, et suspensione verborum, liberum
hominis monstraretur arbitrium.</p>
<p> <hi>
            <note>(Vers. 6.)</note> Et ecce magis hi simul confregerunt jugum:
ruperunt vincula, idcirco percussit eos leo de
silva, lupus ad vesperam vastavit eos, pardus vigilans
super civitates eorum; omnis qui egressus fuerit ex eis
capietur. Quia multiplicatae sunt praevaricationes eorum,
confortatae sunt aversiones eorum.</hi> Quos magistros
putabam, inventi sunt pejores esse discipulis,
et quanto in divitibus major auctoritas, tanto major
insolentia peccatorum. Confregerunt enim jugum
Legis, dicente Apostolo: <hi>Nunc ergo quid tentatis
Deum, imponere jugum super cervicem</hi> <emph>874</emph> <hi>discipulorum,
quod neque patres nostri, neque nos portare potuimus?
sed per gratiam Domini Jesu credimus salvari,
<pb n="0714C"/>
quemadmodum et illi <note>(Act. XV, 10, 11)</note>
          </hi>: ruperuntque
vincula praeceptorum Dei, et non Pharisaeorum, de
quibus in secundo psalmo dicitur: <hi>Dirumpamus vincula
eorum, et projiciamus a nobis jugum ipsorum <note>(Psal. II, 3)</note>
          </hi>.
Quia igitur ista fecerunt, <hi>percussit eos leo
de silva,</hi> regnum videlicet Babylonium; <hi>lupus ad vesperam
vastavit eos,</hi> Medos, Persasque significans: pro
quo in Visione Danielis, ursa ponitur, cujus in ore
tres erant ordines <note>(Daniel. VII)</note>: <hi>pardus vigilans super
civitates eorum,</hi> Alexandri impetum praefigurans,
et velocem de Occidente usque ad Indiam percursionem.
Pardum autem vocat ob varietatem, et quia
plurimis sibi subditis gentibus contra Medos dimicavit
et Persas. Et quatuor, inquit, erant capita in bestia,
et potestas data est ei. Et quia non de futuro
<pb n="0714D"/>
vaticinatur, sed de praeterito, velut jamjamque
venturis texit historiam, idcirco de Romano tacet
imperio, de quo forsitan dicitur: <hi>Omnis qui egressus
fuerit ex eis, capietur.</hi> Causasque reddit cur ista perpessi
sint: <hi>Quia multiplicatae sunt praevaricationes eorum,</hi> 
et perseveraverunt in transgressionibus. Unde
dicitur: <hi>Et confortatae sunt aversiones eorum.</hi> Illud
quod posuimus in principio, verbum Hebraicum
<pb n="0715A"/>
SOCED ( ) sonare <hi>vigiliam,</hi> in praesenti loco ostenditur:
ubi enim nos diximus, <hi>pardus vigilans,</hi> in
Hebraico scriptum est NEMER SOCED ( ).
Juxta tropologiam, qui magni putantur in Ecclesia,
quia confringunt jugum, et rumpunt vincula, idcirco
traduntur in ignominiam passionum, ut faciant quae
non conveniunt.</p>
<p> <hi>
            <note>(Vers. 7 seqq.)</note> Super quo propitius tibi esse potero?
Filii tui dereliquerunt me, et jurant in his qui
non sunt dii: saturavi eos, et moechati sunt, et in domo
meretricis luxuriabantur: equi amatores in feminas,
et emissarii facti sunt mihi. Unusquisque ad uxorem
proximi sui hinniebat. Numquid super his non visitabo,
dicit Dominus: et in gente tali non ulciscetur
anima mea?</hi> <foreign xml:lang="greek">Κατάλογος</foreign> peccatorum Jerusalem: dum
<pb n="0715B"/>
dicit se ignorare Deus qua possit ejus occasione misereri: <hi>Filii,</hi> 
 inquit, <hi>tui dereliquerunt me.</hi> Nequaquam
filii mei, sed tui: qui jurant in his, qui non
sunt dii, <hi>Saturavi eos, et moechati sunt.</hi> Audiant hoc,
qui acceptis a Domino divitiis incubantes, luxuriae
serviunt. <hi>Equi amatores in feminas</hi> <emph>875</emph> <hi>facti sunt.</hi> 
Pro <hi>emissariis</hi> in Hebraico scriptum est MOSECHIM
( ), quod omnes voce consona <foreign xml:lang="greek">ἕλκοντες,</foreign> id
est, <hi>trahentes,</hi> transtulerunt: ut ostendatur magnitudo
genitalium, juxta illud Ezechielis: <hi>quasi asinorum
carnes, eorum carnes <note>(Ezech. XXIII, 20)</note>
          </hi>. Hoc est
quod in alio loco scriptum est: <hi>Assimilati sunt jumentis
insipientibus, et similes facti sunt illis <note>(Psal.
XLVIII, 13)</note>
          </hi>. Simulque tantam ostendit insaniam libidinis,
ut non solum appetitum voluptatis, sed <foreign xml:lang="greek">χρεμετισμὸν,</foreign>
<pb n="0715C"/>
id est, <hi>hinnitum</hi> vocet, et servet equorum
furentium ad libidinem metaphoram. Cum haec, inquit,
feceris, numquid non visitatione condigna es?
Et nota quod hic visitatio pro poena ponatur atque
suppliciis, juxta illud quod scriptum est: <hi>Visitabo
in virga iniquitates eorum. Et in gente tali non ulciscetur
anima mea <note>(Psal. LXXXVIII, 33)</note>
          </hi>? Postquam
peccatis obligata est, nequaquam vocatur populus
Dei, sed gens a qua recessit anima Dei, secundum
illud quod scriptum est: <hi>Neomenias vestras, et sabbata,
et dies festos odit anima mea <note>(Isa. I, 13)</note>
          </hi>. Quod
autem in veteri Testamento dicitur pro affectu, in
Novo scriptum est pro veritate: Salvatore dicente: <hi>Potestatem habeo ponendi animam meam, et potestatem
habeo iterum sumendi illam 
 <note>(Joan. X, 18)</note>
          </hi>.</p>
<p>
          <pb n="0715D"/> <hi>
            <note>(Vers. 10, 11.)</note> Ascendite muros ejus</hi> (sive <hi>propugnacula)
et dissipate: consummationem autem nolite
facere. Auferte propagines ejus</hi> (sive <hi>sustentacula) quia
non sunt Domini. Praevaricatione enim praevaricata est
in me domus Israel, et domus Juda, dicit Dominus.</hi> 
Imperat gentibus, de quibus supra dixerat: <hi>Percussit
eos leo de silva, lupus vastavit eos, et pardus in civitatibus
eorum,</hi> ut ascendant muros Jerusalem, sive
propugnacula, et dissipent eam: consummationem
autem non faciant, ut salventur reliquiae, et sit qui
annuntiet in gentibus gloriam Dei, severitatique miscet
<pb n="0716A"/>
clementiam. Quodque intulit: <hi>Auferte propagines
ejus,</hi> sive <hi>sustentacula,</hi> omnia tolli auxilia jubet,
quae suo vitio perdidit, eo quod praevaricata sit in
Deum <note><hi>Al.</hi> Dominum</note> domus Israel, et domus Juda,
decem tribus et duas significans. Audiat hoc Ecclesia,
quod cito muri et propugnacula dissipentur eorum,
qui non habent spem in Domino, et praevaricantur
in eum, sed tamen non fiat consummatio
propter clementiam judicis, et non propter merita
delinquentium.</p>
<p> <hi>
            <note>(Vers. 12, 13.)</note> Negaverunt Dominum, et dixerunt:
non est ipse</hi> (sive <hi>non sunt haec) nec superveniet</hi> [Vulg. <hi>veniet</hi> 
] <emph>876</emph> <hi>super nos malum: gladium et famem non
videbimus. Prophetae fuerunt in ventum locuti: et
responsum</hi> (sive <hi>sermo) non fuit in eis. Haec ergo evenient
<pb n="0716B"/>
illis.</hi> Quia negaverunt Dominum, sive mentiti
sunt Domino, et dixerunt: non est ipse, cujus judicio
fiunt omnia, sed fortuitu haec omnia acciderunt:
neque evenient, quae nobis Prophetarum voces
minantur, nec videbimus gladium, nec famem
sustinebimus obsidionis, et quidquid locuti sunt
Prophetae, in ventum locuti sunt, et irrita omnia
transierunt, nec habuerunt responsum, hoc est,
oraculum, sive sermo Dei non fuit in eis, ideo sustinebunt
quae sequens sermo describit. Audiat hoc
Ecclesia negligens, et providentiam Dei refutans,
quod et gladium et famem sustineat, nisi ventura
crediderit quae dicuntur.</p>
<p> <hi>
            <note>(Vers. 14.)</note> Haec dicit Dominus Deus exercituum,
quia locuti estis verbum istud: ecce ego do verba mea
<pb n="0716C"/>
in ore tuo in ignem, et populum istum in ligna, et devorabit
eos.</hi> Dixistis: Prophetae fuerunt locuti in
ventum, nec ventura sunt quae minantur: propterea,
o Propheta, do verba mea in ore tuo, quae ignis
habeant potestatem, et populum istum in ligna convertam,
ut sermone tuo, et prophetia increduli concrementur.
Sic Deus ignis consumens dicitur, ut
consumat in nobis, si super fundamentum Christi
aedificaverimus, ligna, fenum, stipulam <note>(Deut. IV)</note>.</p>
<p> <hi>
            <note>(Vers. 15 seqq.)</note> Ecce ego adducam super vos gentem
de longinquo, domus Israel, dicit Dominus: gentem
robustam, gentem antiquam, gentem cujus ignorabis
linguam, nec intelliges quid loquatur. Pharetra
ejus quasi sepulcrum patens, universi fortes. Et comedet
segetes tuas et panem tuum: devorabit filios tuos,
<pb n="0716D"/>
et filias tuas: comedet gregem tuum, et armenta tua:
comedet vineam tuam, et ficum tuam, et conteret urbes
munitas tuas, in quibus tu fiduciam habes gladio. Verumtamen
in diebus illis, ait Dominus, non faciam vos
in consummationem.</hi> Nequaquam multo post tempore,
nec ut falso creditis, Prophetae vobis loquentur in
ventum, sed jam nunc adducam super vos gentem
Babyloniorum, quae veniet de longinquo: gentem
robustam, pro quo in Hebraeo scriptum est ETHAN
( ),
gentem antiquam, cujus quondam dominatus
est Nemrod gigas <note>(Genes. X)</note>. Cujus ignorabis linguam,
<pb n="0717A"/>
 sive ut in Hebraeo scriptum est: <hi>nec intelliges
quid loquatur:</hi> est enim malorum <emph>877</emph> solatium,
si illos habeas hostes, quos possis rogare, et
qui tuas intelligant preces. Quodque sequitur: <hi>Pharetra ejus quasi sepulcrum patens,</hi> 
 et in Septuaginta
editione non dicitur, Babyloniam significat
armaturam. Nec dubium quin regnum Assyriorum,
Babyloniorum, Medorum, atque Persarum, sagittandi
peritissimum sit. Simulque describit vastitatem
terrae Judaeae, interfectionemque mullorum,
abactionem pecorum, subversionem urbium atque
murorum, quod gladio hostili cuncta capiantur, et
tamen in tantis malis non eos perdat usque ad internecionem;
sed reliquias salvas faciat, vel eorum,
qui in Babylonem ducti sunt, dimissique ad agriculturam
<pb n="0717B"/>
terrae <note><hi>Al.</hi> culturam agrorum</note> Judaeae, vel eorum,
qui post persecutionis ardorem vel fuga, vel
confessione fidem Domini servaverunt.</p>
<p> <hi>
            <note>(Vers. 19.)</note> Quod si dixeritis: quare fecit Dominus
Deus noster nobis haec omnia? Dices ad eos: Sicut dereliquistis
<pb n="0718A"/>
me, et servistis deo alieno</hi> <emph>878</emph> (vel <hi>diis
 alienis) in terra vestra: sic servietis alienis in terra non
vestra.</hi> Grandis stultitia nescire cur passi sint, cum
tanta peccaverint: brevisque ad ambigentes responsio:
sicut servivistis deo alieno, id est, Baal, vel diis
alienis cunctarum gentium in terra Judaea, sic servietis
diis alienis in terra non vestra: haud dubium
quin Babylonis, atque Chaldaeae. Si enim vos peregrina
religio delectat, quid necesse est longinquum
errorem suscipere? Habitate cum talibus, immo servite
his quorum deos colitis. Potest hoc et super
haereticis accipi, de quibus scriptum est: <hi>Ex nobis
exierunt, sed non fuerunt ex nobis. Si enim fuissent ex
nobis, mansissent utique nobiscum <note>(I Joan. II, 19)</note>
          </hi>,
quod projiciat de Ecclesia haereticos Dominus, qui
<pb n="0718B"/>
 multo tempore sub nomine ejus mendaciorum
suorum simulacra venerati sunt, ut foris colant, quod
intus prius venerabantur, ut paleae separentur a
tritico.</p>
</div1>

<div1>
        <head> <hi>LIBER SECUNDUS.</hi> </head>

<pb n="0717"/>
<p>
          <pb n="0717C"/> <emph>877-878</emph> Secundum, frater Eusebi, in Jeremiam
librum celeri sermone dictamus, avertentes parumper
aures, ne audiamus judicium sanguinis, et interfectorum
animas deploremus, qui opinione virtutum
quotidie corruunt in superbiam, et Deo se similes
arbitrantur, ut aequalitatem, quam impia Arianorum
haeresis in Filio negat, cunctis hominibus tribuant,
et ponant in coelum os suum, et nihil futurae Sanctorum
beatitudini amplius derelinquant. Quorum furori
respondimus <note>(Epist. 133, ad Ctesiphontem)</note> ut
potuimus: et si Dominus vitam dederit, plenius
responsuri sumus. Nunc coepta carpenda est via, et
dictandi Commentarioli: nec nimia longitudine
extendentes opus, nec immoderata brevitate auferentes
intelligentiam, quorum alterum onerat sensus
<pb n="0717D"/>
legentium, alterum praepedit studiosorum desiderium.</p>
<p> <hi>
            <note>(Vers. 20, 21.)</note> Annuntiate hoc domui Jacob, et auditum
facite in Juda dicentes: Audi, popule stulte, qui
non habes cor: qui habentes oculos non videtis; et aures,
et non auditis.</hi> Multis modis peccantes retrahit
ad salutem, et stultum vocat populum, qui sapientiae
reliquit auctorem, comparatque eos simulacris, de
quibus scriptum est: <hi>Oculos habent et non vident:
aures habent et non audiunt. Similes illis fiant qui</hi> <emph>879</emph> 
<pb n="0718C"/> <hi>faciunt ea, et omnes qui confidunt in eis 
 <note>(Psal. CXIII,
5, 6)</note>
          </hi>. Proprie autem ad Judam loquitur, et ad domum
Jacob: Israel enim multo jam tempore in Assyriis
 exsultabat: simulque dat intelligentiam, quod etiam
absque praecepto, naturali sensu debeamus intelligere
quae recta sunt.</p>
<p> <hi>
            <note>(Vers. 22 seqq.)</note> Me ergo non timebitis, ait Dominus:
et a facie mea non dolebitis?</hi> (sive <hi>timebitis) qui posui
arenam terminum mari: praeceptum sempiternum, quod
non praeteribit. Et commovebuntur, et non poterunt</hi> 
(sive <hi>turbabitur, et non poterit), et intumescent</hi> (sive <hi>sonabunt) fluctus ejus, et non transibunt illud. Populo
huic factum est cor incredulum et exasperans: recesserunt,
et abierunt, et non dixerunt in corde suo: Metuamus
Dominum Deum nostrum, qui dat nobis pluviam
<pb n="0718D"/>
temporaneam et serotinam in tempore suo; plenitudinem
annuae messis custodientem nobis.</hi> 
 Narrat beneficia
ut ingratos arguat. <hi>Me,</hi> inquit, <hi>non timebitis,</hi> qui
tanta vobis praestiti? Non dilectionem desidero perfectorum,
sed timorem incipientium, <hi>qui posui arenam
terminum mari;</hi> qui tam potens elementum et
immensas gurgitum moles meo praecepto littoribus
refrenavi, juxta illud quod scriptum est: <hi>Praeceptum
posuit, et non praeteribit <note>(Psal. CXLVIII, 6)</note>
          </hi>. Audiunt
me et sentiunt, quae sensum non habent audiendi:
et populus quondam meus suo vitio stultus effectus,
<pb n="0719A"/>
non solum contemnit; sed et dulcem exasperat
Deum. Recesserunt, ait, a me, et mihi terga verterunt,
et concito abierunt gradu; nec tacita eos
retraxit conscientia, ut dicerent in cordibus suis: <hi>Metuamus eum, qui dat nobis pluviam temporaneam et
serotinam.</hi> 
 Per quae omnia ostendit bonam <note><hi>Al.</hi> bona</note>
plenitudinem annuae messis, pro quo Aquilae prima
editio, et Symmachus, <hi>hebdomadas</hi> interpretati sunt.
In Hebraeo enim scriptum est SABAOTH ( ), quod
pro ambiguitate verbi, et <hi>septimanas</hi> significat, et <hi>plenitudinem</hi>.</p>
<p> <hi>
            <note>(Vers. 25.)</note> Iniquitates vestrae declinaverunt haec, et
peccata vestra prohibuerunt bonum a vobis.</hi> Ergo si
quando et mare transcendit terminos suos, et pluvia
retrahitur, nequaquam <emph>880</emph> abbreviata est manus
<pb n="0719B"/>
Domini, ut ista non faciat: sed peccata nostra haec ad
nos venientia declinarunt, ut ad alios pergerent qui
non peccaverunt. Et prohibuerunt, inquit, jam veniens
ad nos bonum, juxta illud quod secundum litteram
scriptum est: <hi>Mandabo nubibus, ne pluant super eam
imbrem <note>(Isa. V, 6)</note>
          </hi>. Possumus autem imbrem temporaneum
et serotinum, Legem accipere et Evangelium,
et diversas vocationes a prima hora usque ad undecimam,
in quibus operariis vineae unum aeternae vitae
praemium pollicetur <note>(Matth. XX)</note>.</p>
<p> <hi>
            <note>(Vers. 26.)</note> Quia inventi sunt in populo meo impii
insidiantes quasi aucupes: laqueos ponentes, et pedicas
ad capiendos viros: sicut decipula plena avibus, sic
domus eorum plenae dolo.</hi> Cur declinaret ab eis imber
temporaneus et serotinus, et bona omnia non
<pb n="0719C"/>
venirent, causae subjiciuntur: quia inventi sunt in
populo ejus impii. Non dixit, iniquos et peccatores
(ut nova vult haeresis), sed impios. Impietas aperte
negat Deum: iniquitas atque peccatum si confiteatur
errorem, facile ad misericordiam flectit Deum. Quodque
nos diximus: <hi>Insidiantes quasi aucupes,</hi> et in
LXX non habetur, Aquila et Symmachus transtulerunt
 JASIR ( ), <hi>quasi rete aucupis,</hi> quod etiam qui
bonus inter eos videtur et rectus, instar aucupis tendat
insidias, dum invicem se venantur ad mortem,
et aliorum damnis atque dispendiis, suas complent
domos, ut impleatur philosophorum illa sententia:
Omnis dives aut iniquus, aut haeres iniqui. Atque
utinam ab his tantum fiant, qui videntur foris esse,
<pb n="0720A"/>
et quos Dominus judicat; et non in nostris conventiculis
impleantur, quos possidet radix omnium malorum
avaritia <note>(Coloss. III)</note>, ita ut venientium ad nos non
ora contemplemur, sed manus.</p>
<p> <hi>
            <note>(Vers. 27 seqq.)</note> Ideo magnificati sunt et ditati: incrassati
sunt et impinguati, et praeterierunt sermones
meos pessime: causam non judicaverunt: causam</hi> 
(sive <hi>judicium) pupilli non direxerunt</hi> [Al. <hi>dixerunt]:
judicium pauperum</hi> (sive <hi>viduae) non judicaverunt.
Numquid super his non visitabo,</hi> <emph>881</emph> <hi>dicit Dominus:
aut super gentem hujuscemodi non ulciscetur anima
mea?</hi> Si voluero annotare per singula quae in LXX
editione praetermissa sunt, longum fiet. Qui tendunt,
ait, insidias, et aliorum nuditate laetantur, ideo magnificati
sunt et ditati, quia superiora fecerunt. <hi>Incrassati
<pb n="0720B"/>
sunt et impinguati,</hi> juxta illud quod scriptum
est: <hi>Incrassatus et impinguatus est, et recalcitravit dilectus <note>(Deut. XXXII, 15)</note>
          </hi>.
 <hi>Et praeterierunt sermones
meos,</hi> quia divitiarum conscientia illud dixerunt de
Evangelio: <hi>Anima, habes multa bona posita in annos
multos: requiesce, comede, bibe, epulare <note>(Luc. XII,
19)</note>
          </hi>. Praeterierunt autem in malum sui, cunctosque
homines despicientes non posuerunt Dei judicium
ante oculos suos. Pupillum et pauperes contempserunt:
pro quo LXX dixerunt, <hi>viduas,</hi> quod in Hebraico
non habetur; EBIONIM ( ) quippe proprie <hi>pauperes,</hi> 
non <hi>viduas</hi> sonat. Quod autem sequitur, <hi>Numquid
super his non visitabo, dicit Dominus: aut super
gentem hujuscemodi non ulciscetur anima mea?</hi> jam
supra dissertum est.</p>
<p>
          <pb n="0720C"/> <hi>
            <note>(Vers. 30, 31.)</note> Stupor et mirabilia facta sunt in
terra. Prophetae prophetabant mendacium</hi> (sive <hi>iniqua)
et sacerdotes applaudebant manibus suis: et populus
meus dilexit talia: quid ergo facietis in novissimo</hi> 
[Vulg. <hi>fiet in novissimo ejus</hi> ] (sive <hi>post haec</hi> )? Supra
dixerat: Ibo ad optimates, et loquar eis? forsitan
ipsi cognoverunt viam Domini, et ecce hi magis pariter
confregerunt jugum, ruperunt vincula: nunc
describit qui sint optimates, prophetae videlicet et
sacerdotes: quorum alii futura praedicunt, alii ex
lege facienda decernunt. Et ecce, inquit, illis mendacium
prophetantibus, sacerdotes manibus applauserunt.
Et ut ostendatur nec populus esse sine culpa,
qui a talibus abducatur, scriptum est: <hi>Et populus
<pb n="0721A"/>
meus dilexit talia:</hi> quondam meus; sed <note><hi>Al.</hi> et</note>
postquam dilexit talia, meus esse desivit. Quid igitur
facient, cum novissimum judicii tempus advenerit,
sive captivitatis necessitas? Unde stupor et
mirabilia sunt. quod nec in principibus, nec in populo
inventus sit qui recta sentiret.</p>
<p> <hi>
            <note>(Cap. VI.--Vers. 1.)</note> Confortamini, filii Benjamin,
in medio Jesusalem; et in Thecua clangite buccina;
et super Bethacherem levate signum</hi> (sive <hi>vexillum),
quia malum visum est</hi> (sive <hi>apparuit) ab Aquilone et
contritio magna.</hi> Jerusalem in tribu Benjamin sitam
nullus ignorat. Thecuam quoque viculum esse
in monte situm, et duodecim millibus <emph>882</emph> ab
Hierosolymis separatum, quotidie oculis cernimus.
Inter hos alius vicus est, qui lingua Syra et Hebraica
<pb n="0721B"/>
BETHACHARMA nominatur, et ipse in monte positus
( ). Quod ergo dicit, hoc est: quia
ab Aquilone jamjamque venturus est Nabuchodonosor,
et imminet vicina captivitas, o habitatores Jerusalem,
arma corripite, et in Thecua buccina concrepate; <hi>et in Bethacherem levate vexillum,</hi> 
 ait, ut
contra hostes valeatis resistere. Benjamin interpretatur <hi>filius dexterae:</hi> 
 Thecua, <hi>tuba:</hi> Bethacherem, <hi>villa vineae.</hi> 
 Haec omnia referamus ad Ecclesiam: ut
si deliquerit, et persecutionis impetus fuerit, se praeparet
ad resistendum.</p>
<p> <hi>
            <note>(Vers. 2, 3.)</note> Speciosae et delicatae assimilavi filiam
Sion: et ad eam venient pastores, et greges eorum:
fixerunt</hi> (sive <hi>figent) in ea tentoria in circuitu: pascet
unusquisque eos qui sub manu sua sunt. Sanctificate</hi> 
<pb n="0721C"/>
(sive <hi>parate) super eam bellum: consurgite et ascendamus
in meridie.</hi> Describitur pulchritudo Jerusalem,
quae est ipsa Sion: ut aliud totam urbem,
aliud arcem urbis insinuet esse. Sion enim <hi>specula</hi> 
interpretatur, et speciosae mulieri comparatur: et
quomodo ad illam amatores, sic ad istam pastores
convenire dicuntur. Satisque eleganter in Hebraeo
verbum quod quatuor litteris scribitur, RES, AIN,
JOD, MEM, si legatur REIM ( ), <hi>amatores,</hi> si ROIM
( ), <hi>pastores</hi> significat, ut vel juxta metaphoram,
pulchrae mulieris amatores, vel juxta eversionem
urbis, pastores intelligantur: quorum alii scortum
polluere festinant, alii obsidere et subvertere civitatem.
In pastoribus et gregibus eorum, principes
sentiamus, et exercitus Chaldaeorum. Figent autem
<pb n="0721D"/>
tentoria sua in obsidione urbis in circuitu: <hi>et pascet
unusquisque eos qui sub manu sua sunt;</hi> suas videlicet
turmas et numeros <note><hi>Al.</hi> innumeros</note>. Qui principes,
sive pastores, dicent gregibus suis: <hi>Sanctificate super
<pb n="0722A"/>
Jerusalem bellum:</hi> Domini enim imperium est. <hi>Consurgite, et ascendamus in meridiem:</hi> 
 non per noctem
et insidias; sed plena luce pugnemus: nullus
enim nobis potest resistere.</p>
<p> <hi>
            <note>(Vers. 4, 5.)</note> Vae nobis, quia declinavit dies, quia
longiores factae sunt</hi> (sive <hi>defecerunt) umbrae vesperi.
Surgite et ascendamus in nocte, et dissipemus domos
ejus</hi> (sive <hi>fundamenta illius</hi> ). Illi dicunt: <hi>Surgite,
et ascendamus in meridie,</hi> et clara luce pugnemus.
Isti respondent: <hi>Vae nobis, quia longiores factae sunt
umbrae vesperae.</hi> Secundum illud Virgilianum <note>(Eclog. I)</note>:
<l>Et jam summa procul villarum culmina fumant:</l>
<l>Majoresque cadunt altis de montibus umbrae.</l> 
 <emph>883</emph> 
 Et est sensus: Si per diem haec patimur, quid
patiemur in nocte? Rursumque qui supra dixerant:
<pb n="0722B"/> <hi>Sanctificate super eam bellum, atque consurgite,</hi> 
 nunc
ipsi se provocant ad bellandum, dicentes: <hi>Surgite,
et ascendamus in nocte:</hi> ut sciant adversarii, non
temporis victoriam esse, sed virium: et dissipemus
domos, quae frustra murorum firmitate vallantur.</p>
<p> <hi>
            <note>(Vers. 6.)</note> Quia haec dicit Dominus exercituum:
Caedite lignum</hi> (sive <hi>ligna ejus) et effundite</hi> [Vulg. <hi>fundite</hi> 
] (sive <hi>comportate) circa Jerusalem aggerem.</hi> 
Idcirco, inquiunt, de victoria securi sumus, quia
praeceptum Domini est imperantis Chaldaeis: ligna
succidite, et futuris munitionibus aggerem comportate.
Per quae ostenditur antequam veniat corona,
non statim urbem esse capiendam: sed longa obsidione,
ut postea legimus.</p>
<p> <hi>
            <note>(Vers. 7.)</note> Haec est civitas visitationis</hi> (sive <hi>mendax),
<pb n="0722C"/>
omnis calumnia</hi> (sive <hi>oppressio) in medio ejus. Sicut
frigidam facit cisterna</hi> (vel <hi>lacus) aquam suam: sic
frigidam fecit malitiam suam.</hi> Praecepit Dominus ut
arbores succidantur, et ut fundantur per circuitum
aggeres: quia tempus visitationis ejus advenerit, ut
recipiat pro peccatis suis: quorum maximum est <foreign xml:lang="greek">συκοφαντία,</foreign>
 ut innocentem opprimat per calumniam.
Quomodo ergo cisterna, vel lacus frigidam facit
aquam suam: sic in medio Jerusalem, malitia quae
in ea est, omnem calorem perdidit vitae. Et hoc notandum,
quod sancto Spiritu accensi, ferventes appellentur:
mala autem frigida sint. Unde et illud
scriptum est <note>(Matth. XXIV)</note>, quod in novissimis diebus,
quando multiplicata fuerit iniquitas, refrigescet
charitas multorum. Quod puto et illud sonare: <hi>Assimilatus
<pb n="0722D"/>
sum descendentibus in lacum <note>(Psal. XXVII, 1)</note>
          </hi>.
Hoc autem Latinus lector intelligat, ut semel dixisse
sufficiat, <hi>lacum,</hi> non <hi>stagnum</hi> sonare juxta Graecos,
sed <hi>cisternam,</hi> quae sermone Syro et Hebraico GUBBA
<pb n="0723A"/>
( ) appellatur. In praesenti autem loco pro <hi>lacu,</hi> 
quem omnes similiter transtulerunt, in Hebraico
BOR ( ) dicitur.</p>
<p> <hi>
            <note>(Vers. 8.)</note> Iniquitas et vastitas audietur in ea coram
me semper, infirmitas et plaga. Erudire, Jerusalem,
ne forte recedat anima mea a te, ne forte
ponam te desertam, terram inhabitabilem.</hi> LXX: <hi>Impietas
et miseria audietur in ea contra faciem ejus. Per
omnem</hi> <emph>884</emph> <hi>dolorem et flagellum erudieris, Jerusalem,
ne forte recedat anima mea a te: ne faciam
te inviam terram, quae non habitetur.</hi> Per haec discimus
quia flagellat Dominus omnem filium quem
recipit. Et idcirco plagis atque tormentis eruditur
Jerusalem, ut corrigatur, et non recedat anima Dei
ab ea, et redigatur in solitudinem. Si quando igitur
<pb n="0723B"/>
crebris angustiis subjacemus, recordemur in consolationem
nostri istius versiculi: <hi>Per omnem dolorem
et flagellum erudieris, Jerusalem.</hi> </p>
<p> <hi>
            <note>(Vers. 9.)</note> Haec dicit Dominus exercituum, usque ad
racemum colligent quasi in vinea reliquias Israel. Converte
manum tuam quasi vindemiator ad cartallum.</hi> 
LXX: <hi>Quia haec dicit Dominus virtutum: Racemate,
racemate quasi in vinea reliquias Israel. Revertemini
quasi vindemiator in cartallum suum.</hi> Alii in bonam
partem, alii in malam haec dicta suscipiunt. In bonam
partem, cum vastata fuerit Jerusalem, reliquiae
salvae fiant. In malam sic, ne unus quidem racemus,
et parvus botrus remaneat in vinea, omnia colligentur:
et quodcumque inveneris, instar vindemiatoris
in cartallum collige; ut quomodo ille racemos
<pb n="0723C"/>
ad torcular: sic tu captivos pertrahas in Babylonem.</p>
<p> <hi>
            <note>(Vers. 10.)</note> Cui loquar, et quem contestabor, ut
audiat? Ecce incircumcisae aures eorum</hi> (sive <hi>vestrae),
et audire non possunt.</hi> Non possunt audire, quia aures
circumcidere noluerunt: nec tamen vacat impossibilitas
supplicio, quae de contemptu et infidelitate
descendit. Si quis ergo Dei verba non suscipit,
nec habet praeceptorum ejus intelligentiam, incircumcisis
auribus est. Simulque notandum quae circumcisio
tribus generibus in Scripturis appellatur,
in praeputio, in corde, et in auribus: unde dicit
Dominus: <hi>Qui habet aures audiendi, audiat <note>(Matth.
XI, 15)</note>
          </hi>. Voluntate ergo nostra, verbum Dei non suscipimus;
et idcirco fit nobis in opprobrium, ut quod
datum fuerat nobis ad salutem, nostro vitio vertatur
<pb n="0723D"/>
in poenam.</p>
<p> <hi>
            <note>(Vers. 11.)</note> Idcirco furore Domini plenus sum, laboravi
sustinens.</hi> LXX: <hi>Et furorem meum implevi,
et sustinui: et non consumpsi eum.</hi> Juxta Hebraicum,
<pb n="0724A"/>
ex persona Prophetae dicitur, quod venientem iram
Dei ante prospiciat, et plenus sit furoris Domini et
iracundiae, et ultra sustinere non possit: nec pro
peccatoribus audeat Dominum deprecari. Juxta LXX
autem novus sensus ponitur, quod ipse Dominus <emph>885</emph> 
 complevi, feriendo populum peccatorem: et
tamen retinuerit illum, et non totum effuderit, ut
reliquiae salvae fiant: quod mihi videtur sibi esse
contrarium. Si enim complevit furorem suum, quomodo
sustinuit ne compleret?</p>
<p> <hi>
            <note>(Vers. 12.)</note> Effunde</hi> (sive <hi>effundit) super parvulum 
 foris, et super concilium juvenum simul: vir
enim cum uxore capietur, senex cum pleno dierum. Et
transibunt domus eorum ad alteros, agri et uxores pariter.</hi> 
Vel Propheta praecipit in spiritu venienti Chaldaeo,
<pb n="0724B"/>
ut effundat furorem Domini super parvulos,
et innoxiae quoque non parcat aetati: vel certe narrat
quid factum sit super concilium juvenum simul,
qui ad repugnandum arma corripuerant. Vir enim
cum uxore capietur, dulcissima inter se nomina pariter
sentient captivitatem: senex cum pleno dierum.
Ergo senectus non est aetas ultima, sed eorum qui
pleni sunt dierum, quos nostro sermone appellamus <hi>depositos,</hi> 
 sive <hi>decrepitos.</hi> Sequitur, <hi>Et transibunt
domus eorum ad alteros,</hi> captivitatis malo, <hi>agri et
uxores simul:</hi> ut conjux ad hostes transeat et possessio.
Quidquid juxta litteram intelligimus super Jerusalem,
juxta intelligentiam spiritualem referamus
ad Ecclesiam, si offenderit Deum.</p>
<p> <hi>
            <note>(Vers. 13 seqq.)</note> Quia extendam manum meam super
<pb n="0724C"/>
habitantes terram, dicit Dominus. A minore quippe
usque ad majorem omnes avaritiae student, et a propheta
usque ad sacerdotem cuncti faciunt dolum. Et
curabunt contritionem filiae populi mei cum ignominia,
dicentes: Pax, pax, et non erat pax.</hi> Quod in Hebraico
dicitur: <hi>Extendam manum meam super peccatores,</hi> 
sive <hi>habitatores terrae,</hi> apud LXX semper <hi>elevabo</hi> 
scribitur, qui uterque percutientis est habitus. Juxta
illud quod scriptum est: <hi>Et adhuc manus Domini
extenta,</hi> sive <hi>excelsa <note>(Isai. V, 25)</note>
          </hi>. Habitatores autem
terrae semper in vitio sunt. Unde et in Apocalypsi
frequentius dicitur. <hi>Vae habitatoribus terrae <note>(Apoc. VIII, 13)</note>
          </hi>.
A minore <note><hi>Al.</hi> minimo</note> usque ad
majorem omnes student avaritiae; secundum illud
Apostolicum: <hi>Radix omnium malorum est avaritia</hi> 
<pb n="0724D"/> <note>(I Tim. VI, 10)</note>.
Et a propheta usque ad sacerdotem
cuncti faciunt dolum. Alii in prophetando mendacium,
alii perverse interpretando legem Dei. Dicit
enim et in alio loco Propheta: <hi>Quaerite legem a sacerdotibus</hi> 
<pb n="0725A"/> <note>(Jerem. XVIII)</note>.
Et cum, inquit, tanta facerent,
prospera quaeque meo populo nuntiabant:
et quasi curare cupiebant vulnus, et ignominiam filiae
meae, dicentes: <hi>Pax, pax;</hi> cum pax omnino non
esset. Hoc <emph>886</emph> proprie de sacerdotibus et doctoribus
intelligendum est, qui divitibus et eis quos vident
in honore maximo constitutos, repromittunt
prospera, et clementem praedicant Deum: magis
illos supplicio et iracundiae praeparantes.</p>
<p> <hi>
            <note>(Vers. 15.)</note> Confusi sunt, quia abominationem fecerunt:
quin potius confusione non sunt confusi, et
erubescere nescierunt.</hi> Pressius hoc legendum est juxta
Hebraicum. Et cum, inquit, tanta fecerint, numquid
confusi sunt? numquid erubuerunt in sceleribus
suis? quin potius peccatum auxere contemptu, et
<pb n="0725B"/>
erubescere nescierunt. <hi>Nescierunt</hi> autem hic posuit
pro noluerunt: sive nimio contemptu et vitio inoliti
mali, ne intelligere quidem potuerunt.</p>
<p> <hi>Quamobrem cadent inter ruentes: in tempore visitationis
suae corruent, dicit Dominus.</hi> Quoniam, ait,
erubescere nescierunt: et non solum opus, sed ne
scientiam quidem habuerunt, et sensum poenitentiae:
propterea cadent qui prius stabant inter eos, qui
vitiis suis corruent, et cum visitationis et poenae eorum
tempus advenerit, cunctis ruentibus sociabuntur.
Grandis autem impietas, non solum non cavere,
sed nec intelligere velle peccata, et nullam
habere distantiam bonorum malorumque operum.</p>
<p> <hi>
            <note>(Vers. 16 seqq.)</note> Haec dicit Dominus: State super
vias et videte, et interrogate de semitis antiquis, quae
<pb n="0725C"/>
sit via bona, et ambulate in ea, et invenietis refrigerium</hi> 
(sive <hi>purificationem) animabus vestris. Et dixerunt:
non ambulabimus</hi> (sive <hi>non ibimus). Et constitui
super vos speculatores, audite vocem tubae. Et
dixerunt, non audiemus. Ideo audite</hi> (sive <hi>audierunt)
gentes: et cognosce</hi> [Al. <hi>cognoscite] congregatio</hi> (sive <hi>qui pascitis greges</hi> 
): aut juxta Symmachum, <hi>et cognoscite
(testimonium quod in eis est) quanta ego faciam
eis. Audi terra.</hi> Evangelica parabola si fuerit intellecta,
hujus loci praebebit intelligentiam: in qua
negotiator bonus, omnes vendere dicitur margaritas,
ut de pretio earum unam emat pretiosissimam
margaritam <note>(Matth. XIII)</note>: quod scilicet per Patriarchas
et Prophetas veniamus ad eum qui dicit: <hi>Ego sum via 
 <note>(Joan. XIV)</note>
          </hi>. Standum est igitur in prophetis,
<pb n="0725D"/>
et diligentissime contemplandum, et interrogandum
de semitis antiquis sive sempiternis,
quae multorum sanctorum sunt tritae vestigiis, quae
significantius Graece appellantur <foreign xml:lang="greek">τρίβοι,</foreign> quae sit
via bona in Evangelio <note>(Matth. VII)</note>, et ambulandum
in ea: quae via cum inventa fuerit, praebet refrigerium,
sive purificationem animabus credentium. At
illi <emph>887</emph> e contrario responderunt, non ambulabimus
per viam Evangelii: proprie hoc Propheta dicente
de perfidia Judaeorum. Statimque infert: <hi>Et
constitui super vos speculatores.</hi> Haud dubium quin
<pb n="0726A"/>
Apostolorum indicetur chorus, juxta Ezechielem: <hi>Filii hominis, speculatorem te dedi domui Israel <note>(Ezech. III, 17)</note>
          </hi>.
Et praecepi ut audiretis vocem tubae,
vel mandata Evangelii, vel doctrinam Apostolorum,
juxta illud Isaiae: <hi>In montem excelsum ascende,
qui evangelizas Sion: exalta sicut tuba vocem tuam,
qui annuntias Jerusalem <note>(Isai. XL, 9)</note>
          </hi>. Qui dixerunt: <hi>Non audiemus;</hi> 
 et invitati ad coenam, noluerunt venire:
propterea dicitur: <hi>Audite, gentes.</hi> Quod secuti
sunt et Apostoli, quando loquuntur in Lycaonia: <hi>Vobis quidem oportebat primum loqui verbum Dei:
sed quia repellitis illud, et indignos vos judicatis aeternae
vitae: ecce convertimur ad gentes 
 <note>(Act. XIII, 46)</note>
          </hi>.
Et cognosce, congregatio nequaquam Judaica, sed
omnium nationum: sive qui pascitis greges, episcopi
<pb n="0726B"/>
et presbyteri et omnis ordo ecclesiasticus: vel cognoscite
testimonium quod in eis est. <hi>Testimonium
enim Dei fidele, sapientiam praestans parvulis <note>(Psal.
XVIII, 8)</note>
          </hi>. Quibus loquitur et Dominus: <hi>Noli timere,
grex parvule <note>(Luc. XII, 31)</note>
          </hi>. Et: <hi>Ecce ego et pueri
mei quos mihi dedit Deus <note>(Isa. VIII, 18)</note>
          </hi>. Cognoscite
ergo quanta faciam populo non credenti. Quodque
infertur: <hi>Audi, terra,</hi> totus orbis ad audiendum vocatur:
sicut et in principio Isaiae legimus: <hi>Audi, coelum,
et auribus percipe, terra <note>(Ibid., 1)</note>
          </hi>; quae scilicet
Dominus facturus sit populo Judaeorum.</p>
<p> <hi>
            <note>(Vers. 19.)</note> Ecce ego adducam mala super populum
istum, fructum cogitationum</hi> (sive <hi>aversionis) ejus:
quia verba mea non audierunt, et legem meam projecerunt.</hi> 
Mala appellat supplicia poenasque patientium,
<pb n="0726C"/>
non super gentes quae vocantur ad Evangelii veritatem,
sed super populum qui respondit: <hi>Non audiemus.</hi> 
Et recepturus est fructum cogitationum,
sive aversionis suae, dicente David: <hi>Labores manuum
tuarum manducabis <note>(Psal. CXXVII, 2)</note>
          </hi>. Causaque perspicua,
quia verba Domini non audierint, et legem
ejus abjecerint.</p>
<p> <hi>
            <note>(Vers. 20.)</note> Ut quid mihi thus de Saba affertis, et
calamum suave olentem de terra longinqua? Holocausta</hi> 
[Vulg. <hi>Holocaustomata] vestra non sunt accepta: et
victimae vestrae mihi non placuerunt.</hi> Quod thura de
Saba veniant nemo dubitat: unde et illud Virgilianum: <hi>Centumque Sabaeo Thure calent arae 
 <note>(Aeneid. I)</note>
          </hi>.
Calamum autem, quod Hebraice dicitur CANE ( ),
pro quo LXX et Theodotio <emph>888</emph> <hi>cinnamum</hi> transtulerunt,
<pb n="0726D"/>
de terra venire longinqua propheticus
sermo testatur, ut intelligamus Indiam, de qua per
mare Rubrum plura veniunt aromata. Hoc genus
pigmenti medici <foreign xml:lang="greek">κασίαν σύριγγος</foreign> appellant. Et est
sensus: Frustra mihi in unguenta conficienda, quae
Lege praecepta sunt, suavissimi odoris pigmenta
confertis, et holocausta succenditis, qui meam in
Lege non facitis voluntatem, juxta quod supra dictum
est: <hi>Verba mea non audierunt, et legem meam
projecerunt.</hi> Hoc autem proprie convenit his, qui
de rapinis et nudatione miserorum offerunt sacrificia,
<pb n="0727A"/>
et eleemosynis ex iniquitate se putant redimere
posse peccata, dicente Scriptura: <hi>Redemptio animae
viri, propriae divitiae <note>(Prov. XIII, 8)</note>
          </hi>, quae non de iniquitate,
sed de labore et justitia congregantur.</p>
<p> <hi>
            <note>(Vers. 21.)</note> Propterea haec dicit Dominus: Ecce
ego dabo in populum istum ruinas: et ruent in eis</hi> (sive <hi>infirmitatem, et infirmabuntur in ea) patres et filii simul,
vicinus ac proximus, et peribunt.</hi> 
 Impleta videmus
omnia quae Dominus illi populo comminatus
est: quotidie enim ruunt in blasphemiis suis, nihilque
in se habent forte, sed omnis apud eos infirmitas
est. Filii patrum sequuntur blasphemias; et quotidie
recipiunt illam imprecationem: <hi>Sanguis ejus
super nos, et super filios nostros <note>(Matth. XXVII, 25)</note>
          </hi>;
et non solum ipsi, sed et vicini et proximi eorum,
<pb n="0727B"/>
et omnes qui Legem et Prophetas sequuntur juxta
occidentem litteram, et non juxta spiritum vivificantem,
et omnes pariter peribunt, quia omnes pariter
peccaverunt.</p>
<p> <hi>
            <note>(Vers. 22, 23.)</note> Haec dicit Dominus: Ecce populus
venit de terra Aquilonis, et gens magna consurget a
finibus terrae. Sagittam et scutum</hi> (sive <hi>zebynnam)
arripiet: crudelis est</hi> (vel <hi>impudens) et non miserebitur:
vox ejus quasi mare sonabit: et super equos
ascendent, praeparati quasi vir ad praelium adversum
te, filia Sion.</hi> Proprie hoc de Babyloniis prophetatur,
qui venturi sunt contra populum Jerusalem: et
omnis armaturae ordo describitur, et impetus praeliantium,
ut vocis terrore concussi, agant poenitentiam,
et clementissimum placent Deum. Denique
<pb n="0727C"/>
dat occasionem rogandi, dum dicit, <hi>adversum te, filia
Sion.</hi> Possumus hoc testimonio abuti persecutionis
tempore, quando omnis adversus nos diaboli
rabies concitatur, nullaque misericordia est: et
quasi vehementissimi maris fluctus, ita opprimunt
resistentes.</p>
<p> <hi>
            <note>(Vers. 24.)</note> Audivimus famam ejus: dissolutae sunt
manus</hi> <emph>889</emph> <hi>nostrae; tribulatio apprehendit nos, dolores
quasi parturientem.</hi> Respondit populus cui
Propheta, immo per Prophetam Dominus Babyloniis
comminatus est: quia antequam veniant, timore
superati sint, nec possint elevare manus, et
angustia eos comprehenderit quasi dolor parturientem;
quo dolore nihil affirmant gravius quae senserunt.</p>
<p>
          <pb n="0727D"/> <hi>
            <note>(Vers. 25.)</note> Nolite exire ad agros, et in via ne ambuletis:
quoniam gladius inimici pavor in circuitu.</hi> 
Docet Evangelium <note>(Matth. XXIV)</note> non esse exeundum
in agrum, nec de tectorum altitudine descendendum,
sed audiendum illud: <hi>In monte salvum te fac</hi> 
<pb n="0728A"/> <note>(Gen. XIX, 17)</note>.
Ad quem in Isaia et Michaea <note>(Isai. II,
Mich. IV)</note> jubemur currere, atque conscendere. Praecipitur
autem juxta litteram, ne foras exeant, nec
deserant muros, sed tueantur se firmissimis munitionibus.</p>
<p> <hi>
            <note>(Vers. 26.)</note> Filia populi mei, accingere cilicio, et
conspergere cinere, luctum unigeniti</hi> (sive <hi>dilecti) fac
tibi planctum amarum</hi> (sive <hi>miserabilem), quia repente
veniet vastator</hi> (sive <hi>miseria) super nos</hi> (sive <hi>super vos</hi> ).
Quia supra dixerat: <hi>Nolite exire ad agros et in via
ne ambuletis: quoniam gladius inimici, pavor in circuitu;</hi> 
et fugam quoque prohibuerat, docet quid facere
debeant, ut convertantur scilicet ad poenitentiam,
et hanc firmissimam et securam habeant armaturam.
Ubi nos diximus, <hi>luctum unigeniti fac tibi,</hi> 
<pb n="0728B"/>
pro unigenito, in Hebraico scribitur JAID ( ),
quod magis <hi>solitarium,</hi> quam <hi>unigenitum</hi> sonat. Si
enim esset <hi>dilectus,</hi> sive <hi>amabilis,</hi> ut LXX transtulerunt,
IDID ( ) poneretur, quod et Salomoni Deus
nomen imposuit. Nihil autem dolentius, quam unum
vel solum perdere filium <note>(II Reg. XII)</note>. Illud quoque
quod nos interpretati sumus, <hi>quia repente veniet vastator,</hi> 
sive <hi>miseria super nos,</hi> Septuaginta, <hi>super vos,</hi> 
posuerunt: cum multo Deus misericordius dixerit:
ut quidquid super suum venturum est populum,
super se quoque venire testetur. Vastatorem
autem proprie, vel Nabuchodonosor, vel diabolum
significat.</p>
<p> <hi>
            <note>(Vers. 27 seqq.)</note> Probatorem dedi te in populo meo
robustum, et scies, et probabis viam eorum. Omnes isti
<pb n="0728C"/>
principes declinantes</hi> (sive <hi>inobedientes), ambulantes
fraudulenter</hi> (sive <hi>perverse). Aes et ferrum, universi
corrupti sunt, defecit sufflatorium in igne</hi> (quem significantius
Graeci <foreign xml:lang="greek">φυσητῆρα</foreign> appellant), <hi>consumptum est</hi> <emph>890</emph> 
 <hi>plumbum, frustra conflavit conflator</hi> (sive <hi>argentarius).
Malitiae enim eorum non sunt consumptae:
argentum reprobum vocate eos, quia Dominus projecit
illos.</hi> Datur propheta populo incredulo probator
robustus, quod Hebraice dicitur MABSAR ( ),
quod vel <hi>munitum,</hi> juxta Aquilam, vel <hi>clausum</hi> atque <hi>circumdatum,</hi> 
 juxta Symmachum et LXX sonat,
 instar urbis firmissimae, ut nullas populi pertimescat
insidias; et cum probaveris, ait, et scieris viam
populi delinquentis, tunc intelligas argentum aere
commixtum nulla ratione posse purgari. Quomodo
<pb n="0728D"/>
enim plumbum miscetur metallis, quae adulterata
sunt atque violata, ut materia separetur aliena, et
si forsitan purgata non fuerit, plumbum omne consumitur,
et in nihilum redigitur: ita omne eloquium
doctrinarum, et sermo propheticus perit in
<pb n="0729A"/>
his qui audire contemnunt <note>(Psal. LVII)</note>. Dicamus et
super his, qui sicut aspides surdae obturant aures
suas, ne audiant voces incantantium. Frustra enim
conflavit argentarius sive conflator: malitiae enim
eorum non sunt consumptae. Unde nequaquam argentum,
sed argentum reprobum sunt vocati: quia
Dominus abjecit eos. Principes autem sunt a Domino
recedentes, sive inobedientes, qui perverse ambulant
et fraudulenter.</p>
<p> <hi>
            <note>(Cap. VII.--Vers. 1, 2.)</note> Verbum quod factum est
ad Jeremiam a Domino, dicens: Sta in porta domus
Domini, et praedica</hi> (vel <hi>lege) ibi verbum istud, et dic:
Audite verbum Domini omnis Juda, qui ingredimini
per portas has, ut adoretis Dominum.</hi> Hoc in editione
LXX non habetur, sed de Theodotione ex Hebraico
<pb n="0729B"/>
additum est. Imperatur autem Prophetae, ut
stet in porta Domini, per quam ad adorandum Dominum
ingreditur populi multitudo: ut per hanc occasionem
possint audire quae Dominus praecipit.
Per quod intelligimus duritiam populi Judaeorum,
quia quasi mendaces atque vesanos habuerint Prophetas,
dum per occasionem et celebritatem loci
audire cogunt verba Domini; et non propter hoc,
quod verba sint Domini.</p>
<p> <hi>
            <note>(Vers. 3.)</note> Haec dicit Dominus exercituum, Deus Israel:
Bonas facite</hi> (sive <hi>dirigite) vias vestras et studia
vestra</hi> (sive <hi>adinventiones vestras), et habitabo vobiscum
in loco isto</hi> (sive <hi>habitare vos faciam in loco isto</hi> ). <emph>891</emph> 
 Clementissimus medicus omni <note><hi>Al.</hi> omnes</note>
vulneratos cupit sanare medicamine. Quando autem
<pb n="0729C"/>
dicit: <hi>Bonas facite,</hi> sive <hi>corrigite vias vestras,</hi> 
ostendit eas esse perversas, et nihil in se habere
boni. Et quia naturale est, ut unusquisque genitale
diligat solum, et nihil dulcius habeat patria, pollicetur
praemia obedientibus. <hi>Habitabo</hi> inquit, <hi>vobiscum,</hi> 
ut securos de habitatione vos faciam: sive
vos ipsos, juxta Symmachum, firma habitatione
fundabo, qui ait: <hi>Et confirmabo vos in loco isto.</hi> </p>
<p> <hi>
            <note>(Vers. 4 seqq.)</note> Nolite confidere in verbis mendacibus</hi> 
[Al. <hi>mendacii], dicentes: Templum Domini, templum
Domini, templum Domini est: quoniam si benedixeritis</hi> 
(sive <hi>direxeritis) vias vestras et studia vestra:
si feceritis judicium inter virum et proximum suum</hi> [Al. <hi>ejus]: advenae, et pupillo, et viduae non feceritis calumniam</hi> 
(sive <hi>non oppresseritis</hi> eos) <hi>nec sanguinem innocentem
<pb n="0729D"/>
effuderitis in loco hoc: et post deos alienos non
ambulaveritis in malum vobismetipsis; habitabo vobiscum</hi> 
(sive <hi>habitare vos faciam) in isto loco, in terra
quam dedi patribus vestris a saeculo usque in saeculum.</hi> 
Hoc quod Septuaginta in hujus capituli addidere
principio: <hi>In verbis mendacii, quae vobis omnino non
proderunt,</hi> in Hebraico non habetur. Praecepit autem
et tunc populo Judaeorum, et hodie nobis qui
videmur in Ecclesia constituti, ne fiduciam habeamus
<pb n="0730A"/>
in aedificiorum splendore, auratisque laquearibus,
et vestitis parietibus marmorum crustis. Et dicamus:
Templum Domini, templum Domini, templum
Domini est. Illud enim templum Domini est,
in quo habitat vera fides, sancta conversatio, omniumque
virtutum chorus. Denique infert: <hi>Si rectas
feceritis vias vestras,</hi> et cogitatio vestra non abierit
post errorem, et secuti fueritis justitiam, et malum
non feceritis, neque effuderitis sanguinem innocentem,
simplices quosque non scandalizantes; et post
deos alienos non ambulaveritis, perversa adorantes
dogmata, quae de vestro corde simulastis in malum
vobismetipsis: vel habitabo vobiscum in loco isto,
quem vocatis Templum Dei, et in terra quam dedi
patribus vestris, Apostolis scilicet et Apostolicis viris:
<pb n="0730B"/>
vel certe firma statione habitare vos faciam a
principio usque ad finem. Potest hoc et illis virginibus
convenire, quae jactant pudicitiam, et impudenti
vultu praeferunt castitatem, cum aliud habeat
conscientia, et nesciunt illam definitionem
Apostoli virginalem: <hi>Ut</hi> <emph>892</emph> <hi>sit sancta corpore et
spiritu.</hi> Quid enim prodest corporis pudicitia animo
constuprato, si caeteras virtutes quas propheticus
sermo descripsit, non habuerit?</p>
<p> <hi>
            <note>(Vers. 8 seqq.)</note> Ecce vos confiditis vobis in verbis
mendacii</hi> (sive <hi>mendacibus) quae</hi> [Vulg. <hi>sermonibus
qui] non proderunt vobis. Furari, occidere, adulterare,
jurare mendaciter, libare Baalim, et ire post
deos alienos quos ignoratis. Et venistis, et stetistis coram
me in domo hac, in qua invocatum est nomen
<pb n="0730C"/>
meum, et dixistis: Liberati sumus</hi> (sive <hi>desivimus):
eo quod fecerimus omnes abominationes istas.</hi> Frustra
eos in templo habere fiduciam, sequentia peccata
demonstrant. Quid enim prodest audacter ingredi
limen domus Dei, erecta stare cervice: et non solum
cor, sed et manus habere pollutas, furto, homicidio,
adulterio, perjurio, sacrilegio, et cultu eorum
deorum quos nescias? Haec spiritualiter accidere
in Ecclesia nemo dubitat, quando praesentis
temporis considerantes felicitatem, sua peccata
non reputant: et latere arbitrantur Deum, quia
non statim vindicta consequitur; quin potius in
tantam prorumpunt amentiam, ut liberatos se putent,
quia post mala opera etiam a cultu Domini
recesserunt.</p>
<p>
          <pb n="0730D"/> <hi>
            <note>(Vers. 11.)</note> Numquid</hi> [Vulg. <hi>Ergo] spelunca latronum
facta est domus ista</hi> (sive <hi>mea), in qua invocatum
est nomen meum in oculis vestris? Ego, ego sum:
ego vidi, dicit Dominus.</hi> De hoc loco in Evangelio
assumptum puto: <hi>Scriptum est: Domus Patris mei,
domus orationis vocabitur: vos autem fecistis illam
speluncam latronum <note>(Matth. XXI, 13)</note>
          </hi>; sive, ut in
alio Evangelio scriptum est, <hi>domum negotiationis <note>(Joan. II, 16)</note>
          </hi>.
Ecclesia Dei vertitur in speluncam
<pb n="0731A"/>
latronum, quando furta, homicidia, adulteria, sacrilegia,
perjuria, haereseos adinventio, et omnia in
ea scelera versantur: quando avaritiae facibus principes
inardescunt, et regum quondam opes, vile aut
certe non vile palliolum possidet. Unde infert: <hi>Ego,
ego sum, ego vidi, dicit Dominus.</hi> Oculi mei contemplati
sunt, quod vos putatis occultum: tenebrae thesaurorum
meam non fugiunt conscientiam. Qui cum
dives esset, pauper pro nobis factus est, nunc in
nostris divitiis erubescit <note>(I Cor. VIII)</note>, et dicit: <hi>Vae
vobis divitibus, qui habetis consolationem vestram <note>(Luc. VI)</note>
          </hi>.</p>
<p> <hi>
            <note>(Vers. 12.)</note> Ite ad locum meum in Silo, ubi habitavit
nomen meum a principio, et videte quae fecerim ei
propter malitiam populi mei Israel.</hi> Ex praeteritis docet
<pb n="0731B"/>
praesentia: et dicentibus: <hi>Templum Domini,
templum Domini, templum Domini est,</hi> et pretiosae
domus <emph>893</emph> fulgore gaudentibus, Silo ubi primum
fuit tabernaculum Dei, recordatur historiae, de qua
in psalmo scriptum est: <hi>Et repulit tabernaculum Silo <note>(Ps. LXXVII, 60)</note>
          </hi>.
Ut quomodo ille locus in ruinas
cineresque collapsus est, ita et Templum corruat,
cum similium habitatio fuerit peccatorum. Sicut
igitur Silo Templi exemplum est, ita Templum
nobis, quando tempus advenerit illius testimonii: <hi>Putas, veniens Filius hominis inveniet fidem super terram <note>(Luc. XVIII, 8)</note>
          </hi> 
?</p>
<p> <hi>
            <note>(Vers. 13 seqq.)</note> Et nunc quia fecistis omnia opera
haec, dicit Dominus: et locutus sum ad vos mane consurgens
et loquens, et non audistis: et vocavi vos, et
<pb n="0731C"/>
non respondistis: faciam domui huic, in qua invocatum
est nomen meum, et in qua vos habetis fiduciam,
et loco quem dedi vobis et patribus vestris, sicut feci
Silo: et projiciam vos a facie mea, sicut projeci omnes
fratres vestros universum semen Ephraim</hi> [Al. <hi>Israel</hi> 
]. Hoc quod posuimus, <hi>mane consurgens et
loquens,</hi> in Septuaginta non habetur. Mane autem
consurgit Deus: non quo aliquod ei tempus absque
diluculo sit; sed quo post noctis quietem viribus
corporis instauratis anima hominum vegetior sit,
et nequaquam voluptatibus occupata, cibique desiderio,
audire et facere valeat quae dicuntur. Unde
et illud in psalmo legimus: <hi>Mane exaudies vocem
meam: mane astabo tibi et videbo <note>(Psal. V, 4, 5)</note>
          </hi>.
Et in Isaia: <hi>De nocte,</hi> sive <hi>diluculo consurget spiritus
<pb n="0731D"/>
meus ad te, Deus: quoniam lux praecepta tua
super terram <note>(Isai. XXVI)</note>
          </hi>. Unde et filios lucis Paulus
 apostolus appellat <note>(Ephes. V)</note>, et non noctis
neque tenebrarum, nec dormientes, sicut et caeteri
dormiunt, qui Dei mandata non sentiunt. Quia
igitur Deus vocavit eos, de nocte consurgens, ut et
eos de tenebris liberaret, comminatur eis similia se
esse facturum Templo in Hierosolymis, quae fecit
loco Silo, ubi primum fuit tabernaculum: ut peccata
similia pari sententia feriantur. Et quomodo
projecit Dominus semen Ephraim, id est, decem
<pb n="0732A"/>
tribus quae vocabantur Israel, et habebant principes
propter Jeroboam filium Nabath de tribu
Ephraim, quae eadem appellabatur tribus Joseph;
sic etiam Jerusalem et tribum Juda cum Benjamin
se abjecturum esse testatur. Abjecit igitur Silo, abjecturus
et Templum: abjecit decem tribus, abjecturus
et duas. Quidquid illi populo dicitur, intelligamus
et de nobis, si similia fecerimus.</p>
<p> <hi>
            <note>(Vers. 16.)</note> Tu ergo noli orare pro populo hoc:
nec assumas pro eis laudem et orationem</hi> (sive <hi>nec
roges, ut misericordiam consequatur</hi> ). <emph>894</emph> <hi>Et non
obsistas mihi: quia non exaudiam te.</hi> Ne videatur
rogans Propheta non impetrare quod postulat,
praecipit Deus, ne pro populo peccatore, et nullam
agente poenitentiam, deprecetur. Quod autem dicit:
<pb n="0732B"/> <hi>Et non resistas mihi,</hi> 
 illud ostendit, quia sanctorum
preces Dei irae possint resistere. Unde et Dominus
loquitur ad Moysen: <hi>Dimitte me, ut percutiam populum
istum: et faciam te in gentem magnam <note>(Exod.
XXXII, 10)</note>
          </hi>. Et in psalmis legitur: <hi>Et stetit Phinees
et placavit, et cessavit quassatio, et reputatum est
ei ad justitiam <note>(Psal. CV, 30)</note>
          </hi>. Aaron quoque arrepto
thuribulo, inter ignem arsurumque populum
medius stetit; et Dei ira cessavit. Ac ne putemus
crudelitatem Dei, qui ne rogari quidem se permittat,
reddit causas cur non exaudiat <note>(Num. XVI)</note>,
dicens:</p>
<p> <hi>
            <note>(Vers. 17 seqq.)</note> Nonne vides quid isti faciant in
civitatibus Juda, et in plateis Jerusalem? Filii colligunt
ligna, et patres succendunt ignem: et mulieres
<pb n="0732C"/>
conspergunt adipem, ut faciant placentas</hi> (sive <hi>chavonas)
reginae</hi> (sive <hi>militiae) coeli, et libent diis alienis,
et me ad iracundiam provocent. Numquid me ad iracundiam
provocant? dicit Dominus. Nonne semetipsos
in confusionem vultus sui?</hi> Vis, inquit, audire, Propheta,
cur tibi dixerim; <hi>Noli orare pro populo hoc?</hi> 
haec faciunt quae sequuntur: Et intus et foris, et in
plateis, et in exitibus Jerusalem, filii ligna comportant,
et patres succendunt ignem, et mulieres
conspergunt adipem cum farina, ut faciant CHAUONIM
( ) quas nos <hi>placentas</hi> interpretati sumus,
sive <hi>praeparationes,</hi> ut omne genus ostendat sacrificii
reginae coeli, quam lunam debemus accipere;
vel certe militiae coeli, ut omnes stellas intelligamus.
Et post haec libent diis alienis: non quo sint,
<pb n="0732D"/>
sed quo sub nominibus eorum daemonibus thura
succendant, et me ad iracundiam provocent ista
facientes. Nec intelligunt miseri quia ista contentio
non me laedat, quem numquam ira commutat:
sed semetipsos in confusionem vultus sui, et in
ignominiam sempiternam. Quidquid igitur facimus,
non Deum laedimus, qui laedi numquam potest: sed
nobis interitum praeparamus, thesaurizantes iram
in die irae. Ideo autem diversa officia filiorum patrumque
et matrum posuit vel uxorum, ut nulla
aetas sit quae ab impietate dissenserit.</p>
<p>
          <pb n="0733A"/> <hi>
            <note>(Vers. 20.)</note> Ideo haec dicit Dominus Deus: Ecce
furor meus et indignatio mea conflata est</hi> [Vulg. <hi>conflatur</hi> ]
(sive <hi>stillavit) super locum istum, super viros,
et super jumenta, et super lignum regionis, et super
fruges terrae: et succendetur: et non exstinguetur.</hi> 
Qui supra dixerat: <hi>Numquid</hi> <emph>895</emph> <hi>me ad iracundiam
provocant?</hi> quomodo nunc dicit: <hi>Ecce furor
meus, et indignatio mea stillavit super locum istum?</hi> 
Et est sensus: Ego quidem naturaliter non irascor,
sed illi ita agunt, ut me ad iracundiam provocent,
et meam videar mutare naturam. Sentiant igitur
iratum, quod quantum in se est, facere conantur.
Pulchreque, non ait, effusus est furor meus super
locum istum, sed <hi>stillavit:</hi> ut moderatam poenam
significet. Si autem in stilla furoris tanta duritia
<pb n="0733B"/>
est, quid fiet si omnis imber fuerit effusus? Sed et
conflata indignatio sic intelligi potest, ut quod diu
facere noluit, peccatorum multitudine facere compellatur.
Cum autem Deus iratus fuerit, et homines,
et ea quae hominum sunt, similem interitum
sentient. <hi>Et succendetur,</hi> inquit, haud dubium quin
furor Domini, <hi>et non exstinguetur:</hi> quia non agit
populus, per quae possit exstingui.</p>
<p> <hi>
            <note>(Vers. 21 seqq.)</note> Haec dicit Dominus exercituum,
Deus Israel: Holocaustomata vestra addite victimis
vestris, et comedite carnes. Quia non sum locutus
cum patribus vestris: et non praecepi eis in die qua
eduxi eos de terra Aegypti, de verbo holocaustomatum
et victimarum. Sed hoc verbum praecepi eis, dicens:
Audite vocem meam, et ero vobis Deus; et vos eritis
<pb n="0733C"/>
mihi populus: et ambulate in omni via quam mandavi
vobis, ut bene sit vobis.</hi> Quorum reprobavit Templum,
consequenter reprobat et sacrificia: et oblique
arguit eos, quod non veneratione sui, sed epularum
desiderio immolent victimas. Quod autem
ait: <hi>Non sum locutus cum patribus vestris: et non
praecepi eis in die qua eduxi eos de terra Aegypti,
super verbo holocausti et victimarum,</hi> manifeste intelligitur,
quod primum decalogum dederit in tabulis
lapideis, scriptum digito Dei, et post offensam
idololatriae caputque vituli <note>(Exod. XXXI)</note>,
 postea jusserit sibi magis fieri quam daemonibus:
auferens puram religionem mandatorum Dei, et
concedens sanguinem victimarum, carniumque desiderium.</p>
<p>
          <pb n="0733D"/> <hi>
            <note>(Vers. 24, 25.)</note> Et non audierunt, nec inclinaverunt
aurem suam: sed abierunt in voluntatibus</hi> (sive <hi>desideriis) et pravitate cordis sui mali: factique sunt
retrorsum, et non ante</hi> 
 [Vulg. <hi>ni ante], a die qua
egressi sunt patres eorum de terra Aegypti, usque ad
hanc diem.</hi> Me dicente: <hi>Audite vocem meam, et ero
vobis Deus,</hi> et reliqua, non audierunt, nec inclinaverunt
aurem suam, sed sui cordis fecere desideria:
et contra Apostoli sententiam, <emph>896</emph> qui praeteritorum
obliviscebatur, et in priora se extendebat,
<pb n="0734A"/>
fecere contraria: ut praeterita cuperent, et futura
contemnerent. Quodque dicit: <hi>A die qua egressi
sunt patres eorum de terra Aegypti usque ad diem
hanc,</hi> omne tempus in medio dicit eos per offensam
Domini transegisse. Unde et necessaria fuit Evangelii
gratia, quae illos non suo merito, sed Domini
misericordia conservavit.</p>
<p> <hi>
            <note>(Vers. 26.)</note> Et misi ad vos omnes servos meos Prophetas,
per diem, consurgens diluculo et mittens:
Et non audierunt me, nec inclinaverunt aurem
suam, sed induraverunt cervicem suam, et pejus
operati sunt quam patres eorum.</hi> Justa ergo
ira Domini, quae conflata est, et stillavit super
populum contemptorem duraeque cervicis, et
verba Dei audire nolentem. Quomodo autem Deus
<pb n="0734B"/>
vel de nocte, vel diluculo, et in die mittat Prophetas,
supra diximus.</p>
<p> <hi>
            <note>(Vers. 27, 28.)</note> Et loqueris ad eos omnia verba
haec, et non audient te: et vocabis eos, et non respondebunt
tibi. Et dices ad eos: Haec est gens quae non
audivit vocem Domini Dei sui, nec recepit disciplinam.
Periit fides, et ablata est de ore eorum.</hi> Ne dubites,
inquit, eos indurasse cervicem, et pejora patribus
suis operatos. Ecce do locum poenitentiae:
nec ideo loquor ut fiant, sed quia futura sunt, idcirco
praedico. Saltem nunc loquere eis verbis meis,
et tamen non audient te, et vocabis eos, et non respondebunt
tibi. Tantae enim erunt superbiae, ut
cum vocaveris eos ad audiendum, nullus respondere
dignetur. Et dices ad eos: <hi>Haec est gens quae
<pb n="0734C"/>
non audivit vocem Domini Dei sui, nec recepit disciplinam.</hi> 
Pulchre, ut ante jam dixi, nequaquam populum
suum, sed gentem vocat. Quod licet et in
tempore Prophetarum ex parte sit factum, et in
umbra praecesserit et in imagine; tamen plenius
completur in Christo, quando noluerunt recipere
disciplinam, et vocem sui Domini contempserunt.
Unde eleganter infertur: <hi>Periit fides,</hi> quae proprie
Christianorum est; <hi>et ablata est de ore eorum:</hi> omnis
videlicet Filii Dei, fideique confessio.</p>
<p> <hi>
            <note>(Vers. 29.)</note> Tonde capillum tuum, et projice, et
sume in directum</hi> (sive <hi>super labîa) planctum: quia
projecit Dominus, et reliquit generationem furoris sui.</hi> 
Et Job, audita filiorum et filiarum morte, capillos
<pb n="0734D"/>
legimus totondisse <note>(Job. I)</note>: et apud Veteres haec
erat omnium consuetudo lugentium tondere caesariem.
At nunc e contrario comam demittere, luctus
indicium est. Omnis <emph>897</emph> autem planctus et Lamentatio
prophetalis idcirco assumitur: <hi>quia projecit
Dominus, et reliquit generationem furoris sui.</hi> 
Haud dubium quin populum significet Judaeorum.
Et proprie hoc ad Christi tempora referendum,
quando perit fides, et ablata est de ore populi Dominum
blansphemantis.</p>
<p>
          <pb n="0735A"/> <hi>
            <note>(Vers. 30, 31.)</note> Quia fecerunt filii Juda malum in
conspectu meo</hi> [Vulg. <hi>oculis meis], dicit Dominus: posuerunt
offendicula sua in domo, in qua invocatum est
nomen meum, ut polluerent eam. Et aedificaverunt excelsa</hi> 
(sive <hi>aram) Topheth, quae est in valle filii Ennom,
ut incenderent filios suos, et filias suas igne: quae non
praecepi, nec cogitavi in corde meo.</hi> Quod in Templo
Dei filii Juda statuam Baal posuerint, in Ezechielis
principio discimus. Excelsa autem, quae Hebraice
appellantur BAMOTH ( ), sive aram Topheth,
quae est in valle filiorum Ennom, illum locum significat,
qui Siloe fontibus irrigatur; et est amoenus
atque nemorosus, hodieque hortorum praebet delicias.
Hic autem gentilitatis error omnes provincias
occupavit, ut ad capita montium lucosque amoenissimos
<pb n="0735B"/>
victimas immolarent, et omnis pravae superstitionis
religio servaretur. TOPHETH ( )
lingua Hebraea interpretatur <hi>latitudo:</hi> scriptumque
fertur in libro Josue filii Nun de hoc loco, qui est in
valle filiorum Ennom, et Hebraice dicitur GEENNOM
 <hi>Ge:</hi> ( ) quippe <foreign xml:lang="greek">φάραγγα,</foreign> hoc est, <hi>vallem:</hi> et
ENNOM ( ), vel hominis nomen, vel <hi>gratiam</hi> sonat.
Traduntque Hebraei ex hoc loco appellatam Gehennam,
quia scilicet omnis populus Judaeorum ibi perierit,
offendens Deum. In quo loco etiam filios suos
igne idolis consecrarint, sive holocaustum obtulerint,
quae non praeceperit eis, nec ulla Legis jusserit sanctione <note>(IV Reg. XVII)</note>.
Quod si Jephte obtulit filiam
suam virginem Deo, non sacrificium placet, sed animus
offerentis <note>(Jud. XI)</note>. Neque enim si canis, aut
<pb n="0735C"/>
asinus, aut immundum quodlibet animal primum
occurrisset patri a caede hostium revertenti, Deo
illud offerre debuerat.</p>
<p> <hi>
            <note>(Vers. 32, 33.)</note> Ideo ecce dies venient, dicit Dominus,
et non dicetur amplius, Topheth, et vallis filii
Ennom, sed vallis interfectionis: et sepelientur in
Topheth, eo quod non sit locus. Et erit morticinum
populi hujus in cibum volucribus coeli, et bestiis terrae:
et non erit qui abigat.</hi> Tempus obsidionis significat,
quod ab anno nono Sedechiae regis usque ad annum
undecimum perpessi sunt <note>(IV Reg. XXV)</note>; et <emph>898</emph> 
quod nequaquam vocetur vallis ipsa <hi>gehennom,</hi> hoc
est, <hi>vallis Ennom,</hi> sive <hi>filiorum Ennom:</hi> sed ob interfectionem
plurimorum, <hi>vallis occisionis.</hi> Tanta
autem caedes erit, ut in loco prius religionis, sepulcra
<pb n="0735D"/>
sint innumerabilia: et quos sepelire non potuerint,
lacerentur ab avibus, et a bestiis devorentur. Nullusque
sit qui abigat, similia metuens, et humandi victus
officiis. Manifesta transcurrimus, ut sicubi locus
fuerit, in obscuris moremur. Ipsius enim libri magnitudo
fastidium potest facere legentibus, quanto magis
si a nobis latius disseratur.</p>
<p> <hi>
            <note>(Vers. 34.)</note> Et quiescere faciam de urbibus Juda, et
<pb n="0736A"/>
de plateis Jerusalem vocem gaudii, vocem laetitiae, et
vocem sponsi, et vocem sponsae. In desolationem enim
erit terra.</hi> Cum locus idololatriae versus fuerit in sepulcra:
ut ubi Deum offenderant, ibi eorum inhumata
jaceant cadavera, de urbe quondam [ <hi>Al.</hi> quae
quondam] Jerusalem et de caeteris urbibus, quae sub
illius ditione erant, auferetur omnis laetitia, et moerore,
gemituque et desolatione omnia complebuntur.</p>
<p> <hi>
            <note>(Cap. VIII.--Vers. 1 seqq.)</note> In tempore illo, ait
Dominus, ejicient ossa regis Juda, et ossa principum
ejus, et ossa Sacerdotum, et ossa Prophetarum, et ossa
eorum, qui habitaverunt Jerusalem, de sepulcris suis.
Et expandent</hi> [Vulg. <hi>pandent] ea ad solem et lunam,
et ad omnem militiam coeli, quae dilexerunt, et quibus
<pb n="0736B"/>
servierunt, et post quae ambulaverunt, et quae quaesierunt,
et adoraverunt. Non colligentur, et non sepelientur;
in sterquilinium super faciem terrae erunt. Et eligent
magis mortem quam vitam omnes qui residui fuerint de
cognatione hac pessima, in universis locis quae derelicta
sunt, ad quae ejeci eos, dicit Dominus exercituum.</hi> Omnia
quae prophetalis sermo describit, nostro tempore
cernimus accidisse: non uni Jerusalem, quae ista
perpessa est a Chaldaeis atque Romanis, sed universo
orbi: ita ut lacrymae aruerint, et universa completa
sint ossibus mortuorum. Et quia solebant juxta antiquum
morem, aurum, et quaedam ornamenta vel
mulierum vel virorum in sepulcris condere, haec
quoque frangebat et effodiebat avaritia, ut coelo et
luci proderentur. Et ideo primum regum Juda, et
<pb n="0736C"/>
principum ejus, Sacerdotum quoque et Prophetarum,
et universi populi, qui fuerant in Jerusalem,
ossa de tumulis proferebantur, patentia soli et lunae,
et omnium stellarum aspectui: ut quibus servierant, <emph>899</emph> 
 derelicto Deo, eorum paterent aspectibus:
et consumpta in sterquilinium et cineres solverentur.
Si quis autem de multitudine potuisset
effugere, ad quaecumque loca venisset, mortem praeferret
vitae: et remedium infelicis animae putaret
interitum.</p>
<p> <hi>
            <note>(Vers. 4.)</note> Et dices ad eos: Haec dicit Dominus:
numquid qui cadet</hi> [Al. <hi>cadit], non resurget? Et qui
aversus est, non revertetur</hi> (sive <hi>non avertetur</hi> )? Post
tanta mala ad poenitentiam provocat eos qui potuerint
remanere: sive prius quam veniant quae minatus
<pb n="0736D"/>
est, hortatur ad conversionem, et dat locum poenitentiae.
Quod autem juxta Hebraicum scriptum est: <hi>Et qui aversus est, non avertetur,</hi> 
 illud significat quod
qui a Deo aversatus est, si voluerit ad meliora converti,
possit et Dei furorem ad meliora convertere,
et venienti obsistere, et plagas precibus evitare.</p>
<p> <hi>
            <note>(Vers. 5.)</note> Quare ergo aversus est populus iste in
Jerusalem aversione contentiosa? apprehenderunt
<pb n="0737A"/>
mendacium, et noluerunt reverti.</hi> Quanto, inquit, magis
ego ad poenitentiam provocavi, tanto illi plures
recesserunt a me non tam peccandi studio, quam me
superandi. Apprehenderunt enim fortiter mendacium,
vel idola, vel prava quaeque veritati justitiaeque
contraria, et noluerunt reverti. Non dixit: non
potuerunt; sed omni studio iniqua sectati sunt.</p>
<p> <hi>
            <note>(Vers. 6.)</note> Attendi et auscultavi: nemo quod bonum
est, loquitur. Nullus est qui agat poenitentiam super
peccato suo, dicens: quid feci? Omnes conversi sunt
ad cursum suum, quasi equus impetu vadens ad praelium.</hi> 
Revocati ad poenitentiam, audire contemnunt:
nec sufficit eis contra Dominum deliquisse, et locutos
esse blasphemiam: sed omnes instar equorum,
et fervido cursu ad praelium ruentium, non recogitant
<pb n="0737B"/>
super peccato suo, nec dicunt, <hi>quid feci?</hi> Per
quae intelligimus, vel de omni genere humano ista
dici, quia pronum sit ad vitia, vel de tempore Salvatoris,
quando omnes declinaverunt simul inutiles
facti sunt: non fuit qui faceret bonum, non fuit
usque ad unum <note>(Psal. XIII)</note>. Unde et ipse mystice
clamitat <note><hi>Al.</hi> clamavit</note>: <hi>Salvum me fac, Domine,
quoniam defecit sanctus <note>(Psal. XI, 1)</note>
          </hi>. Sin autem haec
ita se habent, ubi sunt qui in nostra dicunt positum
esse voluntate, omni carere peccato? <hi>Nemo,</hi> inquit, <hi>quod bonum est loquitur 
 <note>(Matth. XI)</note>
          </hi>: quia etiam pro
otioso verbo reddituri sumus rationem in die judicii.</p>
<p> <emph>900</emph> <hi>
            <note>(Vers. 7.)</note> Milvus in coelo cognovit tempus
suum: turtur et hirundo et ciconia custodierunt tempus
adventus sui: populus autem meus non cognovit judicium
<pb n="0737C"/>
Domini.</hi> Pro milvo quem interpretatus est Symmachus,
LXX et Theodotio ipsum verbum Hebraicum
posuere ASIDA ( ), Aquila, <hi>herodium.</hi> Rursum
pro hirundine, Symmachus, <hi>cicadam</hi> transtulit, quae
Hebraice dicitur SIS ( ). Pro eo autem quod nos
posuimus <hi>ciconiam,</hi> et Aquila et Symmachus ita ut
in Hebraeo scriptum est, AGUR ( ) transtulerunt:
pro quo Septuaginta, <hi>agri passeres</hi> interpretati sunt.
Unus autem atque idem sensus est, qui et in Isaiae
principio ponitur: <hi>Agnovit bos possesorem suum, et
asinus praesepe domini sui: Israel autem me non cognovit,
et populus meus non intellexit <note>(Isai. I, 3)</note>
          </hi>;
quod etiam parvae aves sua norint tempora, et
sciant quando ad calida festinantes loca, rigorem
hyemis debeant declinare: et rursus veris principio
<pb n="0737D"/>
ad solitas venire regiones. Coelum autem hic pro
aere qui supra est, debemus accipere.</p>
<p> <hi>
            <note>(Vers. 8.)</note> Quomodo dicitis, sapientes sumus, et Lex
Domini nobiscum est? Vere mendacium operatus est
stylus mendax scribarum.</hi> Ad scribas loquitur et Pharisaeos,
qui Legis jactant notitiam, et scribentes scribunt
iniquitatem. Quodque ait:</p>
<p> <hi>
            <note>(Vers. 9.)</note> Confusi sunt sapientes, perterriti et capti
sunt. Verbum enim Domini projecerunt, et sapientia
nulla est in eis:</hi> Non quo sapientes sint qui ista faciunt;
sed sapientes vocat, ut sub judicio condemnentur:
<pb n="0738A"/>
et e contrario sapientia eorum convincatur stultitia,
dicente Paulo apostolo: <hi>Qui doces alium, teipsum
non doces <note>(Rom. II, 21)</note>
          </hi>? Et quia verbum Domini projecerunt:
ideo nulla sapientia est in eis. Frustra
igitur jactant Legis scientiam, qui doctrinam operibus
destruunt.</p>
<p> <hi>
            <note>(Vers. 10, 11.)</note> Propterea dabo mulieres</hi> (sive <hi>uxores)
eorum externis</hi> [Al. <hi>exteris]: agros eorum haeredibus:
quia a minimo usque ad maximum, omnes avaritiae
student; a propheta usque ad sacerdotem, cuncti faciunt
mendacium</hi> (sive <hi>iniquitatem). Et sanabant contritionem
filiae populi mei ad ignominiam, dicentes: Pax, pax,
cum non esset pax.</hi> Receperunt mercedem operum
suorum: ut qui verbum Domini projecerunt, ipsi abjicerentur
ab eo. Uxores, inquit, eorum, et possessiones
<pb n="0738B"/>
tradam hostibus. Et ne mea crudelis putetur
esse sententia, causas auditor agnoscat: <hi>A minimo
usque ad maximum,</hi> <emph>901</emph> <hi>omnes avaritiae student <note>(I
Tim. VI)</note>
          </hi>. Radix est enim omnium malorum avaritia. <hi>A propheta usque ad sacerdotem,</hi> 
 qui alios peccantes
prohibere deberent, primi sceleribus subjacent: et
cuncti vel iniqua faciunt, dum aliena diripiunt: vel
certe mendacium, ut non sit veritas in ore eorum.
Et post ista quasi boni medici, aliena vulnera verbis
sanare cupiebant, qui ipsi erant omnium flagitiorum
confossi vulneribus. Haec quotidie in nostro quoque
populo cernimus, dicente beato Paulo apostolo: <hi>Qui
praedicas non furandum, furaris <note>(Rom. II, 21)</note>
          </hi>, et reliqua.
Qui cum peccatores et divites viderint, sanare
cupiunt contritionem filiae populi Dei, hoc est, Ecclesiae;
<pb n="0738C"/>
in ignominiam vel eorum qui decipiuntur, vel
eorum qui alios decipiunt, ut dicant omni facinore
<note><hi>Al.</hi> factione</note> coopertis: pax, pax, cum nulla sit pax,
et bellum eis immineat peccatorum.</p>
<p> <hi>
            <note>(Vers. 12.)</note> Confusi sunt, quia abominationem fecerunt:
quinimmo confusione non sunt confusi, et erubescere
nescierunt.</hi> <foreign xml:lang="greek">Ἐρωτηματικῶς</foreign> hoc est legendum, ut
sit sensus: Erubuerunt in sceleribus suis, et intellexerunt
abominationes quas operati sunt? Nequaquam,
sed in tantam erupere amentiam, ut nec confusione
cuperent emendare vitia, nec spe veniae sua
scelera confiteri.</p>
<p> <hi>Idcirco cadent inter corruentes</hi> [Al. <hi>ruentes]: in
tempore visitationis suae corruent, dicit Dominus.</hi> Haec
sunt praemia eorum qui erubescere nescierunt: ut
<pb n="0738D"/>
quorum dignitas erat excelsior populis, ruinis populi
miscerentur. A minimo enim usque ad maximum,
omnes a varitiae student, et a propheta usque ad sacerdotem
cuncti faciunt mendacium: visitationes autem
tempus, propinqua captivitas est.</p>
<p> <hi>
            <note>(Vers 13.)</note> Congregans congregabo eos, dicit Dominus.
Non est uva in vitibus, et non sunt ficus in ficulnea: folium
defluxit, et dedi eis quae praetergressa sunt.</hi> Quod sit
tempus visitationis, in quo corruent delinquentes,
manifestius docet, dicens: <hi>Congregans congregabo eos.</hi> 
Haud dubium quin in Jerusalem, ut obsideantur a
<pb n="0739A"/>
Chaldaeis longo tempore, et famis sustineant mala.
Cum, inquit, tempora praetereant, et aestati succedat
autumnus, et hyeme arborum cadant folia, videbitis
cuncta de longe, et ex his non capietis cibos. Non
est enim uva in vitibus vobis, qui fructus vitium non
sumitis <note><hi>Al.</hi> sumetis</note>: et non sunt ficus in ficulnea
obsesso populo, qui suarum <emph>902</emph> arborum poma
cernit ab hostibus devorari. Folia, inquit, defluent
aestate autumnoque transactis. Dedi enim eis quae praeterire
cernerent; et majori dolore amitterent rerum
omnium abundantiam, quam eis tangere non licebat.</p>
<p> <hi>
            <note>(Vers. 14, 15.)</note> Quare sedemus? Convenite, et ingrediamur</hi> 
[Al. <hi>intremus] civitatem munitam</hi> (sive <hi>civitates
munitas), et sileamus ibi</hi> (sive <hi>projiciamur ibi),
quia Dominus noster silere nos fecit, et potum dedit
<pb n="0739B"/>
nobis aquam fellis. Peccavimus enim Domino, exspectavimus
pacem, et non erat bonum: tempus medelae, et
ecce formido.</hi> Vox populi respondentis inducitur, et
sua vitia confitentis, et cohortantis se mutuo, ut
civitates ingrediantur munitas <note><hi>Al.</hi> muratas</note>, sive
unam civitatem Jerusalem: jam enim caeterae captae
fuerant. <hi>Et sileamus,</hi> inquit, <hi>ibi, quia Dominus noster
silere nos fecit:</hi> non enim habemus fiduciam deprecandi,
sive abjiciamur ibi, sive projiciamur instar
stercoris. Ipse potavit nos aqua fellis: quia dulcem
in amaritudinem convertimus Deum. Et ut tales biberemus
aquas, causa perspicua est: <hi>Peccavimus enim
Domino, et exspectavimus pacem,</hi> qui nihil boni operis
leceramus: putabamusque nobis tempus adesse
medicinae, cum formidine atque terrore omnia complerentur.
<pb n="0739C"/>
Personarum mutatio et maxime in Prophetis,
difficilem intellectum facit: quae si suis locis
et causis temporibusque reddantur, plana fient quae
videbantur obscura.</p>
<p> <hi>
            <note>(Vers. 16.)</note> A Dan auditus est fremitus equorum
ejus, a voce hinnituum pugnatorum ejus</hi> (sive <hi>equitatus)
commota est omnis terra. Et venerunt et devoraverunt</hi> 
(sive <hi>et venient et devorabunt) terram et plenitudinem
ejus, urbem et habitatores ejus.</hi> Non igitur, ut
supra LXX transtulerunt, dixit populus: <hi>Ingrediamur
civitates munitas,</hi> sed <hi>civitatem munitam,</hi> ut significet
Jerusalem. Denique et nunc infert: <hi>urbem et
habitatores ejus.</hi> Describitur autem a Dan per Phoenicem
veniens cum exercitu Nabuchodonosor, in quo
loco fluvius Jordanis oritur, et quae LXX futura,
<pb n="0739D"/>
Hebraicum pro veritate rei, jam facta commemorat.</p>
<p> <hi>
            <note>(Vers. 17.)</note> Quia ecce ego mittam vobis serpentes
regulos</hi> (sive <hi>pessimos,</hi> aut ut LXX transtulerunt, <hi>mortiferos) quibus non est incantatio. Et mordebunt
vos, ait Dominus, 
 insanabiliter, cum dolore cordis
vestri deficietis.</hi> Qui sunt illi, qui veniunt a <emph>903</emph> 
Dan, et quorum auditus est fremitus, et qui terram
<pb n="0740A"/>
omnem ad solitudinem redegerunt, sub alia figura
idem prophetalis sermo demonstrat, serpentes eos appellans
pessimos, sive mortiferos: et ut Aquila transtulit, <hi>regulos,</hi> 
 qui appellantur Hebraice SAPHPHONIM
( ). Pro quo quid sibi voluerit secunda ejus
Editio, ut <hi>speculatores</hi> diceret, non intelligo, nisi
forte ob verbi similitudinem. <hi>Quibus non est,</hi> ait, <hi>incantatio.</hi> 
Frustra enim ad Deum preces fundunt, adversus
serpentem antiquum colubrum tortuosum,
qui Dei praecepta contempserint. Utamur hoc loco
adversus eos, qui Salvatoris eloquia contemnentes,
traduntur adversariis potestatibus.</p>
<p> <hi>
            <note>(Vers. 18.)</note> Dolor meus super dolorem, in me cor
meum moerens.</hi> Pro quo, ut supra diximus, LXX superiori
sententiae, quae dicta sunt copularunt, ut ponerent:
<pb n="0740B"/> <hi>Et mordebunt vos, ait Dominus, insanabiliter:
cum dolore cordis vestri deficietis.</hi> 
 In Hebraico autem
non tam dolor est, qui Graece dicitur <foreign xml:lang="greek">ὀδύνη,</foreign> quam <foreign xml:lang="greek">μειδιάμα</foreign>
 quod nos interpretari possumus <hi>rictum</hi> 
oris dolore contracti et habentem risus similitudinem. <foreign xml:lang="greek">Ἐμφατικῶς</foreign>
 autem haec ex persona Dei legenda
sunt, plangentis eversionem Jerusalem, et ejus miserias
non ferentis.</p>
<p> <hi>
            <note>(Vers. 19.)</note> Ecce vox clamoris filiae populi mei de
terra longinqua.</hi> Fletum describit et ululatum urbis
Jerusalem ingressis hostibus.</p>
<p> <hi>Numquid Dominus non est Sion, aut rex ejus non
est in ea?</hi> Sive, Dominus ipse est rex. Aut certe Dominus
ad Patrem, rex refertur ad Filium, juxta illud
quod sub nomine Salomonis scribitur: <hi>Deus, judicium
<pb n="0740C"/>
tuum regi da, et justitiam tuam filio regis <note>(Psal.
LXXII, 1)</note>
          </hi>. Cur <note><hi>Al.</hi> Ut</note> autem vox clamoris sit in
Jerusalem, et clamor ipse veniat de terra longinqua,
causa manifesta est, quod Dominus non sit in ea, et
rex illius recesserit ab illa.</p>
<p> <hi>Quare ergo me ad iracundiam concitaverunt in sculptilibus
suis, et in vanitatibus alienis?</hi> Recessit autem,
inquit, ab eis Dominus; quia me, qui Dominus et rex
illorum eram, idolorum cultu ad iracundiam provocaverunt.</p>
<p> <hi>
            <note>(Vers. 20.)</note> Transiit messis, finita est aestas: et nos
salvati non sumus.</hi> Rursum populus loquitur, qui in
Jerusalem diuturna obsidione conclusus est, quia
mutata sint tempora, et anni circulus evolutus sit,
et omnis eorum spes irrita fuerit, atque transierit.</p>
<p>
          <pb n="0740D"/> <hi>
            <note>(Vers. 21.)</note> Super contritione filiae populi mei contritus
sum,</hi> <emph>904</emph> <hi>et contristatus: stupor obtinuit me:</hi> 
Respondit Deus, quod in afflictione Jerusalem ipse
videatur afflictus, et in humanam similitudinem stupore
conteratur.</p>
<p> <hi>
            <note>(Vers. 22.)</note> Numquid resina non est in Galaad,
aut medicus non est ibi? Quare igitur non est obducta
<pb n="0741A"/>
cicatrix filiae populi mei?</hi> Non solum in praesenti loco,
sed et in multis aliis testimoniis Scripturarum, invenimus
resinam Galaad pro poenitentia poni, atque
medicamine, mirarique nunc Deum, quare vulnera
Jerusalem nequaquam curata sint, et necdum cicatrices
obduxerint cutem, eo quod non sint prophetae,
nec sacerdotes, quorum debeant curari medicamine.</p>
<p> <hi>
            <note>(Cap. IX.--Vers. 1.)</note> Qais dabit capiti meo aquam,
et oculis meis fontem lacrymarum, et plorabo die ac
nocte interfectos filiae populi mei.</hi> Si totus, inquit,
vertar in fletum, et nequaquam guttae sint lacrymarum,
sed abundantia fluminis, tamen interfectos filiae
populi mei digne flere non potero. Tanta enim sunt
mala, ut omnem dolorem sui <note><hi>Al.</hi> sua</note> vincant magnitudine.
Hoc autem tam ex Prophetae, quam ex
<pb n="0741B"/>
Domini persona intelligi potest.</p>
<p> <hi>
            <note>(Vers. 2.)</note> Quis dabit me in solitudine diversorium</hi> [Al. <hi>in diversorio] viatorum, et derelinquam populum meum,
et recedam ab eis?</hi> 
 LXX: <hi>Quis det mihi in solitudine
mansionem novissimam, ut relinquam populum meum, et
recedam ab eis?</hi> Melius, inquit, est habitare in extrema
solitudine, quam inter tanta hominum scelera
commorari. Unde et Salvator in Evangelio loquebatur: <hi>Usquequo sustinebo vos?</hi> 
 Et in alio loco scriptum
est: <hi>In tempore illo qui intelligit</hi> [Al. <hi>intelliget],
sedebit et tacebit: quoniam tempus pessimum est <note>(Thren.
III, Mich. II)</note>
          </hi>.</p>
<p> <hi>
            <note>(Vers. 3.)</note> Quia omnes adulteri sunt, coetus praevaricatorum.
Et extenderunt linguam suam quasi arcum
mendacii, et non veritatis: confortati sunt in terra, quia
<pb n="0741C"/>
de malo in malum egressi sunt, et me non cognoverunt,
dicit Dominus.</hi> De malo ad malum transeunt
peccatores, quando idolum mutant idolo, et de peccatis
ad peccata transcendunt, vel certe de obsidionis
malo transeunt ad captivitatem. Et de Sanctis
quidem dicitur: <hi>Ibunt de virtute in virtutem <note>(Psal.
LXXXIII, 8)</note>
          </hi>. De peccatoribus vero: <hi>De malo in malum
egressi sunt.</hi> Causaque omnium miseriarum, quia
non cognoverunt Dominum, coetusque sit praevaricantium,
et armantium linguam suam instar extenti
arcus in blasphemiam; confortatique sunt in terra, ut
mereantur audire: <hi>Terra es, et in terram ibis <note>(Gen. III)</note>
          </hi>.</p>
<p> <emph>905</emph> <hi>
            <note>(Vers. 4 seqq.)</note> Unusquisque se a proximo suo
custodiat: et in omni fratre suo non habeat fiduciam,
quia omnis frater supplantatione supplantabit</hi> [Al. <hi>supplantat
<pb n="0741D"/>
et incedit], et omnis amicus fraudulenter incedet;
et vir fratrem suum deridebit, et veritatem non
loquentur. Docuerunt enim linguam suam loqui mendacium</hi> 
(sive <hi>didicit enim lingua eorum loqui mendacium),
ut unique agerent, laboraverunt</hi> (sive <hi>inique
egerunt, et non intermiserunt ut converterentur). Habitatio
tua in medio doli, in dolo</hi> (sive <hi>usura super
usuram, et dolus in dolo); renuerunt</hi> (sive <hi>noluerunt)
scire me, dicit Dominus.</hi> Hoc loco utendum est in
tempore persecutionis et angustiae, quando aut
rara, aut nulla fides est: quando nec fratri nec proximo
credendum est, et inimici hominis domestici
<pb n="0742A"/>
ejus <note>(Mich. 7)</note>: quando juxta Evangelium: <hi>Tradet
pater filium, et filius patrem, et dividentur duo in
tres, et tres in duo.</hi> Quodque infert, <hi>Docuerunt linguam
suam loqui mendacium,</hi> sive <hi>didicit lingua
eorum loqui mendacium <note>(Matth. X)</note>
          </hi>, ostendit consuetudinem
mentiendi quodammodo in naturam verti:
studioseque eos agere, ut agant iniqua. Quodque
sequitur, <hi>Habitatio tua in medio doli, in dolo,</hi> proprie
ad Prophetam sermo dirigitur, quod habitet in
medio populi mentientis; sive ut Septuaginta transtulerunt: <hi>Usura super usuram, et dolus super dolum:</hi> 
et quod quotidie augeant scelera, et nequaquam
eos prioris facti poeniteat, sed novis praeterita
cumulent. Haec facientes, omni agunt <note><hi>Al.</hi> agant</note>
studio, ut nesciant Dominum, qui haec non facienda
<pb n="0742B"/>
praecepit.</p>
<p> <hi>
            <note>(Vers. 7.)</note> Propterea haec dicit Dominus exercituum:
Ecce ego conflabo</hi> (sive <hi>igne examinabo) et probabo
eos. Quid enim aliud faciam a facie filiae populi mei</hi> 
(sive <hi>quid faciam a facie malitiae filiae populi mei</hi> )? Quotiescumque
angustiis subjacemus, mala recipimus a
Deo, et examinamur persecutionibus, ut quidquid
in nobis adulterinae materiae est, tribulationum et
miseriarum exuratur <note><hi>Al.</hi> excoquatur</note> ardoribus: <hi>Argentum enim Domini igne examinatum, probatum
terrae, purgatum septuplum 
 <note>(Psal. XI, 7)</note>
          </hi>.</p>
<p> <hi>
            <note>(Vers. 8, 9.)</note> Sagitta vulnerans lingua eorum, dolum
locuta est: in ore suo pacem cum amico suo loquitur,
et occulte ponit ei insidias. Numquid super his
non visitabo, dicit Dominus: aut in gente hujuscemodi
<pb n="0742C"/>
non ulciscetur anima mea?</hi> Omnis haereticus qui corda
vulnerat audientium et nescientium scriptum: <hi>Omni custodia serva cor tuum 
 <note>(Prov. IV, 23)</note>
          </hi>, sagittam
possidet vulnerantem, et in dolo loquitur. Cumque
ore suo pacem proximo repromittat, occulte
tendit insidias. <emph>906</emph> Sequentibus autem versiculis,
in quibus dicit: <hi>Numquid super his non visitabo, dicit
Dominus: aut in gente hujuscemodi non ulciscetur
anima mea?</hi> crebro in hoc Propheta abutitur, ut cum
singula malorum operum enumerarit, inferat se
juste facere quod facit <note><hi>Al.</hi> faciat</note>.</p>
<p> <hi>
            <note>(Vers. 10.)</note> Super montes assumam</hi> (sive <hi>assumile)
fletum et lamentum, et super speciosa</hi> (sive <hi>semitas)
deserti planctum: quoniam incensa sunt</hi> (sive <hi>defecerunt)
eo quod non sit vir</hi> (sive <hi>homo) pertransiens, et
<pb n="0742D"/>
non audierunt vocem possidentis</hi> (sive <hi>substantiae), a
volucre coeli usque ad pecora migraverunt et recesserunt.</hi> 
Superveniente Babylonio exercitu, et cuncta
vastante, solitudo provinciae prophetatur, quod
planctus in montibus, fletus sit in deserto, sive in
semitis solitudinis, quod universa defecerint atque
succensa sint, et nullus sit qui per terram gradiatur,
caesis omnibus, nihilque remanserit, quod spirare
possit et vivere. Unde pro <hi>possidente,</hi> LXX transtulerunt <hi>substantiae,</hi> 
 quae Hebraice dicitur MACNE ( ):
et substantia hic non pro <foreign xml:lang="greek">οὐσία,</foreign> hoc est, <hi>essentia</hi> accipitur,
sed pro <hi>opibus,</hi> atque <hi>divitiis.</hi> Quodque infert:
<pb n="0743A"/> <hi>A volucre coeli usque ad pecus recesserunt et abierunt,</hi> 
hoc ostendit quod saepe diximus, iram Dei universa
sentire, et non solum aves aeris, sed et pisces aquae
deficere. Juxta tropologiam fletus assumitur super
montes, et lamentatio super speciosa deserti, quando
principes peccant Ecclesiae, et nihil in ea invenitur
substantiae Dei, nec auditur vox Domini Ecclesiam
possidentis, per sanctos et apostolicos viros;
et <hi>a volucre coeli usque ad pecora,</hi> ab his videlicet,
qui possunt in sublime ascendere, usque ad irrationales
et simpliciores quosque qui recesserunt [ <hi>Al.</hi> 
recesserint] a conciliabulo Dei.</p>
<p> <hi>
            <note>(Vers. 11.)</note> Et dabo Jerusalem in acervos arenae</hi> 
(sive <hi>in transmigrationem) et in cubilia draconum, et
civitates Judae dabo in desolationem; eo quod non sit
<pb n="0743B"/>
habitator.</hi> Cum ecclesiastici viri et doctores quique
defecerint, tunc datur Jerusalem in transmigrationem,
sive in acervos arenae, ut haereticus in ea sermo
praevaleat, et efficiatur cubile draconum, et civitates
illius redigantur in solitudinem, nec sit in ea
divini sermonis habitatio, et ille qui dicit: <hi>Inhabitabo
et inambulabo in eis, et ero Deus eorum <note>(Levit. XXVI, 12)</note>
          </hi>.</p>
<p> <hi>
            <note>(Vers. 12 seqq.)</note> Quis est vir sapiens qui intelligat
hoc, et ad quem verbum oris Domini fiat, ut annuntiet
istud: quare periit terra, et exusta est quasi desertum,
eo quod non sit qui pertranseat?</hi> <emph>907</emph> <hi>Et
dixit Dominus: Quia dereliquerunt legem meam quam
dedi eis, et non audierunt vocem meam, et non ambulaverunt
in ea, et abierunt post pravitatem cordis sui,
<pb n="0743C"/>
et post Baalim, quos didicerunt a patribus suis.</hi> Interrogat
Propheta, si quem sapientium in Jerusalem
valeat reperire, et eorum ad quos fiat sermo Dei, et
qui possint annuntiare Domini voluntatem, et causas
reddere cur Judaea redacta sit in solitudinem,
et omnibus interfectis, nullus remanserit qui per
eam transeat. Et inducit Dominum respondentem,
causasque reddentem: quia dereliquerint Legem
ejus quam dederat eis, nec audierint vocem ejus,
nec fecerint quae praecepta sint; sed abierint post
pravitatem cordis sui. Ergo non in nostra voluntate,
sed in Domino confitendum est. Pravum enim cor
in omnibus <hi>(Infra XVII, 9)</hi>. Et, <hi>De corde nostro exeunt
pessimae cogitationes <note>(Matth. XV, 19)</note>
          </hi>. <hi>Et post Baalim,</hi> 
inquit, <hi>abierunt, quos didicerunt a patribus suis.</hi> 
<pb n="0743D"/>
Baal idolum Sidoniorum est, et est numeri singularis
Baalim vero pluralis numeri. Ergo nec parentum nec
majorum <note><hi>Al.</hi> malorum</note> error sequendus est: sed
auctoritas Scripturarum, et Dei docentis imperium.</p>
<p> <hi>
            <note>(Vers. 15, 16.)</note> Idcirco haec dicit Dominus exercituum
Deus Israel: Ecce ego cibabo eos, populum
istum absinthio</hi> (sive <hi>angustiis), et potum dabo eis
aquam fellis, et dispergam eos in gentibus, quas non
noverunt ipsi et patres eorum: et mittam post eos gladium,
donec consumantur.</hi> Potest et de vicino tempore
<pb n="0744A"/>
prophetari, quando capti sunt a Chaldaeis: et
proprie de hoc tempore, quando dispersi sunt in
gentibus, quas non noverant ipsi, et patres eorum:
et in toto orbe divisi, cibatique sunt absinthio, sive
necessitatibus et angustiis. Et acceperunt potum
aquam fellis, quod aut malorum significat magnitudinem,
et sempiternum captivitatis jugum: aut certe
per ignorantiam legis Dei, pro Christo Antichristum
suscepturi sunt. Mittitur autem gladius post
eos, ut usque ad interitum consumantur. Vel certe
gladius qui eos dividat, et non patiatur in malum
habere consensum, ut dispereant in eo quod mali
sunt.</p>
<p> <hi>
            <note>(Vers. 17, 18.)</note> Haec dicit Dominus exercituum:
contemplamini</hi> (sive <hi>intelligite) et vocate lamentatrices,
<pb n="0744B"/>
et</hi> [Al. <hi>ut] veniant: et ad eas quae sapientes sunt,
mittite, et properent</hi> (sive <hi>loquantur), festinent, et assumant
super nos</hi> (sive <hi>super vos) lamentum: et deducant</hi> <emph>908</emph> 
 <hi>oculi nostri</hi> (sive <hi>vestri) lacrymas, et palpebrae
nostrae</hi> (sive <hi>vestrae) defluant aquis: quoniam
vox lamentationis audita est de Sion</hi> (sive <hi>in Sion</hi> ).
Propter futuram captivitatem et eversionem Jerusalem,
lamentatrices vocari jubet, quae solent in luctu,
voce flebili et lacertos manibus verberantes, ad
lacrymas populum provocare. Hic enim mos usque
hodie permanet in Judaea, ut mulieres sparsis crinibus
nudatisque pectoribus, voce modulata omnes
ad fletum concitent. Se autem jungit Deus compatientis
affectu, sive Propheta; ut quidquid populus
sustinet, ipsum sustinere et sentire se dicat. Quod
<pb n="0744C"/>
autem infert: <hi>Quia vox lamentationis audita est de
Sion,</hi> statim sequitur quae ista sit vox.</p>
<p> <hi>
            <note>(Vers. 19.)</note> Quomodo vastati sumus, et confusi vehementer?
Quia dereliquimus terram, quoniam dejecta
sunt</hi> (sive <hi>abjecimus) tabernacula nostra.</hi> Vox ista est
lamentantium Sion: <hi>quomodo vastati sumus, et confusi
vehementer?</hi> Statimque sibi ipsi respondent, et
causas suae vastationis exponunt dicentes: <hi>Quia
dereliquimus terram,</hi> nostro vitio atque peccato: et
dejecta sunt tabernacula nostra, quae quasi praetereuntes
quondam possidebant. Dicant hoc et in persecutione
quondam credentium turbae: quoniam idcirco
vastatae sunt atque confusae, quia dereliquerint
terram Domini, et deseruerint tabernacula sua.</p>
<p> <hi>
            <note>(Vers. 20, 21.)</note> Audite ergo, mulieres, verbum Domini,
<pb n="0744D"/>
et assumat auris vestra sermonem oris ejus, et
docete filias vestras lamentum, et unaquaeque proximam
suam planctum. Quia ascendit mors per fenestras nostras,
ingressa est domos</hi> [Al. <hi>domus] nostras: disperdere
parvulos de foris, juvenes de plateis.</hi> In superiori
capitulo dixerat: <hi>vocate lamentatrices et veniant,
et ad eas quae sapientes sunt, mittite, et properent:</hi> 
nunc quasi praesentibus loquitur, in condemnationem
sacerdotum atque doctorum et virorum omnium:
ut illis cessantibus a doctrina, istae audiant
<pb n="0745A"/>
verbum Domini, et assumant sermones oris ejus,
doceantque filias et proximas suas planctum causasque
lacrymarum: <hi>Quia ascendit mors per fenestras
nostras: ingressa est domos nostras.</hi> Quod quamquam
et spiritualiter possit intelligi, eo quod per omnes
sensus ad animae interitum mors introeat peccatorum;
tamen et de Babyloniorum impetu intelligi
potest: quod tanta sit fortitudo et velocitas praeliandi,
ut non exspectent <emph>909</emph> reserare fores; sed
et per fenestras et tecta conscendant, ut domos vastent
Jerusalem. Pereunt autem parvuli qui foris
sunt, et egrediuntur de Jerusalem; et juvenes, ad
quos scribit et Joannes, qui non ingrediuntur per
arctam et angustam viam, quae ducit ad vitam; sed
ambulant per plateas, de quibus scriptum est: <hi>Quam
<pb n="0745B"/>
lata et spatiosa via quae ducit ad mortem <note>(Matth. VII, 13)</note>
          </hi>.</p>
<p> <hi>
            <note>(Vers. 22.)</note> Loquere haec, dicit Dominus, et cadet
morticinium hominis</hi> (sive <hi>cadavera hominum) quasi
stercus super faciem regionis</hi> (sive <hi>campi) et quasi fenum
post tergum metentis, et non est qui colligat.</hi> 
Verbum Hebraicum, quod tribus litteris scribitur
DALETH, BETH, RES (vocales enim in medio non habet),
pro consequentia et legentis arbitrio si legatur
DABAR ( ), <hi>sermonem</hi> significat; si DEBER, <hi>mortem;</hi> 
si DABER, <hi>loquere.</hi> Unde et LXX et Theodotio
junxerunt illud praeterito capitulo, ut dicerent:
 <hi>Disperdent parvulos de foris, juvenes de plateis morte.</hi> 
Aquila vero et Symmachus transtulerunt <foreign xml:lang="greek">λάλησον</foreign>, id
est, <hi>loquere:</hi> ut imperet Deus Prophetae loqui quae
sequuntur: <hi>Haec dicit Dominus,</hi> et reliqua. Et est
<pb n="0745C"/>
sensus: Cum ascenderit mors per fenestras nostras,
et ingressa fuerit domos Jerusalem, et parvuli, juvenesque
de foris perierint in plateis: tunc erit
morticinium eorum, sive cadavera mortuorum, quasi
sterquilinium super faciem terrae, et quasi stipula,
quae post tergum metentium dimittitur, et ut inutilis
non colligitur. Per quae ostendere vult, tantam in
Jerusalem et circa urbem caedem futuram, ut nullus
sit qui sepeliat corruentes.</p>
<p> <hi>
            <note>(Vers. 23, 24.)</note> Haec dicit Dominus: Non glorietur
sapiens in sapientia sua, et non glorietur fortis in fortitudine
sua, et non glorietur dives in divitiis suis. Sed
in hoc glorietur, qui gloriatur scire</hi> (sive <hi>intelligere)
et nosse me: quia ego sum Dominus, qui facio misericordiam,
et judicium, et justitiam in terra. Haec enim
<pb n="0745D"/>
placent mihi</hi> (sive <hi>quia in istis est voluntas mea) dicit
Dominus.</hi> Omnis hominum aufertur superbia, dum
sapientia, fortitudo et opes eorum reputantur in nihilum,
et ista est sola gloriatio, ut sciat et intelligat
quod ipse sit Dominus, qui facit misericordiam et
judicium et justitiam super terram: quod omnia
Dei providentia et justitia gubernentur: et quae nobis
videntur non habere rationem, justitiae plena
sint atque rationis. <emph>910</emph> Haec enim sola placent Deo,
<pb n="0746A"/>
et in his voluntas illius est. Ubi sunt ergo qui dicunt
hominem proprio regi posse arbitrio, et sic
datam liberi arbitrii potestatem, ut Dei misericordia
tollatur atque justitia? Unde et Apostolus, assumens
hoc testimonium, ponit exemplum: <hi>Qui gloriatur,
in Domino glorietur <note>(II Cor. X, 17)</note>
          </hi>.</p>
<p> <hi>
            <note>(Vers. 25, 26.)</note> Ecce dies veniunt, dicit Dominus,
et visitabo super omnem qui circumcisum habet praeputium,
super Aegyptum, et super Judam, et super Edom,
et super filios Ammon, et super Moab, et super
omnes qui attonsi sunt in comam, habitantes in deserto,
quia omnes gentes habent praeputium. Omnis autem domus
Israel incircumcisi sunt corde.</hi> Multarum ex quadam
parte gentium, et mxime quae Judaeae Palaestinaeque
confines sunt, usque hodie populi circumciduntur,
<pb n="0746B"/>
et praecipue Aegyptii, et Idumaei, Ammonitae,
et Moabitae, et omnis regio Sarracenorum, quae habitat
in solitudine, et de quibus dicitur: <hi>Super omnes
qui attonsi sunt in comam habitantes in deserto.</hi> 
Non igitur gloriari debet Juda, qui mixtus est cum
gentibus suprascriptis, eo quod praeputium non habeat,
sed ex Lege Dei circumcisus sit, cum et alii
haec faciant qui Legis mandata non servant, et ignorant
Deum Israel. Nec prodest circumcisio, quae in
signum data est, nisi mandata Domini compleantur;
sicut et comae, quae gentem significant, non robora
corporum et fortitudinem pugnatorum. Quodque sequitur: <hi>Omnes gentes habent praeputium: omnis autem
domus Israel incircumcisi sunt corde,</hi> 
 hunc habet sensum:
Cum praeter Aegyptios, Idumaeos, Ammonitas,
<pb n="0746C"/>
et Moabitas, Ismaelitas in solitudine commorantes,
quorum plerumque pars circumcisa est, omnes aliae
nationes in toto orbe incircumcisae sint carne; omnis
domus Israel incircumcisa est corde, non carne:
quae incircumcisio ducit ad mortem. Illa enim carnis,
haec spiritus est.</p>
<p> <hi>
            <note>(Cap. X.--Vers. 1.)</note> Audite verbum, quod locutus
est Dominus super vos, domus Israel. Haec dicit Dominus:
Juxta vias gentium nolite discere, et a signis
coeli nolite metuere, quae timent gentes: quia leges populorum
vanae sunt.</hi> Proprie adversus eos loquitur,
qui venerantur coelestia, et quae in signa sunt posita
annorum, temporum, mensium, et dierum, ab his
aestimant regi humanum genus, et ex causis coelestium
terrena moderari. <emph>911</emph> Quodque ait: <hi>Leges,</hi> 
<pb n="0746D"/>
sive <hi>legitima, populorum vanae</hi> [Al. <hi>vana] sunt,</hi> omnem
humanam sapientiam futilem esse demonstrat,
et nullam in se habere utilitatem.</p>
<p> <hi>
            <note>(Vers. 3-5.)</note> Quia lignum de saltu praecidit, opus
manuum artificis in ascia: argento et auro decoravit
illud, clavis et malleis compegit, ut non dissolvatur</hi> 
(sive <hi>non moveatur). In similitudinem palmae fabricata
sunt, et non loquentur: portata tollentur</hi> [Al. <hi>tolluntur],
quia incedere non valent. Nolite ergo timere ea,
<pb n="0747A"/>
quia nec male facere possunt, nec bene.</hi> Descriptio idolorum
quae venerantur gentes. <hi>Lignum,</hi> inquit, <hi>de
saltu praecidit.</hi> Materia ergo idolorum vilis atque corruptibilis: <hi>Opus manuum artificis.</hi> 
 Cum artifex mortalis
sit, mortalia ergo et illa quae fabricatur [ <hi>Al.</hi> 
fabricantur]. <hi>Argento et auro decoravit illud,</hi> ut fulgore
utriusque materiae decipiat simplices. Qui quidem
error ad nos usque transivit, ut religionem in divitiis
arbitremur. <hi>Clavis et malleis compegit, ut non dissolvatur,</hi> 
sive <hi>ut non moveatur.</hi> Quanta idolorum potentia,
quae stare per se nequeunt, nisi clavis et
malleis compingantur! <hi>In similitudinem palmae fabricata,</hi> 
habent pulchritudinem metallorum et picturae
arte decorata sunt: sed utilitatem non possident,
qua praebeant aliquos fructus artifici. <hi>Et non
<pb n="0747B"/>
loquentur.</hi> Nihil enim in se vitale habent. De quibus
scriptum est: <hi>Os habent, et non loquentur; aures habent,
et non audient. Portata tollentur <note>(Psal. CXIII,
5, 6)</note>
          </hi>. Fortior ille qui portat, quam illa quae portantur;
immo in illo sensus est, in hoc figura sine sensu. <hi>Nolite ergo timere ea, quia nec bene facere possunt, nec
male.</hi> 
 Solent enim plerique gentilium daemones colere,
ne noceant, et alios exorare ut praestent benecia:
Unde et illud Virgilianum est <note>(Aeneid. I)</note>:
<l>Nigram hyemi pecudem, zephyris felicibus albam.</l> 
Quidquid de idolis diximus, ad omnia dogmata quae
sunt contraria veritati referri potest. Et ipsi enim
ingentia pollicentur, et simulacrum vani cultus de
suo corde confingunt. Jactant grandia et ad decipiendos
<pb n="0747C"/>
simplices quosque, quasi aureis sensibus et
eloquiis argenti splendore fulgentibus, imperitorum
obstringunt aciem, et a suis inventoribus sublimantur,
in quibus nulla est utilitas, et quorum cultura
proprie gentium est, et eorum qui ignorant Deum.</p>
<p> <hi>
            <note>(Vers. 6 seqq.)</note> Non est similis tui, Domine: magnus
tu, et magnum nomen tuum in fortitudine. Quis non
timebit te, o rex gentium? Tuum</hi> <emph>912</emph> <hi>est enim decus
inter cunctos sapientes gentium, et in universis regnis
eorum nullus est similis tui. Pariter fatui et sapientes
probabuntur, doctrina vanitatis eorum lignum est. Argentum
involutum</hi> (sive <hi>productum) de Tharsis affertur,
et aurum de Ophaz, opus artificis et manus aerarii.
Hyacinthus et purpura indumentum eorum: opus artificum</hi> 
(sive <hi>sapientium) universa haec. Dominus autem
<pb n="0747D"/>
Deus verus est: iste Deus vivens et rex</hi> [Al. <hi>ipse]
sempiternus. Ab indignatione ejus commovebitur terra,
et non sustinebunt gentes comminationem ejus.</hi> Haec in
LXX non habentur, sed de Theodotionis Editione
in plerisque addita sunt, et cum juxta litteram videantur
perspicua, juxta anagogen magnam habent
difficultatem. Nullus enim similis est Deo vero, eorum
deorum qui haeretica arte finguntur. Omnes timebunt
eum, quia rex gentium est. Principium enim
<pb n="0748A"/>
sapientiae timor Domini <note>(Prov. IX, 10)</note>: et de eo
proficimus ad charitatem veram. <hi>Tuum est,</hi> inquit, <hi>decus.</hi> 
 In veritate decor, in mendacio turpitudo:
quamvis haeretici juxta sapientiam mundi, quae destruetur,
sibi sapientes esse videantur; tamen in omnibus
regnis, quibus lacerant Ecclesiam, <hi>nullus est
similis tui,</hi> dicente sermone divino: <hi>Perdam sapientiam
sapientium, et prudentiam prudentium reprobabo <note>(I Cor. I, 19)</note>
          </hi>.
Simul sapientes et fatui sunt. Doctrina
eorum pro qualitate ingenii, vel vilis est, et
ligno comparatur, vel similis argento propter eloquii
venustatem. <hi>Affertur de Tharsis.</hi> Tharsis vel regio
Indiae est, ut Josephus, vel certe omne pelagus
Tharsis appellatur, et coeli habet similitudinem; et
tamen involuta est verborum artificio, sive producta.
<pb n="0748B"/>
Si enim voluerit decipere, non poterit. <hi>Et aurum de
Ophaz.</hi> Septem nominibus apud Hebraeos appellatur
aurum, quorum unum OPHAZ ( ) dicitur, quod nos
dicere possumus <hi>obryzum,</hi> ut splendeat in superficie
idolorum, quod intrinsecus lignum est vilisque materiae.
Hyacintho operiuntur et purpura, ut superficie
sui oculos decipiant, dum coelorum sibi colorem
et regna coelestia polliceatur; et tamen opera sapientium
sunt universa haec, qui in saeculo sapientes
putantur: caeterum apud Deum stulti sunt. <hi>Dominus
autem Deus noster, Deus verus est.</hi> Illa ergo universa
mendacia. <hi>Et ipse Deus vivens:</hi> igitur illa mortua
quae finguntur. Et ille <hi>rex sempiternus.</hi> Haereticorum
umbrae ad tempus praevalent, sed longo
tempore corrumpuntur. <hi>Ab indignatione ejus</hi> <emph>913</emph> 
<pb n="0748C"/> <hi>commovebitur terra:</hi> 
 hi qui terrena habent opera, et
terrena simulacra confingunt. <hi>Et non sustinebunt
gentes,</hi> nequaquam populus Domini, sed gentium
multitudo, quae Dei comminationem ferre non praevalent.</p>
<p> <note>(Vers. 11)</note>. <hi>Sic ergo dicetis eis: Dii qui coelos et
terram non fecerunt, pereant de terra et de his quae
sub coelo sunt.</hi> Falsis diis, et qui artificiose <note><hi>Al.</hi> artificio</note>
compositi sunt, ista dicenda sunt. Illi enim nec
coelos fecerunt, nec terram. Qui cooperatores sunt
Christi, dii vocantur: et Domini, per doctrinam Ecclesiasticam,
magna ex parte fabricant domum.</p>
<p> <hi>
            <note>(Vers. 12 seqq.)</note> Qui facit</hi> (sive <hi>qui fecit) terram
in fortitudine sua, praeparat orbem in sapientia sua, et
in prudentia sua extendit coelos. Ad vocem suam dat
<pb n="0748D"/>
multitudinem aquarum in coelo, et elevat</hi> (sive <hi>educit)
nebulas ab extremis terrae, fulgura in pluviam fecit,
et educit ventum</hi> (sive <hi>ventos) de thesauris suis. Stultus
factus est omnis homo a scientia sua, confusus est
omnis artifex in sculptili: quoniam falsum est quod
conflavit, et non est spiritus in eis: vana sunt, et 
 opus risu dignum: in tempore visitationis suae peribunt.
Non est his similis pars Jacob. Qui enim formavit
omnia, ipse est, et Israel virga haereditatis ejus,
<pb n="0749A"/>
Dominus exercituum nomen est illi.</hi> Qui facit terram
in fortitudine sua, Deus Pater est. Facit autem in
fortitudine sua Domino Salvatore. Christus enim Dei
virtus et Dei sapientia <note>(I Cor. I, 24)</note>. Qui ipse est
et prudentia, in quo <note><hi>Al.</hi> qua</note> extendit coelum. Ipse
enim dixit et facta sunt, ipse mandavit et creata
sunt <note>(Psal. XXXII, 9)</note>; loquens ad Filium: <hi>Faciamus
hominem ad imaginem et similitudinem nostram <note>(Gen. I,
26)</note>
          </hi>. <hi>Ad vocem suam dat multitudinem aquarum in coelo.</hi> 
Omnis enim doctrina Domini de coelestibus fluit,
dicente David: <hi>Pluviam voluntariam segregabis Deus
haereditati tuae et infirmata est, tu vero perfecisti eam.
Et elevat</hi> sive <hi>educit nebulas ab extremis terrae <note>(Psal.
LXVII, 10)</note>
          </hi>. Nebulae, sive nubes quibus mandavit Deus
ne pluerent super Israel imbrem <note>(Isai. V)</note>, educuntur
<pb n="0749B"/>
ab extremitatibus terrae, quarum una nebula loquebatur: <hi>Puto enim nos Deus Apostolos ostendit novissimos
tamquam morti destinatos, quia spectaculum
facti sumus huic mundo, et Angelis, et hominibus <note>(I Cor. IV, 9)</note>
          </hi>.
 <hi>Fulgura in pluviam fecit.</hi> Cum enim
imber de coelo venerit doctrinarum, et arentia hominum
corda satiarit, tunc coruscationes invenies,
et clara fulgura sapientiae. <hi>Et educit ventos de thesauris
suis;</hi> in quibus <emph>914</emph> sunt omnes thesauri
sapientiae et scientiae absconditi. <hi>Stultus factus est
omnis homo a scientia.</hi> Licet ille Paulus, licet Petrus,
licet Moyses, et Abraham sapientes sint, ad comparationem
Dei cuncta eorum sapientia in nihilum deputabitur:
unde et fatuum Dei sapientius est hominibus. <hi>Confusus est omnis artifex in sculptili,</hi> 
 qui de
<pb n="0749C"/>
suo corde simulacra confinxit: <hi>falsumque est, quod
conflavit.</hi> Sin autem stultus est omnis homo a scientia;
stultum est omne falsumque quod fecit <note>(I Cor.
I)</note>. <hi>Et non est spiritus in eis.</hi> Notandum quod et in isto
capitulo, ventus et spiritus, uno apud Hebraeos nomine
appellantur RUA ( ); Spiritum autem sanctificationis
vocat, qui in haereticorum mentibus non
potest inveniri. <hi>Vana sunt et opus risu dignum.</hi> Quis
enim non rideat cum haereticorum simulacra perspexerit?
Aut enim rustica sunt quae dicuntur, et
lignum est: aut pulchro sermone composita, et reperitur
argentum; aut certe de proprio simulata
sensu, et frustra auri imaginem pollicentur. <hi>In tempore
visitationis suae peribunt.</hi> Ad tempus valet haeresis,
ut electi quique manifesti fiant, et probati sint.
<pb n="0749D"/>
Cum autem visitatio Dei venerit, et oculus ejus
stulta perspexerit, omnia conticescunt <note>(I Cor. XI)</note>. <hi>Non est similis his pars Jacob:</hi> 
 eorum qui supplantavere
Judaeos, et quotidie destruunt haereticos. Pars
autem Sanctorum Deus est: de quo propheta dicit: <hi>Pars mea Dominus. Qui enim formavit omnia, ipse est <note>(Psal. LXXII, 26)</note>
          </hi>:
qui fecit omnia atque plasmavit, tam
in animo, quam in corpore. <hi>Et Israel virga haereditatis
ejus.</hi> Omnis qui directus in Deo est, vel sensu cernit
<pb n="0750A"/>
Deum, sceptrum est haereditatis ejus. Cujus nomen
Dominus Omnipotens est, sive Virtutum: hoc
enim sonat, <hi>Dominus exercituum:</hi> quod in Hebraico
scriptum est, <hi>Dominus sabaoth.</hi> </p>
<p> <hi>
            <note>(Vers. 17, 18.)</note> Congrega de terra confusionem
tuam, quae habitas in obsidione; quia haec dicit Dominus:
Ecce ego longe projiciam habitatores terrae in
hac vice, et tribulabo eos ut inveniantur.</hi> LXX: <hi>Congregavit
de foris substantiam suam, quae habitat in
munitione. Quia haec dicit Dominus: Ecce ego supplantabo
habitatores terrae hujus, et tribulabo eos, ut 
 inveniantur.</hi> Praecipitur Jerusalem, ut quidquid
habet foris substantiae, in urbem munitissimam congreget,
et longae obsidioni paret alimenta. Se enim
nequaquam ut prius de futuro, et longo tempore
<pb n="0750B"/>
comminari: <emph>915</emph> sed jam de vicina captivitate,
quae jamjamque ventura sit. Congrega, inquit, et de
foris et de terra, hoc est, ex agris substantiam
tuam, sive confusionem. Quidquid enim habes,
confusione dignum est: quae licet praepares haec, super
his Domini dicta cognosce. Ecce ego in hac vice,
in isto tempore, projiciam, sive instar fundae jaciam
longe habitatores terrae hujus: pro quo LXX interpretati
sunt <hi>supplantabo et cadere faciam.</hi> Pro quo
verbo Hebraico COLEA ( ), Aquila et Symmachus
interpretati sunt <foreign xml:lang="greek">σφενδονήσω</foreign>. Et est sensus: Instar
fundae cum omni impetu abjiciam, et sic eos obsideri
faciam: sicque tribulabo et coangustabo, ut omnes
in urbe reperiantur, et effugere nequeant malum.</p>
<p> <hi>
            <note>(Vers. 19.)</note> Vae mihi super contritione mea, pessima
<pb n="0750C"/>
plaga mea.</hi> LXX: <hi>Vae super contritione tua, pessima
plaga tua.</hi> Juxta Hebraicum ipsa Jerusalem loquitur,
quod vehementer afflicta sit, et plagam sustineat
insanabilem. Juxta LXX vero Propheta loquitur ad
Jerusalem, et plangit eam super contritione et plaga
sui <note><hi>Al.</hi> sua</note>.</p>
<p> <hi>Ego autem dixi, plane haec infirmitas mea est</hi> (sive <hi>vulnus meum), et portabo illam</hi> 
 (sive <hi>apprehendit me</hi> ).
Ipsa loquitur Jerusalem: quidquid patior, mea culpa
patior: intelligo vulnus meum quod apprehendit me,
sive iram Domini sustinebo, quoniam peccavi ei.</p>
<p> <hi>
            <note>(Vers. 20.)</note> Tabernaculum meum vastatum est,
omnes funiculi mei disrupti sunt</hi> (sive <hi>omnes pelles
meae conscissae sunt), filii mei exierunt a me</hi> (sive <hi>oves
meae), et non sunt</hi> [Al. <hi>subsistunt]: non est qui extendat
<pb n="0750D"/>
ultra tentorium meum</hi> (sive <hi>non est locus ultra
tabernaculo meo) et qui erigat pelles meas.</hi> Subversionem
urbis suae tam facilem plangit Jerusalem, ut
nequaquam muros et moenia funditus eruta, sed tabernaculi,
atque tentorii ablationem putes. Tabernaculum,
inquit, hoc est, habitatio mea, repente
sublata est. <hi>Omnes funiculi mei disrupti sunt.</hi> Servat
tabernaculi metaphoram, sive <hi>omnes pelles meae conscissae
sunt. Filii mei exierunt a me,</hi> sive <hi>pecora mea,</hi> 
<pb n="0751A"/>
quod a LXX additum, non stat juxta historiam. In
longa enim obsidione quomodo oves et pecora auferri
poterant de Jerusalem, quae etiam si fuissent,
fames consumpserat? <hi>Et non,</hi> inquit, <hi>subsistunt,</hi> 
sive <hi>non sunt.</hi> Neque enim translati sunt in Chaldaeam:
sed magna pars eorum interfecta penitusque
deleta est. <hi>Non est qui extendat ultra tentorium</hi> <emph>916</emph> <hi>meum:</hi> 
 non est qui me instauret, et murorum meorum
jaciat fundamenta, qui ad solum usque prostrati
sunt.</p>
<p> <hi>
            <note>(Vers. 21.)</note> Quia stulte egerunt pastores, et Dominum
non quaesierunt: propterea non intellexerunt, et
omnis grex eorum dispersus est.</hi> Per translationem
pastorum, atque ovium, principum culpa et dispersio
populi describitur. Quia enim principes stulte
<pb n="0751B"/>
egerunt, nec quaesierunt Dominum, quem toto debuerant
corde perquirere: idcirco et mala venientia
non viderunt, sive non intellexerunt Dominum, et
omnis multitudo Jerusalem huc illucque dispersa est.</p>
<p> <hi>
            <note>(Vers. 22.)</note> Vox auditionis, ecce venit, et commotio
magna de terra Aquilonis: ut ponat civitates Juda in
solitudinem, et habitaculam draconum</hi> (sive <hi>cubile
struthionum</hi> ). Et ut Symmachus interpretatus est, <hi>sirenarum:</hi> 
 pro quo in Hebraico THANNIM ( ) positum
est. Verba Prophetae: <hi>Ecce,</hi> inquit, <hi>sonitus et
fremitus</hi> Babylonii venientis auditur, magnaque commotio,
sive terraemotus de terra Aquilonis: ut omnes
urbes Judaeae, habitatoribus interfectis, redigat
in solitudinem, et faciat pro hominibus dracones habitare,
et cuncta animantia venenata, sive struthiones,
<pb n="0751C"/>
quod et ipsum animal, solitudinis familiare est,
et in desertis nascitur ac nutritur. Aut certe sirenas,
monstra quaedam et daemonum phantasmata possumus
intelligere. Haec omnia quae et praeteritus et
praesens sermo descripsit, ad persecutionis Ecclesiae
referamus tempora, quando tabernacula Domini subvertuntur,
et omnis habitatio Ecclesiae redigitur in
solitudinem. Et ut ista universa veniant, culpa pastorum
est, qui stulte egerunt, et Dominum non quaesierunt,
nec intellexerunt eum, et idcirco grex omnis
dispersus est.</p>
<p> <hi>
            <note>(Vers. 23.)</note> Scio; Domine, quia non est</hi> [Al. <hi>sit]
hominis via ejus: nec viri est, ut ambulet et dirigat
gressus suos.</hi> Erubescant novi praedicatores, qui aiunt,
 unumquemque suo arbitrio regi: cum et hic Propheta
<pb n="0751D"/>
dicat: <hi>Non est hominis via ejus <note>(Psal. XXXVI,
23)</note>
          </hi>. Et David in lyrico canat carmine: <hi>A Domino
gressus hominis dirigentur, et viam ejus volet nimis.</hi> 
Sive hic sensus est: quod a Babyloniis sustinemus,
non est eorum fortitudinis, sed nostri meriti, et indignationis
tuae.</p>
<p> <hi>
            <note>(Vers. 24, 25.)</note> Corripe me, Domine, verumtamen
in judicio, et non in furore tuo; ne forte ad nihilum</hi> <emph>917</emph> 
 <hi>redigas me. Effunde indignationem tuam super
<pb n="0752A"/>
gentes, quae non cognoverunt te, et super provincias</hi> 
(sive <hi>generationes) quae nomen tuum non invocaverunt,
quia devoraverunt Jacob, et locum ejus consumpserunt,
et decus ejus</hi> (vel <hi>pascua) dissipaverunt</hi> (sive <hi>ad
solitudinem redegerunt</hi> ). Hunc locum et in psalmo
legimus: <hi>Domine, ne in furore tuo arguas me: neque
in ira tua corripias me <note>(Psal. VI, 1; XXXVII, 1)</note>
          </hi>. Et
est sensus: Meremur quidem omnia quae sustinemus,
et multo meremur majora quam patimur. Verumtamen
hoc obsecro, ut quasi pater me corripias, non
quasi adversarius: ut me emendes quasi filium, et
non punias quasi inimicum <note>(Hebr. XII)</note>; castigas enim
omnem filium quem recipis, et per omnem dolorem
ac flagellum emendas Jerusalem. Hostes autem, qui
non noverunt te, et provinciae sive regiones, quae
<pb n="0752B"/>
non invocaverunt nomen tuum, nequaquam tuum
debent sentire judicium, sed indignationem <note>(Psal.
LXXXVII)</note>. Tradidisti enim nos, ut emendaremur. Illi
autem aggravaverunt jugum suum: seni non pepercerunt,
et parvulos afflixerunt: comederunt nos, et
penitus devoraverunt et in tantam solitudinem redegerunt
Jerusalem, ut et publicarum et privatarum
aedium omnia dissiparent, et populum tuum interficerent.</p>
<p> <hi>
            <note>(Cap. XI.--Vers. 1-3.)</note> Verbum quod factum est
ad Jeremiam a Domino dicens: Audite verba pacti</hi> 
(sive <hi>testamenti) hujus, et loquimini ad viros Juda,
et habitatores Jerusalem, et dices ad eos: Haec dicit
Dominus Deus Israel.</hi> Non quidem est positum in titulo,
sub quo tempore, vel sub quo rege, et quoto
<pb n="0752C"/>
anno ejus, haec prophetia facta sit: sed intelligimus,
vel priori prophetiae et tempori haec esse jungenda,
vel certe post aliquod temporis intervallum prioris
prophetiae hunc Domini ad Prophetam factum esse
sermonem. Notandum est autem, quod verbum BERITH
( ), Aquila et Symmachus semper <hi>pactum,</hi> 
LXX et Theodotio <hi>testamentum</hi> interpretati
sunt. Proprie autem nunc ad Jerusalem et ad viros
tribus Judae sermo dirigitur.</p>
<p> <hi>
            <note>(Vers. 4.)</note> Maledictus vir qui non audierit verba pacti
hujus, quod praecepi patribus vestris: in die, qua
eduxi eos de terra Aegypti, de fornace ferrea, dicens:
Audite vocem meam, et facite omnia quae praecipio vobis,
et eritis mihi in populum, et ego ero vobis in Dominum</hi> 
[Al. <hi>Deum</hi> ]. Non propter generis privilegia,
<pb n="0752D"/>
non propter circumcisionis injuriam <emph>918,</emph> et otium
sabbati, sed propter obedientiam, et Deus efficitur
populi Israel, et Israel populus ejus. Et hic quidem
quasi ad servos loquitur, ut placeant Deo. In Evangelio
vero Dominus ad discipulos: <hi>Vos,</hi> inquit, <hi>amici
mei estis, si feceritis quae ego praecipio vobis. Jam
non dicam vos servos, quia servus nescit quid faciat Dominus
ejus. Vos autem dixi amicos, quia omnia quaecumque
audivi a Patre meo, nota feci vobis (Joan.
<pb n="0753A"/>
XV, 14 et 15)</hi>. Cumque amici mei fuerint, de amicis
transeunt in filios: <hi>Quotquot enim receperunt eum,
dedit eis potestatem filios Dei fieri <note>(Joan. I, 12)</note>
          </hi>. Unde
amicis et filiis praecipit: <hi>Estote perfecti sicut et Pater
vester perfectus est <note>(Matth. V, 48)</note>
          </hi>; similitudinem imperans,
non aequalitatem. Et ibi obedientia mandatorum
est, hic similitudo Dei. Quodque ait: <hi>In die,
qua eduxi eos de terra Aegypti, de fornace ferrea,</hi> dat
nobis intelligentiam, quod caminus et fornax ferrea,
atque succensa tribulationis et poenae significet magnitudinem,
non aliquem locum poenae, ferri materia
praeparatum.</p>
<p> <hi>
            <note>(Vers. 5.)</note> Ut suscitem juramentum, quod juravi patribus
vestris, daturum me eis terram fluentem lacte et
melle, sicut est dies haec.</hi> Patres videntur accipere,
<pb n="0753B"/>
quando accipiunt filii; et Abrahae promissio completur
in posteris. Terram autem lacte et melle manantem,
hyperbolice debemus accipere pro rerum omnium
abundantia, ut est illud <note>(Virg. Eclog. III)</note>:
<l>Mella fluant illis, ferat et rubus asper amomum.</l> 
Et iterum:
<l>Et passim rivis currentia vina repressit.</l> 
Aut certe tropologice, terram lacte et melle manantem,
Christi Ecclesiam sentiamus, in qua parvuli atque
lactentes educamur per fidem, ut possimus solidum
cibum capere.</p>
<p> <hi>Et respondi et dixi: Amen, Domine.</hi> Pro quo Septuaginta, <hi>Fiat, Domine</hi> 
 (hoc enim <hi>amen</hi> significat)
transtulerunt. Dixerat Dominus, juravi patribus vestris
<pb n="0753C"/>
daturum me eis terram lacte et melle manantem,
sicut rebus ipsis hodie comprobatur <note>(Exod. III)</note>.
Propheta diligens populum suum, occupat vocem
Domini, et cupit vera esse, et in perpetuum permanere
quae data sunt. Unde ait: Vere, Domine, implesti
quod pollicitus es; sive fiat, Domine, hoc est
semper maneat quod dedisti.</p>
<p> <hi>
            <note>(Vers. 6.)</note> Et dixit Dominus ad me, vociferare</hi> (vel <hi>lege) omnia verba haec in civitatibus Juda, et foris Jerusalem,
dicens: Audite verba pacti</hi> 
 <emph>919</emph> <hi>hujus et facite
illa.</hi> Clementissimus Deus frequenter futura praedicit,
ut tamdem durus ad credendum animus molliatur.
Praedicit autem tam in urbe Jerusalem, quam
foris in agro, ut quorum commune discrimen est,
eadem poenitudo sit.</p>
<p>
          <pb n="0753D"/> <hi>
            <note>(Vers. 7, 8.)</note> Quia contestans contestatus sum patres
vestros in die, qua eduxi eos de terra Aegypti,
usque ad diem hanc. Mane consurgens</hi> [Vulg. <hi>surgens]
contestatus sum, et dixi: Audite vocem meam; et non
audierunt, nec inclinaverunt aurem suam, sed abierunt
unusquisque in pravitate cordis sui mali, et induxi super
eos omnia verba pacti hujus, quod praecepi ut facerent.</hi> 
 Hucusque in Septuaginta non habetur, quod
<pb n="0754A"/>
que sequitur, <hi>et non fecerunt,</hi> ab eis positum est, et
cum superioris capituli fine sociatum, in quo scriptum
est: <hi>audite verba pacti hujus, et facite illa; et
non fecerunt.</hi> Quid sit autem de mane consurgere, et
Dei verba per Prophetas eis frequenter ingerere, et
educere eos de Aegypto, et saepius admonere et dicere:
audite vocem meam; et illos abiisse post pravitatem
cordis sui, et postea eis reddere quae merentur
 et accipere, ante jam diximus.</p>
<p> <hi>
            <note>(Vers. 9, 10.)</note> Et dixit Dominus ad me: Inventa est
conjuratio in viris Juda, et in habitatoribus Jerusalem
reversi sunt ad iniquitates patrum suorum priores, qui
noluerunt audire verba mea. Et hi ergo abierunt post
deos alienos, ut servirent eis. Irritum fecerunt domus
Israel, et domus Juda pactum meum, quod pepigi cum
<pb n="0754B"/>
patribus eorum.</hi> Pro <hi>conjuratione,</hi> quam nos juxta
Symmachum interpretati sumus, Aquila et LXX et
Theodotio <foreign xml:lang="greek">συνδεσμὸν</foreign> transtulerunt, quam nos <hi>colligationem</hi> 
possumus dicere. Unde et Athalia, cum in
Templo sibi parari insidias deprehendisset, eodem
verbo locuta est: <hi>Conjuratio, conjuratio <note>(IV Reg. XI,
14)</note>
          </hi>. Proprie autem hoc verbo Scriptura abutitur,
quando non subito fortuitoque peccato, sed paratis
insidiis et conjuratione, tenditur ad delictum, et pari
mente unoque studio id agunt, ut Dei mandata
contemnant. Dicitque et patres et filios una mente
parique sententia, neglecto Deo, idola veneratos,
tam Israel videlicet, quam domum Juda, hoc est,
tam decem tribus, quam duas, quarum imperium
erat in Jerusalem, ut quorum in contemptu Dei unum
<pb n="0754C"/>
studium fuit, par sit in sustinenda captivitate supplicium.</p>
<p> <emph>920</emph> <hi>
            <note>(Vers. 11, 12.)</note> Quamobrem haec dicit Dominus:
Ecce ego induco super eos mala, de quibus
exire non poterunt, et clamabunt ad me, et non exaudiam
eos. Et ibunt civitates Juda et habitatores Jerusalem,
et clamabunt ad deos, quibus libant; et non
salvabunt eos in tempore afflictionis eorum.</hi> Non exaudit
Deus in tempore necessitatis et angustiae: quia
et illi audire vocem Domini noluerunt. Quod et Saul
passus est. Cum enim Philisthiim agmina reformidans,
verbum Domini non meruisset accipere, conversus
est ad Pythonissam, ut ab idolis disceret,
quod instantia orationis ac fletuum a Domino debuit
extorquere <note>(I Reg. XXI)</note>. Per quae discimus, etiam
<pb n="0754D"/>
si Dominus non exaudierit, nequaquam esse cessandum,
nec confugiendum ad daemones, qui cultores
suos adjuvare non possunt; sed ad Domini auxilium
qui cito iratus flectitur, et mutat sententiam, si et hi,
quibus iratus fuerit, commutentur. Totum autem
quod nunc dicitur, ad tribum Juda pertinet, et urbem
Jerusalem, quibus instat captivitas.</p>
<p> <hi>
            <note>(Vers. 13.)</note> Secundum enim numerum civitatum
<pb n="0755A"/>
tuarum erant dii tui Juda, et secundum numerum viarum
Jerusalem posuisti</hi> [Al. <hi>posuistis] aras confusionis 
 ad libandum Baalim.</hi> Legamus Regum et Paralipomenon
libros <note>(IV Reg. XXI, II Paral. XXXIII)</note>, et inveniemus
Judam et Jerusalem multo quam Israel pejora
fecisse, ut quot habebant urbes, tot haberent et
idolorum species: et quot erant in urbe Jerusalem
plateae et viarum capita, tot haberent aras in confusionem
suam, in quibus idolis Baalim victimas immolarent.</p>
<p> <hi>
            <note>(Vers. 14.)</note> Tu ergo noli orare pro populo hoc, et
ne assumas pro eis laudem et orationem: quia non
exaudiam in tempore clamoris eorum ad me, in tempore
afflictionis eorum.</hi> Praecipitur Jeremiae, ne velit
pro eis Dominum deprecari, in quos jam est consummata
<pb n="0755B"/>
sententia: ne videatur oratio ejus infirma,
et propriis sceleribus non exaudiri. Noli, inquit, orare
pro eis, nec laudem assumere, ut replicando veteris
historiae clementiam, qua eis semper misertus sum,
et laudando, meam nitaris mutare sententiam. Etsi
enim hoc feceris, non exaudiam eos, qui me necessitatis
tempore rogare coguntur. Ex quibus discimus
frustra aliquem rogare pro alio, cum ille non mereatur
accipere, pro quo rogatur Deus.</p>
<p> <hi>
            <note>(Vers. 15, 16.)</note> Quid est, quod dilectus meus in
domo</hi> <emph>921</emph> <hi>mea fecit scelera multa? Numquid carnes
sanctae auferent a te malitias tuas, in quibus gloriata
es? Olivam uberem, pulchram, fructiferam, speciosam
vocavit Dominus nomen tuum: ad vocem loquelae grandis
exarsit ignis in ea, et combusta sunt fruteta ejus.</hi> 
<pb n="0755C"/>
Dilectum et amantissimum vocat populum Juda, qui
in Templo ejus posuit, et veneratus est idola, et in
eo se putat iram Dei placare, si multas hostias immolet,
et gloriatur in sacrificiorum multitudine, quae
malitias peccatorum auferre non possunt. Comparat
autem Jerusalem, sive omnem populum Judaeorum,
olivae pulchrae, atque fructiferae, quae exaltata per
superbiam, nequaquam egit humiliter, nec intellexit
Creatorem et dominatorem suum; sed elata per superbiam,
et locuta granditer, Domini igne succensa
est; ita ut comburerentur et redigerentur ad nihilum
rami, sive fruteta ejus, id est, omnis populus
adversariorum gladio deleretur. Hic sensus et in alio
loco est <note>(Cap. II)</note>, ubi dicitur ad Jerusalem: <hi>Ego te
plantavi vineam frugiferam, omnem veram: quomodo
<pb n="0755D"/>
conversa es in amaritudinem vitis aliena?</hi> Quando
destruuntur maceriae illius, et vastat eam aper de
silva, et omnes bestiae devorant fructus illius <note>(Psal.
LXXVIII)</note>, dicamus istud capitulum principibus Ecclesiarum: <hi>Quid est quod dilectus meus in domo mea
fecit scelera multa?</hi> 
 Vel certe divitibus, qui cum
aliena diripiant, et non auferant malitias cordis sui,
putant se Dei clementiam mereri: <hi>Numquid carnes
sanctae auferent a te malitias tuas, in quibus gloriata
es?</hi> At nunc publice recitantur offerentium nomina,
et redemptio peccatorum mutatur in laudem: nec
<pb n="0756A"/>
meminerunt viduae illius in Evangelio, quae in gazophylacium
duo aera mittendo, omnium divitum vicit
donaria <note>(Marc. XII)</note>.</p>
<p> <hi>
            <note>(Vers. 17.)</note> Et Dominus exercituum, qui plantavit
te, locutus est super te malum, pro malis domus
Israel et domus Juda, quae fecerunt sibi ad irritandum
me, libantes Baalim.</hi> Olivam, inquit, uberem, pulchram,
fructiferam vocavit te Dominus tuus, atque
plantavit. Sed quia ad vocem loquelae, grandis Dei
in te flamma descendit, et consumpsit omnes ramos
tuos, propterea qui te plantaverat, nunc locutus est
super te malum: non iniquitate sententiae, nec subita
pravitate sermonis; sed pro malis quae fecerunt
sibi domus Israel et domus Juda, et studiose egerunt
libantes Baalim, ut me ad iracundiam provocarent.
<pb n="0756B"/>
Cumque possit Deus facere quae vult, reddit
causas ne facere videatur injuste, <emph>922</emph> secundum
illud, quod scriptum est: <hi>Ut justificeris in sermonibus
tuis, et vincas cum judicaris <note>(Ps. L, 6)</note>
          </hi>.</p>
<p> <hi>
            <note>(Vers. 18 seqq.)</note> Tu autem, Domine, demonstrasti
mihi, et cognovi: tu ostendisti mihi studia eorum, et
ego quasi agnus mansuetus, qui portatur ad victimam,
et non cognovi quia super me cogitaverunt consilia.
Mittamus lignum in panem ejus, et conteramus</hi> [Vulg. <hi>eradamus] eum de terra viventium, et ne memoretur nomen
ejus amplius. Tu autem, Domine sabaoth, qui judicas
juste, et probas renes et cor: videam ultionem
tuam ex eis: tibi enim revelavi causam meam.</hi> 
 Omnium
Ecclesiarum iste est consensus, ut sub persona Jeremiae,
a Christo haec dici intelligant, quod ei Pater
<pb n="0756C"/>
monstraverit, quomodo eum oporteat loqui, et
ostenderit illi studia Judaeorum, et ipse, quasi agnus
ductus ad victimam, non aperuerit os suum, et non
cognoverit, subauditur peccatum; juxta illud quod
ab apostolo dicitur: <hi>Qui cum non cognovisset peccatum,
pro nobis peccatum factus est:</hi> et dixerint: <hi>Mittamus lignum in panem ejus,</hi> 
 crucem videlicet in
corpus Salvatoris. Ipse est enim qui ait: <hi>Ego sum
panis, qui de coelo descendi:</hi> et <hi>eradicemus,</hi> sive <hi>conteramus
eum de terra viventium <note>(Joan. VI, 51)</note>
          </hi>. Hoc
enim scelus animo cogitaverunt, ut nomen ejus delerent
in perpetuum. Sed e contrario juxta assumpti
corporis sacramentum loquitur filius ad Patrem, et
imprecatur judicium ejus, dum laudat justitiam, et
inspectorem renis et cordis invocat Deum, ut ipse
<pb n="0756D"/>
reddat populo quod meretur, et dicit: <hi>Videam ultionem
tuam ex eis,</hi> eorum videlicet, qui in scelere
perseverant, et non eorum, qui vertuntur <note><hi>Al.</hi> convertuntur</note>
ad poenitentiam. De illis ait in cruce: <hi>Pater, ignosce illis, quod enim faciunt nesciunt 
 <note>(Luc.
XXIII, 34)</note>
          </hi>. Revelatque Patri et aperit causam
suam: quia nullo suo merito, sed scelere populi
crucifixus est, dicens: <hi>Ecce venit princeps mundi hujus,
et invenit in me nihil <note>(Joan. XIV, 30)</note>
          </hi>. Judaei et
nostri judaizantes haec ex persona Jeremiae dici intelligunt:
qui propter vaticinium futurorum, et ingruentia
<pb n="0757A"/>
captivitatis mala, haec eum a populo sustinuisse
confirmant. Sed nescio quomodo possint
approbare, crucifixum esse Jeremiam, cum hoc
Scriptura non memoret: nisi forte cogitaverint, et
non fecerint.</p>
<p> <hi>
            <note>(Vers. 21 seqq.)</note> Propterea haec dicit Dominus ad
viros Anathoth qui quaerunt animam tuam, et dicunt:
Non prophetabis in nomine Domini, et non morieris in
manibus nostris. Propterea haec dicit Dominus exercituum:
Ecce ego visitabo super eos: juvenes morientur
in</hi> <emph>923</emph> <hi>gladio: filii eorum et filiae earum morientur
in fame, et reliquiae non erunt ex eis. Inducam
enim malum super viros Anathoth, annum visitationis
eorum.</hi> Videtur hoc superiori sententiae contraire,
qua voluimus <note><hi>Al.</hi> volumus</note> approbare ex persona
<pb n="0758A"/>
Christi dicta esse quae dicta sunt, et non ex Jeremiae,
qui proprie habitabat in viculo Anathoth, qui
ab Jerosolymis tribus distat millibus. Sed si intellexerimus
etymologiam oppidi ANATHOTH ( ),
quod interpretatur <hi>obedientia,</hi> liquido monstrabitur <emph>924</emph> 
 viros Anathoth, qui quondam Domini praeceptis
obtemperarunt, omnes dici Judaeos, et maxime
habitatores urbis Jerusalem, in quos extrema venit
sententia: ut obsidionis malis, gladio, fame, et
peste interirent. Ut autem nos omni interpretationis
molestia liberemur, illam sequamur regulam:
Quod omnes Prophetae in typum Domini Salvatoris
pleraque gesserint, et quidquid juxta praesens tempus
completum sit in Jeremia, hoc in futurum de
Domino prophetari.</p>
</div1>

<div1>
        <head> <hi>LIBER TERTIUS.</hi> </head>

<pb n="0757"/>
<p>
          <pb n="0757B"/> <emph>923-924</emph> Lernaeum anguem, fabulae ferunt,
multis ex medio capite pullulasse serpentibus: et
Scyllam Siculi monstrum freti, facie quidem virginali,
sed succinctam canibus, miserorum lacerare
naufragia: juncto in eodem littore Sirenarum mortifero
carmine, quae ut vitaret Ulysses Homericus,
clausisse aures dicitur, et malum inexsuperabile, prudenti
vitasse consilio. Hoc ego cum facere cuperem,
et haereticorum rabiem declinare <note><hi>Al.</hi> declinarem</note>,
et juxta Ismeniam, mihi canens et meis, illudque
propheticum revolverem: <hi>Cum consisteret adversum
me peccator, obmutui et silui de bonis <note>(Ps. XXXVIII,
2, 3)</note>
          </hi>, non est passus diabolus me optata quiete contentum,
Scripturarum sanctarum explanationi insistere,
et hominibus linguae meae, Hebraeorum, Graecorumque
<pb n="0757C"/>
eruditionem tradere; sed id agit diebus et
noctibus, et aperte, et per insidias veris falsa miscendo,
immo universa mendacia subdolo melle circumlinens,
ut qui audit verborum dulcedinem, venena
pectoris non formidet: pacem pollicetur, ut graviora
bella exerceat: ridet, ut mordeat: manum offert,
ut ex improviso simplicem interficiat Abner <note>(II
Reg. III)</note>. Nimirum hoc illud est quod et Apostolus
<pb n="0758B"/>
loquebatur: <hi>Non enim ejus ignoramus astutias <note>(II
Cor. II, 11)</note>
          </hi>. Hic tacet, alibi criminatur: mittit in
universum orbem epistolas biblinas prius auriferas,
nunc maledicas, et patientiam nostram de [ <hi>Al.</hi> 
in] Christi humilitate venientem, malae conscientiae
signum interpretatur. Ipseque mutus latrat per
 Albinum canem, grandem et corpulentum, et qui
calcibus magis possit saevire, quam dentibus. Habet
enim progeniem Scoticae gentis, de Britannorum
vicinia: qui juxta fabulas Poetarum instar
Cerberi spirituali percutiendus est clava, ut aeterno
cum suo magistro Plutone silentio conticescat. Verum
hoc alias. Nunc in Jeremiam tertium aggrediar
librum, in quo conabor, frater Eusebi, latissimos
explanationis campos angusta Commentariorum semita
<pb n="0758C"/>
coarctare.</p>
<p> <note>(Caput XII.--Vers. 1 seqq.)</note> <emph>925</emph> <hi>Justus quidem
es tu, Domine, si disputem tecum</hi> (sive <hi>quia satisfaciam
tibi): verumtamen judicia loquar ad te. Quid est
quod via impiorum prosperatur, bene est omnibus qui
praevaricantur et inique agunt? plantasti eos et radicem
miserunt, proficiunt</hi> (sive <hi>generaverunt filios, et
faciunt fructum): prope es tu ori eorum, et longe a
<pb n="0759A"/>
renibus eorum.</hi> Contra omnes quidem inique agentes
ista disputatio est, et septuagesimi secundi psalmi
breviter sententia comprehenditur, in qua Propheta
ait: <hi>Quam bonus Deus Israel, his qui recto sunt
corde! Mei autem pene moti sunt pedes, pene effusi
sunt gressus mei: quia zelavi in peccatoribus pacem
peccatorum videns,</hi> etc. <note>(Psal. LXXII, 1, 2)</note>. Sed proprie
contra haereticos dicitur, qui cum sint impii, via
eorum prosperatur; generantque filios eos quos in
haeresi deceperunt: et praevaricantur, et inique
agunt, ita ut Ecclesiam spolient, et dum in pravitate
sententiae perseverant, jactant se a Deo esse plantatos,
et radicem misisse, generasse filios et attulisse
fructum: qui cum Christi nomen saepius replicent,
habitatorem suum non habent Deum, juxta
<pb n="0759B"/>
illud Isaiae: <hi>Populus hic labiis me honorat: cor autem
ejus</hi> [Al. <hi>eorum] longe est a me <note>(Isai. XIX, 13)</note>
          </hi>.</p>
<p> <hi>
            <note>(Vers. 3.)</note> Et tu, Domine, nosti me: vidisti me, et
probasti cor meum tecum. Congrega eos quasi gregem
ad victimam, et sanctifica eos in die occisionis.</hi> 
Nullum, inquit, scandalum est quod impii, sive omnes
haeretici pro tempore floreant: <hi>Tu,</hi> enim, <hi>Domine,
nosti me, et vidisti me, et probasti cor meum
tecum.</hi> Quem ita novit Pater Deus quomodo Filium
suum? Nemo enim cognoscit Filium nisi Pater: et
nemo cognoscit Patrem, nisi Filius, et cui voluerit
Filius revelare <note>(Matth. XI, 17)</note>. Licet, inquit, proficiant,
licet filios generent, et faciant fructum haeretici,
et prope sis tu ori eorum, et longe a renibus
eorum, id est, conscientia: tamen non parva est
<pb n="0759C"/>
consolatio, quod quasi pecora saginantur ad victimam.
Congrega eos in urbem Jerusalem, sive in sua
conciliabula: ut <emph>926</emph> quasi victimae caedantur in
mortem, et tunc sanctificentur, cum Ecclesiastico
fuerint mucrone jugulati: interfectio enim haereticorum,
salus eorum est qui decepti fuerant.</p>
<p> <hi>
            <note>(Vers. 4.)</note> Usquequo lugebit terra, et herba omnis
regionis siccabitur propter malitiam habitantium in ea?
Consumptum est animal et volucre, quoniam dixerunt:
Non videbit novissima nostra</hi> (sive <hi>Non videbit Deus
vias nostras</hi> ). Quidquid in mundo vel bonorum accidit,
vel malorum, non absque providentia et fortuito
casu accidit, sed judicio Dei. Terra nunc sterilis est,
herba siccatur. Vis nosse rationem? Malitiae habitatorum
ejus hoc faciunt: ita ut animalia super terram,
<pb n="0759D"/>
et volatilia coeli consumantur, quia in usus hominum
haec creata sunt omnia: qui in tantam
consurrexere blasphemiam, ut dicerent Deum ignorare
vias suas, et nescire quid unusquisque passurus
sit. Quod autem dicit, <hi>usquequo,</hi> illud significat,
permanere iram Dei, quia animus peccantium non
flectebatur ad poenitentiam.</p>
<p> <hi>
            <note>(Vers. 5.)</note> Si cum peditibus currens laborasti, quomodo
<pb n="0760A"/>
contendere poteris cum equis? Si in terra pacis
confisa es, quid facies in superbia</hi> (sive <hi>fremitu) Jordanis?</hi> 
Si, inquit, te crebra vicinarum gentium captivitas
fatigavit, Moabitarum et Ammonitarum, Philisthiim
et Idumaeorum: quid facies ad longam
captivitatem, quae te Chaldaeam usque ductura est?
Et comparat pedites equitibus, quia revera et juxta
historiam omnis Persis, et universa Chaldaea, et regionum
illarum exercitus gaudet equitatu. Istae autem
gentes, quas supra memoravi, propter difficultatem
locorum, non tam pugnae aptae sunt, quam latrocinio.
Servatque metaphoram et dicit: Si cum peditibus
currens lassitudine defecisti, quid facies si equis
cursum tuum volueris coaequare? Et si in terra
tua aliquam habuisti fiduciam, quid actura es, cum
<pb n="0760B"/>
Jordanem transieris, et illius gurgites sustinueris.</p>
<p> <note>(Vers. 6.)</note> <emph>927</emph> <hi>Nam et fratres tui et domus patris
tui etiam ipsi pugnaverunt adversum te, et clamaverunt
post te plena voce: ne credas eis cum locuti fuerint
tibi bona.</hi> In tantum, inquit, gravissimis Jordanis
operieris fluctibus, et equitum te <note><hi>Al.</hi> cum equitatu</note>
de longe venientium multitudo vastabit, ut
fratres quoque tui Idumaei, et domus patris tui, qui
de Lot stirpe nati sunt, Moab et Ammon, etiam ipsi
tempore necessitatis et angustiae dimicent contra te,
et insultent tibi <note>(Genes. XIX)</note>. Unde cave ne velis eis
credere, et spem habere consanguinitatis, per quam
majori in te quam hostes odio desaeviant. Potest hoc
et de Salvatore accipi, quod fratres ejus, et domus
patris ejus pugnaverint contra eum, et clamaverint
<pb n="0760C"/>
plena voce dicentes: <hi>Crucifige, crucifige eum: non
habemus regem nisi Caesarem <note>(Joan. XIX, 15)</note>
          </hi>.</p>
<p> <hi>
            <note>(Vers. 7, 8.)</note> Reliqui domum meam, dimisi haereditatem
meam: dedi dilectam animam meam in manum
inimicorum ejus. Facta est mihi haereditas mea quasi
leo in silva: dedit contra me vocem, ideo odivi eam.</hi> 
Qui in Evangelio locutus est: <hi>Surgite, abeamus hinc <note>(Joan. XIV, 31)</note>
          </hi>.
Et iterum: <hi>Relinquetur vobis domus
vestra deserta <note>(Luc. XIII, 35)</note>
          </hi>, hic <note><hi>Al.</hi> hinc</note> etiam in
Propheta eadem comminatur; et quod facturus est,
fecisse se dicit. Haereditas enim Domini, Israel, et
funiculus haereditatis ejus. Quod autem ait: <hi>Dedi
dilectam animam meam in manum inimicorum ejus,</hi> 
illud est, <hi>Potestatem habeo ponendi animam meam, et
potestatem habeo resumendi illam <note>(Joan. X, 18)</note>
          </hi>. Facta
<pb n="0760D"/>
est autem haereditas quondam Domini populus Judaeorum
contra eum quasi leo in silva: quando pari
adversus illum in passione voce clamavit. Et quia
dedit contra eum vocem suam: ideo eam odio habuit,
et abjecit, et quae quondam fuit dilecta atque
charissima, nunc appellatur odiosa.</p>
<p> <hi>
            <note>(Vers. 9.)</note> Numquid avis discolor haereditas mea
mihi? numquid avis tincta per totum? venite, congregamini
<pb n="0761A"/>
omnes bestiae terrae: properate ad devorandum.</hi> 
LXX: <hi>Numquid spelunca hyaenae haereditas
mea mihi? an spelunca in circuitu ejus super eam?
Pergite, congregate omnes bestias agri: et veniant et
comedant eam.</hi> Avem discolorem, tinctamque per
totum juxta litteram pavum vocat. Tantam, inquit,
habuit pulchritudinem Israel, et tantis fuit Jerusalem
distincta virtutibus, ut nihil esset <emph>928</emph> bonorum,
quod non cerneretur in ea. Quia igitur mihi
facta est haereditas quondam mea, id est, populus
Israel quasi leo in silva, et dedit contra me vocem
suam, et eam omni odio detestatus sum: idcirco
venite et congregamini contra eam omnes bestiae
terrae, diversarum gentium multitudo, et devorate
eam quae suum Dominum non cognovit. Sin autem,
<pb n="0761B"/>
ut Septuaginta et alii interpretes transtulerunt, legatur: <hi>Numquid spelunca hyaenae haereditas mea mihi,</hi> 
referamus ad immunditiam nocturnae bestiae, quae
vivit cadaveribus mortuorum, et de sepulcris solet
effodere corpora, nihilque est immunditiae qua non
vescatur. Talis est Israel offendens Dominum suum,
et omnium bestiarum morsibus traditus.</p>
<p> <hi>
            <note>(Vers. 10.)</note> Pastores multi demoliti sunt</hi> (sive <hi>disruperunt</hi> )
[Al. <hi>corruperunt] vineam meam, conculcaverunt</hi> 
(sive <hi>polluerunt) partem meam: dederunt portionem
meam desiderabilem in desertum solitudinis</hi> 
(sive <hi>inviam). Posuerunt eam</hi> (sive <hi>posita est) in dissipationem</hi>.
Audiant haec qui principes volunt esse
populorum, quod non solum pro se, sed et pro
commissis sibi gregibus reddituri sunt rationem in
<pb n="0761C"/>
die judicii. Propter illos enim pars Domini conculcatur,
atque polluitur, ut ubi quondam erat hospitium,
ibi sit habitaculum bestiarum. Alii vero non
praepositos plebis et Sacerdotes, sed hostium intelligunt
principes, qui Jerusalem, id est, vineam Domini
dissiparunt.</p>
<p> <hi>
            <note>(Vers. 11, 12.)</note> Luxitque super me: desolatione desolata
est omnis terra, quia nullus est qui recogitet
corde. Super omnes vias deserti venerunt vastatores,
quia gladius Domini devoravit ab extremo terrae usque
ad extremum ejus: non est pax universae carni.</hi> LXX: <hi>Propterea dissipatione dissipata est terra,</hi> 
 et reliqua.
Hoc quod posuimus, <hi>luxitque super me,</hi> juxta Hebraicum
priori versiculo copulatur, ut sit sensus: <hi>Posuerunt eam in dissipationem,</hi> 
 hoc est, haereditatem
<pb n="0761D"/>
meam: <hi>Luxitque super me,</hi> meo auxilio destituta.
Juxta LXX vero loquitur Deus, quod propter illum
<pb n="0762A"/>
terra sit dissipata et redacta in solitudinem, quia
nullus sit qui corde recogitet, nec ulla pax universae
carni. Neque enim pacem Dei potest recipere. <hi>Sapientia</hi> 
enim <hi>carnis</hi> <emph>929</emph> <hi>inimica est Deo; et qui in
carne sunt, Deo placere non possunt.</hi> Porro juxta
Hebraicum, ideo Judaea omnis est desolata, quia
nullus est, qui corde recogitet Deum, nec residuus,
qui possit evadere. Per omnes enim vias solitudinis
venerunt vastatores, id est, hostilis exercitus, et gladius
Domini devoravit a termino usque ad terminum;
nec requies ulla fuit de urbe fugientibus. Unde
dicitur: <hi>Non est pax universae carni.</hi> </p>
<p> <hi>
            <note>(Vers. 13.)</note> Seminaverunt triticum, et spinas messuerunt:
haereditatem acceperunt, et non eis proderit.</hi> 
LXX: <hi>Seminastis triticum, et spinas messuistis: cleri
<pb n="0762B"/>
eorum non proderunt eis.</hi> Meliora, inquit, exspectaverunt,
et venerunt pessima: sperabant prospera,
et adversa perpessi sunt: acceperunt a Domino rerum
omnium abundantiam, quae eis non proderit.
Juxta Septuaginta vero, omnes haeretici quasi triticum
seminant, et spinas metunt, exspectante Domino,
ut facerent fructum, et non fecerunt judicium,
sed clamorem. Dicitur autem hoc et Ecclesiasticis,
qui verba Domini, et doctrinam ejus mala conversatione
disperdunt. De quibus infertur: <hi>Cleri eorum
non proderunt eis.</hi> Quid enim eos juvare poterit episcopi
nomen et presbyteri, vel reliquus ordo Ecclesiasticus,
cum magis graventur dignitatibus suis, et
potentes potenter tormenta patiantur; et quando eis
plus creditum fuerit, tanto plus requiratur ab eis
<pb n="0762C"/> <note>(Sap. VI)</note>.</p>
<p> <hi>
            <note>(Vers. 14, 15.)</note> Confundemini a fructibus</hi> (sive <hi>a
gloriatione vestra (propter iram furoris Domini</hi> (sive <hi>ab opprobrio in conspectu Domini). Haec dicit Dominus
adversum omnes vicinos meos pessimos, qui tangunt
haereditatem quam distribui populo meo Israel:
Ecce ego evellam eos de terra sua et domum Juda evellam</hi> 
(sive <hi>ejiciam) de medio eorum. Et cum evulsero
eos, convertar</hi> (sive <hi>revertar) et miserebor eorum, et
reducam eos</hi> (sive <hi>habitare faciam) virum in haereditate
sua, et virum in terra sua.</hi> Dicitur ad eos, quibus
cleri sui et Ecclesiasticus ordo non proderit, ut confundantur
a gloriatione sua et ab opprobrio coram
Domino. Quodque infert: <hi>adversum omnes vicinos
meos pessimos,</hi> juxta litteram, vicini Terrae sanctae
<pb n="0762D"/>
Idumaei sunt, Philisthiim, Moab, et Ammon: Juxta
tropologiam vero, omnes haeretici, qui sub nomine
<pb n="0763A"/>
Christi censentur, et vicini magis sunt, quam habitatores
Terrae sanctae, qui tangunt haereditatem Dei,
et devastant eam: diciturque de eis quod auferantur
de medio terrae; et domus Juda tollatur de medio
eorum. Qui <emph>930</emph> cum evulsi fuerint, et de haereticorum
faucibus liberati, consequentur misericordiam
Dei, et reducentur in haereditatem et in
terram suam.</p>
<p> <hi>
            <note>(Vers. 16, 17.)</note> Et erit, si eruditi didicerint vias populi
mei, ut jurent in nomine meo, vivit Dominus: sicut
docuerunt populum meum jurare in Baal, aedificabuntur
in medio populi mei. Quod si non audierint, evellam
gentem illam evulsione et perditione, dicit Dominus.</hi> 
Si translati de haeresi in Ecclesiam, didicerint
vias populi Dei, et juraverint in nomine Domini, et
<pb n="0763B"/>
non in nomine idolorum, quae de suo corde finxerunt,
aedificabuntur a Domino, et erunt pars populi ejus.
Quod si translati in Ecclesiam, perversorum dogmatum
reliquias tenuerint, et non audierint verba Domini,
evelletur gens illa de medio populi Dei, evulsione
et perditione perpetua: ut nequaquam eis ullus locus
poenitentiae relinquatur. Haec quotidie cernimus,
et rebus probamus, quod ideo haeretici fidei simulent
veritatem, ut simplices quosque decipiant, et
non ipsi convertantur ad fidem, sed fideles trahant
ad infidelitatem.</p>
<p> <hi>
            <note>(Cap. XIII.--Vers. 1 seqq.)</note> Haec dicit Dominus
ad me: Vade et posside tibi lumbare</hi> (sive <hi>cinctorium)
lineum, et pones illud super lumbos tuos, et in
aquam non inferes illud</hi> (sive <hi>per aquam non transibit</hi> 
<pb n="0763C"/>
[Al. <hi>transiliet</hi> ]). <hi>Et possedi lumbare juxta verbum
Domini, et posui circa lumbos meos. Et factus est sermo
Domini ad me secundo, dicens: Tolle lumbare</hi> 
(sive <hi>cinctorium) quod possedisti, quod est circa lumbos
tuos, et surgens vade ad Euphratem, et absconde
tibi illud in foramine petrae. Et abii, et abscondi illud
in Euphrate, sicut praeceperat mihi Dominus. Et factum
est post dies plurimos, dicit Dominus ad me:
Surge et vade ad Euphratem, et tolle inde lumbare</hi> 
(sive <hi>cinctorium) quod praecepi tibi, ut absconderes illud
ibi. Et abii ad Euphratem, et fodi, et tuli lumbare
de loco ubi absconderam illud, et ecce computruerat
lumbare</hi> (sive <hi>cinctorium) ita ut nullo usui aptum esset.
Et factum est verbum Domini ad me, dicens:
Haec dicit Dominus: Sic putrescere faciam superbiam</hi> 
<pb n="0763D"/>
(sive <hi>injuriam) Juda, et superbiam Jerusalem
multam, et populum istum pessimum, qui nolunt audire
verba mea, et ambulant in pravitate</hi> (sive <hi>in directione)
cordis sui pessimi: abieruntque post deos alienos,
ut servirent eis, et adorarent eos: et erunt sicut
lumbare istud, quod nullo usui aptum est. Sicut enim
adhaeret lumbare ad lumbos viri: sic agglutinavi mihi
omnem domum Israel, et omnem domum Juda, dicit
Dominus, ut esset mihi in populum, et</hi> <emph>931</emph> <hi>in nomen
et in laudem, et in gloriam, et non audierunt.</hi> Cinctorium,
sive lumbare, quod Dei renibus jungitur, populus
<pb n="0764A"/>
Israel est, qui in lini similitudinem assumptus
de terra, et illotus, nec mollitudinem habuit, nec
candorem, et tamen per illius misericordiam adhaesit
Deo. Cumque peccasset, rationale quippe est hujuscemodi
linum atque lumbare, ductus est trans
Euphratem, id est, in Assyrios, et ibi absconditus,
hoc est, multitudine <note><hi>Al.</hi> magnitudine</note> magnarum
et innumerabilium gentium quodammodo absorptus,
et nihili reputatus. Post multum autem tempus,
ipse Propheta in typum Dei liberat populum de
captivitate. Qui nihilominus et post reditum, Dei
praecepta non fecit; sed secutus deos alienos, ad
extremum etiam in Dei Filium misit manus, et aeterna
perditione contabuit. Omnis quoque vir sanctus
lumbare Dei est, qui assumptus de terra et de
<pb n="0764B"/>
terrae limo, Dei consortio copulatur, et quodammodo
quae in Ecclesia ejus videntur obscena, majori
diligentia operit, atque circumdat, ne gentilium
et haereticorum morsibus pateant. Quod lumbare si
aquam tetigerit, et Euphratis fluenta transierit, ita
ut Assyriae regionis humoribus imbuatur, perdit pristinam
fortitudinem, et computrescit, atque dissolvitur.
Et quamvis in usum Dei redeat, tamen pristinam
pulchritudinem habere non potest, non duritia
Dei, sed suo vitio: quia nolunt audire verba ejus, et
ambolant in pravitate cordis sui, sive quod sibi rectum
videtur, hoc faciunt. Sed et ipse sermo divinus
cur hanc posuerit similitudinem, exponit dicens: <hi>Sicut enim adhaeret lumbare ad lumbos hominis: sic
agglutinavi et adhaerere mihi feci omnem domum Israel,
<pb n="0764C"/>
et omnem domum Juda,</hi> 
 decem videlicet et
duas tribus, ut essent mihi in populum nominatum
et in laudem et in gloriam; et pro his omnibus non
audierunt me, sed sua vitia sunt secuti. Caveat ergo
qui potest dicere: <hi>Mihi autem adhaerere Deo bonum
est <note>(Psal. LXXII, 28)</note>
          </hi>, ne forte per negligentiam
ab illius renibus separetur, et transeat Euphratem,
et detur in potestatem regis Assyrii, et nequaquam
in solidissima petra, sed in foramine petrae corruptae,
atque vitiatae, hoc est, haereticorum sordibus et vitiis
occupetur, et in tantam veniat putredinem, ut
in usum et in cinctorium Domini ultra redire non
possit.</p>
<p> <hi>
            <note>(Vers. 12 seqq.)</note> Dices ergo ad eos</hi> (sive <hi>ad populum)
sermonem istum. Haec dicit Dominus Deus Israel:
<pb n="0764D"/>
Omnis laguncula</hi> (sive <hi>uter) implebitur</hi> [Al. <hi>impleatur] vino</hi> 
 <emph>932.</emph> <hi>Et dicent ad te: Numquid ignoramus
quod omnis laguncula</hi> (sive <hi>uter) impleatur</hi> 
[Vulg. <hi>implebitur] vino? Et dices ad eos: Haec dicit
Dominus: Ecce ego implebo omnes habitatores terrae
hujus, et reges qui sedent de stirpe</hi> (sive <hi>filios) David
super thronum ejus, et sacerdotes et prophetas et omnes
habitatores Jerusalem ebrietate: et dispergam eos,
virum a fratre suo, et patres et filios pariter, ait Dominus:
Non parcam</hi> (sive <hi>non desiderabo) et non concedam,
neque miserebor, ut non disperdam eos.</hi> Verbum
<pb n="0765A"/>
Hebraicum NEBEL ( ); Aquilae prima editio, <hi>lagunculam;</hi> 
 secunda ipsum <hi>nebel;</hi> Symmachus, <hi>craterem;</hi> 
 LXX, <hi>utrem;</hi> Theodotio, <hi>vas,</hi> interpretati
sunt: quod omne non oleo, non aqua, non melle,
non lacte, non alia qualibet materia liquentis elementi,
sed vino, et ebrietate completur: ostendens,
nos vas esse fragile juxta Apostolum dicentem: <hi>Habemus
thesaurum istum in vasis fictilibus <note>(II Cor. IV,
7)</note>
          </hi>; nec posse fieri, ut non illud impleatur in nobis
quod scriptum est: <hi>Non enim habitat in carne mea
bonum.</hi> Et iterum: <hi>Non enim quod volo bonum, hoc
facio: sed quod nolo malum, hoc operor <note>(Rom. VII,
18)</note>
          </hi>. Ac deinde: <hi>Miser ego homo, quis me liberabit
de corpore mortis hujus <note>(Ibid., 19)</note>
          </hi>? Hac autem ebrietate,
qua obliviscimur praeceptorum Dei, et vitiis
<pb n="0765B"/>
atque peccatis omnis impletur humana conditio,
dicente Propheta: <hi>Non justificabitur in conspectu
tuo omnis vivens <note>(Psal. CXLII, 2)</note>
          </hi>, non ad comparationem
Dei (ut veteres et novi haeretici volunt,
et patroni haereticorum), sed ad scientiam ejus: <hi>Homo
enim videt in facie, Deus in corde <note>(I Reg. XVI, 7)</note>
          </hi>; et
quod nobis interdum mundum videtur, illius oculis
sordidum deprehenditur: non solum vulgus ignobile
vilisque plebecula, sed reges Ecclesiarum de
stirpe, sive filii David, qui sedent resupini erectaque
cervice, et protento aqualiculo super thronum ejus.
Sacerdotes quoque ipsi, secundus in ecclesiastico
honore gradus, et prophetae, qui videntur habere
scientiam Scripturarum, et omnes habitatores Jerusalem,
pro varietate peccatorum complentur: sive Juda,
<pb n="0765C"/>
ut addidere Septuaginta. Cumque ebrii fuerint,
disperguntur a societate sui, patresque a filiis et filii
a patribus separantur, ut diversis polluantur haeresibus,
et sub Christi nomine inter se digladientur,
et dimicent contra matrem suam, quae eos genuit,
Ecclesiam. Unde dicit: <hi>Non desiderabo eos;</hi> sed odio
habebo sempiterno: <hi>non parcam, et non concedam,
neque miserebor:</hi> non crudelitate sententiae, sed veritate
judicii. Qui enim meos populos trucidarunt,
ipsi in aeternum peribunt. Potest hoc et juxta historiam <emph>933</emph> 
 simpliciter accipi, quod reges, sacerdotes,
et prophetae, et omnis populus Jerusalem inebriandus
sit calice Babylonio, et captivitatis obruendus
malis.</p>
<p> <hi>
            <note>(Vers. 15.)</note> Audite et auribus percipite: Nolite elevari,
<pb n="0765D"/>
quia Dominus locutus est.</hi> Quia supra dixerat. <hi>omnis uter implebitur vino:</hi> 
 ita ut reges quoque, et
sacerdotes, et prophetae, et omnes habitatores Jerusalem
implerentur ebrietate, propterea jungit et dicit: <hi>Audite et auribus percipite,</hi> 
 tam extrinsecus,
quam intrinsecus, tam mente, quam corpore; et <hi>nolite elevari</hi> 
 per superbiam, cogitantes fragilitatem
vestram, et quod nullus sit, qui pro qualitate peccati
hac ebrietate careat. Unde disperditur, atque
<pb n="0766A"/>
corrumpitur, et Dei misericordia indignus est, elevans
se adversus eum per superbiam.</p>
<p> <hi>
            <note>(Vers. 16, 17.)</note> Date Domino Deo vestro</hi> [Al. <hi>nostro]
gloriam, antequam contenebrescat, et antequam
offendant pedes vestri ad montes caliginosos</hi> (sive <hi>tenebrosos). Exspectabitis lucem, et ibi umbra mortis,
et ponentur in tenebris</hi> 
 (sive juxta Hebraicum, <hi>et
ponet eam in umbram mortis, et in caliginem). Quod
si non audieritis, in abscondito plorabit anima vestra</hi> 
[Vulg. <hi>mea] a facie superbiae</hi> (sive <hi>injuriae).</hi> Eos quibus
dixerat sermo divinus: <hi>Audite et auribus percipite,
et nolite elevari,</hi> nunc provocat ad poenitentiam,
ut priusquam ducantur Babylonem, et offendant
pedes eorum ad montes caliginosos, sive tenebrosos,
dent gloriam Deo. Unde et peccatoribus saepe dicitur:
<pb n="0766B"/> <hi>Date gloriam Deo 
 <note>(Psal. LXVII, 35)</note>
          </hi>. Quod autem
Babylon, et omnis regio Chaldaeorum, montes
caliginosi, sive tenebrosi, appellentur, in principio
Visionis Isaiae contra Babylonem legimus, ubi scriptum
est: <hi>Super montem caliginosum levate signum <note>(Isai XIII, 2)</note>
          </hi>,
quod Hebraice dicitur NESEPHA ( ).
Hoc itaque praecepit, ut antequam ducantur in captivitatem,
et servitutis mala sentiant, agant poenitentiam.
Cumque exspectent lucem, sessuri sint in
tenebris. Sin autem, inquit, me audire nolueritis <hi>in
abscondito</hi> [Al. <hi>abscondite</hi> ], juxta Aquilam, <hi>in tenebris,
plorabit anima vestra,</hi> sive juxta Septuaginta, <hi>a facie superbiae;</hi> 
 ut ne gemitus quidem et ploratus
liber sit, ne victorum offendantur oculi. Possumus
autem et sic locum istum interpretari: Salvator loquitur:
<pb n="0766C"/> <hi>Operamini dum dies est: veniet nox quando
nullus ultra potest operari 
 <note>(Joan. VI, 27)</note>
          </hi>. De hoc
tempore et Isaiae vaticinium est: <hi>Stellae enim coeli et
Orion, et omnis ornatus coeli lucem non dabunt, et
tenebrabuntur orto sole, et</hi> <emph>934</emph> <hi>luna non dabit lucem <note>(Isai. 13, 10)</note>
          </hi>.
Sophonias quoque in eadem verba
consentit, dicens: <hi>Dies tribulationis et angustiae:
dies miseriae, et perditionis: dies tenebrarum et turbinis:
dies nubis et caliginis <note>(Sophon. I, 15)</note>
          </hi>. Prius ergo
quam judicii tempus adveniat, et offendant pedes
nostri ad montes tenebrosos, adversarias scilicet
fortitudines, quae tormentis et cruciatibus praepositae
sunt, agamus poenitentiam, ne exspectantes lucem,
noctis tenebris involvamur; sciamusque, nisi hoc
fecerimus, ploraturam animam, vel Dei, vel Prophetae,
<pb n="0766D"/>
a facie nostrae superbiae, Dei verba audire
nolentium: unde et ipse Propheta dicit:</p>
<p> <hi>Plorans plorabit Jerusalem</hi> (sive <hi>plorans plorabit
et deducet oculus meus lacrymam): quia captus est
grex Domini</hi> (sive <hi>doloremque meum tacitis gemitibus
dissimulare non possum).</hi> Omnis autem causa
cruciatuum est, quod captus sit grex Domini. Dicamus
Judaeis et nostris judaizantibus, qui simplicem
tantum et occidentem sequuntur historiam, nisi audieritis
<pb n="0767A"/>
abscondite, hoc est, in mysterio, sive in tenebris,
quas posuit Deus latibulum suum <note>(Psal. XVII)</note>,
et juxta Salomonem, ut intelligant parobolam et tenebrosum
sermonem, plorabit anima Prophetae, sive
ipsorum a facie superbiae, dum per contumaciam resistunt
Deo. Unde et fletus erit jugis lacrymaeque
perpetuae: eo quod a vero Nabuchodonosor captus
sit grex Domini atque corruptus.</p>
<p> <hi>
            <note>(Vers. 18, 19.)</note> Dic regi et dominatrici</hi> (sive <hi>dicite
regi et potentibus): Humiliamini, sedete, quoniam
descendit</hi> (sive <hi>sublata est) de capite vestro corona
gloriae vestrae. Civitates Austri clausae sunt, et non est
qui aperiat. Translata est omnis Judaea</hi> (sive <hi>translatus
est omnis Juda) transmigratione</hi> (sive <hi>captivitate)
perfecta.</hi> Prophetae praecipitur, ut loquatur regi
<pb n="0767B"/>
Jechoniae et matri ejus, quam dominam et dominatricem,
sive reginam appellat, ut humilientur et in
pulvere sedeant: perdidisse enim eos regiam dignitatem,
et regi tradendos Babylonio. Civitates Austri
clausae sunt, id est, tribus Judae et Jerusalem, quae
juxta solitudinem ad Austrum versa est, et non est
qui aperiat obsidione circumdatas. <hi>Translata est omnis
Judaea,</hi> sive <hi>omnis Juda transmigratione perfecta:</hi> 
sive recepit quod merebatur, et completum est in
ea, ut Septuaginta transtulerunt. Delirat in hoc loco,
qui regem, Christum, et potentes, Angelos, vel
Apostolos intelligit, ut assumant corpus humilitatis,
et <emph>935</emph> in pulvere sedeant, et amittant vel rex, vel
potentes, de capite suo coronam; et gloriam Judae
esse translatam, quando in passione completum est:
<pb n="0767C"/> <hi>Omnes declinaverunt, simul inutiles facti sunt, non est
qui faciat bonum, non est usque ad unum.</hi> 
 Verbum Hebraicum
GEBIRA ( ). Aquila et Symmachus <hi>dominatricem</hi> 
et <hi>dominam</hi> interpretati sunt, quod Septuaginta
putaverunt GEBUROTH ( ), <hi>potentesque</hi> 
dixerunt.</p>
<p> <hi>
            <note>(Vers. 20, 21.)</note> Levate oculos vestros, et videte qui
venitis ab Aquilone: ubi est grex, qui datus est tibi,
pecus inclytum tuum? Quid dices cum visitaverit te?
Tu enim doces</hi> [Vulg. <hi>docuisti</hi> et <hi>erudisti,</hi> rectius] <hi>eos
adversum te, et erudis in caput tuum.</hi> Praecipitur habitatoribus
Jerusalem, ut elevent oculos suos, et videant
Chaldaeos ab Aquilonis parte venientes: interrogaturque
ipsa civitas, et dicitur ei: <hi>Ubi est grex,
qui datus est tibi, pecus inclytum tuum?</hi> Ubi est populus
<pb n="0767D"/>
tuus, quem a Deo acceperas, ubi illa tanta et inclyta
multitudo, ut totius provinciae turbam in unum locum
crederes congregatam? Quid dices cum te visitaverit
Dominus in virga sua, et Babylonis tradiderit hostibus,
quos, adversum te, vel in caput tuum, vel a
principio ipsa docuisti, ut ad eorum auxilia confugeres,
et ipsorum idola sectareris; qui sub occasione
amicitiae tuae, didicerunt per quod iter ad te venire
deberent. Audiat hoc Ecclesia negligens, quod ipsa
doceat adversarios suos, quomodo eam possint spirituali
captivitate comprehendere, et pecus ejus bestiarum
crudelitate lacerare.</p>
<p> <hi>
            <note>(Vers. 22.)</note> Numquid non dolores apprehendent te,
quasi mulierem parturientem? Quod si dixeris in corde
<pb n="0768A"/>
tuo, quare venerunt mihi haec? propter multitudinem
iniquitatis tuae revelata sunt verecundiora tua, pollutae
sunt</hi> (sive <hi>dehonestatae sunt) plantae tuae.</hi> Dum nescis,
quasi mulierem partus subitus, ita te captivitas repentina
comprehendet. Quod si causari volueris et
quaerere, cur tradita sis hostibus, audi manifeste,
multitudinem haec tibi fecisse iniquitatis tuae, ut
quasi mulieris meretricis, sublatis vestibus, revelaretur
ignominia tua, et ostenderentur publice fornicationes
tuae. Per quae discimus, quamdiu fuerint
minora peccata, agere Dominum patienter, et exspectare
poenitudinem nostram. Sin autem voluerimus delictis
copulare delicta, et cumulum facere peccatorum,
revelabuntur pudenda nostra, et ostendentur cunctis
plantae nostrae, vel in praesenti saeculo, vel in futuro.
<pb n="0768B"/>
Nihil est enim occultum quod non reveletur <note>(Matth. X)</note>:
quando implebitur illud Danielis: <hi>Isti
resurgent in vitam aeternam, et illi in opprobrium et
confusionem sempiternam <note>(Dan. XII, 2)</note>
          </hi>.</p>
<p> <hi>
            <note>(Vers. 23.)</note> Si mutare potest Aethiops pellem suam,
aut pardus varietates suas, et vos poteritis benefacere,</hi> <emph>936</emph> 
 <hi>cum didiceritis malum.</hi> Hoc testimonio utuntur
adversus Ecclesiam, qui diversas cupiunt asserere
naturas; et tantam dicunt esse vel nigredinem
vel varietatem peccatorum, ut in candorem, et unius
coloris puchritudinem transire non possint: non attendentes
hoc quod sequitur: <hi>Et vos poteritis</hi> [Al. <hi>potestis] benefacere cum didiceritis malum.</hi> 
 Quidquid
enim discitur, non naturae est, sed studii et propriae
voluntatis: quae nimia consuetudine et amore peccandi
<pb n="0768C"/>
quodammodo in naturam convertitur. Sed hoc
quod hominibus impossibile est, Deo possibile est <note>(Matth. XIX, et Luc. XVIII)</note>:
ut nequaquam Aethiops
et pardus suam videantur mutare naturam; sed ille
qui in Aethiope operatur et pardo, dicente Apostolo: <hi>Omnia possum in eo qui me confortat Christo 
 <note>(Philipp.
IV, 13)</note>
          </hi>. Unde et in alieno loco: <hi>Amplius,</hi> inquit, <hi>illis omnibus laboravi: non ego autem, sed gratia
Dei quae est in me 
 <note>(I Cor. XV, 10)</note>
          </hi>. Et: <hi>vivo jam
non ego, vivit vero in me Christus <note>(Galat. II, 20)</note>
          </hi>. Et
iterum scriptum legimus: <hi>Quid habes quod non accepisti?
Si autem accepisti, quid gloriaris quasi non acceperis <note>(I Cor. IV, 7)</note>
          </hi>?
Quas ob causas non glorietur sapiens
in sapientia sua, neque fortis in fortitudine sua,
nec dives in divitiis suis, nec pudicus in sua pudicitia,
<pb n="0768D"/>
sciens, quod in omnibus his Christi virtus sit,
non eorum qui in suis virtutibus gloriantur.</p>
<p> <hi>
            <note>(Vers. 24, 25.)</note> Et disseminabo eos quasi stipulam
quae vento raptatur in deserto. Haec sors tua parsque
mensurae tuae a me, dicit Dominus</hi> (sive <hi>et pars inobedientiae
tuae adversum me</hi> ). Quia nimia consuetudine
malorum non potuerunt mutare naturam, non vitio
conditoris, sed studio inoliti sceleris, propterea
quasi stipulam vento raptatam dispergam eos in solitudinem,
juxta illud quod alibi scriptum est: <hi>Tamquam
pulvis quem projicit ventus a facie terrae <note>(Psal. I, 4)</note>
          </hi>.
Facitque apostropham ad ipsam Jerusalem:
quod haec sit sors ejus, et ista pars, quam
ipsa sibi elegerit <note><hi>Al.</hi> elegii</note>, mensuram cumulatam
<pb n="0769A"/>
atque perfectam, et supereffundentem <note><hi>Al.</hi> supereffluentem</note> <note>(Luc. VI)</note>,
sive partem inobedientiae suae,
qua noluit Deo acquiescere. In qua enim mensura
mensuraverit, remetietur illi <note>(Matth. VII)</note>.</p>
<p> <hi>
            <note>(Vers. 26.)</note> Quia oblita es mei, et confisa es</hi> (sive <hi>sperasti) in mendacio: unde et ego nudavi</hi> 
 (sive <hi>nudabo
et revelabo) femora, et posteriora tua contra faciem
tuam, et apparebit</hi> [Vulg. <hi>apparuit] ignominia
tua, adulteria tua, et hinnitus tuus, scelus</hi> (vel <hi>alienatio)
fornicationis tuae:</hi> Causa dispersionis Jerusalem,
quod oblita sit Dei, et confisa, vel speraverit
in mendaciis. Qui praeter Deum in rebus confidit
saeculi, obliviscitur Dei. Unde revelantur femora, vel
posteriora ejus, ut videat ignominiam suam: et quae
retro esse deberent, fiant in prioribus: cernatque
<pb n="0769B"/>
ipsa quod fecit, et appareat <emph>937</emph> ignominia ejus, non
tantum ipsi, sed et omnibus. <hi>Adulteria,</hi> inquit, <hi>tua
et hinnitus tuus</hi> non solum libidinem, sed insaniam
ostendit libidinis, equarum more, quae ad coitum
gestiunt, ut est illud Virgilii <note>(Georg. III, 280, 281)</note>:
<l>. . . . Hippomanes, vero quod nomine dicunt</l>
<l>Pastores, lentum distillat ab inguine virus.</l> 
Rogemus Jesum ut nec in praesenti nec in futuro
saeculo revelet femora [Al. <hi>feminalia</hi> ], et posteriora
nostra, sed ut deleat omnes iniquitates nostras, et
omnia scelera apparere non faciat.</p>
<p> <hi>
            <note>(Vers. 27.)</note> Super colles in agro vidi abominationes
tuas. Vae tibi, Jerusalem, non mundaberis</hi> (sive <hi>quia
non es mundata) post me, usquequo adhuc?</hi> non solum
in media urbe Jerusalem, sed in omni colle cunctisque
<pb n="0769C"/>
regionibus vidi idola tua, unde dicitur ad eam: <hi>Vae
tibi, Jerusalem, quia non es mundata post me,</hi> ut cum
mea te jactares sequi vestigia, et confessionem mei
nominis ventilares, tamen numquam purgata sis,
quia oblita es mei, et sperasti in mendaciis. Unde
increpat eam et dicit, <hi>Usquequo adhuc?</hi> et est sensus,
quamdiu te exspectabo? quamdiu feram? usquequo
oblivisceris mei in finem, et mea praecepta contemnes?
Fornicatur in collibus et in agris, et numquam
mundatur, qui erecta cervice per superbiam non humiliatur
sub potenti manu Dei, sed in suis sceleribus
vitiisque confidit.</p>
<p> <hi>
            <note>(Cap. XIV.--Vers. 1.)</note> Quod factum est verbum
Domini ad Jeremiam de sermonibus siccitatis.</hi> Irae Dei
universa consentiunt. Unde et sol super peccatores
<pb n="0769D"/>
occidit meridie, et luna astraque et caetera non dant
lumen suum <note>(Amos VIII)</note>. Putandumque est obsidionis
tempore pluvias non fuisse, ut sterilitatem obsessi
sustinerent aquae. Uno quippe fonte Siloe, et hoc
non perpetuo utitur civitas, et usque in praesentem
diem sterilitas pluviarum, non solum frugum, sed
et bibendi inopiam facit.</p>
<p> <hi>
            <note>(Vers. 2 seqq.)</note> Luxit Judaea</hi> (sive <hi>Juda) et portae
ejus corruerunt</hi> (sive <hi>vacuae factae sunt), et obscuratae</hi> 
(sive <hi>contenebratae sunt) super terram, et clamor Jerusalem
ascendit. Majores ejus miserunt minores</hi> (sive
<pb n="0770A"/> <hi>juniores) suos ad aquam: venerunt ad hauriendum</hi> 
 (sive <hi>ad puteos) et non invenerunt aquam, reportaverunt vasa
sua vacua, confusi sunt et afflicti</hi> 
 (sive <hi>erubuerunt), et
operuerunt capita sua propter terrae vastitatem</hi> (sive <hi>et opera terrae, quoniam defecerunt), quia non venit</hi> 
(sive <hi>non erat) pluvia super terram: confusi sunt agricolae,
operuerunt capita sua.</hi> Tempore siccitatis,
quando <emph>938</emph> famem patitur multitudo audiendi et
 discendi sermonem Dei, luget Judaea, cultum Dei
prius habere se jactans, et confessionem verae fidei,
portaeque ejus vel vacuantur, vel corruunt, quas ad
sensus referre debemus, per quos animae concipitur
 disciplina. Tunc obscurantur omnia et involvuntur
tenebris; et nequaquam in Jerusalem ratio regnat
et sermo doctrinae; sed clamor atque confusio. Majores
<pb n="0770B"/>
quoque qui deberent ipsi pergere ad hauriendas
aquas, mittunt juniores, in quibus cani non sunt
sapientiae, et idcirco veniunt ad puteos, et non inveniunt
aquas, quas patriarchas invenisse narrat historia <note>(Genes. XXVI)</note>.
Reportant vasa sua vacua, juniores
videlicet: non quod aquae non fuerint; sed
quod illi invenire non potuerint. <hi>Confusi sunt, et afflicti,</hi> 
sive <hi>erubuerunt et operuerunt capita sua;</hi> quia
non poterant dicere cum Apostolo: <hi>Nos autem omnes
revelata facie gloriam Domini contemplamur <note>(I Cor.
III, 18)</note>
          </hi>. <hi>Propter terrae vastitatem,</hi> sive <hi>et terrae opera
defecerunt,</hi> per quae ad Dei notitiam pergimus. Causaque
perspicua: <hi>quia non venit,</hi> inquit, <hi>pluvia super
terram.</hi> Mandatum est quippe nubibus ne pluerint
super eam imbrem <note>(Isai. V)</note>. Agricolae quoque, quorum
<pb n="0770C"/>
unus loquitur, <hi>Dei agricultura estis, Dei aedificatio
estis <note>(II Cor. III, 9)</note>
          </hi>. Et in alio loco: <hi>Dei cooperatores
sumus,</hi> operiunt caput suum, et confunduntur,
intelligentes sine Dei gratia et adjutorio frustra
se tendere.</p>
<p> <hi>
            <note>(Vers. 5, 6.)</note> Nam et cerva</hi> (sive <hi>cervae) in agro peperit</hi> 
(sive <hi>pepererunt) et reliquit</hi> (sive <hi>reliquerunt) quia
non erat herba. Et onagri steterunt in rupibus, traxerunt
ventum quasi dracones, defecerunt oculi eorum,
quia non erat herba</hi> (sive <hi>fenum</hi> ). Grandis sterilitas,
quando et cervae in agro pariunt, et relinquunt
fetus suos, quia non sit herba vel fenum; ut
quae odore narium serpentes extrahunt de cavernis,
et venenata interficiunt animantia, cibo gratiae non
utantur. Onagri quoque de quibus scriptum est in
<pb n="0770D"/>
Job: <hi>Quis dimisit in solitudine onagrum liberum <note>(Job.
XXXIX, 5)</note>
          </hi>? plana et campestria relinquentes, stent
in rupibus, et currere nequeant, et attrahant ventum
in similitudinem draconum, deficiantque oculi eorum,
et claram lucem cernere nequeant, rationabilibus
subtractis cibis. Siccitas haec saepe accidit in
Ecclesiis, quando cervi et onagri inveniuntur in populis,
et magistrorum penuria contabescunt: sunt
qui possunt discere, et non sunt qui possunt docere.</p>
<p> <hi>Si iniquitates nostrae responderint</hi> (sive <hi>restiterint</hi> ) <emph>939</emph> 
 <hi>nobis, Domine, fac propter nomen tuum, quoniam
<pb n="0771A"/>
multae sunt aversiones nostrae</hi> (vel <hi>peccata nostra).
Tibi peccavimus, exspectatio Israel: Salvator ejus in
tempore tribulationis.</hi> Si dubitamus quare non descendant
pluviae super terram, quare cuncta ariditate
marcescant, audiamus. Iniquitates nostrae restiterunt
nobis; propterea, Domine, non secundum opera
nostra, sed secundum sanctum nomen tuum vince
multas aversiones nostras. Tibi enim peccavimus,
quem cordis secreta non fallunt, et te praestolamur,
qui vera spes et exspectatio es Israel: et salvas eos
in tempore tribulationis, juxta illud quod scriptum
est: <hi>Ad Dominum cum tribularer clamavi, et exaudivit
me <note>(Ps. CXIX, 1)</note>
          </hi>. Dicamus et nos in tempore siccitatis,
aquarumque penuria: Tibi peccavimus, et
malum coram te fecimus <note>(Psal. L)</note>, tuum praestolamur
<pb n="0771B"/>
adventum, qui salvas Israel, non suo merito,
sed tua clementia.</p>
<p> <hi>
            <note>(Vers. 9.)</note> Quare futurus es quasi colonus in terra,
et quasi viator declinans ad manendum? quare futurus
es velut vir vagus, aut</hi> [Vulg. <hi>ut] fortis, qui non potest
salvare?</hi> LXX: <hi>Quare factus es sicut advena in terra,
et quasi indigena divertens ad manendum? numquid
eris quasi homo dormiens, et quasi vir qui salvare non
possit?</hi> Judaei hunc locum sic intelligunt: Quare segregas
te a populo tuo? et quasi viator propter unius
horae refrigerium, non curas quali utaris hospitio,
sed ad alia transiturus non salvas populum tuum, et
templum quondam inclytum deseris? Nostri vero de
futura Christi dispensatione dici putant, quod futurus
sit peregrinus in terra, et parvo tempore terrae
<pb n="0771C"/>
usurus hospitio, et quasi vir pertransiens ac robustus,
relicto Israel, tendat ad gentium multitudinem;
ut de loco ad locum, de populo ad populum,
de Templo ad Ecclesiam transeat. Quod autem juxta
Septuaginta dicitur: <hi>Numquid eris quasi homo dormiens,
et quasi vir qui salvare non possit?</hi> similitudinem
ponit, et non rei veritatem, secundum illud
quod scriptum est; <hi>Surge, cur dormis, Domine <note>(Psal.
XLIII, 23)</note>
          </hi>? non quod Dominus dormiat, de quo dicitur: <hi>Non dormitabit, neque dormiet qui custodit
Israel 
 <note>(Psal. CXX, 4)</note>
          </hi>; sed quod his videatur dormire
quos deserit. Denique in sequentibus non scribitur: <hi>vir dormiens qui salvare non possit;</hi> 
 sed <hi>quasi vir,</hi> in
utroque <foreign xml:lang="greek">ἀνθρωποπάθως</foreign> scribitur.</p>
<p> <hi>Tu autem in nobis es, Domine, et nomen tuum invocatum
<pb n="0771D"/>
est super nos, ne derelinquas nos</hi> (sive <hi>ne obliviscaris
nostri</hi> ). Qui apud <emph>940</emph> Judaeos quasi advena
futurus es et viator, et vir vagus, et antiquam deserens
mansionem, in nobis habitas; et nomen tuum
invocatum est super nos <note>(Prov. XXXI)</note>, ut appellemur
Christiani, idcirco non derelinquas nos, et ne
obliviscaris nostri, quibus de futuro adventu tuo,
omnium Prophetarum ora cecinerunt.</p>
<p> <hi>
            <note>(Vers. 10.)</note> Haec dicit Dominus populo huic, quia
dilexit</hi> (sive <hi>dilexerunt) movere pedes suos, et non
<pb n="0772A"/>
quievit</hi> (sive <hi>non pepercerunt <note>Al. <hi>pepercit</hi></note> et Domino
non placuit</hi> (sive <hi>et Deus non placuit <note>Al. <hi>complacuit</hi></note>
sibi in eis); nunc recordabitur iniquitatum eorum, et
visitabit peccata eorum.</hi> Dicente populo: quare factus
es ut advena, et viator et vagus, ut tuam deseras
mansionem? Respondet Dominus populo quondam
suo: Vis nosse rationem? ausculta quod dicitur: Quia
dilexit populus movere pedes suos, et non abstulit
eos de compede peccatorum, sive non quievit, et
stare non potuit: idcirco et deserui eum, et nulla
est in illo mihi complacentia. Qui igitur diu distulit,
et per patientiam noluit punire peccantes, quia in
scelere permanserunt; recordabitur iniquitatum eorum;
et quasi aegrotantium, et Deum non sentientium,
peccata visitabit, ut ultra peccare desistant.
<pb n="0772B"/>
Notandum autem in Scripturis sanctis quod semper
peccatorum moveantur pedes, et Sanctis dicatur
cum Moyse: <hi>Tu vero hic sta mecum <note>(Deut. V, 31)</note>
          </hi>. Et
alibi scriptum sit: <hi>Laudate servi Dominum, qui statis
in domo Domini, in atriis domus Dei nostri <note>(Psal.
CXXXIV, 1, 2)</note>
          </hi>.</p>
<p> <hi>
            <note>(Vers. 11, 12.)</note> Et dixit Dominus ad me: Noli orare
pro populo isto in bonum. Cum jejunaverint, non exaudiam
preces eorum, et si obtulerint holocaustomata et
victimas, non suscipiam eas: quoniam gladio, fame
et peste ego consumam eos.</hi> Stultum est orare pro
eo qui peccaverit ad mortem, dicente Joanne: <hi>Est
peccatum ad mortem, non pro illo dico ut roget quis <note>(Joan. V, 16)</note>
          </hi>.
Omnis iniquitas peccatum est, et est
peccatum non ad mortem. Jejunia, et preces, et
<pb n="0772C"/>
victimae, et holocausta tunc proficiunt, cum recedimus
a vitiis, et flemus antiqua peccata. Sin autem
in sceleribus permanentes, putaverimus votis atque
sacrificiis redimere nos, vehementer erramus,
iniquum arbitrantes Deum. Qui enim semel gladio,
et fami, et pesti fuerit destinatus, nullis precibus
erui potest. Unde et Prophetae dicitur, ne frustra
roget quod impetrare non possit.</p>
<p> <hi>
            <note>(Vers. 13, 14.)</note> Et dixi, ah, ah, ah, Domine Deus,</hi> 
(sive <emph>941</emph> <hi>qui es, Domine Deus) Prophetae dicunt
eis, non videbitis gladium, et fames non erit in vobis:
sed pacem veram dabit vobis in loco isto. Et dixit Dominus
ad me: falso Prophetae vaticinantur in nomine
meo: non misi eos, et non praecepi eis, neque locutus
sum ad eos. Visionem mendacem, et divinationem fraudulentam</hi> 
<pb n="0772D"/>
[Vulg. <hi>et fraudulentiam], et seductionem
cordis sui prophetant vobis.</hi> Audiant haec magistri,
qui peccantibus et in suis vitiis permanentibus, prospera
pollicentur, qui dicunt divitibus: Non videbitis
gladium tormentorum Dei, et fames non erit in vobis.
Saturabimini quippe sermonibus Dei; et pacem
dabit vobis Dominus verissimam in loco Ecclesiae,
sive Jerusalem. Quod autem dixit, juxta Hebraicum,
tertio <hi>ah, ah, ah,</hi> ad priora <note><hi>Al.</hi> propria</note> respondit,
ubi Dominus fuerat comminatus, dicens: <hi>Gladio, et
<pb n="0773A"/>
fame, et peste ego consumam eos:</hi> Quia igitur Prophetae,
immo pseudoprophetae falsa polliciti sunt:
ideo Dominus locutus est per Jeremiam: Nolite audire
verba pseudoprophetarum, qui non a me missi
sunt; sed sua voluntate venerunt. Unde nequaquam
Prophetae, sed Divini sunt appellandi, qui seductionem
populo loquuntur. Multo enim melius est timore
poenarum emendare peccata, quam spe prosperorum
divinae sententiae subjacere.</p>
<p> <hi>
            <note>(Vers. 15, 16.)</note> Ideo haec dicit Dominus de Prophetis,
qui prophetant in nomine meo, quos ego non misi,
dicentes: Gladius et fames non erit in terra hac: gladio
et fame consumentur Prophetae illi. Et populi,
quibus prophetarunt</hi> [Vulg. <hi>prophetant], projecti erunt
in viis Jerusalem prae fame et gladio, et non erit qui
<pb n="0773B"/>
sepeliat eos: ipsi et uxores eorum, filii et filiae eorum,
et effundam super eos malum suum</hi> (sive <hi>mala sua</hi> ).
Caveant pseudoprophetae, qui prospera promittendo,
supplantant populum Dei, ne et ipsi pereant, et deceptus
populus simili deleatur interitu, jaceantque
in viis Jerusalem, et Domini praecepta calcantes,
fame et gladio pereant, et non sit qui sepeliat eos;
nec ignominiam eorum pulvere operiat poenitentiae.
Et ipsi enim prophetae et populus, uxoresque eorum
et filii et filiae, omnisque generatio absque ullo
pollinctore <note><hi>Al.</hi> pollicitatore</note> in sterquilinium erit.
Quanti jacent in viis Jerusalem! quot cernimus insepultos
recipere mala sua, quae, Domino effundente,
patiuntur!</p>
<p> <hi>
            <note>(Vers. 17.)</note> Et dices ad eos verbum istud: Deducant
<pb n="0773C"/>
oculi mei lacrymam</hi> (sive <hi>deducant oculi vestri lacrymas)
per diem et noctem, et non taceant</hi> (sive <hi>non
cessent), quoniam</hi> <emph>942</emph> <hi>contritione magna contrita est
virgo filia populi mei, plaga pessima vehementer.</hi> Dupliciter
hic locus intelligitur, vel quod ipse Deus
plangat populum suum, et oculi ejus flere non cessent,
vel certe imperet ut populorum oculi lacrymis
fluant, nec leve esse quod plangendum sit;
cum virgo filia populi sui contritione maxima et
plaga intolerabili percussa sit. Alii ex persona Prophetae
haec dici arbitrantur.</p>
<p> <hi>
            <note>(Vers. 18.)</note> Si egressus fuero ad agros, ecce occisi
gladio: et si introiero in civitatem, ecce attenuati fame</hi> 
(sive <hi>dolore famis). Propheta quoque et sacerdos
abierunt in terram quam ignorabant.</hi> Justa <note><hi>Al.</hi> Ista</note>
<pb n="0773D"/>
causa plangendi, quia virgo contrita sit, filia percussa,
populusque deletus. Si enim, inquit, foras
exire voluero, interfectos videbo: si ingredi civitatem,
attenuatos et ossibus vix haerentes, famis necessitate
conspiciam. Et quid mirum hoc de plebe
et ignobili vulgo dicere? cum Prophetae quoque et
sacerdotes, qui aliis prospera prophetabant, et qui
debebant Legis aperire mandata, ipsi ierint in terram
quam ignorabant, et captivitatis sustinuerint malum.
Audiant hoc nostri Prophetae et Sacerdotes, quod
nec intus nec foris propter negligentiam eorum sit
ulla securitas: quod et eos scandalizent qui foris
<pb n="0774A"/>
sunt, et eos qui intus, fame interire patiantur: et
qui auctores fuerint peccandi, sint cruciatuum socii.</p>
<p> <hi>
            <note>(Vers. 19.)</note> Numquid projiciens abjecisti Judam:
aut Sion abominata est anima tua? quare ergo percussisti
nos, ita ut nulla sit sanitas? Exspectavimus pacem,
et non est bonum: et tempus curationis, et ecce
turbatio.</hi> Miratur Propheta quod Judam et Jerusalem,
duarum tribuum videlicet regnum, in quo erat religio
Dei, et Templi caeremoniae, Dominus tam repente
projecerit; et tanta percusserit plaga, ut nulla
possit adhiberi medicina. <hi>Exspectavimus,</hi> inquit, <hi>pacem
et tempus curationis,</hi> et nullum est bonum; sed
econtra turbatio: ut ubi prius fuerat cultus Dei atque
tranquillitas, ibi seditionibus et hostili fremitu
omnia complerentur. Si quando ergo nostra Sion,
<pb n="0774B"/>
nosterque Juda abjicitur, et abominatur illum anima
Dei, nequaquam miremur, sed magis dicamus quod
sequitur:</p>
<p> <hi>
            <note>(Vers. 20.)</note> Cognovimus, Domine, impietates nostras,
et iniquitatem patrum nostrorum, quia peccavimus
tibi.</hi> Et nos, inquit, et patres nostri eadem dementia,
Dei praecepta negleximus: et impleta est in
nobis mensura <emph>943</emph> majorum; ut quidquid illis defuerat,
nostro cumulo compleretur. Unde et de Juda
dicitur: <hi>In memoriam redeat iniquitas patrum ejus in
conspectu Domini: et peccatum matris ejus non deleatur.
Fiant contra Dominum semper: et dispercat de
terra memoria eorum <note>(Psal. CVIII, 14)</note>
          </hi>.</p>
<p> <hi>
            <note>(Vers. 21.)</note> Ne nos des in opprobrium propter nomen
tuum, neque facias nobis contumeliam. Solii gloriae
<pb n="0774C"/>
tuae recordare: ne irritum facias foedus tuum nobiscum.</hi> 
Solium gloriae Dei non solum arbitremur Templum
Judaeae, quod saepe destructum est, sed omnem sanctum,
 in quo juxta illud quod scriptum est: <hi>Thronum
ejus in terram allisisti,</hi> tunc alliditur, atque destruitur,
quando multitudine peccatorum offenderit
Deum; sed tamen qui sua culpa periit, Domini clementia
sustentatur, quae mutatur severitate sententiae,
si irritum faciat Dominus pactum suum, quo nos
salvos futuros esse pollicitus est.</p>
<p> <hi>
            <note>(Vers. 22.)</note> Numquid sunt in sculptilibus gentium,
qui pluant: aut coeli possunt dare imbres? Nonne tu
es, Domine Deus, quem exspectavimus? tu enim fecisti
omnia haec.</hi> Post multos, variosque sermones redit
ad titulum prophetiae, in quo scriptum est: <hi>quod
<pb n="0774D"/>
factum est verbum Domini ad Jeremiam de sermonibus
siccitatis.</hi> Ergo quod dicit, hoc est: quia daemonum
simulacra non possunt pluere, nec coeli per se dare
imbrem suum: ideo tu, Domine Deus noster, quem
semper exspectavimus, in quem spes nostras convertimus
et vota, tu da pluviam tuam. Tua enim
sunt omnia; et quidquid boni est, sine te, cujus est,
dari non potest. Dicamus hoc et contra haereticos,
qui pluviam doctrinarum tribuere non possunt: et
cum se coelos esse promittant, et de se scriptum
glorientur: <hi>Coeli enarrant gloriam Dei <note>(Psal. XVIII, 1)</note>
          </hi>:
tamen imbres non possunt donare doctrinae. Solus
<pb n="0775A"/>
est enim Deus qui suum instruat populum, et diversitates
gratiae tribuat exspectantibus se.</p>
<p> <hi>
            <note>(Cap. XV.--Vers. 1.)</note> Et dixit Dominus ad me:
Si steterit Moyses et Samuel coram me</hi> (sive <hi>contra
me) non est anima mea ad populum istum.</hi> Hos enim
legimus irae Domini pro populo restitisse, et jam impendentem
avertisse sententiam. Etsi, inquit, illi
steterint, vel in conspectu meo, vel contra me,
quorum uni dixit Deus: <hi>Dimitte me, et percutiam
populum istum <note>(Exod. XXXII, 10)</note>
          </hi>: tamen non exaudiam:
quoniam consummata sunt scelera populi delinquentis.</p>
<p> <hi>Ejice</hi> (vel <hi>emitte) illos a facie mea, et egrediantur.</hi> 
Non loco recedunt a Deo <emph>944</emph> peccatores, sed voluntate:
quamquam legamus et Adam et Cain ejectos
<pb n="0775B"/>
esse a facie Dei <note>(Gen. III et VIII)</note>.</p>
<p> <hi>
            <note>(Vers. 2, 3.)</note> Quod si dixerint ad te: Quo egrediemur?
Dices ad eos: Haec dicit Dominus. Qui ad mortem,
ad mortem; et qui ad gladium, ad gladium; et qui
ad famem, ad famem; et qui ad captivitatem, ad captivitatem.
Et visitabo super eos</hi> [Al. <hi>vos] quatuor species,
dicit Dominus, gladium ad occisionem, et canes ad lacerandum</hi> 
[Al. <hi>latrandum], et volatilia coeli et bestias
terrae ad devorandum, et dissipandum.</hi> Quatuor plagas,
quibus traditus est populus Judaeorum, etiam Ezechielis
prophetia demonstrat, gladium, pestilentiam,
famem, bestias et captivitatem <note>(Ezech. XIV)</note>. Inter
bestias autem canes quoque et volatilia intellige,
quibus laceranda et devoranda, et dissipanda corpora
tradita sunt. Neque enim fieri poterat, ut Creatore
<pb n="0775C"/>
neglecto, non universa creatura consurgeret in
peccatores.</p>
<p> <hi>
            <note>(Vers. 4.)</note> Et dabo eos in fervorem</hi> (sive <hi>commotionem
et angustias) universis regnis terrae, propter Manassen
filium Ezechiae regis Juda, super omnibus quae
fecit in Jerusalem.</hi> Legimus in Dierum volumine, Manassen
post captivitatem et poenitentiam reversum
in Jerusalem atque regnasse <note>(II Par. XXXIII)</note>. Sed
quomodo sanctorum merita descendunt ad posteros,
sicut David et caeterorum: sic peccatorum flagitia, si
liberi nepotesque similia gesserint, ad posteros perveniunt.
Quod autem dicit: <hi>Dabo eos in fervorem,</hi> 
sive <hi>commotionem et angustias universae terrae,</hi> et sub
Babyloniis ex parte completum est, et nunc expletur
in toto, quando pessimum regem, et qui repleverit
<pb n="0775D"/>
Jerusalem a porta usque ad portam cruore justorum,
populus imitatus est impius. Ex quo discimus,
regum ac principum, et praepositorum scelere, populos
plerumque deleri.</p>
<p> <hi>
            <note>(Vers. 5.)</note> Quis enim miserebitur tui, Jerusalem?
aut quis contristabitur pro te? aut quis ibit ad rogandum
pro pace tua?</hi> Nullum enim potest, offenso Deo,
pro flagitiis rogare peccantium; quia nec tam clemens
potest creatura quam conditor esse, nec ita
alienus externis, quomodo Dominus suis parcere.</p>
<p> <hi>
            <note>(Vers. 6.)</note> Tu dereliquisti me, dicit Dominus: retrorsum
abiisti.</hi> Causa redditur, quare nullus misereatur
Jerusalem, nec contristetur pro ea, nec pro
pace illius obsecret: quod cum, juxta Apostolum
<pb n="0776A"/> <note>(Philip. III)</note>,
posteriorum obliviscens, ad priora se
extendere debuerit, e contrario retroversa sit, et
Aegyptias carnes desiderarit.</p>
<p> <emph>945</emph> <hi>Et extendam manum meam super te, et interficiam
te: laboravi rogatus</hi> (sive <hi>rogans</hi> ): pro quo LXX
transtulerunt: <hi>nequaquam ultra dimittam eos.</hi> Manus
extenta, percutientis indicium est: interfectio
peccatorum, iram significat consummatam. Quod
autem intulit: <hi>Laboravi rogatus,</hi> sive <hi>rogans,</hi> duplicem
habet sensum, quod jam defecerit Deus, crebro
eis ignoscendo, et lassus sit semper eos provocans
ad salutem.</p>
<p> <hi>
            <note>(Vers. 7.)</note> Et dispergam eos ventilabro in portis
terrae</hi> (sive <hi>populi mei). Interfeci et perdidi</hi> [Vulg. <hi>disperdidi] populum meum; et tamen a viis suis non
<pb n="0776B"/>
sunt reversi.</hi> 
 Quid prodest saepius me rogari, cum a
viis suis pessimis non revertantur, nec agant poenitentiam?
Dispersi enim eos quasi ventilabro, ut
purgarem aream meam. Et dispersi in portis terrae,
ut inferni quodammodo calcarent limina. Et interferci
et perdidi populum meum, ut coacti malorum
necessitate, impendentia vitarent mala.</p>
<p> <hi>
            <note>(Vers. 8.)</note> Multiplicatae sunt mihi viduae ejus super
arenam maris: induxi eis super matrem adolescentis
vastatorem meridie: misi super civitates repente
terrorem.</hi> Diversis medicaminibus cupit Deus salvare
peccantes: ut qui contempserant blandientem,
timeant comminantem. <hi>Viduae multiplicatae sunt super
arenam maris,</hi> interfectis viris; matres, perditis
liberis, sensere vastantem, non in nocte et per insidias,
<pb n="0776C"/>
sed clara luce: ut ostendat apertam vim adversarii
fortioris. <hi>Misi,</hi> inquit, <hi>super civitates,</hi> haud
dubium quin Juda, et populi peccatoris, <hi>repente terrorem:</hi> 
ut quanto fuit subitum malum, tanto difficilius
esset effugium.</p>
<p> <hi>
            <note>(Vers. 9.)</note> Infirmata est</hi> (sive <hi>abjecit,</hi> aut <hi>vacua
facta est) quae peperit septem</hi> (sive <hi>plurimos); defecit
anima ejus: occidit ei sol, cum adhuc esset dies</hi> 
(aut <hi>medius dies). Confusa est, et erubuit: et residuos
ejus in gladium dabo in conspectu inimicorum
eorum, ait Dominus.</hi> Saepe diximus verbum Hebraicum
SABA ( ), vel <hi>septem,</hi> vel <hi>juramentum</hi> sonare,
vel <hi>plurimos.</hi> Unde et diversa est interpretatio:
Aquila, Septuaginta et Theodotione, <hi>septem</hi> transferentibus:
Symmacho, <hi>plurimos.</hi> Quae igitur erat dives
<pb n="0776D"/>
liberis, orba subito facta est, et clara luce disperiit,
et confusa est in solitudine sui. Reliquum autem,
ait, populum tradam gladio: ut mortem et
iram Dei nullus effugiat. Alii ad Synagogam referunt,
quae infirmata est, ut Ecclesiae cresceret multitudo;
juxta illud quod scriptum est: <hi>Sterilis peperit</hi> <emph>946</emph> 
 <hi>septem,</hi> sive <hi>plurimos: et quae multos habebat
liberos, infirmata est <note>(I Reg. II, 5)</note>
          </hi>. Unde et
occidit ei sol justitiae, in cujus pennis est sanitas <note>(Malach. IV)</note>:
et idcirco aeterna confusione cooperta
est, perdens populum suum gladio spirituali.</p>
<p> <hi>
            <note>(Vers. 10.)</note> Vae mihi, mater mea, quare genuisti
me virum rixae</hi> (sive <hi>judicii), virum discordiae</hi> (sive <hi>qui judicer), in universa terra</hi> 
)? Potest hoc <foreign xml:lang="greek">συνεκδοχικῶς</foreign>
<pb n="0777A"/>
de Jeremia intelligi, quod non in toto orbe
terrarum, sed in terra Judaea sit judicatus. Vere
autem Domino competit Salvatori, qui loquitur in
Evangelio: <hi>In judicium ego in istum mundum veni,
ut qui non vident, videant, et qui vident, caeci fiant <note>(Joan. IX, 39)</note>
          </hi>:
de quo scriptum est: <hi>Ecce hic est
positus in ruinam, et in resurrectionem multorum in
Israel: et in signum cui contradicetur <note>(Luc. II, 34)</note>
          </hi>.
Quis enim philosophorum, quis gentilium, quis haereticorum
non judicat Christum, ponentium ei leges
nativitatis, et passionis, resurrectionisque suae
 substantiae? Nec mirum juxta assumpti corporis veritatem,
Christum dicere: <hi>Vae mihi mater mea;</hi> cum
et in alio loco perspicue personae ejus conveniat
quod dicitur: <hi>Vae mihi quia factus sum sicut qui colligit
<pb n="0777B"/>
stipulam in messe, et sicut racemum in vindemia,
non habens spicam, ut comedat primitiva <note>(Mich. VII,
1)</note>
          </hi>. Et ne putemus gemituum vilitatem <note><hi>Al.</hi> utilitatem</note>
referri ad Verbum Dei, qui sit iste qui plangat,
statim sequitur: <hi>Vae mihi anima; quia periit
revertens a terra:</hi> non quia dividamus Personas, ut
impii faciunt; sed quo unus atque idem Filius Dei,
nunc juxta carnem, nunc juxta Verbum loquatur
Dei.</p>
<p> <hi>Non feneravi, nec feneravit mihi quisquam: omnes
maledicunt mihi.</hi> Pro quo Septuaginta: <hi>Non profui,
neque profuit mihi quisquam.</hi> Theodotio: <hi>non debui,
neque debuit mihi quisquam.</hi> Quorum omnium hic
sensus est ex persona Christi: Nullus se praebuit,
qui digne mea aera susciperet; nec feneravit mihi
<pb n="0777C"/>
quisquam in sanctis atque pauperibus confovendis,
me sibi faciens debitorem. Sive <hi>non profui, nec profuit
mihi quisquam;</hi> nullus enim tantum voluit accipere,
quantum ego tribuere desideravi. <hi>Nec profuit
mihi quisquam;</hi> salus enim creaturae, lucrum est
Creatoris. Aut certe <hi>non debui, nec debuit mihi quisquam:</hi> 
Nemo dedit mihi quantum accipere cupiebam,
nec me sibi fecit in aliquo debitorem. Quodque
infert: <hi>Nec debuit mihi quisquam,</hi> hunc habet sensum:
Quomodo enim poterat mihi usuram debere,
qui fenus non est dignatus accipere? <hi>Omnes,</hi> inquit, <hi>maledicunt mihi.</hi> 
 Quis enim haereticorum, <emph>947</emph> 
atque errantium non maledicit Christo, perversa
credendo, et perversiora blasphemans?</p>
<p> <hi>
            <note>(Vers. 11.)</note> Dicit Dominus, Si non reliquiae tuae in
<pb n="0777D"/>
bonum: si non occurri</hi> [Al. <hi>occurrit] tibi in tempore
afflictionis, et in tempore tribulationis et angustiae</hi> [A
Vulg. abest <hi>et angustiae] adversus inimicum.</hi> Possunt
haec et ex persona Jeremiae accipi, qui pessimo tempore,
et jam imminente captivitate prophetare compulsus
est, et dura perpeti a populo non credente.
Ad id, quod supra dixerat: <hi>Vae mihi, mater! ut quid
<pb n="0778A"/>
me genuisti virum, qui judice? et discernar omni terraer</hi> 
et reliqua, respondit Dominus: Noli considerare praesentia,
sed futura; reliquiae enim tuae et novissima
erunt in bonum. Denique et in praesentiarum cum
te cuperent inimici opprimere, affui tibi, et meo es
protectus auxilio. Hoc autem tam ad Jeremiam,
quam secundum dispensationem carnis assumptae,
referri potest ad Salvatorem. Pro eo quod nos juxta
Hebraicum interpretati sumus: <hi>Omnes maledicunt
mihi,</hi> usque ad eum locum ubi scriptum est, <hi>in tempore
tribulationis adversus inimicum,</hi> in editione Vulgata
ita scriptum reperi: <hi>Fortitudo mea defecit in
his, qui maledicunt mihi; fiat, Domine, dirigentibus
illis, si non astiti tibi in tempore afflictionis eorum, et
in tempore tribulationis eorum, in bona contra inimicum.</hi> 
<pb n="0778B"/>
Et est sensus: <hi>Fortitudo mea defecit in his,
qui maledicunt mihi.</hi> Non enim intelligunt virtutem
meam, quae in infirmitate perficitur, et quanto plus
mihi maledixerint, tanto mea in illis plus deficit
fortitudo. Jungitque vel Propheta vel Dominus, et
ait: <hi>Fiat, Domine</hi> [Al. <hi>Dominus], dirigentibus illis,</hi> 
hoc est, eveniant mihi maledicta, quae loquuntur
inimici; et illi dirigantur in bonum, si non in tempore
tribulationis eorum et angustiae, quando eos
vastabat inimicus, et capere festinabat, steti in conspectu
tuo, et rogavi te pro illis, et dixi: <hi>Pater,
ignosce eis: quod enim faciunt, nesciunt <note>(Luc. XXIII,
34)</note>
          </hi>. Sed et Jeremiam saepe deprehendimus in hoc
volumine rogasse pro populo.</p>
<p> <hi>
            <note>(Vers. 12.)</note> Numquid foederabitur ferrum ferro ab
<pb n="0778C"/>
Aquilone: et aes?</hi> Symmachus, <hi>Numquid nocebit ferrum
ferro ab Aquilone, et aes?</hi> LXX et Theodotio, <hi>Si
cognoscet ferrum et operimentum aeneum?</hi> Varietatis
causa perspicua est: verbum enim JARE ( ),
quod in praesenti loco scriptum est, pro ambiguitate
enuntiationis et <hi>amicitiam,</hi> sonat et <hi>malitiam,</hi> 
quod si pro RES littera <emph>948</emph> (quae DALETH litterae similis
est) legatur DALETH, <hi>scientiam cognitionem</hi> 
que significat. Quod autem dicitur, sic intelligendum
est: Ne doleas quod populus inimicus tuus sit;
te enim dura nuntiante, non potest te amare qui
durus est. Sive Babylonii, qui ab Aquilone veniunt,
suntque ferrum durissimum, huic populo duriori et
in aeris similitudinem indomito, non poterunt amicitia
copulari. Sive ferrum durissimum, hoc est,
<pb n="0778D"/>
populus Israel Dei cognitione indignus est, qui in
tantam pervenit malitiam, ut duriori metallo aere
circumdatus sit.</p>
<p> <hi>
            <note>(Vers. 13, 14.)</note> Divitias tuas et thesauros tuos in direptionem
dabo, gratis</hi> (sive <hi>absque pretio) in omnibus
peccatis tuis et in cunctis terminis tuis. Et adducam
inimicos tuos</hi> (sive <hi>servire te faciam inimicis tuis) de
<pb n="0779A"/>
terra, quam nescis: quia ignis accensus est in furore
meo: super vos ardebit.</hi> Omnem, inquit, substantiam
tuam tradam inimicis tuis absque ullo pretio, propter
peccata, quae fecisti in cunctis terminis tuis.
Propterea adducam inimicos tuos, sive servire te faciam
in terra Chaldaea: quia ignis meus, qui semel
in meo furore succensus est, in te ardebit, et exstingui
non poterit. Tu enim praebuisti materiam ardoris
tui, ut meus ignis tua, quae in te sunt, ligna consumat,
et fenum, et stipulam; ac per hoc non est
causa ardoris in Domino, sed in his qui fomenta incendio
ministrarunt.</p>
<p> <hi>
            <note>(Vers. 15, 16.)</note> Tu scis, Domine, recordare mei, et
visita me, et tuere me ab his, qui persequuntur me. Noli
in patientia tua suscipere me, scito quoniam sustinui
<pb n="0779B"/>
pro te opprobrium. Inventi sunt sermones tui, et comedi
eos</hi> (sive <hi>ab his, qui reprobant sermones tuos, consume
eos). Et factum est mihi</hi> (sive <hi>erit mihi) verbum tuum
in gaudium et laetitiam cordis mei, quoniam invocatum
est nomen tuum super me, Dominus Deus exercituum.</hi> 
Hoc quod diximus, <hi>Tu scis,</hi> in LXX non habetur.
Felix est autem illa conscientia, quae pro Deo sustinet
opprobrium. Unde dicit: <hi>Inventi sunt sermones
tui,</hi> quos meo ore loquebaris. <hi>Et comedi eos,</hi> hoc est,
in cibum mihi versi sunt; sive juxta Symmachum: <hi>Suscipiebam eos,</hi> 
 ut mihi in laetitiam verterentur,
qui dudum fuerant in opprobrium. Unde et Babylonii
confitentur impleta, quae Jeremias futura praedixerat:
Sive hic sensus est: Sensi angustias:
miserias pertuli populi persequentis; sed tamen
<pb n="0779C"/>
gavisus sum, <emph>949</emph> me tuis paruisse praeceptis: et
propter nomen tuum dura perpessus sum.</p>
<p> <hi>
            <note>(Vers. 17, 18.)</note> Non sedi in concilio ludentium, et
gloriatus sum</hi> (sive <hi>metuebam) a facie manus tuae: solus
sedebam, quoniam amaritudine</hi> [Vulg. <hi>comminatione]
replesti me. Quare factus est dolor meus perpetuus</hi> 
(sive <hi>quare qui contristant me, confortantur) et
plaga mea desperabilis renuit curari</hi> (sive <hi>plaga mea
fortis, unde curabor)? Facta est mihi quasi mendacium
aquarum infidelium</hi> (sive <hi>quasi aqua mendax non habens
fidem</hi> ). Haec Hebraei ex persona Jerusalem dici
arbitrantur: quod sola sederit, et amaritudine repleta
sit, et factus sit dolor ejus perpetuus; et quomodo
aquae pertranseunt, sic verba Prophetarum,
quibus sibi prospera pollicebantur, transisse mendaciter.
<pb n="0779D"/>
Melius autem, ut ex persona Prophetae haec
dici accipiamus, sermonibus sancti viri, qui non sederit
in concilio, sive secreto ludentium, quod timuerit
impendentem sibi manum Dei: sive magis
gloriatus sit, se malorum non habere consortium. <hi>Solus,</hi> 
 inquit, <hi>sedebam,</hi> secundum illud quod scriptum
est: <hi>Non sedi cum concilio vanitatis, et cum iniqua
gerentibus non introibo. Odivi Ecclesiam malignantium,
et cum impiis non sedebo <note>(Psal. XXV, 4, 5)</note>
          </hi>. Et
in alio loco, <hi>Solitarius sum ego, donec pertranseam.
A facie,</hi> inquit, <hi>manus tuae, solus sedebam (Psal. CXL,
<pb n="0780A"/>
10)</hi>, dum te timeo, dum impendentem mihi manum
tuam semper exspecto. In concilio ludentium sedere
nolui, sed meam amaritudinem devorabam, ut in
futuro mihi gaudium praepararem. Nec habui intervalla
doloris mei, sed jugi miseria deprimebar, ut
nulla exspectarem remedia. Praevaluerunt enim qui
contristabant me, et facta est plaga mea fortis. Sed
in hoc habui consolationem, quod fuerit quasi
aqua mendax, atque praeteriens. Sicut enim aquae
praetereuntes dum fluunt, videntur et dilabuntur:
sic et omnis impetus inimicorum, te adjuvante, praeteriit.
Utinam Dominus praestet et nobis non sedere
in concilio ludentium, et eorum qui futura non cogitant:
nec adversis cedere <note><hi>Al.</hi> recedere</note>, sed semper
Dei sententiam formidare, et dicere cum Propheta:
<pb n="0780B"/> <hi>Solus sedebam: quia amaritudine repletus sum.</hi> 
Gaudeat igitur in praesenti tempore, nequaquam
consilium sapientium, sed arcanum secretumque
ludentium; mihi adhaerere Deo bonum sit, ponere
in Deo spem meam, saturari opprobriis, et judicis
mei exspectare sententiam: quae cum finis advenerit, <emph>950</emph> 
 opere monstrabit omnem tristitiam et
amaritudinem instar aquarum fluentium pertransiisse.</p>
<p> <hi>
            <note>(Vers. 19 seqq.)</note> Propter hoc haec dicit Dominus: Si
converteris, convertam te: et ante faciem meam stabis.
Et si separaveris pretiosum a vili, quasi os meum eris.
Convertentur ipsi ad te, et tu non converteris ad eos.
Et dabo te populo huic in murum aeneum fortem; et
bellabunt adversum te, et non praevalebunt, quia ego
<pb n="0780C"/>
tecum sum, ut salvum te faciam: et eruam, dicit Dominus.
Et liberabo</hi> [Al. <hi>liberem] te de manu pessimorum,
et redimam te de manu fortium</hi> (sive <hi>pestilentium</hi> ).
Manifestum est quod superiora nequaquam
Jerusalem, sed Propheta dixerit. Cui respondit Dominus,
si converteris a peccatis populum, et ego de
tribulatione convertam te in laetitiam, et stabis ante
faciem meam, sicut Angeli stant in conspectu Dei,
quotidie videntes faciem illius. <hi>Et si separaveris
pretiosum a vili, quasi os meum eris.</hi> Ne putes, inquit,
boni operis non esse mercedem: si sanctos
quosque meos de numero peccantium tuis sermonibus
segregaris, eris quasi os meum, et meis praeceptis
copulaberis. Debent enim illi tui imitatores esse,
et non tu eorum. Nec reformides, et dicas: <hi>Quare
<pb n="0780D"/>
factus est dolor meus perpetuus, et plaga mea fortis,</hi> 
sive <hi>desperabilis,</hi> ut me desperem posse curari. Dabo
enim te quasi murum aeneum atque fortissimum, ut
contra adversarium omni resistas robore; et me
habeas adjutorem et liberem te de manu pessimorum,
sive pestilentium, et redimam te, vel meo
sanguine, vel in praesentiarum meo auxilio. Consideremus
quantam mercedem habeat sermo doctoris,
si valuerit ab errore quempiam liberare, et de peccantium
numero educere.</p>
<p> <hi>
            <note>(Cap. XVI.--Vers. 1 seqq.)</note> Et factum est verbum
<pb n="0781A"/>
Domini ad me, dicens: Noli accipere</hi> [Vulg. <hi>Non accipies]
uxorem, et non sint</hi> [Vulg. <hi>erunt] tibi filii et filiae
in loco isto. Quia haec dicit Dominus, super filios
et filias quae generantur in loco isto, et super matres
eorum, quae genuerunt eos, et super patres eorum, de
quorum stirpe nati sunt in terra hac, mortibus aegrotationum</hi> 
[Al. <hi>aegrotantium] morientur: non plangentur,
et non sepelientur, in sterquilinium super faciem terrae
erunt, et gladio et fame consumentur, et erunt cadavera
eorum in escam volatilibus coeli et bestiis terrae.</hi> Si
tempore imminentis captivitatis vetatur Propheta
uxorem ducere, ne tribulationem carnis habeat; et
super dolorem proprium <emph>951</emph> uxoris quoque ac liberorum
miseriis torqueatur, quanto magis Apostolus
jubet <note>(I Cor. VII)</note>, quia abbreviatum tempus est,
<pb n="0781B"/>
et imminet consummatio, ut etiam qui habent uxores,
sic sint quasi non habeant! Unde superflua novi
haeretici ( <hi>Joviniani</hi> ) reprehensio, qua docuimus digamiam
et trigamiam non ex lege descendere, sed ex
indulgentia. Aliud est enim facere, quod per se bonum
sit, aliud ideo concedi, ne pejora faciamus
<note><hi>Al.</hi> facias</note>. Dicit enim et ipse causas, cur velit adolescentulas
viduas nubere, inferens: <hi>Jam enim quaedam
earum abierunt retro post Satanam <note>(I Tim. V, 15)</note>
          </hi>.
Simulque praeceptor continentiae, et perpetuae castitatis,
et aequalem se blasphemans Deo, laudat
terna quaternaque conjugia, quae ego non tam conjugia
 dicam, quam miseriarum solatia et extremam
tabulam naufragorum <note><hi>Al.</hi> naufragiorum</note>: nisi
forte tribuit indulgentiam Amazonibus suis, ut usque
<pb n="0781C"/>
ad decrepitam senectutem bella libidinum experiantur.
Cur autem Propheta arceatur uxorem
ducere, causa perspicua est, quod obsidione vicina,
pestilentia, et gladio, et fame, universi intereant,
et tantus sit numerus morientium, ut sepulturae
vincatur officium, sed instar sterquilinii jaceant cadavera,
volatilibus bestiisque laceranda. Et hoc notandum,
quod aegrotationibus et longa infirmitate
tabescere, Dei ira sit. Unde et Joram filius Josaphat
infirmitate consumitur <note>(II Par. XXI)</note>. Et Apostolus
docet aegrotare eos et tabescere, et mori, qui sancta
violarint <note>(I Cor. XI)</note>.</p>
<p> <hi>
            <note>(Vers. 5 seqq.)</note> Haec enim dicit Dominus: Ne ingrediaris
domum convivii, neque vadas ad plangendum, neque
consoleris eos, quia abstuli pacem meam a populo
<pb n="0781D"/>
isto, dicit Dominus, misericordiam et miserationes. Et
morientur grandes et parvi in terra ista, non sepelientur,
neque plangentur, et non se incident, neque calvitium
fiet pro eis. Et non frangent inter eos lugenti panem ad
consolandum super mortuum, et non dabunt eis potum
calicis ad consolandum super patre suo et matre. Et
domum convivii non ingredieris</hi> [Vulg. <hi>ingrediaris],
ut sedeas cum eis, et comedas et bibas.</hi> Apostolus
<pb n="0782A"/>
praecipit, cum his qui aversentur Deum, nec cibum
quidem esse sumendum <note>(I Cor. V)</note>. Etamplius, <hi>Nec
ave quidem hujusmodi dixeritis <note>(II Joan. X)</note>
          </hi>. Et salvator
Apostolis interdicit, ne quemquam in itinere
salutent <note>(Luc. X)</note>. Unde et Elisaeus pergenti ad sanandum
puerum Giezi, salutationem interdicit <note>(IV
Reg. IV)</note>. Moris autem est lugentibus ferre cibos <emph>952</emph> 
et praeparare convivium, quae Graeci <foreign xml:lang="greek">περίδειπνα</foreign> vocant,
et a nostris vulgo appellantur <hi>parentalia:</hi> eo quod
parentibus justa celebrentur. Dicit et alibi Scriptura
divina: <hi>Date vinum his, qui in luctu sunt <note>(Prov. XXXI,
6)</note>
          </hi>; ut videlicet obliviscantur doloris. Praecipitur
ergo Prophetae, ne ullum de populo consoletur, ne
se misceat inimicorum Dei conviviis, ne justa celebret
super funeribus defunctorum. Aliud est enim
<pb n="0782B"/>
mori communi lege naturae, aliud Dei occidisse sententia. <hi>Abstuli,</hi> 
 inquit, <hi>pacem meam de populo isto,</hi> 
et misericordia indigni sunt: nullique aetati parcam,
sed et grandes et parvi pariter interibunt, ita ut
sepultura quoque careant. <hi>Nec se incident,</hi> inquit, <hi>neque calvitium fiet [Al.</hi> 
 Faciant] <hi>pro eis.</hi> Mos hic
fuit apud Veteres, et usque hodie in quibusdam permanet
Judaeorum, ut in luctibus incidant lacertos,
et calvitium faciant; quod etiam Job fecisse legimus <note>(Job. I et XXII)</note>.
Unde et Prophetae dicitur, ne
frangat inter eos panem, nec ingrediatur ad consolandum
pro mortuo, neque potum tribuat, neque
ingrediatur domum convivii, et ne misceatur eis,
qui Dei sententiae praeparati sunt. Si autem hoc de
lugentibus dicitur, quid fiet de haereticis, quorum
<pb n="0782C"/>
sermo serpit ut cancer, et quotidie prosternunt in
Ecclesia funera deceptorum?</p>
<p> <hi>
            <note>(Vers. 9 seqq.)</note> Quia haec dicit Dominus exercituum
Deus Israel: Ecce ego auferam de loco isto in oculis
vestris et in diebus vestris vocem gaudii, et vocem laetitiae:
vocem sponsi, et vocem sponsae. Et cum annuntiaveris
populo huic omnia verba haec, et dixerint tibi:
Quare locutus est Dominus super nos omne malum
grande istud? quae iniquitas nostra, et quod peccatum
nostrum, quod peccavimus Domino Deo nostro? Dices
ad eos: Quia dereliquerunt me patres vestri, ait Dominus:
et abierunt post deos alienos, et servierunt eis,
et adoraverunt eos, et me dereliquerunt, et legem meam
non custodierunt. Sed et vos pejus operati estis quam
patres vestri.</hi> Quando peccaverit Ecclesia, aufertur
<pb n="0782D"/>
de ea omne gaudium et universa laetitia, de qua
Apostolus dicit: <hi>Gaudete: iterum dico gaudete <note>(Philip.
IV, 4)</note>
          </hi>: Vox sponsi et vox sponsae, de quo scriptum
est: <hi>Qui habet sponsam sponsus est <note>(Joan. III,
29)</note>
          </hi>. Si autem, inquit, interrogaverit te populus,
cur ista patiatur, et causas miseriarum suarum
quaesierit, respondebis ei: <hi>Quia dereliquerunt me
patres vestri, ait Dominus,</hi> qui vobis praesunt <emph>953</emph> 
<pb n="0783A"/>
in Ecclesiis, et abierunt post deos alienos,
quorum Deus venter est, et avaritia et luxuria, et
gloria in confusione eorum, et servierunt eis. A quo
enim quis vincitur, ejus et servus est. <hi>Et adoraverunt
eos:</hi> Adorat enim unusquisque quod diligit. <hi>Et
me dereliquerunt, et legem meam non custodierunt.</hi> Sacerdotum
est proprie, non solum docere, sed et
facere legem: ut nequaquam verbis subjectos sibi
populos et creditum gregem, sed exemplis doceant.
Ac ne forte dicerent, injusta est sententia: patres
comedere uvam acerbam <hi>(Infra, XXXI)</hi>, et dentes filiorum
obstupescere <note>(Ezech. XVIII)</note>, infert: <hi>Sed et
vos pejus operati estis quam patres vestri;</hi> ut super
his qui patribus pejora peccaverint, justa supplicia
deferantur.</p>
<p>
          <pb n="0783B"/> <hi>
            <note>(Vers. 13.)</note> Ecce enim ambulat unusquisque post
pravitatem cordis sui mali, ut me non audiat. Et ejiciam
vos de terra hac in terram quam ignoratis vos, et patres
vestri, et servietis ibi diis alienis die ac nocte, qui non
dabunt vobis requiem.</hi> Semel a Domino derelicti, faciunt
ea quae non competunt, ut vadant post desideria
cordis sui mali, de quo exeunt cogitationes pessimae <note>(Matth. XV)</note>,
et idcirco de Ecclesia separantur,
ut vadant in terram longinquam, quam nec ipsi,
nec patres eorum noverant priusquam peccarent, ut
ibi serviant diis alienis, qui non sunt dii, sed eorum
putantur errore qui eos colunt. Quod autem intulit: <hi>Die ac nocte,</hi> 
 perpetuam peccantium ostendit in scelere
perseverantiam, dum et in diebus flagitiis, et in
noctibus libidini serviunt. <hi>Qui non dabunt,</hi> inquit,
<pb n="0783C"/> <hi>vobis requiem.</hi> 
 Haud dubium quin falsos deos significet,
de quibus dixit: <hi>Et servietis ibi diis alienis.</hi> Quidquid
ergo peccamus, quidquid die et nocte facimus,
et malorum operum perpetramus, imperium est daemonum,
qui numquam nobis dant requiem, sed
semper impellunt delictis augere delicta, et cumulum
facere peccatorum.</p>
<p> <hi>
            <note>(Vers. 14, 15.)</note> Propterea ecce dies veniunt, dicit
Dominus, et non dicetur ultra: Vivit Dominus, qui
eduxit filios Israel de terra Aegypti; sed, Vivit Dominus,
qui eduxit filios Israel de terra Aquilonis, et de
universis terris ad quas ejeci eos, et reducam eos in terram
suam quam dedi patribus eorum.</hi> Manifeste futura
populi Israel restitutio praedicitur, et post captivitatem
misericordia; quae juxta litteram sub Zorobabel
<pb n="0783D"/>
et Jesu Pontifice et Ezra ex parte completa est: juxta
intelligentiam spiritualem verius atque perfectius in
Christo complenda <emph>954</emph> describitur. Veniet, inquit,
tempus quando nequaquam dicetur, quod populus
reductus sit de Aegypto per Moysen et Aaron, sed
reductus de terra Aquilonis, Cyro rege Persarum
laxante captivos. <hi>Et de universis,</hi> inquit, <hi>terris:</hi> quod
nequaquam Cyri tempore, sed ultimo fine complebitur,
dicente Apostolo: <hi>Postquam subintraverit plenitudo
gentium, tunc omnis Israel salvus fiet <note>(Rom. XI,
25, 26)</note>
          </hi>. Possumus hoc et de persecutionibus, quae
<pb n="0784A"/>
nostro accidere populo a diebus Neronis, de quo
scribit Apostolus: <hi>Et liberatus sum de ore leonis <note>(I Tim. IV, 17)</note>
          </hi>,
usque ad Maximini tempora, dicere:
quomodo Dominus misertus sit populo suo,
et reduxerit eos in terram suam. Haud dubium quin
in Ecclesiam, quam dedit patribus eorum, Apostolis
et apostolicis viris.</p>
<p> <hi>
            <note>(Vers. 16 seqq.)</note> Ecce ego mittam piscatores multos,
dicit Dominus, et piscabuntur eos. Et post haec
mittam eis multos venatores, et venabuntur eos de omni
monte, et de omni colle, et de cavernis petrarum, quia
oculi mei super omnes vias eorum. Non sunt abscondita
ea a facie</hi> [Vulg. <hi>abscondite a facie] mea, et non fuit
occulta iniquitas eorum ab oculis meis. Et reddam primum
duplices iniquitates et peccata eorum, quibus</hi> 
<pb n="0784B"/>
[Vulg. <hi>quia] contaminaverunt terram meam in morticinis
idolorum suorum, et abominationibus suis impleverunt
haereditatem meam.</hi> Diversa hujus capituli interpretatio
est. Judaei enim autumant significari Chaldaeos,
qui sub piscatorum nomine describuntur, et
postea Romanos, qui venatoribus comparantur, et
de montibus collibusque et cavernis petrarum, infelicem
populum sunt venati. Hoc autem Dominus
fecisse se dicit: quia respexerit vias eorum, et reddiderit
iniquitates, quibus contaminaverant terram,
simulacra venerantes, et abominationibus idolorum
polluerant haereditatem ejus. Nostri autem rectius et
melius, haec de futuro vaticinatum Prophetam putant.
Quia enim supra dixerat: <hi>Reducam eos in terram
suam, quam dedi patribus eorum,</hi> nunc ostendit
<pb n="0784C"/>
quomodo reducendi sint, quod primum mittat Apostolos,
quibus Salvator dixit: <hi>Venite post me, et faciam
vos fieri piscatores hominum <note>(Matth. IV, 19)</note>
          </hi>. Et
postea venatores, quos vel ecclesiasticos viros, vel
Angelos possumus accipere, qui postquam consummationis
tempus advenerit, venentur sanctos quosque
de montibus dogmatum excelsorum, et de collibus
bonorum operum, et de cavernis petrarum,
Apostolis et apostolicis viris. Non solum enim Christus
petra, sed et apostolo <emph>955</emph> Petro donavit, ut
vocaretur Petra <note>(I Cor. X, Matt. XVI)</note>. In cujus sensibus
requiescentes, recte dicuntur translati esse de
petra. Ostenditque vel Apostolos, vel eos qui postea
 venati sunt, habuisse peccata, et recepisse duplices
iniquitates suas. Servus enim qui scit voluntatem
<pb n="0784D"/>
domini sui, et non facit eam, vapulabit multum <note>(Luc. XII)</note>.
Sciendumque quod in Hebraico positum
sit, <hi>primum,</hi> et in Septuaginta editione praetermissum.
Quando autem dicit: <hi>Reddum primum duplices
iniquitates, et peccata eorum,</hi> subostendit, quod postquam
receperint mala, recepturi sint et bona. Hi
autem qui postea transferendi sunt, contaminaverunt
terram Domini in morticinis idolorum suorum, et
abominationibus suis impleverunt haereditatem ejus,
ut omnis mundus subditus fiat Deo: et nequaquam
suo merito, sed illius misericordia conservetur. Quod
<pb n="0785A"/>
hic de Hebraico posuimus: <hi>Non sunt abscondita ea a
facie mea,</hi> in Septuaginta non habetur.</p>
<p> <hi>
            <note>(Vers. 19.)</note> Domine, fortitudo mea, et robur meum,
et refugium meum in die tribulationis</hi> (sive <hi>malorum</hi> ).
Omnis hominum fortitudo, sine Dei virtute, quae
Christus est, imbecilla reputatur et nihili. Unde
confugiendum est ad Dominum, atque dicendum est: <hi>Domine, refugium factus es nobis, in generatione et
generatione 
 <note>(Psal. LXXXIX, 1)</note>
          </hi>. Et in alio loco: <hi>Qui
habitat in adjutorio Altissimi; in protectione Dei coeli
commorabitur <note>(Psal. XC, 1)</note>
          </hi>. Dies autem tribulationis,
sive malorum, illa intelligenda est, de qua
dicit et Apostolus: <hi>Ut eriperet nos de praesenti saeculo
nequam:</hi> Et, <hi>Redimentes tempus, quoniam dies mali
sunt <note>(Galat. I, 4)</note>
          </hi>.</p>
<p>
          <pb n="0785B"/> <hi>
            <note>(Vers. 20.)</note> Ad te gentes venient ab extremis terrae
et dicent: Vere mendacium possederunt patres nostri,
vanitatem quae eis non profuit.</hi> LXX: <hi>Ad te gentes venient
ab extremis terrae, et dicent: Quomodo falsa possederunt
patres nostri idola, et non est in eis utilitas?</hi> 
Postquam ejectus est Israel, et a piscatoribus venatoribusque
translatus, consequenter vocatur ad fidem
gentium multitudo, et confitetur se, sive patres suos
in priori errore versatos. Qui autem dicunt, <hi>Quomodo
falsa possederunt patres</hi> <emph>956</emph> <hi>nostri idola, in quibus
nulla est utilitas?</hi> confitentur vera esse ad quae
transeunt, et omni subnixa praesidio.</p>
<p> <hi>Numquid faciet sibi homo deos, et ipsi non sunt dii?</hi> Et hoc gentes loquuntur <note><hi>Al.</hi> vocantur</note>, quae venerunt
ad Salvatorem ab extremis terrae, suggillantes
<pb n="0785C"/>
ignorantiam tam suam quam majorum suorum, quia
putaverunt ab homine fieri deos, cum Dei sit homines
facere.</p>
<p> <hi>
            <note>(Vers. 21.)</note> Idcirco ecce ego ostendam eis per vicem
hanc: ostendam eis manum meam et virtutem meam,
et scient quoniam nomen mihi Dominus.</hi> Manus Dei
per quam cuncta operatus est, et virtus, de qua
dixit Apostolus: <hi>Christus Dei virtus et Dei sapientia <note>(I Cor. I, 24)</note>
          </hi>,
ostenditur gentibus, Filii passione
completa. Pulchreque dixit: <hi>Ostendam eis per vicem
hanc:</hi> ostendam autem manifeste, et non ut prius,
in umbra et in imagine, et vaticinio futurorum, ut
postquam cognoverint, sciant nomen meum, audiantque
a Filio: <hi>Pater, manifestavi nomen tuum hominibus <note>(Joan. XVII)</note>
          </hi>.</p>
<p>
          <pb n="0785D"/> <hi>
            <note>(Cap. XVII.--Vers. 1.)</note> Peccatum Juda scriptum
est stylo ferreo in ungue adamantino, exaratum super
<pb n="0786A"/>
latitudinem</hi> [Al. <hi>altitudinem] cordis eorum</hi> (sive <hi>in
pectore cordis eorum), et in cornibus altarium</hi> (sive <hi>ararum) eorum.</hi> 
 De gentibus quae ad Dominum conversae
fuerant supra dictum est: <hi>Ecce ego ostendam
eis per vicem hanc, ostendam eis manum meam et virtutem
meam:</hi> nunc de Israel qui abjectus est, loquitur: <hi>Peccatum Juda scriptum est stylo ferreo in ungue adamantino,</hi> 
et caetera. Quod cur a Septuaginta praetermissum
sit, nescio; nisi forsitan pepercerunt populo
suo: sicut et in Isaia eos fecisse manifestum
est: <hi>Quiescite ergo ab homine cujus spiritus in naribus
ejus, quia excelsus reputatus est ipse <note>(Isai. II, 22)</note>
          </hi>;
multaque hujuscemodi, quae si voluero cuncta digerere,
non dicam libro, sed libris opus erit. Gentium
peccata deleta sunt, quia conversae <note><hi>Al.</hi> conversi</note> ad
<pb n="0786B"/>
Dominum ab extremis terrae audierunt illud: <hi>Laudate
Dominum, omnes gentes; laudate eum, omnes populi.
Quia confirmata est super nos misericordia ejus, et veritas
Domini manet in aeternum <note>(Psal. CXVI, 1, 2)</note>
          </hi>. Et
de quibus dixerat ad Moysen: <hi>Dimitte me,</hi> <emph>957</emph> <hi>ut
interficiam populum istum, et faciam te in gentem magnam <note>(Exod. XXXII, 10)</note>
          </hi>.
Peccatum autem Judae indelebile,
et, ut ita dicam, nulla ratione abolendum,
scriptum est stylo ferreo in ungue adamantino, qui
Hebraice dicitur SAMIR ( ); non quo ullus unguis
sit, qui appelletur <hi>Samir;</hi> sed quo lapis adamantinus
(qui ex eo quod indomitus sit et infrangibilis,
hoc nomen accepit) tantum nitorem habeat et
 levitatem, ut absque ullo impedimento in eo scribi
possit stylo ferreo: ut dura ferri materies scribat in
<pb n="0786C"/>
duriori tabula adamantina, et duret quod scriptum
est, in perpetuum. Ipsi enim dixerunt: <hi>Sanguis ejus
super nos et super filios nostros <note>(Matth. XXVII)</note>
          </hi>. Unde
exaratum sive insculptum est in cornibus altarium,
sive ararum eorum, ut opera sacrilega in aeternam
memoriam perseverent. Si autem hoc ita est, ubi
illud quod anus delira confingit, posse hominem
sine peccato esse, si velit, et facilia Dei esse mandata?</p>
<p> <hi>
            <note>(Vers. 2, 3.)</note> Cum recordati fuerint filii eorum ararum
suarum, et lucorum lignorumque frondentium in
montibus excelsis, sacrificantes in agro, fortitudinem
tuam et omnes thesauros tuos in direptionem dabo, excelsa
tua propter peccata in universis finibus tuis. Et
relinqueris sola ab haereditate tua, quam dedi tibi, et
<pb n="0786D"/>
servire te faciam inimicis tuis in terra quam ignoras,
quoniam ignem succendisti</hi> [Al. <hi>succendistis] in furore
<pb n="0787A"/>
meo, usque in aeternum ardebit.</hi> Et haec in Septuaginta
non habentur, eadem (ut reor) causa quam
supra diximus, ne scilicet aeterna in eos sententia
permaneret. <hi>Relinqueris,</hi> ait, <hi>sola ab haereditate tua,
quam dedi tibi, et servire te faciam inimicis tuis, in
terra quam ignoras,</hi> vel sub Babyloniis, vel, ut est verius,
sub Romanis. Ipsi enim succenderunt ignem
et clementissimum Dominum in furorem provocarunt:
qui <note><hi>Al.</hi> quia</note> ignis furoris ejus ardebit in
aeternum. Pudet me contentionis nostrorum, qui
Hebraicam arguunt veritatem. Judaei contra se legunt,
et quid pro se sit, nescit Ecclesia. Unde nos
qui sumus filii Apostolorum recordamur iniquitatum
prioris populi, et juste eos perpessos esse testamur.
Possunt autem excelsa, quae Hebraice dicuntur
BAMOTH ( ), et contra haereticos accipi, qui posuerunt
<pb n="0787B"/>
in excelsum os suum, et lingua eorum transivit
super terram. Qui in tantam vesaniam proruperunt,
ut soli absque Spiritus sancti gratia remanserint,
et perdiderint haereditatem Domini, priorem
videlicet fidei veritatem. Unde et aeternum <emph>958</emph> eis
paratur incendium, et servitus daemonum, qui sunt
inimici et ultores.</p>
<p> <hi>
            <note>(Vers. 5, 6.)</note> Haec dicit Dominus: Maledictus homo
qui confidit</hi> (sive <hi>spem habet) in homine, et ponit carnem
brachium suum, et a Domino recedit cor ejus. Erit
enim quasi myrice in deserto, et non videbit cum venerit
bonum; sed habitabit in siccitate in deserto, in
terra salsuginis et inhabitabili.</hi> Si maledictus est omnis
homo, qui confidit in homine, Paulus autem Samosatenus
et Photinus, quamvis sanctum et cunctis
<pb n="0787C"/>
excelsum virtutibus praedicent Salvatorem, tamen
hominem confitentur; ergo maledicti erunt spem
habentes in homine. Quod si nobis oppositum fuerit,
quod et nos credamus in eo, qui dicit: <hi>Nunc
autem quaeritis me interficere hominem, qui veritatem
vobis locutus sum, quam audivi a Deo, hoc Abraham non
fecit: vos facitis</hi> [Al. <hi>fecistis] opera patris vestri <note>(Joan.
VIII, 40)</note>
          </hi>: respondebimus illud Apostolicorum: <hi>Et
si Christum secundum carnem aliquando cognovimus,
sed nunc jam non novimus.</hi> Denique idem Apostolus
in principio Epistolae suae scribit ad Galatas: <hi>Paulus
Apostolus non ab hominibus</hi> [Al. <hi>homine], neque
per hominem, sed per Jesum Christum, et Deum Patrem,
qui suscitavit eum a mortuis, et qui mecum sunt
omnes fratres <note>(Galat. I, 1, 2)</note>
          </hi>. Si enim mors absorpta
<pb n="0787D"/>
est in victoria <note>(Ose. 13)</note>, quare non carnis humilitas,
quae propter humanam salutem assumpta est,
in divinitatis transierit majestatem, ut fecerit
utrumque unum; et non adoremus creaturam, sed
Creatorem, qui est benedictus in saecula? Maledictus
est igitur, non solum qui spem habet in homine,
sed qui ponit carnem brachium suum, id est,
fortitudinem suam, et quidquid egerit, non Domini
clementiae, sed suae putaverit esse virtutis. Qui enim
hoc agit, a Domino recedit cor ejus, asserens se
<pb n="0788A"/>
posse quod non potest. <hi>Et erit quasi myrice,</hi> quae
Hebraice dicitur AROER ( ), sive ut interpretatus
est Symmachus, <hi>lignum infructuosum in solitudine.
Et non videbit cum venerint bona,</hi> quae visura
est gentium multitudo; <hi>sed habitabit in siccitate in
deserto.</hi> Hoc dicitur de populo Judaeorum qui habitant
in deserto, fructusque non faciunt, et sunt in
terra salsuginis, quae nullos fructus faciat, et inhabitabili,
quae hospitem non habet Deum, nec Angelorum
praesidia, nec Spiritus sancti gratiam, nec
scientiam magistrorum.</p>
<p> <hi>
            <note>(Vers. 7, 8.)</note> Benedictus vir, qui confidit in Domino,
et erit Dominus spes</hi> (sive <hi>fiducia) ejus:</hi> <emph>959</emph> <hi>et erit quasi lignum, quod transplantatum est</hi> 
 (sive <hi>fructiferum)
super aquas, quod ad humorem mittit radices
suas, et non timebit, cum venerit aestus: et erit
<pb n="0788B"/>
folium ejus viride</hi> (sive <hi>ramusculi ejus frondentes): et
in tempore</hi> (sive <hi>anno) siccitatis non erit sollicitum</hi> 
(sive <hi>non timebit) nec aliquando desinet facere fructum.</hi> 
Illud de Judaeis dictum sit et haereticis, qui spem
habent in homine, in Christo videlicet suo, quem
non Filium Dei, sed purum hominem putant esse
venturum. E contrario vir Ecclesiasticus, qui confidit
in Domino, audit illud: <hi>Et scitote, quoniam Dominus
ipse est Deus <note>(Psal. XCIX, 3)</note>
          </hi>. Confidit in Domino,
et illi ligno comparabitur, de quo et in primo psalmo
cantatur: <hi>Et erit tamquam lignum, quod plantatum est
secus decursus aquarum, quod fructum suum dabit in
tempore suo, et folium ejus non defluet. Super aquas</hi> 
autem, Spiritus sancti gratiam, diversas donationes. <hi>Quod ad humorem mittit radices suas:</hi> 
 ut a Domino
<pb n="0788C"/>
accipiat ubertatem. Sed et aliter possumus dicere,
quod de siccitate Judaica translati simus in baptismatis
gratiam sempiternam. <hi>Et non,</hi> inquit, <hi>timebit,
cum venerit aestus,</hi> vel tempus persecutionis, vel
dies judicii: <hi>Et erit folium ejus viride,</hi> sive <hi>erunt in
eo ramusculi frondentes:</hi> ut numquam timeat siccitatem,
sed cunctarum virtutum germinet gratiam.
Cumque tempus, sive annus, venerit siccitatis, non
metuet, quando Dominus iratus mandaverit nubibus,
ne pluant super Israel imbrem <note>(Isai. V)</note>. Quodque
sequitur: <hi>nec desinet facere fructum,</hi> illud locus
qui in Marco scriptus est, quod venerit Dominus ad
ficum, et non invenerit in ea fructum, quia nondum
erat tempus, et maledixerit ei, ut fructus non faciat
in aeternum, exponere poterit <note>(Marc. XI)</note>. Qui enim
<pb n="0788D"/>
confidit in Domino, et Dominus est fiducia ejus,
etiam in tempore Judaicae siccitatis non metuet;
sed semper afferet fructum, credens in eum, qui semel
pro nobis mortuus est, et ultra non moritur <note>(Rom. VI)</note>,
et dicit: <hi>Ego sum vita <note>(Joan. XIV, 6)</note>
          </hi>.</p>
<p> <hi>
            <note>(Vers. 9, 10.)</note> Pravum est cor omnium</hi> [Al. <hi>hominum],
et inscrutabile, quis cognoscet illud? Ego Dominus
scrutans cor, et probans renes, qui do unicuique
juxta vias suas, et juxta fructum adinventionum suarum.</hi> 
LXX: <hi>Profundum est cor super omnia, et homo
<pb n="0789A"/>
est, quis cognoscet eum?</hi> et <emph>960</emph> caetera similiter. Verbum
Hebraicum ( ) ENOS quatuor litteris scribitur,
ALEPH et NUN et VAU et SIN. Si igitur legatur ENOS, <hi>homo</hi> 
 dicitur, si autem ANUS, <hi>inscrutabile,</hi> sive <hi>desperabile:</hi> 
eo quod nullus cor hominum valeat invenire.
Symmachus vero hunc locum ita interpretatus
est: <hi>Inscrutabile cor omnium: vir autem quis est qui
inveniat illud?</hi> Solent quidam nostri, bono quidem
voto, sed non secundum scientiam, uti hoc loco
contra Judaeos, quod homo sit Dominus atque Salvator,
secundum dispensationem carnis assumptae,
nullusque possit nativitatis ejus scire mysterium, secundum
illud quod scriptum est: <hi>Generationem ejus
quis enarrabit <note>(Isai. LIII, 8)</note>
          </hi>? nisi solus Deus qui arcana
rimatur, et reddit unicuique secundum opera
<pb n="0789B"/>
sua. Melius autem est, ut simpliciter accipiamus,
quod nullus cogitationum secreta cognoscat nisi solus
Deus: dixerat enim supra: <hi>Maledictus homo qui
spem habet in homine.</hi> Et e contrario: <hi>Benedictus vir
qui confidit in Domino.</hi> Unde ne hominum putaremus
certum esse judicium, intulit, omnium propemodum
corda esse perversa, dicente Psalmista: <hi>Ab
occultis meis munda me, et ab alienis parce servo tuo <note>(Psal. XVIII, 13)</note>
          </hi>:
haud dubium quin cogitationibus.
Et in Genesi: <hi>Videns autem Deus quod multa malitia
hominum esset in terra, et cuncta cogitatio cordis
intenta esset ad malum omni tempore <note>(Genes. VI, 5)</note>
          </hi>.
Et iterum: <hi>Sensus enim et cogitatio humani cordis ab
adolescentia sua prona sunt in malum <note>(Genes. VIII, 21)</note>
          </hi>.
Per quae discimus solum Deum nosse cogitationes
<pb n="0789C"/>
eorum. Si autem de Salvatore dicitur: <hi>Videns autem
cogitationes eorum Jesus <note>(Luc. IX, 17)</note>
          </hi>; nullusque potest
videre cogitationes eorum, nisi solus Deus; ergo
Christus Deus est, qui scrutatur corda, et probat
renes; et reddit unicuique juxta opera sua <note>(Psal. VII)</note>.</p>
<p> <hi>
            <note>(Vers. 11.)</note> Perdix fovit</hi> (sive <hi>congregavit) quae non
peperit.</hi> (Et ut LXX transtulerunt: <hi>Clamavit perdix,
congregavit quae non peperit.) Fecit divitias suas</hi> [A
Vulg. abest <hi>suas] non cum judicio. In dimidio dierum
suorum relinquet eas</hi> (sive <hi>in dimidio dierum ejus relinquent
eum) et in novissimo suo erit insipiens.</hi> Aiunt
Scriptores naturalis historiae, tam bestiarum et volucrum,
quam arborum herbarumque (quorum principes
sunt apud Graecos, Aristoteles et Theophrastus,
apud nos Plinius Secundus), hanc perdicis esse <emph>961</emph> 
<pb n="0789D"/>
naturam, ut ova alterius perdicis, id est, aliena furetur,
et eis incubet foveatque: cumque fetus adoleverit,
<pb n="0790A"/>
avolare ab eo, et alienum parentem relinquere.
Hujuscemodi divites sunt, qui aliena diripiunt,
et absque cogitatione <note><hi>Al.</hi> recogitatione</note> judicii Dei,
faciunt divitias non cum judicio, quas in medio tempore
relinquunt, subita morte subtracti <note><hi>Al.</hi> substrati</note>,
quando dicitur eis: <hi>Stulte, hac nocte repetent
animam tuam a te, quae autem praeparasti, cujus erunt <note>(Luc. XII, 20)</note>
          </hi>?
nihilque insipientius, quam non
providere novissima, et brevia putare perpetua.
Alii vero et propter superiorem historiam, et propter
alteram qua dicunt, perdicem esse pugnacissimum
et immundum, ita ut victum polluat, diabolum
sub ejus nomine interpretantur, quod alienas sibi
divitias congregarit dicens ad Dominum: <hi>Haec omnia
tibi dabo, si cadens adoraveris me <note>(Matth. IV, 9)</note>
          </hi>.
<pb n="0790B"/>
Quem relinquent divitiae suae, quae male ab eo fuerant
congregatae; et per Apostolos convertentur
<note><hi>Al.</hi> revertentur</note> ad Dominum: et qui sibi videbatur
esse prudentissimus, erit omnium judicio insipiens.
Quodque a LXX dicitur: <hi>Clamavit perdix,</hi> ad
haereticorum personam referendum est, quod perdix
iste diabolus clamaverit per principes haereticorum,
et congregaverit quae non peperit, et deceptorum
sibi multitudinem congregarit, quae postea dimittat
cum: et omnium judicio stultissimus comprobetur.</p>
<p> <hi>
            <note>(Vers. 12, 13.)</note> Solium gloriae altitudinis a principio,
locus sanctificationis nostrae. Exspectatio Israel, Domine,
omnes qui te derelinquunt, confundentur, recedentes, 
 in terra scribentur</hi> [Al. <hi>describantur]; quoniam
dereliquerunt venam</hi> (sive <hi>fontem) aquarum viventium
<pb n="0790C"/>
Dominum.</hi> Perdice propter suam stultitiam derelicta,
exspectatio Israel, id est, populi Dei et credentis in
Domino, ipse est qui fecit omnia: cujus solium gloriosum
est et excelsum a principio, locusque sanctificationis
omnium credentium, ut non in loco sit
Dominus, sed ut ubi ille fuerit, locus sanctificatus
sit. E contrario qui derelinquunt Dominum, confundentur
confusione perpetua, et recedentes, sive declinantes
ab eo, scribentur in terra, deleti de libro
viventium. Sicut enim, qui potest cum Apostolo dicere: <hi>Noster autem municipatus in coelo est 
 <note>(Philipp.
III)</note>
          </hi>, in coelestibus scribitur: sic qui derelinquit Dominum,
vel declinat ab eo, scribetur in <emph>962</emph> terra
cum his, qui terrena sapiunt. Causaque manifesta,
cur scribantur in terra: quia dereliquerunt fontem
<pb n="0790D"/>
vitae Dominum, sive fontem aquarum viventium Dominum,
qui loquitur in Evangelio: <hi>Si quis sitit, veniat
<pb n="0791A"/>
ad me et bibat: qui credit in me, sicut dicit Scriptura,
flumina de ventre ejus fluent aquae vivae. Hoc autem dixit
de Spiritu, quem accepturi erant credentes <note>(Joan. VII,
37, 38)</note>
          </hi>.</p>
<p> <hi>
            <note>(Vers. 14.)</note> Sana me, Domine, et sanabor: salvum
me fac, et salvus ero: quoniam laus mea tu es.</hi> Multi
medici in Evangelio <note>(Matth. IX)</note> haemorrhousam curaverant,
quae omnem substantiam suam perdiderat in
eis, et tamen a nullo curari potuit, nisi ab eo, qui
verus est medicus, et cujus sanitas in pennis ejus.
Unde et nunc Propheta a populo passus opprobria, et
crebro insidiis circumventus, ab eo curari et salvus
fieri cupit, cujus vera laus, veraque medicina est.</p>
<p> <hi>
            <note>(Vers. 15 seqq.)</note> Ecce ipsi dicunt ad me: Ubi est
verbum Domini? Veniat. Ego autem non sum turbatus
<pb n="0791B"/>
te pastorem sequens</hi> (sive <hi>non laboravi sequens te), et
diem hominis non desideravi: tu scis. Quod egressum
est de labiis meis, rectum fuit in conspectu tuo</hi> (sive <hi>ante faciem tuam est). Non sis mihi formidini, spes
mea tu in die afflictionis</hi> 
 (sive <hi>non fias mihi alienus,
parcens mihi in die pessimo</hi> ). Qui non putant ventura,
quae dicta sunt, loquuntur ad Prophetam: <hi>Ubi est verbum Domini? Veniat:</hi> 
 dissimulationem
sententiae, dilationem arbitrantes. Illis autem,
inquit, ista dicentibus, ego non sum turbatus,
nec laboravi te pastorem sequens, sive, post tua ingrediens
vestigia. Nec hoc fui fine contentus, sed
diem hominis non desideravi, vel vitam longiorem,
vel prospera quaeque hujus saeculi. Ipsumque vocat
testem, quem et judicem: <hi>Tu nosti.</hi> Sequitur: <hi>Quod
<pb n="0791C"/>
egressum est de labiis meis, rectum fuit in conspectu
tuo;</hi> ut numquam mentitus sit, et Domini voluntati
adversa non dixerit. <hi>Non sis mihi,</hi> inquit, <hi>tu formidini,
spes mea in die afflictionis.</hi> Quod perspicuum est
juxta Hebraicum. Juxta id vero, quod Septuaginta
transtulerunt dicentes: <hi>Ne fias mihi alienus, parcens 
 mihi in die malo,</hi> est sensus: Ne parcas mihi in praesenti
saeculo, quod malum est; sed redde mihi juxta
peccata mea, ut requiem habeam sempiternam. Scio
enim <emph>963</emph> scriptum: <hi>Quem diligit Dominus, corripit:
flagellat autem omnem filium, quem recipit <note>(Hebr. XII,
6)</note>
          </hi>.
Dies autem malus, vel omne saeculum est, vel dies
judicii, his qui propter peccata cruciantur.</p>
<p> <hi>
            <note>(Vers. 18.)</note> Confundantur, qui persequuntur me, et
non confundar ego. Paveant illi, et non paveam ego.
<pb n="0791D"/>
Induc super eos diem afflictionis, et duplici contritione
contere eos.</hi> Imprecatur adversum eos Propheta,
qui exprobrant ei verbum Domini, et dicunt: <hi>Ubi
est verbum Domini? veniat;</hi> ut confundantur qui persequuntur
eum, et erubescant et redeant ad salutem:
ut illi paveant mentientes, et non iste qui vera praedicit.
Cumque dies ultionis advenerit, duplici contritione
conterat <note><hi>Al.</hi> contere</note> eos, fame et gladio.</p>
<p> <hi>
            <note>(Vers. 19, 20.)</note> Haec dicit Dominus ad me: Vade et
sta in porta</hi> (sive <hi>in portis) filiorum populi: per quam</hi> 
(sive <hi>per quas) ingrediuntur reges Juda, et egrediuntur,
in cunctis portis Jerusalem, et dices ad eos; Audite
<pb n="0792A"/>
verbum Domini, reges Juda, et omnis Juda</hi> (sive <hi>Judaea) cunctique habitatores Jerusalem, qui ingredimini
per portas has.</hi> 
 Quoniam, inquit, verba tua audire
contemnunt, nec ad te veniunt, ut requirant quae
sit sententia <note><hi>Al.</hi> sapientia</note> Dei, tu perge ad locum
celeberrimum, vel portam templi, vel urbis, per
quas reges et omne vulgus ingreditur et egreditur,
ut necessitate cogantur audire, et importune, opportune
praedices verbum Domini <note>(I Tim. IV)</note>: nec ulla
apud eos remaneat excusatio, quod ideo non fecerint,
quia non audierint.</p>
<p> <hi>
            <note>(Vers. 20 seqq.)</note> Haec dicit Dominus: Custodite animas
vestras, et nolite portare pondera in die sabbati,
nec inferatis per portas Jerusalem. Et nolite ejicere
onera de domibus vestris in die sabbati, et omne opus
<pb n="0792B"/>
non facietis, et santificate diem sabbati, sicut praecepi
patribus vestris: Et non audierunt, nec inclinaverunt
aurem suam, et induraverunt cervicem suam</hi> (et quod
in Hebraico non habetur, <hi>super patres suos), ne audirent
me, et ne acciperent disciplinam. Et erit, inquit,
si audieritis me, dicit Dominus, ut non inferatis onera
per portas civitatis hujus in die sabbati: et si sanctificaveritis
diem sabbati, ne faciatis in ea omne opus,
ingredientur per portas civitatis hujus reges et principes
sedentes super solium David: et ascendentes in curribus
et equis, ipsi et principes eorum, viri Juda et habitatores
Jerusalem, et habitabitur civitas haec in sempiternum.
Et venient de civitatibus Juda, et de circuitu
Jerusalem, et de terra Benjamin, et de campestribus,
et de montosis</hi> [Al. <hi>montuosis], et ab austro, portantes
<pb n="0792C"/>
holocaustum et victimas</hi> (sive <hi>thymiamata) et sacrificium</hi> <emph>964</emph> 
 (sive <hi>manna) et thus, et inferent oblationem</hi> 
(sive <hi>laudem) in domum Domini. Si autem non audieritis
me, ut sanctificetis diem sabbati, et ne portetis onus,
et ne inferatis per portas Jerusalem in die sabbati,
succendam ignem in portis ejus, et devorabit domos
Jerusalem, et non exstinguetur.</hi> Ne praeceptum sabbati
instauratum per Jeremiam in frustra discerperem,
totum ponere placuit, ut simul omnia cognoscamus.
Custodit animam suam, qui non portat pondera peccatorum
in die quietis et sabbati: nec infert ea per
portas Jerusalem, quas virtutes debemus accipere. <hi>Et nolite,</hi> 
 inquit, <hi>ejicere onera de domibus vestris.</hi> 
Non enim portanda sunt, sed penitus abjicienda. Et
omne opus ne faciatis, vel servile, vel illud de quo
<pb n="0792D"/>
scriptum est: <hi>Esca ventri, et venter escis: Deus autem
et hunc et illam destruet <note>(I Cor. VI, 13)</note>
          </hi>; sed illud
opus operandum, de quo Salvator loquitur; <hi>Operamini
opus, quod non perit <note>(Joan. VI, 27)</note>
          </hi>. <hi>Santificate,</hi> 
inquit, <hi>diem sabbati,</hi> ut omne tempus vitae nostrae
in sanctificatione ducamus, sicut fecerunt patres
nostri Abraham, Isaac, et Jacob. Cumque ista praeceperit
Deus, non inclinaverunt aurem suam, mentis
utique, non carnis; sed induraverunt cervicem suam,
rejicientes jugum Legis, et per metaphoram indomitorum
animalium habentes similitudinem. Videamus
quod sit praemium eorum, qui non portant onera in
<pb n="0793A"/>
die sabbati, et sanctificant illum. <hi>Ingredientur,</hi> inquit, <hi>per portas civitatis hujus reges,</hi> 
 quorum cor in manu
Dei est, et qui regnant corporibus suis <note>(Prov. XXI)</note>, <hi>et principes sedentes super solium David,</hi> 
 ut Christi
imitentur exemplum, <hi>et ascendentes in curribus, et
equis,</hi> de quibus scriptum est; <hi>Currus Dei decem millibus,
multiplex millia laetantium, Dominus in eis in
Sinai in sancto <note>(Psal. LXVII, 18)</note>
          </hi>. Et alibi: <hi>Equitatio
tua salus <note>(Abac. III, 8)</note>
          </hi>. Omnis vir qui confitetur Deum,
et qui habitat in Jerusalem, de qua dictum est: <hi>Factus
est in Salem</hi> [Al. <hi>Jerusalem</hi> ], id est, <hi>in pace, locus
ejus, et habitatio ejus in Sion <note>(Psal. LXXV, 2)</note>
          </hi>, et habitabitur
Ecclesia Dei in aeternum. <hi>Venient de civitatibus
Juda, et de circuitu Jerusalem,</hi> de quibus jam
diximus, <hi>et de terra Benjamin,</hi> qui filius est virtutis et
<pb n="0793B"/>
dexterae, <hi>et de campestribus,</hi> quod Hebraice dicitur
SEPHELA ( ), et planam historiae significat intelligentiam, <hi>et de montosis,</hi> 
 excelsis videlicet dogmatibus, <hi>et ab Austro,</hi> 
 de quo scriptum est: <hi>Deus ab Austro
veniet <note>(Abac. III, 3)</note>
          </hi>. Unde calor et plena lux, et ubi
omne frigus expellitur: <hi>Portantes,</hi> ait, <hi>holocausta,</hi> 
seipsos consecrantes Deo, <hi>et victimam,</hi> sive <emph>965</emph> 
thymiama, ut dicant: <hi>Sacrificium Domino spiritus
contribulatus <note>(Psal. L, 19)</note>
          </hi>. Et, <hi>Christi bonus odor sumus
in omni loco <note>(I Cor. II, 15)</note>
          </hi>. Et alibi: <hi>Dirigatur
oratio mea sicut incensum in conspectu tuo <note>(Psal. CXL,
2)</note>
          </hi>. Et sacrificium, pro quo LXX ipsum verbum Hebraicum
posuere MANAA ( ), quod pessima consuetudine,
immo scriptorum negligentia, <hi>manna</hi> in
<pb n="0794A"/>
nostris legitur. Et thus, de quo scriptum est: <hi>Ut
quid mihi thus affertis de Saba (Supra VI, 20)</hi>? Et
inferent <hi>oblationem,</hi> quae Hebraice dicitur THODA
( ), et in <hi>gratiarum actionem</hi> verti potest, et quam <hi>laudem</hi> 
 LXX transtulerunt. <hi>In domum David,</hi> haud
dubium quin in Ecclesiam. Haec sunt praemia eorum,
qui sanctificant sabbatum, et nullo pondere praegravantur.
Sin autem, inquit, non audieritis praecepta
mea, et feceritis quae non facienda mandavi: <hi>Succendam
ignem in portis ejus,</hi> id est, Jerusalem, illum
de quo dicitur: <hi>Omnes adulterantes</hi> <emph>966</emph> <hi>quasi clibanus
corda eorum <note>(Ose. VII, 4)</note>
          </hi>: qui devorat domos,
sive vicos Jerusalem, quos <note><hi>Al.</hi> quod</note> LXX <foreign xml:lang="greek">ἄμφοδα,</foreign>,
Aquila et Symmachus <foreign xml:lang="greek">βάρεις,</foreign>, id est <hi>turritas domos,</hi> 
interpretati sunt, appellanturque Hebraice ARMANOTH
<pb n="0794B"/>
( ). Et numquam hoc exstinguetur incendium,
dicente Apostolo: <hi>Uniuscujusque opus quale
sit, ignis probabit <note>(I Cor. III, 13)</note>
          </hi>. Et iterum: <hi>Si cujus
opus arserit, detrimentum patietur, ipse autem salvus
erit, sic tamen quasi per ignem <note>(Ibid., 15)</note>
          </hi>. Sin autem
nostri judaizantes explanationem tropicam repudiarint,
aut Judaei esse cogentur, et cum observatione
sabbati circumcidere praeputia, aut reprehendere
certe Salvatorem, qui jussit in sabbato paralytico,
ut portaret lectulum suum, Evangelista dicente: <hi>Propterea
magis Judaei quaerebant eum interficere, non solum
quia solvebat sabbatum, sed et Patrem suum dicebat
Deum, aequalem se faciens Deo <note>(Joan. V, 18)</note>
          </hi>.</p>
</div1>

<div1>
        <head> <hi>LIBER QUARTUS.</hi> </head>

<pb n="0793"/>
<p>
          <pb n="0793D"/> <emph>965-966</emph> Semper diabolus bono operi imminet
[ <hi>Forte</hi> invidet] et ubique gradientibus ponit laqueos,
narrante Propheta de satellitum ejus insidiis: <hi>Juxta
semitam scandalum posuerunt mihi <note>(Psal. CXXXIX, 6)</note>
          </hi>,
et Evangelio <note>(Matth. XIII, Marc. IV et Luc. VIII)</note> hoc
ipsum plenius instruente, quod volatilia coeli juxta
viam jacta <note><hi>Al.</hi> jactata</note> semina diripiant atque disperdant.
Cur hoc principio, frater Eusebi, usus sim,
sequens sermo monstrabit. Multis et de toto huc
orbe confluentium turbis, et Sanctorum Fratrum
monasteriique curis occupatus, Commentarios in
<pb n="0794D"/>
Jeremiam per intervalla dictabam; ut quod deerat
otio, superesset industriae; cum subito haeresis Pythagorae
et Zenonis, <foreign xml:lang="greek">ἀπαθείας</foreign>, et <foreign xml:lang="greek">ἀναμαρτησίας</foreign>, id
est, <hi>impassibilitatis et impeccantiae,</hi> quae olim in Origene,
et dudum in discipulis ejus Grunnio, Evagrioque
 Pontico, et Joviniano jugulata est, coepit reviviscere,
et non solum in Occidentis, sed et in Orientis
partibus sibilare, et in quibusdam insulis, praecipueque
Siciliae et Rhodi, maculare plerosque, et crescere
per dies singulos, dum secreto docent, et publice <emph>967-968</emph> 
 negant. Cui respondere diu tacens
<pb n="0795A"/>
et dolorem silentio devorans, erebra fratrum expostulatione
compulsus sum: nec tamen hucusque prorupi,
ut auctorum nomina ponerem, malens eos corrigi,
quam infamari <note><hi>Al.</hi> imitari</note>. Neque enim hominum,
sed erroris inimicus sum: qui mihi ut vicem
talionis et genuinum sui doloris <note><hi>Al.</hi> sudoris</note> illiderent,
veteres magistrorum suorum calumnias concinnantes,
intantum elingues <note><hi>Al.</hi> bilingues</note> et miseri
demonstrati sunt, ut ne maledicere quidem suis
verbis potuerint. Quorum tunc temporis, editis adversus
eos libris, naeniae confutatae sunt, quos qui
legere voluerint, liquido pervidebunt, canes eos juxta
Isaiam esse mutos, qui latrare nesciant: habentes
quidem voluntatem et rabiem mentiendi, sed artem
fingendi et latrandi non habentes <note>(Isai. LVI)</note>. Quibus
<pb n="0795B"/>
loquar compendio: Aut bona sunt quae docetis, aut
mala. Si bona, defendite libere: si mala, quid occulte
miseros jugulatis errore, rectaeque fidei ad decipiendos
simplices quosque jactatis expositionem?
quae si vera est, cur absconditur? si falsa, cur scribitur?
Rogo quae est ista insania? Praecipiente apostolo <note>(I Petr. III)</note>,
ut parati simus ad satisfaciendum
omni poscenti nos rationem de ea quae in nobis est
spe, et Propheta clamante: <hi>Loquebar de</hi> [Al. <hi>in] testimoniis
tuis in conspectu regum, et non confundebar <note>(Psal. CXVIII, 46)</note>
          </hi>,
isti publicum fugiunt, et susurrant
in angulis perditorum, dolentque quasi pro suis, quae
sua metuunt confiteri. Cumque generaliter adversum
vitia quid et haereticos dixerimus, se peti queruntur;
malumque conscientiae dissimulata diu indignatione
<pb n="0795C"/>
pronuntiant. Quod si cavendum nobis est, ne veterem
laedere videamur necessitudinem, si superbissimam
haeresim spirituali mucrone truncemus, ergo sustinendae
erunt nobis cruces proditae fidei, et dicendum
cum Propheta: <hi>Versatus sum in miseria, dum mihi
infigitur spina <note>(Psal. XXXI, 4)</note>
          </hi>. Quin potius audiant
illud Apostolicum: <hi>Obedire Deo magis oportet quam
hominibus <note>(Act. V, 29; Gal. I)</note>
          </hi>. Et iterum: <hi>Si hominibus
placerem, Christi servus non essem.</hi> Verum haec
in proprio, nisi tacuerint, opere plenius exsequemur.
Nunc coeptum in Jeremiam carpamus iter, et quartum
in eum volumen breviter transcurrentes, in his
tantum quae obscura fuerint immoremur.</p>
<p> <hi>
            <note>(Cap. XVIII.--Vers. 1 seqq.)</note> Verbum quod factum
<pb n="0795D"/>
est ad Jeremiam a Domino, dicens: Surge et descende
in domum figuli, et ibi audies verba mea. Et descendi
in domum figuli, et ecce ipse faciebat opus super rotam</hi> 
(sive <hi>lapides). Et dissipatum est vas, quod ipse
faciebat e luto manibus suis. Conversusque</hi> (sive <hi>et
rursum) fecit illud vas alterum, sicut placuerat in oculis
ejus ut faceret. Et factum est verbum Domini ad me,
dicens: Numquid sicut figulus iste non possum</hi> [Vulg.
<pb n="0796A"/> <hi>potero,</hi> 
 ad Hebr. ] <hi>vobis facere, domus Israel? ait
Dominus. Ecce sicut lutum in manu figuli, sic vos in
manu mea, domus Israel. Repente</hi> (sive <hi>ad summam)
loquar adversum gentem et adversum regnum, ut eradicem</hi> 
(sive <hi>auferam) et destruam, et disperdam illud. Si
poenitentiam egerit gens illa a malo suo quod locutus
sum adversum eam, agam et ego poenitentiam super
malo quod cogitavi ut facerem ei. Et subito</hi> (sive <hi>ad
summam) loquar de gente et regno, ut aedificem, et ut
plantem illud. Si fecerit malum in oculis meis, ut non
audiat vocem meam, poenitentiam agam super bono
quod locutus sum ut facerem ei.</hi> Per omnes quidem
sensus ad judicium et intelligentiam animi pervenitur,
auditu, odoratu, gustu, tactu, sed <emph>969</emph> magis
mente retinetur, quod oculis cernitur. Unde jubetur
<pb n="0796B"/>
Propheta ad domum figuli ire, et ibi Domini audire
praecepta. Cumque, ait, perrexissem et descendissem
in domum figuli, faciebat ipse opus super rotam,
quam LXX verbi ambiguitate seducti, <hi>lapides</hi> transtulerunt,
ABANIM ( ) enim pro qualitate loci et
diversitate pronuntiationis, et <hi>organum,</hi> id est, <hi>rota</hi> 
figuli vocatur, et <hi>lapides.</hi> Cumque, inquit, cernerem
vas e luto fieri, subito dissipatum est, hoc Dei agente
providentia, ut manus artificis dum nesciret, errore
suo parabolam figuraret. Rursumque ille figulus,
qui vas e luto, rota currente, perdiderat, fecit aliud
sibi ut ei visum est. Statimque Dominus ad Prophetam:
Si figulus, ait, hanc habet potestatem, ut
ex eodem luto rursum faciat quod fuerit dissipatum:
ego in vobis, qui quantum in vobis est, periisse videmini,
<pb n="0796C"/>
hoc facere non potero? Et ut liberum significaret
arbitrium, dicit se et mala annuntiare
genti et regno illi, vel illi; et rursum bona: nec tamen
hoc evenire quod ipse praedixerit; sed e contrario
fieri, ut et bona malis eveniant, si egerint poenitentiam,
et bonis mala, si post repromissiones
fuerint ad peccata conversi. Et hoc dicimus, non
quod ignoret Deus hoc vel illud, gentem aut regnum
esse facturum, sed quod dimittat hominem voluntati
suae, ut vel praemia, vel poenas sua voluntate et suo
merito recipiat. Nec statim totum erit hominis quod
eveniet; sed ejus gratiae qui cuncta largitus est: ita
enim libertas arbitrii reservanda est, ut in omnibus
excellat gratia largitoris; juxta illud propheticum: <hi>Nisi Dominus aedificaverit domum, in vanum laboraverunt
<pb n="0796D"/>
qui aedificant eam. Nisi Dominus custodierit civitatem,
in vanum vigilabit</hi> 
 [Al. <hi>vigilat] qui custodit
eam <note>(Psal. CXXVI, 1, 2)</note>
          </hi>. Non enim volentis neque
currentis, sed miserentis est Dei <note>(Rom. IX)</note>.</p>
<p> <hi>
            <note>(Vers. 11-13.)</note> Nunc ergo dic viro Judae, et habitatori</hi> 
[Mss. <hi>habitatoribus,</hi> rectius] <hi>Jerusalem, dicens,
Haec</hi> (sive <hi>sic) dicit Dominus: Ecce ego fingo contra
vos malum et cogito contra vos cogitationem: revertatur
<pb n="0797A"/>
unusquisque a via sua mala, et dirigite vias vestras
et studia vestra. Qui dixerunt, desperavimus</hi> (sive <hi>confortabimur), post cogitationes enim nostras ibimus,
et unusquisque pravitatem</hi> 
 (sive <hi>quod placuit)
cordis sui mali</hi> [Al. <hi>placuerit cordi suo malo] faciemus.
Ideo haec dicit Dominus: Interrogate gentes,
quis audivit talia horribilia, quae fecit nimis virgo
Israel?</hi> Implet Dominus parabolam quam et sermonibus,
et aspectu docuerat, et <emph>970</emph> dicit: <hi>Ecce ego
fingo contra vos malum,</hi> quasi figulus lutum: malum
autem juxta Isaiam qui dicit: <hi>Faciens pacem,
et creans malum <note>(Isa. XLV, 7)</note>
          </hi>. Non quod per se malum
sit, sed quod patientibus malum esse videatur. <hi>Et cogito contra vos cogitationem,</hi> 
 id est, pro merito
inferre sententiam. Mutate opera, <hi>et dirigite vias
<pb n="0797B"/>
vestras,</hi> ut et prosperis poena mutetur. Qui, inquit,
dixerunt contrario: <hi>Confortabimur,</hi> in malis videlicet
operibus, sive juxta Aquilam, <hi>desperavimus,</hi> et juxta
Symmachum, <hi>defecimus,</hi> quod utrumque offendit
Deum; ut aut nequaquam se putet posse salvari,
aut ad placandum Deum animo defecisse. <hi>Et post
cogitationes,</hi> inquit, <hi>nostras ibimus.</hi> Ubi est ergo
 absque Dei gratia liberii arbitrii potestas, et propriae
judicium voluntatis, cum grandis offensa sit
Dei sequi cogitationes suas et pravi cordis facere
voluntatem? Propterea infert, dicens: <hi>Interrogate
gentes, et omnes in circuitu nationes,</hi> quis fecerit,
quis audierit idolis serviens, <hi>quae fecit nimis virgo
Israel?</hi> Virginem autem vocat, eo quod uni Deo servierit,
dicente Propheta: <hi>Notus in Judaea Deus, in
<pb n="0797C"/>
Israel magnum nomen ejus <note>(Psal. LXXV, 2)</note>
          </hi>.</p>
<p> <hi>
            <note>(Vers. 14.)</note> Numquid deficiet de petra agri nix Libani:
aut avelli possunt aquae erumpentes, frigidae et
defluentes?</hi> LXX: <hi>Numquid deficient de petra ubera,
aut nix de Libano, aut declinabit aqua violenter sublata
vento?</hi> Tale quid et illud Virgilianum sonat <note>(Eclog. I, 60 seqq.)</note> 
:
<l>Ante leves ergo pascentur in aethere cervi,</l>
<l>Et freta destituent nudos in littore pisces,</l>
<l>Quam nostro illius labatur pectore vultus.</l> 
Et in alio loco <note>(Aeneid. I, 611 seqq.)</note>:
<l>In freta dum fluvii current, dum montibus umbrae</l>
<l>Lustrabunt, convexa polus dum sidera pascet,</l>
<l>Semper honos nomenque tuum laudesque manebunt.</l> 
Quomodo, inquit, nix de Libani summitatibus deficere
non potest; nec ullo, ut omnis liquescat, solis
<pb n="0797D"/>
ardore superatur, fluentesque de montibus rivi, nequaquam
siccantur in fontibus: sic meum nomen,
quod per se stabile est, atque perpetuum, non poterit
immutari, et tamen cum caetera naturae ordinem
servent, populus meus oblitus est mei. Sequitur enim:</p>
<p> <hi>
            <note>(Vers. 15.)</note> Quia oblitus est mei populus meus, frustra
libantes et impingentes in viis suis, in semitis saeculi</hi> 
(sive <hi>sempiternis) ut ambularent per eas in itinere
non trito.</hi> Qui obliviscitur Dei, et relinquit illum,
qui dicit: <emph>971</emph> <hi>Ego sum via <note>(Joan. XIV, 6)</note>
          </hi>; libatque
diis alienis, impingit in viis suis, nequaquam
Dei, sed suis, et antiquas sempiternasque semitas
<pb n="0798A"/>
derelinquit, quae omnium sanctorum sunt tritae vestigiis
colentium Deum. Isti vero ambulaverunt in
itinere non trito, et relicto cultu Dei, idola venerati
sunt, propter quae infertur poena quae sequitur:</p>
<p> <hi>
            <note>(Vers. 16.)</note> Ut fieret terra eorum in desolationem,
et in sibilum sempiternum, omnis qui praeterit</hi> [Al. <hi>praeterierit] per eam, obstupescet et movebit caput
suum.</hi> 
 Et quia dereliquerunt, ait, cultum Dei, et
pravas idololatriae semitas sunt secuti; propterea
terra eorum redacta est in solitudinem et in miraculum
omnium sibilumque, ita ut qui terram quondam,
et urbem florentissimam viderint in desertum
et cinere esse collapsam, admirentur et stupeant,
et animae confusionem, gestu corporis indicent:
hoc est enim movere caput, et stuporem mentis
<pb n="0798B"/>
 silentio demonstrare. Quod plenius et rectius post
adventum Domini intelligimus esse completum,
quando nullus Judaeorum terram quondam et Urbem
sanctam ingredi lege permittitur; sed cum ad planetum
venerint, mirantur et deflent vaticinia Prophetarum,
opere completa.</p>
<p> <hi>
            <note>(Vers. 17.)</note> Sicut ventus urens dispergam eos coram
inimico</hi> (sive <hi>inimicis), dorsum et non faciem ostendam
eis in die perditionis eorum.</hi> Usque hodie sententia
Dei permanet in Judaeis. In toto orbe dispersi
sunt coram inimico diabolo, vel inimicis daemonibus;
et cum diebus ac noctibus in synagogis Satanae
invocent nomen Dei, dorsum et non faciem suam ostendit
eis Deus, ut intelligant eum semper recedentem,
et numquam ad se venientem. Dies autem perditionis
Judaicae, omne tempus est post passionem
<pb n="0798C"/>
Salvatoris, usque ad finem saeculi: ut postquam subintraverit
plenitudo gentium, tunc omnis Israel
salvus fiat <note>(Rom. XI)</note>.</p>
<p> <hi>
            <note>(Vers. 18.)</note> Et dixerunt: Venite et cogitemus adversus
Jeremiam cogitationes, non enim peribit lex a
sacerdote, neque consilium a sapiente, nec sermo a
propheta. Venite et percutiamus eum in lingua, et non
attendamus ad universos sermones ejus.</hi> Ista et tunc
Judaeorum contra Jeremiam, sive Dominum Salvatorem,
et hodie haereticorum contra servos ejus cogitatio
est, ut calumnias struant, et sanctos viros
accusatione praeveniant, nec cogitent quid illi veritatis
loquantur, sed quid ipsi struant <emph>972</emph> mendacii;
jactant enim in sacerdotibus, et in sapientibus, et
<pb n="0798D"/>
in pseudoprophetis suis legem et consilium Dei, et
eloquium permanere, dicente Scriptura: <hi>In perversam
animam non intrabit sapientia <note>(Sap. I, 4)</note>
          </hi>.</p>
<p> <hi>
            <note>(Vers. 19 seqq.)</note> Attende, Domine, ad me: et audi
vocem adversariorum meorum. Numquid redditur</hi> [Al. <hi>reddetur] pro bono malum, quia foderunt foveam animae
meae? Recordare quod steterim in conspectu tuo,
ut loquerer pro eis bonum, et averterem indignationem
tuam ab eis. Propterea da filios eorum in famam, et
deduc eos in manus gladii. Fiant uxores eorum absque
liberis et viduae, et viri earum interficiantur morte, juvenes
eorum confodiantur gladio in praelio, audiatur
<pb n="0799A"/>
clamor de domibus eorum.</hi> 
 In typum quidem Salvatoris
haec a populo Judaeorum Jeremias universa
perpetitur, qui postea, Babylonio veniente, vastantur.
Sed plenius atque perfectius complentur in
Christo, et <note><hi>Al.</hi> cum</note> urbe subversa, Romano gladio
trucidati sunt, non ob idololatriam, quae eo
tempore non erat, sed ob interfectionem Filii Dei,
quando cunctus simul populus conclamavit: <hi>Tolle,
tolle talem: regem non habemus nisi Caesarem <note>(Joan.
XIX, 15)</note>
          </hi>. Et imprecatio eorum aeterna damnatione
completa est; <hi>Sanguis ejus super nos, et super filios
nostros <note>(Matth. XXVII, 25)</note>
          </hi>. Foderant enim Christo
foveam, et dixerant: <hi>Auferamus eum de terra viventium <note>(Isa. LIII, 8)</note>
          </hi>.
Qui tantae erga eos misericordiae
fuit, ut stans in conspectu Patris, loqueretur pro
<pb n="0799B"/>
eis bonum, ut averteret indignationem suam ab eis,
ut in cruce quoque diceret: <hi>Pater, ignosce eis; quid
enim faciunt, nesciunt <note>(Luc. XXIII, 34)</note>
          </hi>. Manifesta
transcurrimus, ut in obscurioribus immoremur,
nequaquam deliramenta quorumdam et captivitatem
coelestis Jerusalem interpretantes, sed perspicuam
historiam et manifestissimam prophetiam, omni
verborum et sensuum confidentia persequentes.</p>
<p> <hi>
            <note>(Vers. 22, 23.)</note> Adduces enim super eos latronem
repente, quia foderunt foveam ut caperent me, et laqueos
absconderunt pedibus meis. Tu autem, Domine,
scis omne consilium eorum adversum me in mortem.
Ne propitieris iniquitati eorum, et peccatum eorum a
facie tua non deleatur. Fiant corruentes</hi> (sive <hi>impingentes)
in conspectu tuo, in tempore furoris tui abutere
<pb n="0799C"/>
eis</hi> (sive <hi>fac in eis</hi> ). Si de Jeremia intelligimus, repentinum
latronem referamus ad Nabuchodonosor:
si de Salvatore, quod et verius, et melius est, ad
Romanum exercitum. Et ne injusta videatur sententia
Dei, exponit, <emph>973</emph> quid fecerint contra Filium
Dei Christum, et quid passi sint. Quod autem
infert, <hi>ne propitieris iniquitati eorum, et peccatum eorum
a facie tua non deleatur,</hi> nequaquam priori sententiae
contrarium est, in qua pro populo deprecatur
Patrem; sed postquam datum tempus poenitentiae
praeteriit, et illi in suo scelere perseverant,
 populi et seniores, non tam pro se puniuntur quam
pro aliis, ne inultum peccatum caeteris noceat
exemplo. Quodque infert: <hi>Fiant impingentes,</hi> sive <hi>corruentes, in conspectu tuo,</hi> 
 illius Isaiae, et Petri
<pb n="0799D"/>
apostoli simile est, <hi>Et non impingetis sicut in lapidem
offensionis, et petram scandali <note>(Isai. VIII, 14; I
Pet. II, 8)</note>
          </hi>. Cujus et in psalmis Propheta meminit: <hi>Lapidem,
quem reprobaverunt aedificantes, hic factus est in
caput anguli. A Domino factum est hoc 
 <note>(Psal. CXVII, 22)</note>
          </hi>.</p>
<p> <hi>
            <note>(Cap. XIX.--Vers. 1 seqq.)</note> Haec dicit Dominus:
Vade, et sume lagunculam figuli testeam et de senioribus
populi, et de senioribus Sacerdotum, et egredere
ad vallem filii Ennom, quae est juxta introitum portae
fictilis</hi> (sive <hi>Charsith); et praedicabis</hi> (sive <hi>clamabis,</hi> 
vel <hi>leges) ibi verba, quae ego loquar ad te, et dices:
<pb n="0800A"/>
Audite verbum Domini, reges Juda, et habitatores Jerusalem.</hi> 
Pro <hi>laguncula figuli,</hi> quae Hebraice dicitur
BOCBOC ( ), LXX <hi>doliolum</hi> transtulerunt, et pro <hi>porta fictili,</hi> 
 Aquila, Symmachus et Theodotio ipsum
verbum posuerunt Hebraicum HARSITH ( ): pro
quo LXX juxta morem suum pro aspiratione HETH  
litterae, addiderunt CHI Graecum, ut dicerent <hi>Charsith</hi> 
pro <hi>Arsith,</hi> sicut illud est pro <hi>Hebron, Chebron,</hi> et
pro <hi>Jeriho, Jericho.</hi> Vult autem Scriptura divina,
non solum auribus doceri populum, sed et oculis.
Magis enim (ut jam diximus) mente retinetur quod
visu, quam quod auditu ad animum pervenit: <hi>Tolle,</hi> 
inquit, <hi>lagunculam,</hi> sive <hi>doliolum testeum, et de senioribus
populi ac Sacerdotum, et egredere ad vallem
filii Ennom,</hi> de qua supra diximus, in qua erat delubrum
<pb n="0800B"/>
Baal, et nemus, ac lucus Siloe fontibus irrigatus.
Ipsa autem, inquit, vallis juxta portam est, quae
Hebraice HARSITH ( ), hoc est, <hi>fictilis</hi> appellatur. <hi>Et praedicabis,</hi> 
 vel <hi>leges ibi verba, quae ego loquar
tecum:</hi> ut ibi audiantur quae dicturus sum. Ideo autem
(ut jam diximus) et praedicabis, et clamabis,
et leges ponitur, quia verbum Hebraicum CARATH
( ), tria haec significat. Vultque quae dicturus
est, et reges Juda audire, et habitatores Jerusalem,
id est, et stirpem regiam, et omnem populum,
ut <emph>974</emph> inexcusabiles sint, qui audire noluerint.</p>
<p> <hi>
            <note>(Vers. 4-6.)</note> Haec dicit Dominus exercituum Deus
Israel: Ecce ego inducam afflictionem</hi> (sive <hi>mala)
super locum istum: ita ut omnis qui audierit illam</hi> 
<pb n="0800C"/>
(sive <hi>illa) tinniant aures ejus, eo quod dereliquerint
me, et alienum fecerint locum istum, et libaverint in eo
diis alienis quos nescierunt ipsi et patres eorum et reges
Juda. Et repleverunt locum istum sanguine innocentum,
et aedificaverunt excelsa Baalim, ad comburendos
filios suos igne in holocaustum Baalim; quae non
praecepi</hi> (sive <hi>cogitavi), nec locutus sum, nec ascenderunt
in cor meum.</hi> Et hunc locum stulte quidam ad
coelestem referunt Jerusalem. Quod ne semper admoneamus,
hoc tantum dixisse sufficiat: vitandam
istius modi explanationem esse, immo haeresim, quae
manifesta subvertit, et praestigias quasdam Ecclesiis
Christi conatur inducere. Nulli autem dubium quin
in Templo Dei, Baal idolum posuerint, sive in delubro
quod erat in valle filii Ennom, ubi et lucus Baal
<pb n="0800D"/>
et ara ejus fuit, super quam immolaverunt et incenderunt
filios suos. Quae Dominus nec cogitavit, nec
locutus est, nec ascenderunt in cor ejus. Non quo
Deus futura nescierit, sed quod indigna sua notitia
ignorare se dicat, juxta illud Evangelicum: <hi>Discedite
a me, operarii iniquitatis, nescio vos <note>(Luc. XIII 27)</note>
          </hi>.
Novit enim Dominus eos qui sui sunt <note>(II Tim.)</note>. Et, <hi>Qui ignorat, ignorabitur 
 <note>(I Cor. XIV, 38)</note>
          </hi>. Vel certe <foreign xml:lang="greek">ἀνθρωποπάθως,</foreign>
 et haec de Deo accipienda, sicut et alia.
Omnis autem haereticus derelinquit Deum, et alienum
facit locum habitatione Dei, quem sua fraude
<pb n="0801A"/>
polluerit, et libat diis alienis, quos nec ipse noverat,
nec patres ejus, Apostoli videlicet et apostolici viri;
reges autem Juda, hoc est, haereticorum patriarchae,
implent locum quondam Dei, sanguine deceptorum
et innocentium. Nisi enim stultus et simplex fuerit,
non cito subvertitur. Et aedificant excelsa Baalim,
dum de sublimibus disputare se dicunt. Et comburunt
filios suos idolo, quos in haeresi genuerunt.
Quae omnia ignorare se dicit Dominus, nec umquam
ascendisse in cogitationem suam.</p>
<p> <hi>
            <note>(Vers. 6.)</note> Propterea ecce dies veniunt, dicit Dominus,
et non vocabitur locus iste amplius Thopheth,
et vallis filii Ennom, sed vallis occisionis.</hi> LXX: <hi>Idcirco
ecce dies veniunt, dicit Dominus, et non vocabitur
locus iste amplius ruina et</hi> <foreign xml:lang="greek">πολυάνδριον</foreign> <hi>filii Ennom,
<pb n="0801B"/>
sed</hi> <foreign xml:lang="greek">πολυάνδριον</foreign> <hi>occisionis.</hi> Quae sit vallis filii Ennom
quae Hebraice dicitur GEENNOM ( ), unde et <hi>gehennam</hi> 
appellatam <emph>975</emph> putatur, supra diximus.
Miror autem quid sibi voluerint LXX pro THOPHETH
( ) <foreign xml:lang="greek">διάπτωσιν,</foreign> hoc est, <hi>ruinam</hi> ponere, et pro <hi>valle,</hi> 
 <foreign xml:lang="greek">πολυάνδριον,</foreign> quod significat <hi>virorum multitudinem:</hi> 
nisi forte ex eo quod ibi populus corruerit, et
caesa sit hominum multitudo, vel spiritualiter, in errore
idololatriae, vel juxta litteram, a Babylonio
exercitu, quod in consequentibus manifestius legitur.</p>
<p> <hi>
            <note>(Vers. 7 seqq.)</note> Et dissipabo consilium Judae et
Jerusalem in loco isto, et subvertam eos gladio in conspectu
inimicorum suorum, et in manu quaerentium
animas eorum, et dabo cadavera eorum escam volatilibus
<pb n="0801C"/>
coeli et bestiis terrae, et ponam civitatem hanc in
stuporem et in sibilum. Omnis qui praeterit</hi> [Al. <hi>praeterierit]
per eam obstupescet, et sibilabit super universa
plaga ejus Et cibabo eos carnibus filiorum suorum, et
carnibus filiarum suarum, et unusquisque carnem
amici sui comedet, in obsidione et in angustia, in qua
concludent eos inimici eorum, et qui quaerunt animas
eorum.</hi> Quamquam haec et in Babylonia captivitate
accidisse populo noverimus, tamen plenius referuntur
ad tempora Salvatoris, quando obsessi sunt a
Vespasiano et Tito, et civitas eorum, Hadriani temporibus,
in aeternos cineres collapsa est, ut qui obtulerant
filios suos idolis, ipsi eos postea famis necessitate
compulsi, in ciborum usum verterent, carnesque
omnium darentur volatilibus coeli, et bestiis terrae:
<pb n="0801D"/>
ut qui Domini muneribus abusi fuerant in impietatem,
et propria viscera idolis immolarant, ventres
suos sepulcra facerent liberorum.</p>
<p> <hi>
            <note>(Vers. 10, 11.)</note> Et conteres lagunculam in oculis
virorum, qui ibunt, vel egredientur tecum. Et dices ad
eos: Haec dicit Dominus exercituum: Sic conteram
populum istum, et civitatem hanc, sicut conteritur vas
figuli, quod non potest ultra instaurari.</hi> Perspicue non
<pb n="0802A"/>
de Babylonia, sed de Romana dicitur captivitate.
Post Babylonios quippe, et urbs instaurata, et populus
reductus in Judaeam, et abundantiae pristinae
restitutus est. Post captivitatem autem, quae sub
Vespasiano et Tito, et postea accidit sub Hadriano,
usque ad consummationem saeculi ruinae Jerusalem
permansurae sunt <note><hi>Al.</hi> permanserunt</note>, quamquam
sibi Judaei auream atque gemmatam Jerusalem restituendam
putent, rursumque victimas, et sacrificia et
conjugia sanctorum, et regnum in terris Domini Salvatoris.
Quae licet non <emph>976</emph> sequamur, tamen damnare
non possumus, quia multi ecclesiasticorum virorum,
et Martyres ista dixerunt. Et unusquisque
in suo sensu abundet, et Domini cuncta judicio reserventur <note>(Rom. XIV)</note>.
Quomodo autem vas fictile, et
<pb n="0802B"/>
testeum si fractum fuerit, in antiquam speciem non
potest reformari: sic et populus Judaeorum et Jerusalem
subversa, statum pristinum non habebunt.
Denique cassum est hodie nomen ipsius civitatis, et
ab Aelio Hadriano Aelia dicitur, et cum habitatione
pristina, pristinum quoque nomen amisit, ad decutiendam
superbiam habitatorum ejus. Sanctae autem
Crucis et Resurrectionis vocabula, non urbem significant,
sed locum: nec divitiarum quondam magnitudinem,
per quam periit populus Judaeorum, sed gloriam
sanctitatis, quam nostra paupercula possidet
Bethleem, non habens aurum et gemmas, sed panem
qui in ea natus est.</p>
<p> <hi>
            <note>(Vers. 12.)</note> Et in Thopheth sepelientur</hi> (sive <hi>sepelient),
eo quod non sit alius locus ad sepeliendum. Sic
<pb n="0802C"/>
faciam loco huic, ait Dominus, et habitatoribus ejus, et
ponam civitatem istam sicut Thopheth</hi> (sive <hi>ut ruinam),
et erunt domus Jerusalem et domus regum Juda, sicut
locus Thopheth</hi> (sive <hi>ruinae</hi> ). Quod autem in LXX
insertur: <hi>Omnes domus regum Juda, sicut locus Thopheth,</hi> 
in Hebraico non habetur. Et sequitur:</p>
<p> <hi>
            <note>(Vers. 13.)</note> Immundae omnes domus, in quarum
domatibus</hi> (sive <hi>tectis) sacrificaverunt omni militiae
coeli, et libaverunt libamina diis alienis.</hi> Quod supra
dixerat. <hi>Non vocabitur locus iste amplius Thopheth, et
vallis filii</hi> [Al. <hi>filiorum] Ennom, sed vallis occisionis,</hi> 
nunc ponit manifestius, quod tanta in ipso loco futura
sit caedes, ut ibi acervatim populus sepeliatur, et
lucus <note><hi>Al.</hi> locus</note> quondam religionis, fiat tumultus
mortuorum. Ipsa quoque civitas, quae huic imminet
<pb n="0802D"/>
loco, fiat sicut Thophet, pro quo LXX <hi>ruinam</hi> transtulerunt.
Domus quoque Jerusalem, regumque palatia,
in ruinas similes convertantur. Causaque redditur,
eo quod immundae fuerint, et idololatriae pollutae
scelere, pro eo quod in domatibus et tectis earum,
soli et lunae et stellis coeli immolaverint, et
thura incenderint; nec hoc fuerint errore contenti,
<pb n="0803A"/>
sed immolaverint daemonibus, et libamina fuderint
diis alienis <note>(Sophon. I)</note>.</p>
<p> <hi>
            <note>(Vers. 14, 15.)</note> Venit autem Jeremias de Thopheth,
quo</hi> <emph>977</emph> <hi>miserat eum Dominus ad prophetandum,
et stetit in atrio domus Domini, et dixit ad omnem
populum: Haec dicit Dominus exercituum Deus Israel:
Ecce ego inducam super civitatem hanc, et super omnes
urbes ejus universa mala, quae locutus sum adversum
eam, quoniam induraverunt cervicem suam, ut non
audirent sermones meos.</hi> Postquam in Thopheth praesentibus
populi senioribus, quos duxerat secum Jeremias
confregit lagunculam, sive doliolum, et prophetavit
verbis Domini ad conterendum populum et
civitatem Jerusalem, revertitur et stat in atrio domus
Domini, et universae loquitur multitudini, quae
<pb n="0803B"/>
ad locum Thopheth ire noluerat, quod inducturus sit
Dominus super civitatem Jerusalem, et super omnes
urbes ejus universa mala, quae locutus est adversum
eam. Et ne putemus crudelem esse sententiam,
reddit causas, cur inducturus sit mala. <hi>Quoniam,</hi> inquit, <hi>induraverunt cervicem suam, ut non audirent sermones
meos:</hi> 
 ne post multas quidem impietates, volentes
agere poenitentiam.</p>
<p> <hi>
            <note>(Cap. XX.--Vers. 1, 2.)</note> Et audivit Phasur filius
Emmer sacerdos, qui constitutus erat princeps in domo
Domini, Jeremiam prophetantem sermones istos. Et
percussit Phasur prophetam Jeremiam, et misit eum
in nervum quod erat in porta Benjamin superiori in
domo Domini.</hi> Pro <hi>Phasur</hi> Septuaginta transtulerunt <hi>Phascor,</hi> 
 qui interpretatur <hi>oris nigredo,</hi> et pro <hi>nervo,</hi> 
<pb n="0803C"/>
quem nos diximus, Septuaginta et Theodotio
vertere, <hi>cataracten,</hi> Symmachus <foreign xml:lang="greek">βασανιστήριον</foreign>
 sive <foreign xml:lang="greek">στρεβλωτήριον</foreign> quod utrumque <hi>tormenta</hi> significat.
Nos autem <hi>nervum</hi> diximus more vulgari,
quod tormenti genus etiam in Actibus Apostolorum
legimus, quando apostoli Paulus et Silas in custodiam
carceris dati sunt <note>(Act. XVI)</note>. Iste autem erat pontifex
Templi, et data sibi Sacerdotii dignitate in perversum
abutitur, non ut doceat, et sermone corripiat;
sed ut cruciatibus terreat <note>(Joan. XIX)</note>. Unde et Salvator
et apostolus Paulus jussione pontificis verberantur <note>(Act. XVI)</note>.
Nec mirum si hodie servi Dei occidantur
<note><hi>Al.</hi> caedantur</note> a Phaschor, mittanturque in carcerem,
et horribili custodia reserventur. Datur enim
haec potestas a Deo; ut Prophetarum ostendatur fides.
<pb n="0803D"/>
Nec tamen major est ille qui caedit, sed fortior iste qui
caeditur. Et patienter Propheta suscipit judicium Dei,
nec reclamat ad verbera, sed considerat imperantem.
EMMER ( ), <hi>verbum</hi> sonat, de quo saepe nigredo
generatur, non parentis <emph>978</emph> vitio, sed scelere degenerantis.
Tormentum autem, quo cruciatur Propheta,
videtur in parte <hi>dextra,</hi> quod interpretatur <hi>Benjamin;</hi> 
 et in porta sublimi, quae non veritatem
indicat, sed injustam pontificis potestatem.</p>
<p> <hi>
            <note>(Vers. 3.)</note> Cumque illuxisset in crastinum, eduxit
Phasur Jeremiam de nervo, et dixit ad eum Jeremias:
<pb n="0804A"/>
Non Phasur vocavit Dominus nomen tuum, sed pavorem
undique.</hi> Et hic tam nomen pontificis, quam
tormenti genus similiter omnes ut supra interpretati
sunt. Mutatur autem nomen pontificis, ut ex nomine
 futurorum supplicium demonstretur. Nequaquam,
inquit, habebis oris nigredinem, et iniquae
imperium potestatis; sed captivus duceris in Babylonem,
hoc enim significat <hi>pavor undique</hi> sive <hi>per
circuitum:</hi> ut tremens et propriae salutis incertus,
huc illucque circumspicias, et venientes contra te
adversarios reformides. Pro <hi>pavore,</hi> quod in Hebraico
scriptum est MAGUR <note><hi>Al.</hi> Magor</note> ( ), LXX
et Theodotio <foreign xml:lang="greek">μέτοικον,</foreign> id est, <hi>migrantem,</hi> Aquilae
secunda editio <hi>peregrinum,</hi> prima <hi>circumspicientem,</hi> 
Symmachus <hi>ablatum</hi> sive <hi>congregatum</hi> et <hi>coactum,</hi> 
<pb n="0804B"/>
interpretati sunt.</p>
<p> <hi>
            <note>(Vers. 4-6.)</note> Quia haec dicit Dominus: Ecce ego
dabo te in pavorem, et omnes amicos tuos, et corruent
gladio inimicorum suorum, et oculi tui videbunt: et
omnem Judam dabo in manum regis Babylonis, et traducet
eos in Babylonem, et percutiet eos gladio. Et
dabo universam substantiam</hi> (sive <hi>fortitudinem) civitatis
hujus, et omnem laborem ejus omneque pretium</hi> 
(sive <hi>gloriam, et cunctos thesauros regum Juda dabo in
manu inimicorum eorum, et diripient eos, et tollent et
ducent in Babylonem. Tu autem Phasur, et omnes habitatores
domus tuae, ibitis in captivitatem, et in Babylonem
venies, et ibi morieris, ibique sepelieris, tu et
omnes amici tui, quibus prophetasti mendacium.</hi> Juxta
superiorem interpretationem, qua Phasur <note><hi>Al.</hi> Phaschor</note>
<pb n="0804C"/>
nomen fuerat immutatum, ut appellaretur Magur
<note><hi>Al.</hi> Magor</note>, omnes similiter transtulerunt, ut
significarent vel <hi>pavorem,</hi> vel <hi>peregrinationem,</hi> vel <hi>sublationem</hi> 
 et <hi>translationem,</hi> et <hi>congregationem.</hi> 
Comminaturque eum cum amicis suis jam jamque capiendum,
tradendumque hostium manibus, et cunctum
populum tribus Judae, Babylonii regis manibus
obtinendum, aliosque interficiendos gladio, et alios
ducendos in captivitatem, et universas divitias tam
urbis quam thesaurorum regiorum ab inimicis esse
capiendas, ipsumque <emph>979</emph> Phasur cum omni cognatione
sua et familia ducendum in captivitatem,
et in Babylone esse moriturum, eo quod populum
suum mendacio deceperit, nequaquam illi vera et
tristia, sed per mendacium prospera pollicendo. Simulque
<pb n="0804D"/>
animadvertenda Prophetae patientia atque
prudentia, quod missus in carcerem tacet, et silentio
vincit injuriam, nec tamen dissimulat quod scit
esse venturum, ut saltem sic pseudopropheta pontifex
peccare desistat, et Dei clementiam deprecetur.</p>
<p> <hi>
            <note>(Vers. 7, 8.)</note> Seduxisti me, Domine, et seductus sum,</hi> 
(sive <hi>decepisti me, Domine, et deceptus sum). Fortior
me fuisti et invaluisti</hi> (sive <hi>obtinuisti et potuisti). Factus
sum in derisum tota die, omnes subsannant me;
quia jam olim loquor, vociferans iniquitatem, et vastitatem
<pb n="0805A"/>
clamito</hi> (sive <hi>quia amaro verbo meo ridebo praevaricationem,
et miseriam invocabo</hi> ). Dicit se Propheta
a Domino esse deceptum, quia in principio audiens: <hi>Prophetam in gentibus dedi te 
 (Supra I, 5)</hi>. Et iterum: <hi>Ecce constitui te hodie super gentes et super regna, ut
evellas et destruas, et disperdas et dissipes, et aedifices
et plantes 
 <note>(Ibid., 10)</note>
          </hi>, arbitratus sit nihil se contra
populum Judaeorum, sed contra diversas in circuitu
nationes esse dicturum. Unde et prophetiam libenter
assumpserit; et evenisse contrario, ut captivitatem
Jerusalem praedicans, persecutiones et angustias
sustineret. Quodque intulit. <hi>Factus sum in
derisum tota die, omnes subsannant me:</hi> eo quod aestiment
illum universa mentitum, et cuncta quae praedixerit
esse ventura, mendacia fuerint. Et Propheta
<pb n="0805B"/>
enim statim putaverat futurum, quod Dominus minabatur,
et populus aestimabat nequaquam ultra
venturum, quod statim non venerat. Atque vociferor
vastitatem Babyloniam et iniquitatem hostium
per quam opprimendus sit populus meus. Sin autem
sequimur Septuaginta in eo quod dixere: <hi>qaia amaro
verbo meo ridebo praevaricationem, et miseriam invocabo,</hi> 
hic sensus est: Scio praesentem tristitiam futuro
gaudio commutandam, juxta illud quod scriptum
est: <hi>Beati flentes, quoniam ipsi ridebunt <note>(Matth.
V, 5)</note>
          </hi>; et idcirco miseriam, et iniquitatem afflictionemque
libenter sustineo, ita ut cupiam et invocem
eas; et brevitatem injuriae, felicitatis aeternitate
compensem.</p>
<p> <hi>
            <note>(Vers. 9, 10.)</note> Quia factus est mihi sermo Domini
<pb n="0805C"/>
in opprobrium, et in derisum tota die. Et dixi: Non
recordabor ejus</hi> (sive <hi>non nominabo Dominum), nec
loquar ultra in nomine ipsius. Et factus est in corde
meo quasi ignis exaestuans, claususque in ossibus meis, et
defeci</hi> <emph>980</emph> (sive <hi>dissolutus sum), ferre non sustinens.
Audivi enim contumelias</hi> (sive <hi>vituperationem) multorum,
et terrorem in circuitu</hi> (sive <hi>congregatorum undique),
persequimini, et persequamur eum.</hi> Clamante
me atque dicente, quod jam Babylonius veniret
exercitus, et omnia hostilis gladius praedaretur,
versus est mihi sermo Domini in opprobrium atque
derisum, dum tarditatem prophetiae putant esse
mendacium. Quamobrem in mea mente decrevi, ut
ultra ad populum Dei verbis non loquerer, nec nomen
illius nominarem. Quod cum pudore superatus,
<pb n="0805D"/>
verecunde quidem, sed stulte constituissem, <hi>factus est,</hi> 
inquit, <hi>in corde meo quasi ignis exaestuans claususque in
ossibus meis;</hi> sive undique dissolutus sum, ita ut ferre
non possem. Conceptus enim animo sermo divinus,
nec ore prolatus, ardet in pectore. Unde et Paulus loquitur: <hi>Si evangelizavero, non est mihi gloria: necessitas
enim mihi incumbit. Vae enim mihi est, nisi evangelizavero;
si enim volens hoc ago, mercedem habeo:
si autem invitus, dispensatio mihi credita est 
 <note>(I Cor.
IX, 16, 17)</note>
          </hi>. Et in Athenis videns idololatriae deditam
civitatem, incitabatur <note><hi>Al.</hi> incitatur</note> spiritu, et
tota mente fervebat <note>(Act. XVII)</note>. Et post modicum in
eodem volumine legimus: <hi>Cum venissent autem de
Macedonia Silas et Timotheus, instabat verbo Paulus,
<pb n="0806A"/>
testificans Judaeis esse Christum Jesum <note>(Act. XVIII)</note>
          </hi>.
Sed et plerique Doctorum in Ecclesia usque hodie
similia sustinent, audientes vituperationem multorum
congregatorum adversum se in circuitu, atque
dicentium: <hi>Persequimini, et persequamur eos.</hi> </p>
<p> <hi>
            <note>(Vers. 11.)</note> Omnes viri</hi> [Al. <hi>Ab omnibus viris], qui
erant pacifici mei</hi> [Al. <hi>mihi], et custodientes latus
meum: si quomodo decipiatur, et praevaleamus adversum
eum, et consequamur ultionem ex eo. Dominus autem
mecum est quasi bellator fortis.</hi> Cum adversarii surrexerint,
et amici quondam atque pacifici fuerint ad
bella conversi, voluerintque nobis insidias tendere,
non magnopere curemus; sed optemus hoc dicere
quod Propheta loquitur: <hi>Dominus autem mecum est
quasi bellator fortis.</hi> </p>
<p>
          <pb n="0806B"/> <hi>Idcirco qui me persequuntur, cadent et infirmi erunt</hi> (sive <hi>ideo persecuti sunt, et intelligere non potuerunt).
Confundantur</hi> [Vulg. <hi>confundentur] vehementer, quia
non intellexerunt opprobrium</hi> (sive <hi>ignominiam) sempiternum,
quod numquam delebitur.</hi> Quia persecuti
sunt, ideo propheticum non potuerunt intelligere
sermonem, et ignorantiam confusio vehemens consecuta
est, nec intellexerunt ignominiam sempiternam,
quae obtinebit eos, et nulla oblivione delebitur.
Dicant igitur quod volunt viri quondam <emph>981</emph> 
pacifici, et qui custodiebant latus meum, et decipere
cupiebant, dummodo justum virum atque doctorem
Ecclesiae post persecutionem tanta vindicta,
tantaque praemia consequantur.</p>
<p> <hi>
            <note>(Vers. 12.)</note> Et tu, Domine, exercituum probator
<pb n="0806C"/>
justi</hi> (sive <hi>qui probas justa) qui vides renes et cor, videam
quaeso ultionem tuam ex eis, tibi enim revelavi
causam meam <note>(Luc. VI)</note>
          </hi>. Solus est Dominus, qui noverit
probare justitiam, quomodo solus est, qui
cordis interna conspiciat. Unde et Jesus sciens cogitationes
hominum, non ex profectu, ut quidam putant,
sed natura Deus est. Tale quid et in psalmis
sonat: <hi>Non justificabitur in conspectu tuo omnis vivens <note>(Psal. CXLII, 2)</note>
          </hi>.
Si vivens virtutibus non justificabitur,
quanto magis qui pro peccatis mortuus
est? Cumque se sciat justus propugnatorem habere
Deum, tamen impatientia fragilitatis humanae, quod
novit esse venturum, jam nunc videre desiderat.
Cui et revelavit causam suam, qui dicit in alio loco: <hi>Mihi vindictam, et ego retribuam, dicit Dominus 
 (Deut.
<pb n="0806D"/>
XXXII, 35)</hi>. Felix autem conscientia, cujus causa Domino
revelatur <note>(Hebr. X, 30)</note>, dicente Apostolo: <hi>Omne quod manifestatur, lux est 
 <note>(Ephes. V, 13)</note>
          </hi>.</p>
<p> <hi>
            <note>(Vers. 13.)</note> Cantate Domino, laudate Dominum, quia
liberavit animam pauperis de manu pessimorum</hi> [Vulg. <hi>malorum</hi> 
]. Qui pauper est spiritu, nec habet divitias,
quae receperunt in isto saeculo consolationem suam,
de quibus et Paulus loquitur: <hi>Tantum ut pauperum
memores essemus <note>(I Cor. XIII)</note>
          </hi>, cum fuerit vindictam a Domino
consecutus, Dominum laudat in spiritu, et se de
manu pessimorum erutum gloriatur. Hoc autem totum
fit, non nostro merito, sed ejus gratia qui pauperem
liberavit, nec habet divitias superbiae corruentis;
sed humilitatem pauperis liberati.</p>
<p>
          <pb n="0807A"/> <hi>
            <note>(Vers. 14 seqq.)</note> Maledicta dies, in qua natus sum,
dies in qua peperit me mater mea non sit benedicta.
Maledictus vir</hi> (sive <hi>homo) qui annuntiavit patri meo
dicens, natus est tibi filius masculus, et quasi gaudio
laetificavit eum. Sit homo ille ut sunt civitates, quas
subvertit Dominus, et non poenituit eum: audiat clamorem
mane, et ululatum in tempore meridiano, qui non
interfecit me a vulva, ut fieret mihi mater mea sepulcrum,
et vulva ejus conceptus aeternus. Quare de vulva
egressus sum, ut viderem laborem et dolorem, et consumerentur
in confusione dies mei?</hi> Qui putant animas
fuisse in coelestibus, et de meliori in pejorem statum
praecipitatas, hoc et hujuscemodi utuntur testimoniis,
quod scilicet melius fuerit in coelestibus,
quam in terrenis commorari, et corpus humilitatis
<pb n="0807B"/>
assumere: nova quaedam, immo jam vetera haereseos
suae argumenta quaerentes. Nos vero legentes
illud beati Job: <emph>982</emph> <hi>Maledicta dies in qua natus
sum, et nox illa in qua dixerunt, ecce masculus <note>(Job.
III, 3)</note>
          </hi>. Et: <hi>Maledictus homo qui annuntiavit patri meo,
dicens, natus est tibi puer,</hi> huic testimonio coaptamus,
quod scilicet melius sit non esse, quam vivere in
suppliciis, juxta illud quod scriptum est: <hi>Mors viro
requies, cui clausit Deus viam suam <note>(Eccli. XXII, 11)</note>
          </hi>.
Et iterum: <hi>Quare data est misero lux, et vita his qui
in amaritudine animae sunt <note>(Job. III, 20)</note>
          </hi>? Et in Evangelio
simpliciter dictum legimus: <hi>Melius ei fuerat si
natus non fuisset <note>(Matth. XXVI, 24)</note>
          </hi>: non quod sit qui
natus non fuerit; sed quod melius sit non esse, quam
male esse. Aliud est enim omnino non esse, aliud
<pb n="0807C"/>
cum sit, absque ulla intermissione cruciari, quomodo
mortem quietam, vitae miseriae praeferimus.
Unde et Amos diem appellat tenebrarum, diem
afflictionis <hi>(Amos, V)</hi>. Et Jacob eo quod vixerit in
labore et angustia, dies vitae suae parvos et pessimos
vocat <note>(Genes. XLVII)</note>. Et Paulus apostolus dicit: <hi>Ut
eriperet nos de praesenti seculo nequam <note>(Galat. I, 4)</note>
          </hi>. Et
iterum: <hi>Redimentes tempus quoniam dies mali sunt <note>(Ephes. V, 16)</note>
          </hi>.
Hebraei quintum mensem quo capta
Jerusalem Templumque subversum est, nativitati
Jeremiae supputant, inextricabilibus quibusdam et incredibilibus
argumentis. Quod si probare potuerint,
quomodo testimonium Job interpretari valeant, nescio:
nisi forte et illum diem quadam praefiguratione,
et vaticinio futurorum subversionis Templi autument.
<pb n="0807D"/>
Quodque imprecatur similitudinem subversarum
civitatum, de Sodoma et Gomorrha dici arbitror,
et omne tempus in luctu, ut mane sit clamor
et ululatus meridie. Quod autem infert: <hi>Qui me
non interfecit in vulva,</hi> Deum significari putant. <hi>Ut
esset,</hi> inquit, <hi>mihi conceptus aeternus,</hi> quae omnia dicuntur
hyperbolice. Denique exponit causas cur mortem
praeferat vitae, et omnino non esse, quam male
esse, subjungens: <hi>Quare de vulva egressus sum ut
viderem laborem et dolorem, et consumerentur in confusione
dies mei?</hi> </p>
<p> <hi>
            <note>(Cap. XXI.--Vers. 1 seqq.)</note> Verbum quod factum
est ad Jeremiam a Domino, quando misit ad eum rex
Sedecias Phasur filium Melchiae, et Sophoniam filium
<pb n="0808A"/>
Maasiae sacerdotem, dicens: Interroga pro nobis Dominum,
quia Nabuchodonosor rex Babylonis praeliatur
adversum nos, si forte faciat Dominus nobiscum secundum
omnia mirabilia sua, et recedat a nobis.</hi> Supra
pontifex Phasur, sive Phaschor, qui percussit Jeremiam,
patrem habuit Emmer <note>(Supra. XX)</note>. Hic autem
Phasur filius est Melchiae. Hoc idcirco, ne quis
eumdem putet. Mittit autem rex Sedecias ad Prophetam,
nolens vel populum scire, vel <emph>983</emph> principes,
ut occulto per legatos nuntio recognoscat,
quam Dominus super urbem Jerusalem, et populum
Judaeorum habeat sententiam. Quodque infert: <hi>Quia
Nabuchodonosor rex Babylonis praeliatur adversum nos,</hi> 
ostendit jam obsessa Jerusalem, a Propheta hoc
sciscitari Sedeciam. Et notandum, quod in Prophetis,
<pb n="0808B"/>
maximeque in Ezechiele, et Jeremia, nequaquam
regum et temporum ordo servetur: sed praepostere,
quod juxta historiam postea factum sit, prius
referri: et quod prius gestum sit, postea. Aliud est
enim historiam, aliud prophetiam scribere: ut in
praesenti loco, Sedecias, qui cum urbe Jerusalem
captus est, mittens scribitur ad Jeremiam, et eo tempore,
quo obsidebatur Jerusalem, et postea narratur
historia Joacim fratris ejus, qui ante eum rex
fuit: et Joachin. id est, Jechoniae, qui fuit filius Joacim,
super quibus dicetur in sequentibus.</p>
<p> <hi>
            <note>(Vers. 3 seqq.)</note> Et dixit Jeremias ad eos: Sic dicetis
Sedeciae: Haec dicit Dominus Deus Israel: Ecce
ego convertam vasa belli</hi> (sive <hi>arma bellica) quae sunt
in manibus vestris, et quibus pugnatis adversum regem
<pb n="0808C"/>
Babylonis, et Chaldaeos, qui obsident vos in circuitu
murorum: et congregabo eos</hi> (sive <hi>ea) in medio civitatis
hujus, et debellabo vos in manu extenta, et brachio
forti</hi> (sive <hi>excelso) et in furore, et in indignatione, et
in ira grandi. Et percutiam habitatores civitatis hujus:
homines et jumenta pestilentia magna morientur.</hi> Frustra,
inquit, repugnare vultis Chaldaeis obsidentibus,
et arma bellica praeparatis, quorum in media tantum
urbe usum habebitis, ut armati esse videamini. Caeterum
illis obsidentibus, ego vos debellabo in manu
extenta et brachio forti meoque furore et indignatione
percutiam: ut et vos et omne quod spirat,
fame et pestilentia in media urbe moriatur. Quod
quidem et factum legimus. Absque ulla enim corona,
strepituque pugnantium, urbs tanta obsidione
<pb n="0808D"/>
capta est, ut quos vincerent non haberent, sed quos
tantum caperent: <hi>Meliores,</hi> ait, <hi>fuerunt gladio vulnerati,
quam occisi fame.</hi> </p>
<p> <hi>
            <note>(Vers. 7.)</note> Et post haec, ait Dominus: Dabo Sedeciam
regem Judae, et servos ejus, et populum
ejus, et qui derelicti sunt in civitate hac a peste,
et gladio, et fame, in manu Nabuchodonosor regis
Babylonis, et in manu inimicorum eorum, et in
manu quaerentium animam eorum: et percutiet eos in
ore gladii, et non flectetur, neque parcet, nec miserebitur.</hi> 
Hoc quod nos transtulimus: <emph>984</emph> <hi>In manu
Nabuchodonosor regis Babylonis, et in manu inimicorum
eorum,</hi> in Septuaginta non habetur. Et pro eo
quod nos diximus: <hi>Non flectetur, neque parcet, nec
<pb n="0809A"/>
miserebitur,</hi> Septuaginta transtulerunt: <hi>Non parcam,
nec miserebor.</hi> Meliusque est juxta Hebraicum, ut
crudelis sententia et inflexibilis, magis regis Babylonii,
quam Domini esse videatur. Primum autem de
universa urbe prophetatum est: nunc proprie Sedeciae
praedicitur, et populo ejus, qui residui fuerint
post pestem, gladium, et famem, quod a Nabuchodonosor
rege Babylonio capiendus sit, interficiendusque
cum amicis suis gladio: nec ullam ejus misericordiam
speret, cujus foedus et necessitudinem
perjurio deseruit.</p>
<p> <hi>
            <note>(Vers. 8 seqq.)</note> Et ad populum hunc dices: Haec
dicit Dominus: Ecce ego do coram vobis viam vitae, et
viam mortis. Qui habitaverit in urbe hac, morietur gladio,
fame, et peste. Qui autem egressus fuerit, et transfugerit
<pb n="0809B"/>
ad Chaldaeos, qui obsident vos, vivet, et erit
ei anima sua quasi spolium. Posui enim faciem meam
super civitatem hanc in malum, et non in bonum, ait
Dominus. In manu regis Babylonis dabitur, et exuret
eam igni.</hi> His qui a rege missi sunt, et ad Prophetam
venerant deprecandum, ut interrogaret pro eis Dominum,
superiora responderat, et quae referrent
regi Sedeciae. Nunc hortatur ut respondeant populo,
datque consilium ut transfugiant ad Chaldaeos, contra
regiam voluntatem, quod periculosum fuisse Prophetae,
nullus ignorat. Unde et mortem sibi imprecatur
et dicit: <hi>Maledicta dies, in qua natus sum <note>(Jerem.
XX, 14)</note>
          </hi>. Et, <hi>Quare de vulva egressus sum, ut viderem
laborem et dolorem <note>(Ibid., 18)</note>
          </hi>? Non quod leve
sit, necdum captis dare consilium, se ultro tradere
<pb n="0809C"/>
captivitati, quasi si passuris naufragium imperetur,
ut ante naufragium et dissipatam navem, remos et
tabulas corripiant, et se undis tradant: sed quod
tolerabilius sit, utcumque captos vivere, quam gladio,
fame, et peste consumi. Sunt qui hunc locum
secundum tropologiam sic edisserunt, melius esse
saecularibus se tradere disciplinis, et maxime philosophiae,
quam in illa permanere Ecclesia, in qua fames
sit sermonis Dei, et cunctus populus, haereticorum
gladio doctrinaeque penuria, et haeretica peste
moriatur.</p>
<p> <hi>
            <note>(Vers. 11, 12.)</note> Et domui regis Juda, audite verbum
Domini domus David. Haec dicit Dominus, Judicate mane
judicium, et eruite oppressum de manu calumniantis, ne
forte egrediatur</hi> (sive <hi>ut non egrediatur) quasi ignis</hi> <emph>985</emph> 
<pb n="0809D"/> <hi>indignatio mea, et succendatur, et non sit qui exstinguat, 
 propter malitiam studiorum vestrorum.</hi> Quod sequitur, <hi>Propter malitiam studiorum vestrorum,</hi> 
 in Septuaginta
non habetur. Quia supra <note><hi>Al.</hi> jam supra</note> dixerat, <hi>Et ad
populum hunc dices, Haec dicit Dominus,</hi> consequenter
nunc infert, <hi>et domui regis Juda:</hi> ut subaudiatur, <hi>dices,
haec dicit Dominus:</hi> <foreign xml:lang="greek">ἀπὸ κοινοῦ</foreign> enim et superiora
et inferiora junguntur; ut sit sensus: <hi>Et ad populum
hunc dices, Haec dicit Dominus.</hi> Proprie autem
sermo fit ad domum regiam, ob cujus maxime culpam
civitas obsidetur, ut emendet errorem poenitudine,
<pb n="0810A"/>
et clementiam Domini consequatur. <hi>Judicate,</hi> 
inquit, <hi>mane judicium,</hi> non in tenebris iniquitatis,
sed in luce justitiae. <hi>Et eruite vi oppressum, de manu
calumniatoris,</hi> ut non accipiatis personam in judicio,
sed divitibus pauperes opprimentibus, magis apud
vos Dei imperium valeat, quam potentia persequentis.
Et si, inquit, hoc feceritis, nequaquam succendetur
in vobis ignis furoris mei, nec inveniet materiam
quam consumat. Incredibilis in hoc loco Dei clementia
demonstratur, ut de quibus supra dixerat: <hi>Posui enim faciem meam super civitatem hanc in malum,
et non in bonum; in manu regis Babylonis tradetur,
et exuret eam igni [Al.</hi> 
 ignis], jam Domini ingruente
sententia, eos provocet ad salutem. Non
quod ignoret urbem Jerusalem esse capiendam; sed
<pb n="0810B"/>
quod liberum homini servetur arbitrium, ut non
ignorantia futuri, sed voluntate propria videantur
perire. Quomodo et Salvator sciebat Apostolum negaturum,
et se esse crucifigendum: quippe qui hoc
Apostolis saepe praedixerat, et nihilominus commonebat,
volens eos corrigere ad poenitentiam; ut
quidquid postea sustinuerunt, suo vitio eis acciderit,
non duritia comminantis.</p>
<p> <hi>
            <note>(Vers. 13, 14.)</note> Ecce ego ad te habitatricem vallis
solidae atque campestris, ait Dominus, qui dicitis, quis
percutiet</hi> (sive <hi>terrebit) nos? Et quis ingredietur domus
nostras? Et visitabo super vos;</hi> quodque sequitur, <hi>juxta fructum studiorum vestrorum, dicit Dominus,</hi> 
 in
LXX non habetur. <hi>Et succendam,</hi> inquit, <hi>ignem in
saltu ejus, et devorabit omnia in circuitu ejus.</hi> Pro habitatrice
<pb n="0810C"/>
vallis solidae atque campestris, Septuaginta
transtulerunt, <hi>Ecce ego ad te, qui habitas in valle</hi> 
SOR ( ) <hi>campestri,</hi> pro quo Symmachus, <hi>petram,</hi> 
Theodotio <hi>obsessam,</hi> interpretati sunt; Aquilae prima
editio <hi>solidam,</hi> secunda <hi>Tyrum.</hi> Sor enim sive
Sur lingua Hebraea <emph>986</emph> et <hi>Tyrum,</hi> et <hi>silicem,</hi> et <hi>coarctatam</hi> 
sonat. Loquitur autem contra Jerusalem
quae obsidione vallata est, sive in similitudinem
Tyri, quasi mari grandi, ita Babylonio exercitu cingitur,
et evadere non potest; aut certe quae se instar
petrae durissimae inexpugnabilem putat atque robustam
pro soliditate murorum et magnitudine, et dicit: <hi>Quis terrere nos poterit? et quis ingredietur domus
nostras?</hi> 
 cum e contrario loquatur Deus: <hi>Ego
visitabo vos;</hi> meum evadere oculum non poteritis.
<pb n="0810D"/>
Visitabo autem vos in perniciem, et reddam vobis
fructum malitiae vestrae. Et ego succendam ignem in
saltu vestro. Non Babylonius, ut putatis, non rex
Chaldaeorum; sed mea haec omnia ira perficiet. Saltum
autem vocat Jerusalem, et omnem circa regionem,
quae frugiferas arbores bonorum operum non
habet, quod sit incendio praeparatus. Pulchreque
vallem appellat campestrem, quod pervia sit hostibus:
et non montem excelsum, qui difficulter ascendi
potest, juxta quod et in Isaia dicitur: <hi>Visio
vallis Sion <note>(Isa. XXII, 1)</note>
          </hi>. Quidquid ad domum regiam,
<pb n="0811A"/>
et ad urbem metropolim prophetatur, referamus
ad ecclesiasticum ordinem, et ad principes Ecclesiarum,
eos dumtaxat qui se superbiae et divitiis
lasciviaeque tradiderint. Nec statim quia domus regia
est, ab interitu liberabitur, quomodo et qui de
stirpe fuere David, pauci admodum sunt inventi, qui
placuerint Domino ut ipse David, Ezechias et Josias,
magnaque pars principum et stirpis regiae in universum
populum iram Domini provocavit.</p>
<p> <hi>
            <note>(Cap. XXII.--Vers. 1 seqq.)</note> Haec dicit Dominus:
Descende in domum regis Juda, et loqueris ibi verbum
hoc, et dices, Audi verbum Domini, rex Juda, qui sedes
super solium David, tu et servi tui et populus tuus,
qui ingredimini per portas istas. Haec dicit Dominus,
Facite judicium et justitiam, et liberate vi oppressum
<pb n="0811B"/>
de manu calumniatoris, et advenum et pupillum et viduam
nolite contristare, neque opprimatis inique</hi> (sive <hi>impie), et sanguinem innocentem ne effundatis in loco
isto. Si enim facientes feceritis verbum istud, ingredientur
per portas domus hujus reges sedentes de genere
David super thronum ejus, et ascendentes currus
et equos, ipsi et servi, et populus eorum. Quod si non
audieritis verba haec, per memetipsum juravi, dicit Dominus,
quia in solitudinem erit domus haec.</hi> 
 Haec visio,
immo hic sermo Domini, vel ante fit ad Prophetam
quam Sedecias nuntios <emph>987</emph> ad eum mitteret, vel
certe postquam nuntiis praecepit quid regi referre
deberent, praecipitur Jeremiae, ut nequaquam per
nuntios loquatur ad regem, sed ipse vadat ad palatium,
et ibi loquatur ei. Simulque animadvertamus
<pb n="0811C"/>
divinam sapientiam, quod per nuntios jubet tristia
nuntiari, mixtis et prosperis, si agere voluerit rex
poenitentiam. Hic vero quia ipsi imperatur ut pergat,
non tristia nuntiat, et captivitatem jamjamque venturam;
sed monet quid facere debeat ut vitet impendentem
sententiam Dei. Regum autem proprium
est facere judicium et justitiam, et liberare de manu
calumniatorum vi oppressos, et peregrino, pupilloque,
et viduae (qui facilius opprimuntur a potentibus)
praebere auxilium. Et ut curam eis praeceptorum
Dei majorem injiceret, intulit: <hi>Nolite contristare,</hi> 
ut non solum non eripiatis, sed ne patiamini
quidem per vestram conniventiam ab aliis contristari. <hi>Et sanguinem innocentem non effundatis in loco
isto.</hi> 
 Homicidas enim et sacrilegos et venenarios punire,
<pb n="0811D"/>
non est effusio sanguinis, sed legum ministerium.
Si, inquit, haec feceritis, o reges Juda, tenebitis
pristinam potestatem, et cum ambitione ingrediemini
portas Jerusalem. Sin autem facere nolueritis,
o domus regia, non tam Domini erit crudelitatis,
quam tuae voluntatis, ut omnis civitas redigatur
in solitudinem. Quidquid regiae domui dictum est,
intelligant episcopi, sociique eorum presbyteri, atque
diaconi, et omnis ordo ecclesiasticus, quod si
fecerint quae praecepta sunt, et inter caetera innocentem
sanguinem non fuderint, scandalizantes minimos
quosque, et percutientes conscientias singulorum,
<pb n="0812A"/>
obtineant traditam sibi a Domino dignitatem. Sin
autem facere noluerint atque contempserint, ipsi redigant
Ecclesiam Dei in solitudinem. Ingrediuntur
autem de genere David per portas Jerusalem, et sedent
super thronum ejus, qui interpretatur <hi>fortis
manu,</hi> et ascendunt currus et equos, quando refrenant
et suas et populi perturbationes, et composito
in Ecclesia ingrediuntur gradu, et multarum virtutum
choro, sibique ex omni parte concinentium. Et
ut hoc verum esse credamus, jurat per se, quia juxta
Apostolum, majorem alium per quem jurare possint,
non habet <note>(Hebr. VI)</note>.</p>
<p> <hi>
            <note>(Vers. 6,-8.)</note> Quia haec dicit Dominus super domum</hi> 
(sive <hi>ad domum) regis Juda, Galaad, tu mihi caput</hi> 
(sive <hi>principium) Libani, si</hi> <emph>988</emph> <hi>non posuero te in
<pb n="0812B"/>
solitudinem, urbes inhabitabiles. Et sanctificabo</hi> [Al. <hi>aedificabo] super te interficientem virum, et arma ejus:
et succident electas cedros tuas, et praecipitabunt</hi> 
 (sive <hi>mittent) in ignem, et pertransibunt gentes multae per
civitatem hanc, et dicet unusquisque proximo suo:
Quare fecit Dominus sic civitati huic magnae? Et respondebunt,
eo quod dereliquerunt pactum Domini
Dei sui, et adoraverunt deos alienos, et servierunt eis.</hi> 
Galaad, quam possedit dimidia tribus Manasse, trans
Jordanem Scriptura commemorat. In quo monte
Laban fugientem consecutus est Jacob, et mons
juxta Genesim nomen accepit <foreign xml:lang="greek">σωρὸς,</foreign> id est, <hi>tumulus
testimonii,</hi> eo quod ibi Jacob Labanque juraverint,
in acervum lapidibus congregatis <note>(Genes. XXXI)</note>.
Est autem caput, sive principium Libani montis excelsi,
<pb n="0812C"/>
qui universus cedris consitus est, juxta illud
David canentis: <hi>Et commovebit Dominus cedros Libani <note>(Psal. XXVIII, 5)</note>
          </hi>.
Et alibi: <hi>Vidi impium superexaltatum,
et elevatum sicut cedros Libani <note>(Psal. XXXVI,
35)</note>
          </hi>. Et in Zacharia legimus: <hi>Aperi, Libane, portas
tuas, et comedat ignis cedros tuas <note>(Zach. XI, 1)</note>
          </hi>. Igitur
praesenti loco, quia ad domum regiam loquebatur,
per metaphoram loquitur ad Templum, sive ad domum
stirpis Juda, quod ipsa sit in excelso, sive
quod de Templo, atque Sacrario, omnium peccatorum
remedia poscebantur. Unde et hic idem propheta
commemorat: <hi>Numquid resina non est in Galaad,
aut medicus non est ibi? Quare non ascendit curatio
filiae populi mei (Supra VIII, 21)</hi>? Comminatur
igitur regiae domui, et urbi Jerusalem, et Templo,
<pb n="0812D"/>
quod vocat caput Libani, quod redigendum sit in
solitudinem cum universis urbibus suis: non potentia
regis Babylonii, sed Domini jussione, qui dicit: <hi>Sanctificabo super te interficientem.</hi> 
 Sanctus autem
vocatur Nabuchodonosor, et omnis ejus exercitus,
quia exsequitur sententiam Dei. <hi>Et succident,</hi> inquit, <hi>electas cedros tuas:</hi> 
 potentes quosque, et principes
civitatis; <hi>et mittent in ignem,</hi> ut omnia devorans
flamma consumat. Cumque deleta fuerint universa,
transibunt gentes multae per civitatem, et Templum,
quod eis prius ingredi non licebat; et unusquisque
loquetur proximo suo, quare fecerit Dominus civitati
<pb n="0813A"/>
inclytae et magnae tam subitam, et tam grandem
eversionem? <hi>Respondebuntque,</hi> inquit, qui interrogati
fuerint, et exponent causas ruinarum, dicentes: <hi>quia dereliquerunt pactum Domini Dei sui,</hi> 
 et pro
Deo idola venerati sunt. Audiat hoc et nostrae urbis
domus regia, et <emph>989</emph> principes ejus, et cedri, quae
elevant usque ad nubes verticem suum, et per superbiam
loquuntur: <hi>quis non videbit?</hi> quod cito
flamma Domini consumantur, si noluerint illius praeceptis
acquiescere. Alia autem est sanctificatio [ <hi>Al.</hi> 
sacrificatio] interfectoris, et armorum ejus: alia
sacerdotum, et eorum, qui ministrant Domino.</p>
<p> <hi>
            <note>(Vers. 10, 11.)</note> Nolite flere mortuum, neque lugeatis
super eum: plangite fletu eum qui egreditur:
quia non revertetur ultra, nec videbit terram nativitatis
<pb n="0813B"/>
suae. Quia haec dicit Dominus ad Sellum filium Josiae
regem</hi> [Vulg. <hi>regis] Juda, qui regnavit pro Josia patre
suo, qui egressus est de loco isto: non revertetur
huc amplius; sed in loco, ad quem transtuli eum,
ibi morietur, et terram istam non videbit amplius.</hi> Josias
rex justus tres filios habuit, Joachaz, et Jacim,
et Sedeciam, quorum primum rex Aegypti Pharao
Nechao captivum duxit in Aegyptum, ibique mortuus
est, et constituit pro eo regem Eliacim [ <hi>Al.</hi> 
Joachim] fratrem ejus <note>(IV Reg. XXIII, XXIV et XXV)</note>.
Quo mortuo, regnavit filius ejus Jechonias, qui a
Nabuchodonosor rege Babylonio, cum matre, et
principibus ductus est in captivitatem: pro quo patruus
ejus regnavit Sedecias qui, capta Jerusalem,
ductus est in Babylonem. Quaeritur itaque, quis sit
<pb n="0813C"/>
iste qui fleri non debeat, ducendusque sit in captivitatem,
et ultra non reversurus, cum tres capti
sint, atque transducti? Hebraei putant hoc omnibus
convenire, id est, et Joachaz, et Jechoniae, et Sedeciae:
appellarique omnes filios Josiae <hi>Sellem,</hi> sive <hi>Sellum</hi> 
 ( ), quod interpretatur <hi>consummatio,</hi> sive <hi>completio;</hi> 
 eo quod regnum Juda in ipsis finitum sit.
Mihi autem proprie hoc dici videtur de Sedecia, de
quo et praesentis, et praeteriti capituli prophetia est,
in quo vere regnum Juda finitum est, sub quo et
urbs capta est: ductusque in Babylonem, ibi mortuus
scribitur. Iste est Sellum, id est, consummatio,
atque completio, filius Josiae, rex Juda, qui regnavit
pro Josia patre suo. Jechonias autem non fuit filius,
sed nepos Josiae, filius Joacim: ut a principio visionis,
<pb n="0813D"/>
quando misit ad Jeremiam rex Sedecias Phasur
filium Melchiae, et Sophoniam filium Maasiae sacerdotem,
usque ad istud capitulum, omnia ad regem,
et de rege Sedecia dici intelligamus <hi>(Supra XXI)</hi>.</p>
<p> <hi>
            <note>(Vers. 12 seqq.)</note> Vae qui aedificat domum suam in
injustitia, et coenacula sua non in judicio. Amicum
suum opprimit</hi> [Vulg. <hi>opprimet</hi> et <hi>reddet] frustra, et
mercedem ejus non reddit ei. Qui dicit, aedificabo mihi
domum latam, et coenacula spatiosa, qui aperit sibi
fenestras, et facit laquearia cedrina, pingitque sinopide.
Numquid regnabis,</hi> <emph>990</emph> <hi>quoniam confers te
cedro? Pater tuus nonne comedit et bibit, et fecit judicium
et justitiam tunc cum bene erat ei? Judicavit
causam pauperis, et egeni in bonum suum: numquid
<pb n="0814A"/>
non ideo quia cognovit me? dicit Dominus. Tui vero
oculi et cor ad avaritiam, et ad sanguinem innocentem
fundendum, et ad calumniam, et ad cursum mali operis.</hi> 
LXX: <hi>O qui aedificas domum tuam non cum justitia,
et coenacula tua non in judicio! Apud eum proximus
operatur gratis, et mercedem ei non reddit.
Aedificasti tibi domum parvulam, coenacula perflatilia
distincta fenestris, et contignata cedro, et lita sinopide.
Numquid regnabis, quia tu contendis contra Achaz
patrem tuum? non comedent, et non bibent, Melius
tibi erat</hi> [Al. <hi>erit] facere judicium et justitiam bonam;
non cognoverunt, non judicaverunt judicium humilis,
neque judicium pauperis. Nonne hoc est te ignorare
me? dicit Dominus. Ecce non sunt oculi tui recti, nec
cor tuum bonum, sed ad avaritiam tuam, et ut sanguinem
<pb n="0814B"/>
innocentem effundas, et ad iniquitatem et homicidium,
ut facias ea.</hi> Utramque editionem ex integro
posui, ut et Hebraica veritas, et difficultas Vulgatae
editionis facilius cognoscatur. Est autem sermo contra
Joacim filium Josiae regis Judae, de quo supra
diximus, quem constituit Nechao Pharao rex Aegypti
pro Joachaz fratre suo, quem vinctum duxit in
Aegyptum. Legimus autem, ut tam Regum quam
Paralipomenon narrat historia <note>(IV Reg. XXIII et XXIV,
II Paral. XXXVI)</note>, undecim annis regnasse in Jerusalem
Joacim filium Josiae, et regnasse crudeliter, et
exstitisse impium, et postea mortuum; nec tamen
ejus sepultura narratur, hanc habente Scriptura
sacra consuetudinem, ut omnes reges et mortuos
referat et sepultos. Hunc autem proprie narrat mortuum
<pb n="0814C"/>
et non sepultum, de quo dicemus in posterioribus
<note><hi>Al.</hi> consequentibus</note>. Plangit itaque supradictum
regem, quod confidat in injustitia [ <hi>Al.</hi> addunt
sua] et putet esse perpetuam regiam dignitatem,
faciatque sibi coenacula, et amicos opprimat, operantibusque
non reddat mercedem suam, et aeternam
palatii sui aedificationem arbitretur. Numquid,
ait sermo divinus, regnare poteris in perpetuum,
quoniam conferre te cupis cedro excelsae, patri tuo
Josiae videlicet, regi justo? <hi>Pater,</hi> inquit, <hi>tuus et comedit,
et bibit,</hi> et fruitus est opibus regiis, nec tamen
in eo offendit Deum quod habuit divitias, sed in eo
placuit, quod fecit judicium atque justitiam. Et idcirco
tam in praesenti saeculo, quam in futuro bene
ei fuit, et erit. <hi>Judicavit,</hi> inquit, <hi>causam pauperis et
<pb n="0814D"/>
egeni,</hi> et in eorum refrigerium quos <emph>991</emph> audivit,
et proprie <hi>in bonum suum.</hi> Haec autem omnia evenerunt
ei prospera, <hi>quia me cognovit, dicit Dominus.</hi> 
Tui vero, o Joacim, oculi declinant ad avaritiam, et
ut innocentem sanguinem fundas, ad calumniam, et
ad cursum mali operis. Juxta Septuaginta vero,
quem sensum habeant, intelligere non possum. Cum
enim caetera sibi aliqua ex parte consentiant, illud
quod infertur: <hi>Numquid regnabis, quoniam tu contendis
in Achaz patre tuo?</hi> pro quo in Hebraeo scriptum
est ARAZ ( ), et hic sermo <hi>cedrum</hi> significet,
manifestum est quod nullum sensum habeat.
Illud quoque quod sequitur: <hi>Non comedent et non
bibent,</hi> et caetera quae ita inter se dissipata sunt atque
<pb n="0815A"/>
confusa, ut absque veritate Hebraicae lectionis
nullam intelligentiam habeant. Possumus autem
hunc locum juxta anagogen contra haereticos accipere,
qui aedificant sibi domum non magnam, et
<note><hi>Al.</hi> nec</note> Ecclesiae ubertate latissimam, sed parvulam.
Aedificant autem non cum justitia atque judicio,
aliena diripere cupientes. Unde dicitur: <hi>Aedificasti
tibi domum parvulam, coenacula perflatilia,</hi> quae
circumferuntur omni vento doctrinae, <hi>et distincta
fenestris:</hi> non enim habent perpetuum aedificium,
nec solidam firmitatem. <hi>Et contignata,</hi> inquit, <hi>cedro.</hi> 
Videntur quidem contignationem habere pulcherrimam;
sed ad imbres, et persecutionum tempestatem
cito putrescunt et corruunt. <hi>Litoque sinopide.</hi> 
Et ipsi quidem passionem Domini, et sanguinem
<pb n="0815B"/>
pollicentur; sed in perpetuum non regnant, quia
contendunt et ad iracundiam provocant <hi>Araz,</hi> id est, <hi>cedrum</hi> 
 patrem suum. Omnis enim haereticus nascitur
in Ecclesia, sed de Ecclesia projicitur, et contendit,
et pugnat contra parentem. Quodque infert: <hi>Non comedent et non bibent,</hi> 
 subauditur Corpus et
Sanguinem Salvatoris, caeteraque his similia. Erroremque
omnem dicit inde descendere, quod ignoraverint
Deum, nec habeant rectos oculos; sed cor
eorum pronum sit ad avaritiam ut aliena diripiant,
et deceptorum sanguinem fundant. Hoc est enim
facere homicidium. Obscura latius disserenda sunt.</p>
<p> <hi>
            <note>(Vers. 18, 19.)</note> Propterea haec dicit Dominus ad
Joacim filium Josiae regem Juda. Non plangent eum,
vae frater, et vae soror, non concrepabunt ei, vae Domine,
<pb n="0815C"/>
et vae inclyte. Sepultura asini sepelietur, putrefactus
et projectus extra portas Jerusalem.</hi> Hoc quod
nos de Hebraico posuimus: <hi>non plangent eum,</hi> <emph>992</emph> <hi>vae frater, et vae soror,</hi> 
 in Septuaginta non habetur.
Proprieque dicitur contra Joacim regem Juda, et
aperitur aenigma, quod prius videbatur occultum,
et inter tres fratres ambiguum, ut non sit sermo
de Joachaz, neque de Sedecia, sed proprie de Joacim,
quem interfectum a latrunculis Chaldaeorum,
Syriae, Ammonitarum, et Moabitarum, Hebraea narrat
historia. Unde et in Malachim mortuus scribitur,
et sepultus tacetur <note>(IV Reg. XXIV)</note>. In libro Dierum
legimus, vinctum catenis et ductum in Babylonem <note>(II Par. XXXVI)</note>:
nec ultra quid refertur de eo. Pulchreque
sepultura asini dicit eum sepeliendum, ut
<pb n="0815D"/>
aliis verbis significet insepultum, hoc est, a bestiis,
avibusque lacerandum. Haec est enim asini sepultura.</p>
<p> <hi>
            <note>(Vers. 20 seqq.)</note> Ascende Libanum, et clama, et
in Basan da vocem tuam, et clama ad transeuntes, quia
contriti sunt omnes amatores tui. Locutus sum ad te
in abundantia tua, dixisti: non audiam. Haec est via
<pb n="0816A"/>
tua ab adolescentia tua: quia non audisti vocem meam.
Omnes pastores</hi> (sive <hi>amatores) tuos pascet ventus:
et amatores</hi> (sive <hi>amici) tui in captivitatem ibunt. Et
tunc confunderis, et erubesces ab omni malitia tua.
Quae sedes in Libano, et nidificas in cedris, quomodo
congemuisti, cum venissent tibi dolores quasi dolores
parturientis?</hi> Per metaphoram Libani et Basan, regionum
et montium trans Jordanem, ad Jerusalem
sermo dirigitur, quod frustra in Aegypto sit confisa,
sive ad ipsum Joacim, qui eo tempore regnabat in
Jerusalem, et ab Aegyptiis rex fuerat constitutus,
quod frustra Aegyptiorum speret auxilium, et quod
ipsi quoque a Babylonio rege superandi sint, et ducendi
in captivitatem <note>(IV Reg. XXIII)</note>. Quodque ait: <hi>locutus sum ad te,</hi> 
 hoc est, ipse Deus per Prophetas;
<pb n="0816B"/>
sive, <hi>locuti sunt ad te,</hi> ut subaudiatur, Prophetae
mei; <hi>et tu in abundantia tua dixisti, non audiam:</hi> 
arguit eam superbiae, et quod divitiarum magnitudine
abusa sit in contemptum Dei. Et narrat, quod
non solum hoc tempore, sed ab initio quando educta
sit de Aegypto, non audierit vocem Dei; unde et
omnes pastores ejus, et principes huc illucque dispersi
sint, et captivitati Babyloniae colla submiserint.
Quodque infert: <hi>Quae sedes in Libano, et nidificas
in cedris,</hi> arrogantiam suggillat, quae de omnium
rerum creverat abundantia, et quod instar mulieris
puerperae, repentinus ei dolor et subita veniat captivitas.
Quod autem nos diximus: <hi>clama ad transeuntes,</hi> <emph>993</emph> 
 et in Hebraico scriptum est MEABARIM
( ), Septuaginta, Theodotioque verterunt,
<pb n="0816C"/> <hi>trans mare:</hi> 
 Symmachus <hi>de contra,</hi> ut significent,
quod vox Prophetae de Jerusalem usque ad montem
Libanum, et Basan debeat pervenire.</p>
<p> <hi>
            <note>(Vers. 24 seqq.)</note> Vivo ego, dicit Dominus: Quia si
fuerit Chonias filius Joacim regis Juda annulus in
manu dextera mea, inde evellam eum,</hi> (sive <hi>te) et
dabo te in manu quaerentium animam tuam, et in manu
quorum tu formidas faciem, et in manu Nabuchodonosor
regis Babylonis</hi> (quod in LXX non habetur) <hi>et in
manu Chaldaeorum. Et mittam te</hi> (sive <hi>projiciam te)
et matrem tuam quae genuit te, in terram alienam in
qua nati non estis: ibique moriemini. Et in terram</hi> [Al. <hi>in terram autem], ad quam ipsi levant animam suam
ut revertantur, illuc non revertentur.</hi> 
 Supra dixerat, <hi>domui regis Juda haec loqueris:</hi> 
 et deinde, <hi>descende
<pb n="0816D"/>
in domum regis Juda:</hi> iterum: <hi>haec dicit Dominus super
domum regis Juda,</hi> et praepostero ordine, postquam
locutus est de Sedecia, qui ultimus regum
fuit in Jerusalem, revertitur ad Joacim fratrem ejus,
qui ante eum regnavit. Qua vaticinatione completa,
nunc loquitur ad filium Joacim, nepotem Josiae, regem
Jerusalem Jechoniam, qui et alio nomine appellatur
<pb n="0817A"/>
Joachin, qui captus a Nabuchodonosor cum
matre sua, principibus et artificibus, et multis nobilibus,
ductus est in Chaldaeam, ibique mortuus.
Hoc igitur dicitur, si quomodo annulus non recedit
de manu portantis, et de digito difficulter elabitur:
sic sit in manu mea Jechonias; tamen evellam eum,
et tradam regi Babylonio, ibique cum matre et omnibus
sociis suis morietur, et ultra terram Judaeam,
quam desiderat, non videbit. Miserabilis Grunnius,
qui ad calumniandos sanctos viros aperuit os suum,
linguamque suam docuit mendacium, Sexti Pythagorei,
hominis gentilissimi, unum librum interpretatus
est in Latinum; divisitque eum in duo volumina,
et sub nomine sancti Martyris Xysti, urbis
Romanae episcopi, ausus est edere: in quibus nulla
<pb n="0817B"/>
Christi, nulla Spiritus sancti, nulla Dei Patris, nulla
Patriarcharum, Prophetarum, et Apostolorum <emph>994</emph> 
fit mentio, et hunc librum solita temeritate et insania, <hi>Annulum</hi> 
 nominavit, qui per multas provincias
legitur, et maxime ab his qui <foreign xml:lang="greek">ἀπὰθειαν,</foreign> et impeccantiam
praedicant. Quomodo igitur Dominus Jechoniam
instar annuli de manu sua et digito se projecturum
comminatur: ita lectorem obsecro, ut nefarium
librum abjiciat; legatque, si voluerit, ut caeteros
philosophorum libros, non ut volumen ecclesiasticum.
Soleo in commentariis et explanationibus,
quorum mos est diversas sententias ponere interpretum,
hujuscemodi miscere sermonem: quidam
hoc dicunt, alii hoc autumant, nonnulli sic
sentiunt. Quod et ipse miserabilis Grunnius, et post
<pb n="0817C"/>
multos annos discipuli Joviniani, et illius calumniati
sunt et calumniantur me, sub alienis nominibus
proprias sententias ponere, quod ego causa benevolentiae
facio, ne aliquem certo nomine videar
lacerare. Quia igitur benignitas versa est in calumniam,
nunc dico et illi qui mortuus est, et isti
qui vivit, et haeresim illius instaurare conatur, magistrum
eorum Origenem hunc locum referre ad
Christum, quod de manu Dei Patris instar annuli
avulsus sit, et missus in terram captivitatis, in vallem
lacrymarum, crucique traditus, matrem quoque
ejus, haud dubium quin Synagogam, captam atque
projectam; et non pertimescit ista commemorans,
hoc quod sequitur: <hi>Terra, terra, terra, audi verbum
Domini. Haec dicit Dominus: Scribe virum istum abominatum,</hi> 
<pb n="0817D"/>
sive <hi>sterilem,</hi> et reliqua, intelligere de Domino
majestatis. Scribit autem hoc, ne discipuli ejus
negare audeant, in quinto Stromatum libro.</p>
<p> <hi>
            <note>(Vers. 28.)</note> Numquid vas fictile, atque contritum
vir iste Chonias</hi> [Al. <hi>Jechonias]? Numquid vas absque
omni voluptate</hi> (sive <hi>utilitate)? Quare abjecti sunt ipse
et semen ejus, et projecti in terram quam ignoraverunt?</hi> 
<pb n="0818A"/>
Pro eo quod nos diximus, <hi>Numquid vas fictile
atque contritum,</hi> Symmachus transtulit: <hi>Numquid
purgamentum,</hi> sive <hi>quisquiliae viles atque projectae?</hi> 
Pro quo in Septuaginta nihil habetur, sed hoc tantum
interpretati sunt: <hi>Inhonoratus est Jechonias,
quasi vas in quo nulla est utilitas.</hi> Et cum hoc de Jechonia <emph>995</emph> 
 dicitur <note><hi>Al.</hi> dicatur</note> filio Joacim, audet
quispiam ad typum referre Christi; et ex eo quod
Apostolus dicat Dominum Salvatorem imaginem esse
Dei invisibilis <note>(Coloss. I)</note>, primogenitum omnis creaturae,
id est, sapientiam, Verbum, veritatem atque
vitam et justitiam, eum appellari annulum, qui projiciatur
vel avellatur de manu Domini, et regi tradatur
Nabuchodonosor. <hi>Abjecti sunt,</hi> inquit, <hi>ipse et
semen ejus, et projecti in terram quam ignorabant:</hi> 
<pb n="0818B"/>
quod de Jechonia factum nemo dubitat. <hi>Jechonias</hi> 
interpretatur <hi>Domini praeparatio,</hi> cui in praesenti
loco prima syllaba, id est, Domini nomen aufertur,
et dicitur <hi>Chonias,</hi> ut subaudiatur, perditioni et interitui
praeparatus.</p>
<p> <hi>
            <note>(Vers. 29, 30.)</note> Terra, terra, terra, audi sermonem
Domini. Haec dicit Dominus: Scribe virum istum sterilem,
virum qui in diebus suis non prosperabitur. Nec
enim erit de semine ejus vir qui sedeat super solium
David et potestatem habeat ultra in Juda</hi> [Al. <hi>Judaea</hi> ].
Si voluero per loca notare singula, quanta LXX vel
praetermiserint vel mutaverint, longum fiet, praesertim
cum possit diligens lector ex utraque editione
considerare, quid mutatum, quid additum, quid
subtractum sit. Pro sterili in Hebraeo scriptum est
<pb n="0818C"/>
ARIRI ( ), quod Aquilae prima editio, <hi>sterilem:</hi> secunda, <foreign xml:lang="greek">ἀναύξητον,</foreign>
 id est, <hi>non crescentem:</hi> Symmachus, <hi>vacuum:</hi> 
 Septuaginta et Theodotio, <hi>abominabilem,</hi> 
et <hi>abdicatum</hi> interpretati sunt. Et oritur
quaestio, quomodo stare possit prophetia, de stirpe
ejus nullum esse generatum, qui sederit super thronum
David, nec princeps fuerit ultra in Juda, cum
Dominus atque Salvator de hujus natus sit semine;
super cujus ortu loquitur Gabriel ad Mariam: <hi>Ecce
concipies in utero et paries filium, et vocabis nomen
ejus Jesum. Ipse erit magnus, et Filius Altissimi vocabitur.
Et dabit ei Dominus Deus sedem David patris
sui, et regnabit super domum Jacob in aeternum, et
regni ejus non erit finis <note>(Luc. I, 31-33)</note>
          </hi>. Possumus
ergo hoc dicere, quoniam illud quod deest <note><hi>Al.</hi> esset</note>
<pb n="0818D"/>
in LXX, videlicet, <hi>in diebus ejus non prosperabitur,</hi> 
sive <hi>non crescet,</hi> ignorantibus fecerit quaestionem.
Septuaginta enim transtulerunt: <hi>Scribe virum istum
abdicatum hominem</hi> [Al. <hi>hominum]: quia non crescet
de semine ejus vir qui sedeat super thronum David,
princeps ultra in Juda,</hi> quod in Hebraico bis positum
est; quod putantes qui ab initio scripserunt,
<pb n="0819A"/>
in Graecis libris additum, subtraxerunt. Respondeamus
igitur quod in diebus Jechoniae non successerit
ei vir qui sederit super thronum ejus; <emph>996</emph> 
sed multo post tempore de semine ejus natus sit qui
solium ejus obtinuerit. Potest autem et sic solvi:
Non sedebit quidem super thronum David vir et homo,
sed sedebit Deus, regnumque ejus non erit
terrenum et breve, ut fuit David, sed perpetuum
atque coeleste, dicente Scriptura: <hi>Regnabit super
domum Jacob in aeternum, et regni ejus non erit finis <note>(Luc. I, 32)</note>
          </hi>.
Natus est ergo de Joacim Jechonias, de
Jechonia Salathiel, de Salathiel Zorobabel, et per
ordinem venitur ad Christum. Sed in diebus Joacim
non successit ei rex filius, sicut ipse patri successerat,
sed fuit in captivitate et Salathiel, et
<pb n="0819B"/>
Zorobabel, et usque ad Christum nullus regiam
obtinuit potestatem. Hoc autem idcirco, quia in Hebraico
scriptum est: <hi>in diebus ejus et in tempore suo,</hi> 
 quo ipse fuit, <hi>non erit vir qui sedeat super solium
David.</hi> Omnes enim fuere captivi, et nullus deinceps
de stirpe David in terra Judaea tenuit principatum.
Unde et Josephus refert de sacerdotali genere
ac tribu Levi fuisse principes quibus successerit
Herodes Antipatri proselyti filius, et postea sub
Vespasiano, regnum hujus generis, immo imaginem
imperii funditus fuisse deletam.</p>
<p> <hi>
            <note>(Cap. XXIII.--Vers. 1 seqq.)</note> Vae pastoribus, qui
disperdunt et lacerant gregem pascuae meae</hi> (sive <hi>o pastores,
qui disperditis et dissipatis oves pascuae meae),
dicit Dominus. Ideo haec dicit Dominus Deus Israel
<pb n="0819C"/>
ad pastores, qui pascunt populum meum: Vos dispersistis
gregem meum, ejecistis eos, et non visitastis. Ecce
ego visitabo super vos malitiam studiorum vestrorum,
ait Dominus. Et ego congregabo reliquias gregis mei
de omnibus terris ad quas ejeceram eos illuc, et convertam
eos ad rura sua</hi> (sive <hi>restituam illos ad pascua
sua) et crescent et multiplicabuntur. Et suscitabo
super eos pastores, et pascent eos. Non formidabunt
ultra, et non pavebunt, et nullus quaeretur ex numero,
dicit Dominus.</hi> Ad pastores, sive de pastoribus, propheticus
sermo est. Et quia de Jechonia penultimo
rege Judaeae, qui fuit de stirpe David, legimus scriptum: <hi>Terra, terra, terra, audi sermones Domini,
scribe virum istum abdicatum,</hi> 
 sive <hi>sterilem, et non erit
de semine ejus vir qui sedeat super solium David (Supra
<pb n="0819D"/>
XXII, 29, 30)</hi>, omnisque spes regni Judaici fuerat
amputata: transit ad principes Ecclesiae, et Synagoga
cum suis pastoribus derelicta atque damnata,
ad Apostolos sermo fit, de quibus dicitur: <hi>Et
suscitabo super eos pastores, et pascent eos, non formidabunt
ultra, et non pavebunt, et</hi> <emph>997</emph> <hi>nullus quaeretur
ex numero, dicit Dominus <note>(Ezech. III, 24)</note>
          </hi>.
Apostoli enim confidenter, et absque ullo timore
pascent Ecclesiasticum gregem, et reliquiae populi
Israel salvabuntur de omnibus terris, et convertentur
ad rura, sive ad pascua sua, et crescent et multiplicabuntur.
<pb n="0820A"/>
Super malos autem pastores, Scribas
et Pharisaeos, visitabit Dominus propter malitiam
studiorum ipsorum. Possumus autem hoc juxta tropologiam,
et de Ecclesiae principibus intelligere, qui
tamen non digne regunt oves Domini, quod illis abjectis
atque damnatis, salvetur populus aliis traditus,
qui digni exstiterint: et reliquiae salvae fiant.
Perdunt oves pastores, qui docent haeresim. Lacerant
et dissipant, qui schismata faciunt. Ejiciunt
eas, qui contra justitiam de Ecclesia separant. Non
visitant, qui poenitentibus contrahunt manum. Quorum
omnium miserebitur Dominus, reddens eis pristina
pascua, et malos pastores auferens.</p>
<p> <hi>
            <note>(Vers. 5, 6.)</note> Ecce dies veniunt, dicit Dominus, et
suscitabo David germen</hi> [Al. <hi>regem] justum</hi> (sive <hi>orientem
<pb n="0820B"/>
justum); et regnabit rex, et sapiens erit</hi> (sive <hi>intelliget),
et faciet judicium et justitiam in terra. In diebus
illis salvabitur Juda, et Israel habitabit confidenter.
Et hoc est nomen, quo vocabunt eum</hi> (sive <hi>vocabit
eum) Dominus justus noster</hi> (sive <hi>justitia nostra</hi> ). Quod
Hebraice dicitur SADECENU ( ). Hoc quod in
Septuaginta male additum est, <hi>in Prophetis,</hi> penitus
amputandum. Aliud enim capitulum sequitur,
quod ab eis praetermissum est, quo finito, titulus est, <hi>ad Prophetas,</hi> 
 sive <hi>contra Prophetas,</hi> de quo suo dicemus
loco. Abjectis ergo pastoribus synagogae,
Scribis videlicet et Pharisaeis, et salvatis reliquiis
ex Israel, Apostolisque Evangelii in locum priorum
principum constitutis, inducitur pastor pastorum, et
princeps principum, et rex regum, et Dominus dominantium,
<pb n="0820C"/>
Christus videlicet Salvator noster, qui
proprie est germen justum, sive oriens justus, de quo
legimus: <hi>Orietur in diebus ejus justitia <note>(Psal. LXXI,
7)</note>
          </hi>. Et in alio loco: <hi>Ecce vir, Oriens nomen ejus <note>(Zach. VI, 12)</note>
          </hi>,
et subter eum orietur, et aedificabit
templum Domino: ut quomodo in Isaia <hi>Emmanuel</hi> 
appellatur, hoc est, <hi>nobiscum Deus <note>(Isai. VII, 14)</note>
          </hi>:
sic in Jeremia nomen accipiat, <hi>justitia nostra.</hi> Unde
et apostolus loquitur: <hi>Qui factus est sapientia nobis
a Deo, et justitia et sanctificatio et redemptio <note>(I Cor.
I, 30)</note>
          </hi>. Cui contrarius Antichristus, et ejus habitator
diabolus, in Zacharia stultus pastor <emph>998</emph> dicitur <note>(Zach. XI)</note>.
 <hi>Et faciet,</hi> inquit, <hi>judicium et justitiam in
terra.</hi> Non enim Pater judicat quemquam, sed omne
judicium dedit Filio <note>(Joan. V, 22)</note>. In diebus illis et
<pb n="0820D"/>
duae et decem tribus Juda, et Israel pariter salvabuntur.
Et de duabus virgis, juxta Ezechiel, una
virga fiet <note>(Ezech. XXXVII)</note>. Nomenque ejus, si juxta
Septuaginta, vocaverit eum Dominus, appellabitur <hi>Josedec,</hi> 
 id est, <hi>Dominus justus:</hi> si secundum Hebraicum,
qui dixerunt, <hi>nomen ejus vocabunt,</hi> dicetur, <hi>Dominus justitia nostra.</hi> 
 Hoc enim significat ADONAI
SADECENU ( ), pro quo Symmachus vertit, <hi>Domine, justifica nos.</hi> </p>
<p> <hi>
            <note>(Vers. 7, 8.)</note> Propter hoc ecce dies veniunt, dicit
Dominus. Et non dicent ultra, vivit Dominus, qui
<pb n="0821A"/>
eduxit filios Israel de terra Aegypti; sed vivit Dominus,
qui eduxit et adduxit semen domus Israel de terra
Aquilonis, et de cunctis terris, ad quas ejeceram eos
illuc, et habitabunt in terra sua.</hi> Hoc omne capitulum
in Septuaginta non habetur. Cujus hic sensus est,
quod nequaquam per Moysen populus Dei de Aegypto
liberetur, sed per Jesum Christum de omni orbe
terrarum, in quem dispersus fuerat. Quod ex parte
et nunc completur in mundo, et ex toto complebitur,
quando de Oriente et Occidente, Septentrione
et Meridie venient et discumbent cum Abraham, Isaac,
et Jacob <note>(Matth. VIII)</note>. Ut postquam subintraverit
plenitudo gentium, tunc omnis Israel salvus fiat <note>(Rom. XI)</note>.</p>
<p> <hi>Ad Prophetas</hi> (sive <hi>in Prophetis,</hi> vel <hi>contra Prophetas</hi> ).
<pb n="0821B"/>
Hic titulus, ut supra diximus, in editione
Septuaginta, finis anterioris capituli positus est,
ubi scriptum legimus: <hi>et hoc est nomen, quo appellabit
eum Dominus Josedec, in Prophetis.</hi> Quod plerique
ignorantes, varia explanationis deliramenta
confingunt. Multoque melius fuerat simpliciter inscitiam
confiteri, quam imperitiae suae alios haeredes
facere. Est autem sermo contra Prophetas, immo
pseudoprophetas Jerusalem et Samariae, quos nunc
communi et vulgato nomine Prophetas vocat, de
quibus Scriptum est in consequentibus: <hi>Et in Prophetis
Samariae vidi iniquitatem;</hi> statimque: <hi>Et in Prophetis
Jerusalem vidi horribilia.</hi> Quando autem ponit
conjunctionem, <hi>et,</hi> ostendit superiora de Prophetis
dicta Domini, qui et ipsi pseudoprophetarum similes
<pb n="0821C"/>
exstiterunt.</p>
<p> <hi>
            <note>(Vers. 9.)</note> Contritum est cor meum in medio mei</hi> 
(sive <hi>in me), contremuerunt</hi> (sive <hi>commota sunt) omnia
ossa mea, factus sum quasi vir ebrius et quasi homo
madidus</hi> (sive <emph>999</emph> <hi>soporatus) vino a facie Domini,
et a facie verborum Sanctorum ejus</hi> (sive <hi>et facie decoris
gloriae ejus</hi> ). Considerato vultu omnipotentis Dei,
hoc est, Patris, et considerato vultu Filii, qui juxta
Apostolum splendor illius gloriae appellatur, et forma
substantiae Dei <note>(Hebr. I)</note>, Propheta et animo et
corpore perhorrescit, et intelligit esse se nihili, secundum
quod et in alio loco dicitur: <hi>Ut jumentum
factus sum apud te <note>(Psal. LXXII, 23)</note>
          </hi>. Sive victimam
conscientiae et humilitatis suae offert Deo juxta illud
quod in Psalmis legitur: <hi>Sacrificium Deo spiritus
<pb n="0821D"/>
contribulatus, cor contritum et humiliatum Deus non
spernit <note>(Psal. L, 19)</note>
          </hi>. Ossa autem quae contremuerunt,
sive commota sunt, illa intelligamus, de quibus
idem David canit: <hi>Omnia ossa mea dicent, Domine,
quis similis tui <note>(Psal. XXXIV, 10)</note>
          </hi>? Factus est
quasi ebrius, et quasi homo madidus, sive soporatus
vino, nullam habens intelligentiam, nullamque
sapientiam. <hi>Dominus enim novit cogitationes hominum,
quoniam vanae sunt <note>(Psal. XCIII, 11)</note>
          </hi>. Si autem
hoc ita est, ubi sunt qui perfectam in homine justitiam
praedicant? Quod si responderint de sanctis hoc
<pb n="0822A"/>
se dicere, non de seipsis, certe nullum puto sanctiorem
esse Jeremia, qui virgo, Propheta, sanctificatusque
in utero, ipso nomine praefigurat Dominum Salvatorem.
Jeremias enim interpretatur, <hi>Domini excelsus.</hi> </p>
<p> <hi>
            <note>(Vers. 10.)</note> Quia adulteris</hi> [Al. <hi>adulteriis] repleta
est terra, quia a facie maledictionis</hi> (sive <hi>juramenti)
luxit terra, arefacta sunt arva</hi> (sive <hi>pascua) deserti, et
factus est cursus eorum malus, et fortitudo eorum dissimilis.</hi> 
Hoc quod nos de Hebraico posuimus: <hi>quia
adulteris repleta est terra,</hi> in Septuaginta non habetur,
qui <hi>juramentum</hi> dixere, pro <hi>maledictione.</hi> Redditque
causas, quod propter adulteria, et maledicta, sive
superfluum juramentum, immo perjuria, frugum sterilitas
consecuta sit. Quidquid de terra Judaea juxta
litteram intelligis, refer ad congregationem credentium,
<pb n="0822B"/>
quoniam propter adulteria, et mendacia, sive
perjuria, virtutum et donationum Dei, sterilitas in
Ecclesiis sit.</p>
<p> <hi>
            <note>(Vers. 11, 12.)</note> Propheta namque et Sacerdos polluti
sunt, et in domo mea inveni mala</hi> [Vulg. <hi>malum]
eorum, ait Dominus. Idcirco via eorum erit quasi lubricum
in tenebris. Impellentur enim et corruent in ea,
quia afferam</hi> (sive <hi>inferam) super eos mala, annum visitationis
eorum, ait Dominus.</hi> Quando in Ecclesia
Dei, et maxime in principibus ejus inveniuntur mala,
sciamus esse completum, <emph>1000</emph> <hi>Propheta et sacerdos
polluti sunt; in domo mea inveni mala eorum, ait
Dominus.</hi> Domus autem Christi Ecclesia est, de qua
et Apostolus scribit ad Timotheum: <hi>Ut scias quomodo
te oporteat in domo Dei conversari, quae est Ecclesia
<pb n="0822C"/>
Dei vivi, columna et firmamentum veritatis <note>(I Tim.
III, 15)</note>
          </hi>. In propheta, doctorem accipe: in sacerdote,
ministerii dignitatem. Qui si prava mente consenserint,
erit via eorum in lubricum et in tenebris; nec
habebunt Dominum loquentem: <hi>Ego lux in mundum
veni, ut omnis qui credit in me, in tenebris non maneat <note>(Joan. XII, 46)</note>
          </hi>.
Unde sanctus loquitur, omnes tenebras
fugiens <note><hi>Al.</hi> fugientes</note>: <hi>Signatum est super nos
lumen vultus tui, Domine: dedisti laetitiam in cor
meum</hi> [Al. <hi>corde meo</hi> ] <note>(Psal. IV, 7)</note>. Cum autem fuerint
in tenebris et in via lubrica, errore videlicet haeretico,
ad omnem motum impellentur et corruent.
Et infert super eos Dominus mala, non quo mala sint,
ut Dominus mala inferat: sed mala his qui sustinent
supplicia. Alioquin eadem et mala sunt et bona. Mala,
<pb n="0822D"/>
juxta eos quos cruciant: bona, juxta eos quos emendant.
Et hoc notandum, quod annus visitationis Domini,
correctio peccantium dicatur atque cruciatus,
juxta illud quod scriptum est: <hi>Visitabo in virga iniquitates
eorum, et in verberibus peccata eorum: misericordiam
autem meam non dispergam ab eo <note>(Psal. LXXXVII, 33, 34)</note>
          </hi>.</p>
<p> <hi>
            <note>(Vers. 13.)</note> Et in prophetis Samariae vidi stultitiam</hi> 
<note>(sive <hi>iniquitatem</hi> [Vulg. fatuitatem])</note><hi>; prophetabant in
Baal</hi>, <hi>et decipiebant populum meum Israel.</hi> Ego prophetas
Samariae, juxta mysticos intellectus, proprie
haereticos dici puto, et omnes qui jactant falsi nominis
<pb n="0823A"/>
scientiam. Quomodo autem prophetae Samariae
quidquid loquebantur, prophetabant in Baal,
idolo videlicet, daemonibus consecrato: sic haeretici
quidquid loquuntur in Ecclesia, sive extra Ecclesiam,
ut supplantent populum Israel, qui prius cernebat
Deum, loquuntur in daemonibus. Unde et significanter,
ait: <hi>Et in Prophetis Samariae vidi stultitiam <note>(I Cor. I, 24)</note>
          </hi>:
non enim habent eum, de quo
dicitur, <hi>Christus Dei virtus et Dei sapientia.</hi> </p>
<p> <hi>
            <note>(Vers. 14.)</note> Et in prophetis Jerusalem vidi similitudinem</hi> 
(sive <hi>horribilia</hi> ), <hi>adulterium et iter mendacii,
et confortaverunt manus pessimorum, ut non converteretur
unusquisque a militia sua</hi> (sive <hi>a via sua pessima).
Facti sunt mihi omnes quasi Sodoma, et habitatores
ejus quasi Gomorrha.</hi> Non solum, inquit, in haereticorum
conciliabulis haec reperta sunt, sed in
<pb n="0823B"/>
prophetis quoque Jerusalem, id est, doctoribus <emph>1001</emph> 
Ecclesiae vidi similia, sive horribilia, adulterantium
verbum Dei, et ingredientium per viam mendacii, ut
haereticorum fallaciis acquiescerent, et confortarent
manus pessimorum, eorumque mala suis sceleribus
adjungerent, et quos corrigere debuerant, ducerent
in interitum. Qui hoc fecerint, non se aestiment impunitos.
Erunt enim et ipsi et hi quibus favent, quasi
Sodoma, omnesque qui habitantur cum eis, nec recedent
a talibus, quasi Gomorrha. Exsultet igitur
quantum vult doctrina pessima, et glorientur prophetae
Jerusalem quod obtinuerint per mendacium,
et confortaverint manus pessimorum: finis eorum
erit quasi Sodoma et Gomorrha.</p>
<p> <hi>
            <note>(Vers. 15.)</note> Propterea haec dicit Dominus exercituum
<pb n="0823C"/>
ad Prophetas: Ecce ego cibabo eos absinthio</hi> 
(sive <hi>doloribus,</hi> et juxta Symmachum, <hi>amaritudine)
et potabo eos felle</hi> (sive <hi>aqua amara), quia egressa est
a prophetis Jerusalem pollutio in omnem terram.</hi> Utamur
hoc testimonio adversum eos, qui epistolas plenas
mendaciorum et fraudulentiae atque perjurii in
orbem dirigunt, ut et aures polluant audientium, et
existimationem simplicium laedant, quod impleatur
in eis hoc quod scriptum est: <hi>A prophetis Jerusalem
est egressa pollutio in omnem terram.</hi> Non enim eis
sufficit iniquitatem propriam devorare, et proximos
laedere: sed quos semel oderunt, per universum orbem
infamare conantur, et ubique seminare blasphemias.</p>
<p> <hi>
            <note>(Vers. 16, 17.)</note> Haec dicit Dominus exercituum:
<pb n="0823D"/>
Nolite audire verba prophetarum, qui prophetant vobis,
et decipiunt vos: visionem cordis sui loquuntur, et
non de ore Domini. Dicunt his qui blasphemant me</hi> 
(sive <hi>abjiciunt verbum meum), locutus est Dominus,
pax erit vobis. Et omni qui ambulat in pravitate cordis
sui, dixerunt: non venient super vos mala.</hi> Ne putaret
se populus alienum esse a culpa si perversis acquiesceret
Doctoribus: <hi>Nolite,</hi> inquit, <hi>audire verba Prophetarum,
qui vobis prophetant mendacium, et decipiunt
vos.</hi> Par enim erit poena et magistro et discipulo.
Non loquuntur ex ore Domini, sed ea quae in
<pb n="0824A"/>
suo corde simularunt. Dicunt his qui blasphemant
me, haereticis videlicet atque perversis, sive qui abjiciunt
sermonem meum: quid dicunt? <hi>Locutus est
Dominus, pax erit vobis.</hi> Ne timeatis dura supplicia,
nec vanis comminationibus terreamini: pax erit vobis
atque tranquillitas, et quidquid dicimus et annuntiamus
vobis, locutus est Dominus; nec veniet super
vos malum, quod timetis <emph>1002</emph> pro mala conscientia;
sed bonum quod vobis locutus est Dominus.</p>
<p> <hi>Quis enim affuit in consilio Domini, et vidit, et audivit
sermonem ejus? quis consideravit verbum illius,
et audivit?</hi> Ubi nos interpretati sumus, <hi>in consilio,</hi> 
et in Hebraico scriptum est BASOD ( ): Aquila, <hi>secretum:</hi> 
 Symmachus, <hi>sermonem:</hi> Septuaginta et
Theodotio, <hi>substantiam,</hi> sive <hi>subsistentiam</hi> interpretati
sunt. Et est sensus: Nolite credere, o vulgus
<pb n="0824B"/>
indoctum, Prophetis, vobis falsa annuntiantibus,
qui dicunt, haec locutus est Dominus, pax erit vobis:
non veniet super vos malum. Unde enim possunt
Dei nosse secreta, aut quo annuntiante, Dei didicere
consilium? quomodo ad eos divinae dispositionis
sermo pervenit? Quidam nostrorum in hoc loco
reperisse se putant, ubi Dei describatur substantia.</p>
<p> <hi>
            <note>(Vers. 19, 20.)</note> Ecce turbo</hi> (sive <hi>tempestas, et commotio)
Dominicae indignationis egredietur, et tempestas
erumpens super caput impiorum veniet, et non revertetur
furor Domini usque dum faciat, et usque dum compleat
cogitationes cordis sui. In novissimis diebus intelligetis
consilium ejus.</hi> Qui supra dixerant: <hi>locutus
est nobis Dominus, pax erit vobis,</hi> et quos corripuerat
<pb n="0824C"/>
quod non possent ventura cognoscere, nec Dei
nosse sententiam, nunc ostendit per contraria, eos
omnino nescire. Pro pace enim et securitate, tempestatem
venire Babyloniam, et venire non super
quoslibet, sed super capita impiorum, vel universi
populi, vel eorum qui falsa populo nuntiabant. Nec
sicut in praeteritis temporibus Dei iram furoremque
placandum, sed quod praedixit et saepissime comminatus
est, opere complendum, et cogitationem illius
atque sententiam impiorum suppliciis comprobandam.
Cum, inquit, extremum captivitatis tempus
advenerit, et obtinuerit vos victor exsultans, et manus
stridore vinxerit catenarum: tunc intelligetis
consilium ejus, quod vos frustra nunc scire jactatis.</p>
<p>
          <pb n="0824D"/> <hi>
            <note>(Vers, 21, 22.)</note> Non mittebam Prophetas, et ipsi
currebant: non loquebar ad eos, et ipsi prophetabant.
Si stetissent in consilio meo, et nota fecissent verba mea
populo meo, avertissem utique eos a via sua mala, et
a pessimis cogitationibus suis.</hi> Hunc sensum et Apostolus
explicat ad Romanos: <hi>Et sicut non probaverunt
Deum habere in notitia, tradidit eos Deus in reprobum
sensum, ut faciant quae non conveniunt, repletos
omni iniquitate, malitia, fornicatione, nequitia, avaritia <note>(Rom. I, 28, 29)</note>
          </hi>,
et caeteris. Cum enim semel se
tradiderint falsi doctores mendaciis atque perjuriis
et mortibus deceptorum, non pedetentim, <emph>1003</emph> 
<pb n="0825A"/>
nec considerato gradu, sed praecipites currunt ad
interitum et suum et eorum quos deceperint. Nec
loquitur eis Dominus, sed ipsi loquuntur quasi ex
ore Domini, de quibus et dicitur: <hi>Si stetissent in
consilio meo,</hi> hoc est, si meae voluissent acquiescere
voluntati, et nota fecissent verba mea populo meo,
non blandientes eis et adulatione perdentes, ut dicerent,
non habetis peccata; perfectam justitiam
possidetis; sanctitas et pudicitia atque justitia in
vobis tantummodo reperiuntur: et ego non tradidissem
eos in immunditiam et ignominiam, ut facerent
quae non conveniunt, et sequerentur cogitationes
suas pessimas. Contemplemur haereticos, quomodo
semel desperantes salutem, gulae se tradant
et deliciis, vescantur carnibus, frequenter <note><hi>Al.</hi> frequentes</note>
<pb n="0825B"/>
adeant balneas; musco fragrent; unguentis
variis delibuti quaerant corporum pulchritudinem.
Semel enim futura non sperant, neque credunt in
resurrectionem. Quod cum sermone non pandant,
ostendunt operibus. Si enim crederent, ista non facerent.
Et in hoc loco ubi scriptum est: <hi>si stetissent
in consilio meo,</hi> Aquila, et Symmachus, et Theodotio,
et Septuaginta, ut supra similiter transtulerunt.</p>
<p> <hi>
            <note>(Vers. 23, 24.)</note> Numquid</hi> [Vulg. <hi>Putasne] Deus e
vicino ego sum, dicit Dominus, et non Deus de longe?
Si occultabitur vir in absconditis, et ego non videbo eum?
dicit Dominus. Numquid non coelum et terram ego
impleo? dicit Dominus.</hi> LXX: <hi>Deus appropinquans
ego, dicit Dominus, et non Deus de longe. Si abscondetur
homo in absconditis, et ego non videbo eum? dicit
<pb n="0825C"/>
Dominus; numquid non coelum, et terram ego
impleo? dicit Dominus.</hi> Aquila et Symmachus similiter
interpretati sunt: <hi>Numquid Deus de propinquo,</hi> 
sive <hi>de vicino ego sum, et non Deus de longe?</hi> Septuaginta
vero et Theodotio sensu vertere contrario, ut
dicerent: <hi>Deus appropinquans ego, dicit Dominus,
et non Deus de longe.</hi> Quod scilicet superiores asserant
Deum non tantum vicina, sed et ea quae longe
sunt cognoscere; nec praesentia, sed futura conspicere.
Isti vero ubique Deum aestimant esse praesentem,
nec aliquem esse locum ubi non adsit Deus.
Omnibus enim et praecipue sanctis appropinquat
Deus, quomodo si vestimentum adhaereat cuti.
Peccatores autem longe recedentes ab eo, peribunt.
Hunc sensum et in psalmis legimus: <hi>Quo
<pb n="0825D"/>
ibo a spiritu tuo, et a facie tua quo fugiam? Si ascendero
in</hi> <emph>1004</emph> <hi>coelum, tu illic es: si descendero ad
infernum, tu ades. Si sumpsero pennas meas diluculo,
et habitavero in extremis maris: etenim illuc manus tua
deducet me, et tenebit me dextera tua <note>(Psal. CXVIII, 1
seqq.)</note>
          </hi>. Amos quoque in haec verba consentit, dicens: <hi>Si descenderint usque ad infernum, inde manus mea</hi> 
[Al. <hi>tua] educet eos; et si ascenderint usque ad coelum,
inde detraham eos. Et si absconditi fuerint in vertice
Carmeli, inde scrutans auferam eos. Et si celaverint se
ab oculis meis in profundo maris, ibi mandabo serpenti
<pb n="0826A"/>
et mordebit eos <note>(Amos IX, 2, 3)</note>
          </hi>; rursumque in superiori
psalmo: <hi>Quia tenebrae,</hi> ait, <hi>non obscurabuntur a
te; et nox sicut dies illuminabitur: sicut tenebrae ejus,
ita et lumen ejus <note>(Psal. CXXXVIII, 12)</note>
          </hi>. Quod autem in
Prophetis crebro dicitur, <hi>Haec dicit Dominus,</hi> propterea
semper infertur, ne contemnantur quasi verba
Prophetarum, sed admoneantur jugiter Dei esse
sermones quos loquuntur.</p>
<p> <hi>
            <note>(Vers. 25 seqq.)</note> Audivi quae dixerunt Prophetae,
prophetantes in nomine meo mendacium atque dicentes:
Somniavi</hi> (sive <hi>vidi somnium). Usquequo istud
est in corde</hi> [Al. <hi>in cordibus] Prophetarum vaticinantium
mendacium, et prophetantium seductiones</hi> (sive <hi>voluntates cordis sui)? Qui volunt</hi> 
 (sive <hi>cogitant) facere
ut obliviscatur populus meus nominis mei: propter
<pb n="0826B"/>
somnia eorum, quae narrat unusquisque ad proximum
suum: sicut obliti sunt patres eorum nominis mei propter
Baal</hi> (sive <hi>in Baal</hi> ). Quia superior titulus <hi>contra
Prophetas est,</hi> sive <hi>ad Prophetas,</hi> quos perspicue
pseudoprophetas intelligimus (sunt autem multa genera
prophetandi: quorum unum est somniorum,
quale fuit in Daniele), idcirco et ad eos prophetalis
sermo dirigitur, qui credunt somniis, et omnia quae
cernunt, putant revelationem esse divinam, quae
proprie sanctis et servis Dei aperitur. Quod si legimus
Pharao <note>(Gen. XLI)</note> et Nabuchodonosor <note>(Dan. II)</note> 
impios reges vidisse somnia quae vera fuerint: non
eorum fuit meriti qui viderunt; sed ut per eorum
occasionem sancti viri Joseph, Danielque clarescerent,
et dura corda atque indomabilia tyrannorum
<pb n="0826C"/>
propria conscientia sentirent Domini majestatem.
Sunt hodie quoque somniatores in Ecclesia, et maxime
in nostro grege, qui errores suos Domini jactant
prophetiam, et crebro ingerunt, <hi>somniavi</hi>, <hi>somniavi:</hi> 
 quos corripit Dominus dicens: <hi>Usquequo
istud est in corde prophetantium, vaticinantium mendacium,
et prophetantium seductiones cordis sui?</hi> 
Hoc autem faciunt, ut quomodo antiquus populus,
qui de Aegypto egressus est, <emph>1005</emph> oblitus est nominis
Dei <note><hi>Al.</hi> mei</note>; sic et posteri eorum obliviscantur
mei. Hujuscemodi autem prophetatio non est in
nomine Domini, sed in nomine Baal, quod proprie
idolum Sidoniorum est, sive Babylonium, et vicino
nomine appellatur Bel.</p>
<p> <hi>
            <note>(Vers. 28, 29.)</note> Propheta qui habet somnium, narret
<pb n="0826D"/>
somnium, et qui habet sermonem meum, loquatur sermonem
meum vere. Quid paleis ad triticum? dicit Dominus.
Numquid non verba mea sunt sicut ignis, dicit
Dominus, et quasi malleus</hi> (sive <hi>securis conterens petram</hi> )?
Eorum est exponere somnium qui Dei merentur
habere sermonem, et dicere: <hi>Haec dicit Dominus;</hi> 
quibus locutus est Dominus, in quibus veritas
est, et non mendacium fraudulentum. Quid sibi volunt
haereticorum paleae ad triticum Ecclesiae? de
quo Joannes Baptista plenius loquitur <note>(Matth. III)</note>,
quod purget Dominus aream suam, et ventilabro
<pb n="0827A"/>
paleas ventorum flatibus dispergendas, urendasque
ignibus derelinquat: triticum autem condat in horrea,
ut fiat coelestis panis: et loquatur unusquisque
credentium: <hi>Gustate et videte, quoniam suavis est
Dominus <note>(Psal. XXXIII, 9)</note>
          </hi>. Et pulchre doctrina perversa
paleis comparatur, quae medullam non habent,
nec possunt nutrire credentium populos, sed de inanibus
stipulis conteruntur. Et quia solent haeretici
semper prospera polliceri, et coelorum regna peccatoribus
pandere: ut dicant, parata sunt tibi regna
coelorum, potes imitari majestatem Dei, ut absque
peccato sis; accepisti enim liberi arbitrii potestatem,
et legis scientiam, per quam consequaris quod
volueris: decipiuntque blanditiis miseros, et maxime
mulierculas oneratas peccatis, quae circumferuntur
<pb n="0827B"/>
omni vento doctrinae, semper discentes et
numquam ad scientiam veritatis pervenientes, et omnes
auditores suos adulatione decipiunt <note>(Ephes. IV)</note>;
idcirco Dominus verba sua haereticorum paleis comparans
dicit: <hi>Numquid non verba mea sunt quasi ignis,
dicit Dominus, et quasi malleus conterens petram?</hi> 
Meus enim, inquit, sermo nuntiat futura supplicia,
ut deterreat homines a peccando; et paleis peccatorum
comminatur incendium, ut haereticorum corda
dura et instar silicis indomabilia, sermonis sui malleo
conterantur: auferens cor lapideum, ut ponat
pro eo cor carneum, molle videlicet, et quod possit
Dei suscipere et sentire praecepta. Tale quid et per
Ezechielem Dominus loquitur <note>(Ezech. XIII)</note>, quia
pseudoprophetae blanditiis suis liniant <emph>1006</emph> parietem
<pb n="0827C"/>
absque temperamento, qui postea imbre vehementi
et veritate judicii subruatur. Et pseudoprophetae
consuant cervicalia sub omni cubito manus,
ut faciant peccatores requiescere, et nequaquam
iram Dei lacrymis mitigare. Pro <hi>malleo,</hi> Septuaginta <hi>securim</hi> 
 interpretati sunt, illam videlicet, de qua
Baptista Joannes loquitur: <hi>Jam securis ad radices
arborum posita est <note>(Matth. III, 10)</note>
          </hi>. Haec securis infructuosas
succidit arbores, et hic malleus conterit
durissimos lapides. Unde et Nahum Propheta loquitur: <hi>Furor ejus,</hi> 
 haud dubium quin Dei, <hi>consumet
principatus: et petrae conterentur ab eo (Nahum,
I, 6)</hi>. Hoc contra haereticos. Caeterum de Ecclesiasticis
viris scriptum est, quod malleus et securis non
sint audita in domo Domini <note>(III Reg. VI)</note>.</p>
<p>
          <pb n="0827D"/> <hi>
            <note>(Vers. 30 seqq.)</note> Propterea ecce ego ad Prophetas,
dicit Dominus, qui furantur verba mea unusquisque a
proximo suo</hi> [Al. <hi>ad proximum suum]. Ecce ego ad
Prophetas, dicit Dominus, qui assumunt linguas suas
et aiunt, dicit</hi> (sive <hi>dormitant dormitationem). Ecce
ego ad Prophetas somniantes mendacium, ait Dominus,
qui narrant ea, et seducunt</hi> [Al. <hi>narraverunt et
seduxerunt] populum meum in mendaciis suis et in miraculis</hi> 
(sive <hi>stuporibus atque terroribus suis), cum
ego non misissem eos, nec mandassem eis, qui nihil
profuerunt populo huic, dicit Dominus.</hi> Semper imitatur
mendacium veritatem: et nisi habuerit aliquam
<pb n="0828A"/>
similitudinem recti, decipere non potest innocentes.
Quomodo igitur in priori populo mentiebantur Prophetae
atque dicebant: <hi>Haec dicit Dominus.</hi> Et, <hi>Vidi
Dominum;</hi> et, <hi>Verbum Domini quod factum est</hi> ad illum,
sive illum: sic haeretici assumunt testimonia
Scripturarum de veteri et novo Testamento, et furantur
verba Salvatoris unusquisque a proximo suo,
Prophetis et Apostolis, et Evangelistis: et assumunt
linguas suas, ut cordis venena ore pronuntient, et
dormitant dormitationem, de quibus vere dictum
est: <hi>Dormitaverunt somnum suum, et nihil invenerunt <note>(Psal. LXXVI, 5)</note>
          </hi>.
Sive juxta Hebraicum: <hi>Et
aiunt dicit,</hi> ut subaudiatur <hi>Dominus,</hi> aut certe [ <hi>Al.</hi> 
forte], <hi>sermo divinus.</hi> Comminatur itaque Dominus
<note><hi>Al. addit</hi> nunc</note> seipsum contra hujuscemodi magistros
<pb n="0828B"/>
esse venturum, qui seducunt populum ejus in
mendaciis suis et in stuporibus atque miraculis. Magna
enim et incredibilia et ingentia <note><hi>Al.</hi> insensibilia</note>
repromittunt, ut seducant miseros: <hi>qui nihil
profuerunt populo Dei.</hi> Et illud implent Apostolicum, <hi>docentes quae non oportet turpis lucri gratia:</hi> 
 qui solent
malis prospera, et bonis contraria nuntiare.</p>
<p> <note>(Vers. 33 seqq.)</note> <emph>1007</emph> <hi>Si igitur interrogaverit te
populus iste, vel propheta, aut sacerdos, dicens: quod
est onus Dei</hi> (sive <hi>quae est assumptio Domini)? dices
ad eos: Vos estis onus</hi> (sive <hi>assumptio). Projiciam
quippe</hi> (sive <hi>allidam) vos, dicit Dominus. Et propheta
et sacerdos et populus</hi> [Al. <hi>Prophetam et Sacerdotes et
populum], qui dicit, onus</hi> (sive <hi>assumptio) Domini, visitabo</hi> 
(sive <hi>ulciscar) super virum illum, et super domum
<pb n="0828C"/>
ejus. Haec dicetis unusquisque ad amicum</hi> [Vulg. <hi>proximum] suum, et ad fratrem suum: quid respondit
Dominus, et quid locutus est Dominus? Et onus</hi> 
 (sive <hi>assumptio) Domini ultra non memorabitur, quia onus</hi> 
(sive <hi>assumptio) erit unicuique sermo suus</hi> [Al. <hi>ejus</hi> ].
Verbum Hebraicum MASSA ( ), Aquila <foreign xml:lang="greek">ἅρμα,</foreign> id
est, <hi>onus</hi> et <hi>pondus</hi> interpretatur: Symmachus,
Septuaginta et Theodotio, <hi>assumptionem.</hi> Ubicumque
ergo grave est, quod Dominus comminatur, et plenum
ponderis ac laboris, et importabile, in titulo
quoque <foreign xml:lang="greek">ἅρμα,</foreign> hoc est, <hi>pondus</hi> dicitur. Ubicumque
autem prospera Dominus pollicetur, sive post comminationem
meliora promittit, ibi <hi>Visio</hi> dicitur, vel
certe <hi>verbum Domini:</hi> et perspicuum erat ex ipso titulo
prophetiae ponderis, sive visionis, et Verbi Dei,
<pb n="0828D"/>
qualis vaticinatio sequeretur. Quia igitur Prophetae
solebant populo peccatori tristia nuntiare, et comminari
supplicia, ut eos retraherent ad poenitentiam:
clemens autem et miserator Dominus diu
sententiam differebat, putabat deceptus populus et
pseudoprophetarum fraude seductus, non ventura
quae Dominus minabatur, et rem se veram, in ludum
et jocum verterant; prophetantibusque Prophetis
quasi irridentes, dicebant: Rursum hic videt pondus
et onus Domini. Atque ita fiebat, ut nequaquam ultra <hi>Visio,</hi> 
 sed per jocum atque derisum, <hi>onus</hi> et <hi>pondus</hi> 
appellaretur. Praecepit ergo Dominus, ut sive
<pb n="0829A"/>
populus, sive propheta, sive sacerdos interrogaverint
Jeremiam, quid sit pondus <note><hi>Al.</hi> onus</note> vel quae
assumptio Domini, respondeat eis et dicat: <hi>Vos estis
onus, et vos assumptio.</hi> Assumam enim vos et projiciam,
allidamque et interire faciam. Si quis autem
deinceps, vel prophetarum, vel sacerdotum, vel populi,
ausus fuerit onus et pondus Domini nominare: <hi>Visitabo,</hi> 
 inquit, <hi>super virum illum, et super domum
illius;</hi> et eum delebo in perpetuum. Dicat itaque
unusquisque proximo et amico suo, nequaquam quod
est <emph>1008</emph> onus Domini? sed quid respondit Dominus?
et quid locutus est Dominus? Veteris obliviscimini:
onus, et pondus, sive assumptio in ore vestro
ultra non resonet: quia singulis hominibus sermo
suus et opus suum in onus pondusque reputabitur,
<pb n="0829B"/>
secundum illud quod scriptum est: <hi>Ex ore tuo
justificaberis, et ex ore tuo condemnaberis <note>(Matth. XV)</note>
          </hi>.</p>
<p> <hi>
            <note>(Vers. 37 seqq.)</note> Et pervertitis</hi> [Al. <hi>pervertisti] verba
Dei viventis: Domini exercituum, Dei nostri. Haec
dices</hi> <note>(sive <hi>dicetis</hi> [Al. dicitis])</note><hi> ad Prophetam: Quid
respondit</hi> [Al. <hi>respondebit] tibi Dominus, et quid locutus
est Dominus? Si autem onus Domini dixeritis.</hi> 
 Hucusque in LXX non habetur, et sequitur: <hi>Propter
hoc haec dicit Dominus: Quia dixistis sermonem
istum, onus</hi> (sive <hi>assumptio) Domini, et misi ad vos,
dicens: nolite dicere, onus</hi> (sive <hi>assumptionem) Domini:
propterea ecce ego tollam</hi> (sive <hi>assumam) vos portans,
et projiciam</hi> [Vulg. <hi>relinquam] vos et civitatem,
quam dedi vobis et patribus vestris, a facie mea, et dabo
vos in opprobrium sempiternum, et ignominiam aeternam,
<pb n="0829C"/>
quae numquam oblivione delebitur.</hi> Praecepit Dominus,
ut nequaquam oneris, et ponderis, et assumptionis
sermo diceretur in populo; sed responsionis
<pb n="0830A"/>
et verbi Dei: quod quia populus implere contempserat,
ipsum verbum interpretatur super eis, et
dicit: Quoniam dixistis quod nolui, et hoc cum saepe
Prophetas mitterem, et juberem ne diceretis: propterea
sermonem vestrum assumptionis, oneris et ponderis
in vobis opere complebo. Assumam quippe vos
et tollam atque portabo, et allidam, ac de sublimibus
in terram corruere faciam. Non solum autem vos, sed
et urbem vestram, quam dedi patribus vestris. <hi>Et
dabo,</hi> inquit, <hi>vos in opprobrium, et ignominiam sempiternam,
quae numquam oblivione delebitur.</hi> Hoc autem et
tempore Babyloniae captivitatis factum esse novimus;
sed plenius atque perfectius post Salvatoris passionem
resurrectionemque completur, quando locutus
est Dominus: <hi>Relinquetur vobis domus vestra deserta</hi> 
<pb n="0830B"/> <note>(Luc. XIII, 35)</note>:
et usque ad finem ejus sententia permanebit.
Dicamus et aliter dumtaxat juxta Septuaginta: <foreign xml:lang="greek">λῆμμα</foreign>
 non solum <hi>assumptionem,</hi> sed et <hi>donum,
munus</hi> que significat. Quia igitur sibi populus semper
prospera promittebat, dicit, eos nequaquam ultra
hoc debere dicere. Indignos enim esse eos donis
Dei atque muneribus, quin potius abjiciendos <emph>1009</emph> 
et a Dei auxilio penitus relinquendos. Ex verbis autem
et interpretatione nominum saepe res ostenduntur,
ut Abraham, Sarae, et Petri, et filiorum Zebedaei
vocabula commutata significant rerum mutationem:
et in hoc eodem propheta <hi>(Supra XX)</hi>, <hi>Phasur</hi> 
[Al. <hi>Phasor</hi> et <hi>Phascor</hi> ] dicitur <hi>pavor,</hi> sive <hi>translatio,</hi> 
et <hi>colonus,</hi> sive <hi>peregrinus.</hi> Notandum quod verba, <hi>Dei viventis, Domini exercituum, Dei nostri,</hi> 
 Latini et
<pb n="0830C"/>
Graeci codices non habent; et Hebraei in suis voluminibus
contra se legant, quod proprie mysterium
significat Trinitatis.</p>
</div1>

<div1>
        <head> <hi>LIBER QUINTUS.</hi> </head>

<pb n="0829"/>
<p>
          <pb n="0829C"/> <emph>1009-1010</emph> Quintus 
Commentariorum in Jeremiam
<pb n="0829D"/>
liber, a duobus, frater Eusebi, calathis habebit
exordium, quorum alter rectae fidei dulcedinem,
alter haereticorum perfidiae amaritudinem demonstrabit.
Quamvis Ananias filius Azur repugnet Jeremiae,
et Semeias Nehelamites Prophetam mitti cupiat
in carcerem, et Sophonias sacerdos in Pseudoprophetarum 
verba conjuret <note>(Jerem. XXVIII, XXIX)</note>:
tamen veritas claudi et ligari potest, vinci non potest,
quae et suorum paucitate contenta est, et multitudine
hostium non terretur. Erige itaque cum
Moyse ad coelum manus, et antiquum serpentem in
eremo suspende, statimque et Amalec delebitur, et venenati
<pb n="0830C"/>
morsus non praevalebunt, securusque populus
<pb n="0830D"/>
Domini cum Jesu Jordanis fluenta transibit, et post
vastam solitudinem, comedet panem, qui in Bethleem
nostro natus est viculo <note>(Exod. XVII, Num. XXI)</note>.</p>
<p> <hi>
            <note>(Cap. XXIV.--Vers. 1 seqq.)</note> Ostendit mihi Dominus,
et ecce duo calathi</hi> (sive <hi>cophini) pleni ficis,
positi ante Templum Domini: postquam transtulit Nabuchodonosor
rex Babylonis Jechoniam filium Joacim
regem Juda et principes ejus, et fabrum, et inclusorem
de Jerusalem, et adduxit eos in Babylonem. Calathus
unus ficus bonas habebat nimis, ut solent ficus esse
primi temporis: et calathus unus ficus habebat malas
nimis, quae comedi non poterant, eo quod essent malae.
<pb n="0831A"/>
Et dixit Dominus ad me: Quid tu vides, Jeremia? Et
dixi: ficus bonas, bonas valde; et malas, malas valde,
quae comedi non possunt, eo quod malae sint. Et factum
est verbum Domini ad me, dicens: Haec dicit Dominus
Deus Israel: Sicut ficus hae bonae, sic cognoscam transmigrationem
Juda, quam emisi de loco isto in terram Chaldaeorum,
in bonum. Et ponam oculos meos super eos 
 in bonum, et reducam eos in terram hanc, et aedificabo
eos, et non destruam: et plantabo eos, et non evellam.
Et dabo eis cor ut sciant me, quia ego sum Dominus; et
erunt mihi in populum, et ego ero eis in Deum: quia revertentur
ad me in toto corde suo. Et sicut ficus pessimae,
quae comedi non possunt, eo quod sint malae: haec dicit
Dominus, sic dabo</hi> [Al. <hi>clamabo</hi> ] (sive <hi>tradam) Sedeciam
regem Juda et principes ejus, et reliquos de Jerusalem,
<pb n="0831B"/>
qui remanserunt in urbe hac, et qui habitant in terra
Aegypti. Et dabo eos in vexationem, afflictionemque</hi> 
(sive <hi>dispersionem) omnibus regnis terrae in opprobrium,
et in parabolam, et in proverbium, et in maledictionem
in universis locis, ad quae ejeci eos. Et mittam in eos
gladium, et famem, et pestem, donec consumantur de
terra quam dedi eis et patribus eorum.</hi> Duos cophinos,
sive calathos bonorum et malorum [ <hi>Al.</hi> bonarum et
malarum] ficorum, quidam interpretantur in Lege,
et in Evangelio; Synagoga, et Ecclesia; et Judaeorum
populo, et Christianorum; gehenna, et regno
coelorum, quorum alterum ad supplicium pertinet
peccatorum, alterum ad Sanctorum <emph>1011</emph> habitaculum.
Sed nos scientes juxta Apostolum Paulum <note>(Rom. VII)</note> 
 legem bonam et sanctam, et mandatum
<pb n="0831C"/>
bonum et sanctum, et unum esse utriusque Testamenti
Deum, vel ad eos magis referamus, qui in
adventu Domini Salvatoris crediderunt, et non crediderunt:
ut qui a Scribis et sacerdotibus concitati
clamaverunt, dicentes: <hi>Crucifige, crucifige talem <note>(Luc. XXIII, 21)</note>
          </hi>,
sint calathus ficorum malorum; qui
vero post ascensionem ejus de populo crediderunt,
ad bonas ficus, et ad calathum cophinumque optimum
referantur. Simplicem autem et veram sequamur
historiam, quod bonorum ficorum calathum dixerit
Jechoniam, qui se Jeremiae consilio, et imperio
Dei, tradiderat regi Babylonio: cui et prospera Dominus
pollicetur: Malarum autem Sedeciam, qui
contradicens sententiae Dei captus sit, caecatusque
oculis ductus est in Babylonem, ibique mortuus
<pb n="0831D"/>
est <note>(IV Reg. XXV)</note>. In tantum autem Deus posuit
oculos suos in bonum his qui imperio ejus acquieverunt <note>(Infra. XLII)</note>,
et reduxit illos in terram suam,
et aedificavit et non destruxit, et plantavit et non
evulsit, deditque eis cor ut scirent eum, quod ipse
esset Dominus, et fierent illi in populum, et ipse eis
esset in Deum: ut etiam in captivitate posuerit oculos
suos super illos, et exercere terram, aedificare domos,
plantare pomaria <note><hi>Al.</hi> pomeria</note> in Babylonia
regione permiserit: Daniel signorum miraculis, de
captivo subito princeps factus sit <note>(Dan. V)</note>, et tres
pueri gloriose de fornacis incendio liberati sint
<pb n="0832A"/> <note>(Dan. III)</note>:
et expletis annis septuaginta sub Zorobabel
et Jesu sacerdote magno et Ezra ac Neemia, plurima
pars reversa sit Jerusalem: quorum numerus
in ejusdem Ezrae volumine continetur <note>(I Esdrae II)</note>.
Notandum quoque <note><hi>Al.</hi> quippe</note> quod haec Visio Sedeciae
temporibus facta sit ad Prophetam, postquam
Jechonias ductus est in transmigrationem: Non enim
dixit captivitatem, quia se ultro tradiderat. Fabros
autem et inclusores, vel legis interpretes atque doctores
debemus accipere, vel artifices inclusoresque
<note><hi>Al.</hi> clusoresque</note> auri atque gemmarum, quae ars
apud Barbaras nationes pretiosissima est. Pro inclusoribus
Septuaginta <hi>vinctos</hi> interpretati sunt, ut
captivitatis significarent malum; et de suo addidere, <hi>divites,</hi> 
 quod in Hebraico non habetur. Comparat autem
<pb n="0832B"/>
calathum qui bonas ficus habebat et bonas nimis,
ficis primi temporis, quae Graece appellantur <foreign xml:lang="greek">πρώϊμα,</foreign>
Abrahae videlicet, Isaac, et Jacob, et Moysi, et
Aaron, et Job, et caeteris sanctis viris, de quibus unus
de duodecim <emph>1012</emph> loquitur Prophetarum: <hi>Sicut
uvam in deserto inveni Israel, et sicut ficus in ficulnea
inveni patres eorum <note>(Ose. IX, 10)</note>
          </hi>. Unde et nos appellamur
filii Abraham. Et econtrario dicitur ad Judaeos: <hi>Si pater vester esset Abraham, faceretis opera
ejus 
 <note>(Joan. VIII, 39)</note>
          </hi>. Hi autem calathi, qui bonas habebant
et malas ficus, non erant foris et extra Ecclesiam,
sed ante templum Domini, eo quod cuncta illius
scientiae pateant: nec tantam habent amaritudinem
hae ficus quae foris sunt, quantam illae quae post
confessionem fidei praevaricatione mutatae sunt. Nec
<pb n="0832C"/>
tantam suavitatem bonae ficus, quae non sunt in conpectu
templi Dei: quales fuerunt mundi philosophi,
qui naturali bono et intelligentia Creatoris, non tam
visi sunt sequi, quam laudare virtutes: quantam habent
suavitatem ficus, quae sunt in templo Dei, quarum
fuerunt Prophetae et Apostoli, de quibus una ficus
loquebatur: <hi>Lac vobis dedi, non solidum cibum <note>(I Cor. III, 2)</note>
          </hi>.
Et: <hi>Filioli mei, quos iterum parturio
donec Christus formetur in vobis <note>(Galat. IV, 19)</note>
          </hi>. Unde
dicitur, quod in conspectu templi Dei, ficus bonae
fuerint bonae valde; et ficus malae, fuerint malae
valde. Ac ne putemur nostrum sensum ponere, ipsa
Scriptura se pandit. <hi>Sicut,</hi> inquit, <hi>ficus hae bonae:
sic cognoscam transmigrationem Juda, quam emisi de
loco isto in terram Chaldaeorum in bonum:</hi> Jechoniam
<pb n="0832D"/>
et principes, qui cum eo capti sunt, significans.
Et econtrario de calatho, qui malas habebat ficus; <hi>et
sicut ficus,</hi> ait, <hi>pessimae</hi> [Al. <hi>pessimas] quae comedi non
possunt, eo quod sint malae: sic dabo Sedeciam regem
Juda et principes ejus, et eos qui in Aegyptum transfugerunt,
et qui remanserunt in urbe hac in vexationem afflictionemque
omnibus regnis terrae (Infra XLII)</hi>, quando
in Aegypto quoque capti sunt, et Nabuchodonosor
posuit in Taphnis solium suum, misitque super
eos Dominus gladium, famem, et pestem, donec
consumerentur de terra quam dedit patribus eorum.
Quod autem dixit de ficis bonis: <hi>Dabo eis
<pb n="0833A"/>
cor ut sciant me, quia ego sum Dominus,</hi> illi simile
est Apostolico: <hi>Deus est qui operatur in vobis et velle,
et perficere <note>(Philipp. II, 13)</note>
          </hi>: quod non solum opera,
sed et voluntas nostra Dei nitatur auxilio. Delirat
in hoc loco allegoricus semper interpres, et vim cupiens
historicae facere veritati, de coelesti Jerusalem
captos refert, atque translatos in terram Chaldaeorum:
rursumque ad locum pristinum reversuros, ut
Jeremiam et caeteros sanctos prophetas; alios vero
qui peccatores fuerint, in terra hac et in valle lacrymarum
esse morituros. Totam visionis hujus simul
posui <foreign xml:lang="greek">περικοπὴν,</foreign> <emph>1013</emph> ne sensum in expositione
dividerem.</p>
<p> <hi>
            <note>(Cap. XXV.--Vers. 1.)</note> Verbum quod factum est ad
Jeremiam de omni populo Juda</hi> (sive <hi>super omnem
<pb n="0833B"/>
populum Juda) in anno quarto Joacim filii Josiae regis
Juda.</hi> Haec priora sunt praeterita visione: illa
enim sub Sedecia facta est, postquam Jechonias
translatus est Babylonem; haec autem sub Joacim
filio Josiae, et patre Jechoniae. Non enim curae erat
(ut ante jam dixi) Prophetis <note><hi>Al.</hi> prophetiae</note> tempora
conservare, quae historiae leges desiderant; sed
scribere utcumque audientibus atque lecturis utile
noverant. Unde et in Psalterio male quidam juxta
textum historiae psalmorum requirunt ordinem,
quod in lyrico carmine non observatur.</p>
<p> <hi>
            <note>(Vers. 2.)</note> Ipse est annus primus Nabuchodonosor
regis Babylonis</hi> <note>(quod in LXX non habetur. Et sequitur)</note>: <hi>Quod locutus est Jeremias Propheta ad omnem
populum Juda, et ad universos habitatores Jerusalem
<pb n="0833C"/>
dicens.</hi> 
 Quarto anno regis Joacim, filii Josiae patris
Jechoniae, Nabuchodonosor in Babylone suscepit imperium,
atque ita factum est, ut annus qui primus
erat Nabuchodosonor in Babylone, quartus esset in
Jerusalem regis Joacim. Denique octavo anno regni
sui, Jechoniam cum matre et principibus duxit in
captivitatem, qui tribus tantum post interfectionem
patris Joacim regnarat mensibus. Interfectus est
autem Joacim undecimo anno regni sui in Jerusalem <note>(IV Reg. XXIV)</note>.</p>
<p> <hi>
            <note>(Vers. 3.)</note> A tertio decimo anno Josiae filii Ammon
regis Juda usque ad diem hanc, iste est tertius et vicesimus
annus, factum est verbum Domini ad me, et locutus
sum ad vos de nocte consurgens et loquens, et
non audistis.</hi> Tertio decimo anno regis <note><hi>Al.</hi> regni</note>
<pb n="0833D"/>
Josiae qui regnavit in Jerusalem annis triginta et
uno, Jeremias prophetare exorsus est, et prophetavit
sub eo annis decem et novem, cui successit in
regnum filius ejus Joachaz: quo statim ducto in captivitatem
a Nechao rege Aegyptiorum, regnum obtinuit
Joacim frater ejus <note>(IV Reg. XXIII)</note>. In cujus
regni quarto anno, iste ad Jeremiam fit <note><hi>Al.</hi> fuit</note>
sermo Domini, ac per hoc vigesimus tertius annus
erat Jeremiae prophetae, ex quo loqui ad populum
coepit; et numquam praedicare cessavit, sed singulis
<pb n="0834A"/>
diebus diluculo et de nocte consurgens, loquebatur
ad populum. <hi>Et non,</hi> inquit, <hi>audistis.</hi> Sin autem, ut
novi ex veteribus <emph>1014</emph> haeretici volunt, lex semel
in adjutorium data est, et constituta praecepta quae
nostri arbitrii voluntate vel facimus, vel non facimus;
quomodo Propheta se semper ingerit, et quotidie
replicat mandata Dei, quae utique semel accepta,
suffecerant eis quibus data fuerant; nisi ut
hoc ostendat, Dei nos semper indigere auxilio; et
numquam posse sufficere, quod semel datum est,
nisi quotidie Domini admonitione renovetur?</p>
<p> <hi>Et misit Dominus ad vos omnes servos suos Prophetas,
consurgens diluculo, mittensque: et non audistis.</hi> Non per unum Prophetam, sed per omnes populum
suum Deus semper admonuit, et quasi ipse in vigiliis,
<pb n="0834B"/>
atque excubiis constitutus surrexit diluculo, ut
suum populum commoneret. <hi>Et non,</hi> inquit, <hi>audistis;</hi> 
ut quanto crebrior admonitio, tanto contemnentium
fuerint peccata majora?</p>
<p> <hi>
            <note>(Vers. 4, 5.)</note> Neque inclinastis aures vestras, ut audiretis,
cum dicerem</hi> [Vulg. <hi>diceret]: Revertimini ad
me unusquisque a via sua mala, et a pessimis cogitationibus
vestris: et habitabitis in terra, quam dedit Dominus
vobis et patribus vestris a saeculo usque in saeculum.</hi> 
Tanta fuit duritia populi, ut ne habitum quidem
audientis assumeret, et inclinaret aurem suam, praecipue
Domino commonente, ut reverteretur unusquisque
a via sua mala et a pessimis cogitationibus
suis. Et, o infinita clementia, non supplicium inferre
pro scelere, sed ad poenitentiam provocare, tam malorum
<pb n="0834C"/>
operum, quae significat via mala, quam pessimarum
cogitationum, quae et ipse absque opere reputentur
in peccatum. Et promittit praemium, si
fecerint quod praeceptum est, ut habitent in terra,
quae data sit patribus, et propter filiorum vitia sublata.
Quodque ait: <hi>A saeculo et usque in saeculum,</hi> 
sive, <hi>ab aeterno et usque in aeternum,</hi> ostendit Dei dona
perpetua, si digni exstiterint hi quibus data
sunt.</p>
<p> <hi>
            <note>(Vers. 6, 7.)</note> Et nolite ire post deos alienos, ut
serviatis eis, adoretisque eos; neque me ad iracundiam
provocetis in operibus manuum vestrarum, et non affligam
vos. Et non audistis me, dicit Dominus, ut me ad
iracundiam provocaretis in operibus manuum vestrarum
in malum vestrum.</hi> Et haec, inquit, monebam cum
<pb n="0834D"/>
superioribus, ne diis alienis serviretis, et adoraretis
eos, et ne ista faciendo me provocaretis ad iracundiam
propter opera manuum vestrarum, ut facerem
quod nolebam, et affligerem <emph>1015</emph> vos, et non audistis
me. Quodque sequitur, <hi>Dicit Dominus, ut me
ad iracundiam provocaretis in operibus manuum vestrarum
in malum vestrum,</hi> in Septuaginta non habetur.</p>
<p> <hi>
            <note>(Vers. 8.)</note> Propterea haec dicit Dominus exercituum:
pro eo quod non audistis verba mea, ecce ego
<pb n="0835A"/>
mittam et assumam universas cognationes Aquilonis,
ait Dominus; et Nabuchodonosor regem Babylonis
servum meum.</hi> Quia me ad iracundiam provocastis,
et fecistis malum in interitum vestrum, et provocantem
ad poenitentiam, superbo calcastis pede, mittam,
inquit, ad universas cognationes, sive nationes Aquilonis,
et adducam principem earum Nabuchodonosor
regem Babylonis servum meum. Mittit autem Dominus
vel Angelos, ut concitent gentes, vel certe
hujusmodi movet cognationes, ut faciant Domini voluntatem.
Quodque vocat servum suum Nabuchodonosor,
non sic servus vocatur ut Prophetae et omnes
sancti, qui vere serviunt Domino; sed quo in eversione
Jerusalem, Domini serviat voluntati: secundum
quod et Apostolus loquitur: <hi>Quos tradidi Satanae,
<pb n="0835B"/>
ut discant non blasphemare <note>(I Tim. I, 20)</note>
          </hi>. In
Aquilonis autem parte esse Chaldaeos, juxta situm
Jerusalem nulli dubium est.</p>
<p> <hi>
            <note>(Vers. 9.)</note> Et adducam eos super terram istam, et
super habitatores ejus, et super nationes omnes quae
in circuitu illius sunt; et interficiam eos, et ponam eos
in stuporem, et in sibilum, et in solitudines sempiternas.</hi> 
Ista sunt praemia contemptorum, et Dei verba audire
nolentium. Quidquid igitur mali super nos adducitur,
nostra peccata fecerunt. Omnesque gentes ut tunc
adductae sunt contra Jerusalem: sic hodie adducuntur
contra Ecclesiam negligentem, ut interficiat eos,
et ponat in stuporem, et in sibilum, et in solitudines
sempiternas, ut in exemplo sint omnium atque miraculo.
Sibilus autem miraculi et stuporis indicium
<pb n="0835C"/>
est; et solitudo sempiterna in his deprehenditur, qui
praesidem non habent Deum.</p>
<p> <hi>
            <note>(Vers. 10.)</note> Perdamque ex eis vocem gaudii, et vocem
laetitiae; vocem sponsi, et vocem sponsae; vocem
molae, et lumen lucernae. Et erit universa terra ejus</hi> 
[Vulg. <hi>haec] in solitudinem et in stuporem.</hi> Hoc in conciliabulo
malignantium et hodie comprobatur; ut
magistri eorum non doceant verbum Dei, sed instar
colubri sibilent. Peritque in eis vox gaudii, voxque
laetitiae, ut numquam audiant illud Apostoli: <hi>Gaudete,
iterum dico gaudete <note>(Philipp. IV, 4)</note>
          </hi>. Vox quoque
sponsae, Ecclesiasticae fidei; et vox sponsi, Domini
Salvatoris: <hi>Qui enim habet sponsam, sponsus
est <note>(Joan. III, 29)</note>
          </hi>. <emph>1016</emph> Vox molae, ut non conterantur
in ea frumenta, et populis vescenda tribuantur:
<pb n="0835D"/>
et lumen lucernae, doctrina videlicet et scientia
<note><hi>Al.</hi> doctrinam <hi>et</hi> scientiam</note> Prophetarum. Denique
et de Joanne Baptista dicitur: <hi>Ille erat lucerna
lucens <note>(Joan. V, 35)</note>
          </hi>. Et alius Propheta: <hi>Lucerna,</hi> 
inquit, <hi>pedibus meis verbum tuum, Domine, et lux semitis
meis <note>(Psal. CXVIII, 105)</note>
          </hi>. Universa, inquit, terra
haereticorum erit in solitudinem, et in stuporem,
cum novissimum ejus insipiens fuerit demonstratum.</p>
<p> <hi>
            <note>(Vers. 11 seqq.)</note> Et servient omnes gentes istae regi
Babylonis septuaginta annis. Cumque impleti fuerint
<pb n="0836A"/>
anni septuaginta, visitabo super regem Babylonis, et
super gentem illam, dicit Dominus, iniquitates eorum,
et super terram Chaldaeorum, et ponam illam in solitudines
sempiternas. Et adducam super terram illam
omnia verba mea quae locutus sum contra eam:
omne quod scriptum est in libro isto, quaecumque prophetavit
Jeremias adversum omnes gentes.</hi> Sicut Jerusalem
post septuaginta annos recipit <note><hi>Al.</hi> recepit</note>
pristinos habitatores, et expletis suppliciis, quia
obedivit sententiae Dei, felicitate pristina perfruitur;
sic rex Babylonis qui elatus est in superbiam, et
suarum arbitratus est virium, quod regnavit in gentibus,
et non Domini voluntatis, Medis Persisque venientibus
destruetur. Denique usque hodie urbis
Babylonis reliquiae tantum manent. Et posuit illam
<pb n="0836B"/>
Dominus in solitudinem sempiternam, et implevit
omnia verba, quae in istius ipsius Prophetae volumine
continentur. Nam in consequentibus, quae mala
passura sit Babylon, Jeremiae sermo describit.</p>
<p> <hi>
            <note>(Vers. 14.)</note> Quia servierunt eis cum essent gentes
multae, et reges magni; et reddam eis secundum opera
eorum, et secundum facta manuum suarum.</hi> Hoc in
Septuaginta non habetur. Significat autem quod
non solum contra Babylonem prophetaverit Jeremias,
sed contra caeteras gentes, quae in Babylonio
fuerant exercitu, et contra Domini populum dimicarunt.
Denique in sequentibus dicitur contra Aegyptum,
et Philisthiim, et Moab, et Ammon, et Idumaeam,
et Damascum, et Cedar, et regna Asor, et
Elam, et ad extremum contra Babylonem terramque
<pb n="0836C"/>
Chaldaeam.</p>
<p> <hi>
            <note>(Vers. 15 seqq.)</note> Quia sic ait Dominus Deus
Israel ad me</hi> [Vulg. addit <hi>exercituum,</hi> et silet <hi>ad
me]: sume calicem vini furoris</hi> (sive <hi>meri) hujus
de manu mea, et propinabis de illo cunctis gentibus,
ad quas ego mittam te, et bibent, et inebriabuntur</hi> 
[Vulg. <hi>turbabuntur</hi> ] (sive <hi>voment); et insanient
a facie gladii, quem ego mittam inter eos. Et
accepi calicem de manu Domini, et propinavi cunctis gentibus
ad quas misit me Dominus.</hi> Propinatio calicis, et <emph>1017</emph> 
 calicis meri, sive non mixti <note><hi>Al.</hi> commixti</note>,
quae Graece dicitur <foreign xml:lang="greek">ἀκράτου,</foreign> Dominici furoris indicium
est, ut omnes gentes, quae contra Dei populum
militarunt, bibant de calice furoris Domini, de
quo scribit Isaias contra Jerusalem: <hi>Scyphum furoris,
<pb n="0836D"/>
calicem ruinae ebibisti et evacuasti, propterea consurge <note>(Isa. LI, 17)</note>
          </hi>.
Iste autem calix idcirco bibitur a
cunctis gentibus, ut vomant et insaniant. Quod quidam
pravus interpres in bonam partem accipit: ut
instar catharticae potionis quidquid cholerae et pituitae
et noxii humoris in pectore est, foras exire
compellat, et restituat pristinam sanitatem. Pro
Jeremia quoque Salvatorem accipit, quod ipse
cunctis gentibus propinarit ad quas et missus sit,
ut abjecta idololatria, Dei se cultui dedicarent.
Quod contrarium esse Scripturae sanctae, monstrabunt
<pb n="0837A"/>
sequentia. Non enim pro remedio, ut ille
vult, sed pro poena meraco calice propinantur.</p>
<p> <hi>
            <note>(Vers. 18.)</note> Jerusalem et civitatibus Juda, et regibus
ejus, et principibus ejus, ut darem eos in solitudinem,
et in stuporem, et in sibilum, et in maledictionem,
sicut est dies ista.</hi> Putabam, inquit, quod solis gentibus
propinarem, et ideo me huic ministerio laetus
obtuleram; sed inter caeteras gentes, immo ante
caeteras, propinavi Jerusalem et civitatibus Juda,
et regibus ejus, et principibus, ut darem eos in stuporem,
et in solitudinem, et in sibilum, et in maledictionem,
sicut et praesenti probatur exemplo.
Unde dicit et supra: <hi>Seduxisti me, Domine, et seductus
sum: invaluisti et potuisti (Supra XX, 7)</hi>.</p>
<p> <hi>
            <note>(Vers. 19.)</note> Pharaoni regi Aegypti et servis ejus, et
<pb n="0837B"/>
principibus ejus, et omni populo ejus, et universis generaliter.</hi> 
Post Jerusalem bibit Pharao rex Aegypti
et socii ejus: biberunt principes et universus populus,
cunctusque, qui non quidem est Aegyptius,
sed in ejus regionibus commoratur: quos Septuaginta
vertere <foreign xml:lang="greek">συμμίκτους,</foreign> id est, <hi>mixtitios,</hi> vulgus
non Aegyptiae regionis, sed peregrinum et adventitium.</p>
<p> <hi>Et cunctis regibus terrae Ausitidis.</hi> Quae Hebraice
appellatur US ( ), de qua et Job fuisse narrat
historia: <hi>Homo quidam erat in regione Ausitidi, nomine
Job <note>(Job. I)</note>
          </hi>. Et tamen sciendum hunc versiculum
in LXX non haberi, Theodotionemque pro <hi>Us,</hi> 
 interpretatum esse <hi>insulam.</hi> </p>
<p> <hi>
            <note>(Vers. 20.)</note> Et cunctis regibus terrae Philisthiim et
<pb n="0837C"/>
Ascalonis, Gazae, Accaronis, et reliquiis Azoti.</hi> <emph>1018</emph> 
Generaliter posuit Philisthiim, hoc est, terram Palaestinorum,
et specialiter urbes eorum Ascalonem,
Gazam, Accaron, Azotum; solam tacuit Geth, quae
continetur in reliquiis. Hoc est enim quod scriptum
est: <hi>Et reliquiis Azoti:</hi> vicina enim atque confinis
est Azoto, quae Hebraice dicitur ESDOD ( ),
regio urbis Geth. Palaestinos autem a Babyloniis
captos atque vastatos, scribit Isaias.</p>
<p> <hi>
            <note>(Vers. 21.)</note> Idumaeae, et Moab, et filiis Ammon, et
cunctis regibus Tyri, et universis regibus Sidonis.</hi> 
Idumaea in qua sunt montes Seir, et quae Hebraice
appellatur EDOM ( ): Moab, et Ammon, ipsi sunt
filii Lot, proximi maris Mortui. Tyrus et Sidon in
Phoenicis littore principes civitates, quae et ipsae
<pb n="0837D"/>
Babylonio veniente superatae sunt, quarum Carthago
colonia. Unde et Poeni sermone corrupto
quasi Phoeni appellantur: quorum lingua Hebraeae
linguae magna ex parte confinis est.</p>
<p> <hi>
            <note>(Vers. 22.)</note> Et regibus insularum, quae sunt transmare.</hi> 
Trans <note><hi>Al.</hi> transit</note> Cyprum, et Rhodum, et
insulas, quae appellantur <foreign xml:lang="greek">Κυκλάδες.</foreign> Et hae enim a
Babyloniis occupatae sunt.</p>
<p> <hi>
            <note>(Vers. 23.)</note> Et Dedan, et Theman, et Buz, et universis
qui attonsi sunt in comam.</hi> Hae gentes in solitudine
sunt, vicinae et mixtae regionibus Ismaelitarum,
<pb n="0838A"/>
quos nunc Saracenos vocant, et de quibus
dicitur: <hi>qui attonsi sunt in comam.</hi> </p>
<p> <hi>
            <note>(Vers. 24.)</note> Et cunctis regibus Arabiae: et cunctis
regibus Occidentis, qui habitant in deserto.</hi> Hoc in LXX
non habetur. Post <note><hi>Al.</hi> Propter</note> Dedan igitur, et
Theman, et Buz, et Ismaelitas, regionum ordinem
sequitur.</p>
<p> <hi>Et cunctis regibus Zamri.</hi> Hoc quoque in LXX non
habetur.</p>
<p> <hi>
            <note>(Vers. 25.)</note> Et cunctis regibus Elam, cunctisque regibus
Medorum.</hi> Ex eo quod Zamri sequitur Elam
regesque Medorum, arbitramur et Zamri regionem
esse Persidis, nisi forte ex eo quod praecessit Arabia,
et hi reges solitudinis accipiendi sunt. Elam
autem regio Persidis trans Babylonem, unde et Elamitae.
<pb n="0838B"/>
Medi quoque, atque Persae, a quibus capta et
destructa est Babylon. Et ipsi enim meracum calicem,
Alexandro rege Macedonum propinante potarunt.</p>
<p> <hi>Et cunctis regibus Aquilonis</hi> [Al. <hi>Babylonis] de
prope et de longe.</hi> Quia Persidis et Babylonis, Elam
atque Medorum enumeraverat regiones: nunc generaliter
ponit omnes reges Aquilonis, qui prope sunt,
et <emph>1019</emph> qui longe. Pro Aquilone, qui Hebraice
dicitur SAPHON ( ), LXX vertere <foreign xml:lang="greek">ἀφηλιώτην,</foreign>
quem nos <hi>Subsolanum</hi> possumus dicere.</p>
<p> <hi>
            <note>(Vers. 26.)</note> Unicuique contra fratrem suum, et omnibus
regnis terrae qaae super faciem ejus sunt</hi>. Ne
cunctas Orientalis provinciae regiones enumerare
per partes longum fieret, generaliter posuit omnia
<pb n="0838C"/>
regna terrae, quae memorantur in terra. Quod autem
dixit contra fratrem suum, subauditur, <hi>dedi meracam
potionem,</hi> ut omnes furerent, vomerent, insanirent,
et mutuis inter se praeliis dimicarent. Quodque
intulit:</p>
<p> <hi>Et rex Sesach bibet post eos:</hi> et in LXX non
habetur, hunc habet sensum: Omnes, inquit, in
circuitu nationes Babylonio imperio subjacebunt,
et cuncta suae subjiciet potestati, ita ut universae,
quas praeteritus sermo narravit gentes, ipsi serviant
et bibant de calice ejus. Unde et in visione
contra Babylonem scribitur: <hi>Calix aureus Babylon,
inebrians omnem terram (Infra LI, 7)</hi>. Novissimus
autem rex Babylonis bibet hanc potionem, propinante
sibi ascensore bigae, cameli, et asini, Cyro
<pb n="0838D"/>
rege Medorum, atque Persarum. Quomodo autem Babylon,
quae Hebraice dicitur BABEL ( ), intelligatur
SESACH ( ), non magnopere laborabit, qui Hebraeae
linguae parvam saltem habuerit scientiam. Sicut
apud nos Graecum alphabetum usque ad novissimam
litteram per ordinem legitur, hoc est, <hi>Alpha,
Betha,</hi> et caetera usque ad <foreign xml:lang="greek">ω</foreign>: rursumque propter memoriam
parvulorum solemus lectionis ordinem invertere,
et primis extrema miscere, ut dicamus <hi>Alpha,
O, Betha, Psi:</hi> sic et apud Hebraeos primum est
ALEPH  , secundum BETH  , tertium GHIMEL  , usque ad
<pb n="0839A"/>
vigesimam secundam, et extremam litteram THAU  ,
cui penultima est SIN  . Legimus itaque ALEPH, THAU,
BETH, SIN  . Cumque venerimus ad medium,
LAMED  , litterae occurrit CHAPH  : et ut, si <note><hi>Al.</hi> sic</note> recte
legamus, legimus BABEL ( ): ita ordine commutato,
legimus SESACH ( ). Vocales autem litterae inter
BETH et BETH, et LAMED, juxta idioma linguae
Hebraeae in hoc nomine non ponuntur. Arbitrorque
a sancto Propheta prudenter fuisse celatum, ne
aperte eorum contra se insaniam commoveret, qui
obsidebant Jerusalem, et jam jamque ejus potituri
erant <emph>1020.</emph> Quod et Apostolum contra imperium
Romanum fecisse legimus, scribentem de Antichristo: <hi>Non meministis quod cum apud vos essem
adhuc, haec dicebam vobis? Et nunc quid detineat scitis,
<pb n="0839B"/>
ut reveletur in suo tempore,</hi> 
 subauditur Antichristus. <hi>Jam enim mysterium iniquitatis operatur:
tantum qui</hi> 
 [Al. <hi>ut qui] tenet modo, teneat donec de
medio fiat, et tunc revelabitur ille iniquus, quem Dominus
Jesus interficiet spiritu oris sui, et destruet illuminatione
adventus sui <note>(II Thess. II, 3 seqq.)</note>
          </hi>. Eum qui
tenet, Romanum imperium ostendit: nisi enim hoc
destructum fuerit, sublatumque de medio, juxta
prophetiam Danielis, Antichristus ante non veniet.
Quod si aperte dicere voluisset, stulte persecutionis
adversum Christianos et tunc nascentem Ecclesiam
rabiem concitasset. Longius quam Commentariorum
brevitas patitur, de hoc capitulo diximus, quod
Graeci forsitan Latinique fastidient, quia in suis codicibus
non habetur. Sed quid proderit cum in
<pb n="0839C"/>
consequentibus hic ipse Propheta dicat: <hi>Quomodo
capta est Sesach, et comprehensa est inclyta universae
terrae? quomodo facta est in stuporem Babylon inter
gentes?</hi> Allegorici interpretes istum omnem locum ad
cunctas referunt nationes, quas inebriaverit diabolus
calice peccatorum meracissimo. Et novissimum etiam
ipsum bibiturum supplicia atque cruciatus, de quo
scribit Apostolus: <hi>Quem Dominus Jesus interficiet spiritu
oris sui <note>(II Thess. II, 8)</note>
          </hi>. Et [Al. <hi>Unde et</hi> ] in alio loco
dicit: <hi>Novissimus autem inimicus destruetur mors <note>(I Cor.
XV, 26)</note>
          </hi>. Quod magnarum virium est posse diversarum
vocabula nationum transferre sub etymologiis
suis, et singula vitia, singulis nominibus coaptare.</p>
<p> <hi>
            <note>(Vers. 27.)</note> Et dices ad eos; haec dicit Dominus
exercituum Deus Israel: Bibite et inebriamini, et vomite,
<pb n="0839D"/>
et cadite, et nolite consurgere</hi> [Vulg. <hi>neque surgatis]
a facie gladii, quem ego mittam in</hi> [Al. <hi>inter] vos.</hi> 
Postquam, inquit, cunctis gentibus propinaveris, et
impleveris praeceptum Domini, rursum haec verbis Domini
 imperabis, et dices: <hi>Bibite et inebriamini, et
<pb n="0840A"/>
vomite, et cadite, et nolite consurgere.</hi> Si bibere et inebriari,
vomere, et cadere salutis indicium est, ut
instar catharticae potionis noxia quaeque pellantur:
quomodo sequitur, <hi>et nolite consurgere?</hi> Quae sit autem
potio, quae eos cadere faciat in aeternum, ponit
manifestius, id est, <emph>1021</emph> <hi>a facie gladii quem ego
mittam inter vos.</hi> </p>
<p> <hi>
            <note>(Vers. 28.)</note> Cumque noluerint accipere calicem de
manu tua ut bibant, dices ad eos: Haec dicit Dominus
exercituum: Bibentes bibetis: quia ecce in civitate, in
qua invocatum est nomen meum, ego incipio</hi> [Vulg. <hi>incipiam]
affligere, et vos quasi innocentes immunes eritis</hi> 
(sive <hi>et vos munditia mundi eritis)? non eritis immunes</hi> 
(sive <hi>non eritis mundi</hi> ). Latenter ostendit, praeceptum
Dei, qui voluntate facere noluerint, suscepturos
<pb n="0840B"/>
necessitate, et audituros: <hi>Bibentes, bibetis.</hi> 
Velitis, inquit, nolitis, Dei sententia complenda est.
Si enim civitas Jerusalem, in qua notum fuit nomen
Dei, dicente Propheta: <hi>Notus in Judaea Deus: in
Israel nomen magnum ejus <note>(Psal. LXXV, 1)</note>
          </hi>, bibit meracum
calicem furoris: quanto magis vos non eritis
mundi, qui pro Dei nomine idola colitis!</p>
<p> <hi>
            <note>(Vers. 29.)</note> Gladium enim ego voco super omnes
habitatores terrae, dicit Dominus exercituum.</hi> Ista est
potio meracissima, iste calix furoris Domini, qui
non super solam Jerusalem, sed super omnem vocatur
terram, et cunctas in circuitu nationes. De
quo supra dixerat: <hi>Et mittam ad Nabuchodonosor regem
Babylonis servum meum, et adducam eum super
terram istam, et super habitatores ejus, et super omnes
<pb n="0840C"/>
nationes quae in circuitu illius sunt.</hi> </p>
<p> <hi>
            <note>(Vers. 30, 31.)</note> Et tu prophetabis ad eos omnia
verba haec, et dices ad illos: Dominus de excelso rugiet</hi> 
(sive <hi>responsum dabit), et de habitaculo sancto
suo dabit vocem suam. Rugiens rugit super decorem
suum</hi> (sive <hi>respondebit super locum suum), celeuma
quasi calcantium concinetur adversum omnes habitatores
terrae. Pervenit sonitus</hi> (sive <hi>interitus) usque ad
extrema</hi> (sive <hi>super partem) terrae: quia judicium
Domino cum gentibus: judicatur ipse cum omni carne:
impios tradidi</hi> [Al. <hi>tradidit] gladio, dicit Dominus.</hi> 
Primum dicamus ut se interpretationis veritas habet.
Cunctis, inquit, gentibus prophetabis, et dices
quod Dominus de excelso rugiat, hoc est, det sui
furoris indicium; juxta illud quod scriptum est:
<pb n="0840D"/> <hi>Leo rugiet, et</hi> 
 <emph>1022</emph> <hi>quis non timebit? Dominus locutus
est, et quis non prophetabit <note>(Amos III, 8)</note>
          </hi>? Et de
habitaculo sancto suo dabit vocem suam, ut cunctos
terreat audientes. Rugiet autem super decorem
suum, hoc est, super Templum. Cumque ille rugierit
<pb n="0841A"/>
instar calcantium in torcularibus celeuma cantabitur,
et in effusione sanguinis mutui [ <hi>Al,</hi> mutuo],
carmen lugubre concinetur: quod Symmachus, <foreign xml:lang="greek">κατάληγμα</foreign>
; Aquila, <foreign xml:lang="greek">ἰασμὸν</foreign> vocat. Cujus celeumatis
et carminis sonitus usque ad terrae extrema perveniet,
quia judicium Domini cum gentibus. Si autem
judicium Domini cum gentibus est, sunt et gentium
merita diversa <note>(Ose. IV)</note>. Ad exponendum illum locum,
ut quidam volunt: <hi>Qui non credit, jam judicatus
est <note>(Joan. III, 18)</note>
          </hi>. Judicatus quidem est in eo
quod non credidit; sed ipsi qui non credunt inter se,
diversis afficientur suppliciis. Judicatur ipse cum
omni carne, ut nullus injudicatus abeat. Impios
autem, hoc est, qui Domino <note><hi>Al.</hi> in Deum</note> non credunt,
tradit gladio sempiterno. Allegorici interpretes
<pb n="0841B"/>
juxta LXX hunc locum sic edisserunt, ut ad bonam
partem referant apertam Domini comminationem.
Dominus, inquiunt, de excelso responsum dabit, his
videlicet quos salvaturus est. Et de loco sancto suo
dabit vocem suam, respondebitque sermonem in loco
suo. Illi autem quasi vindemiantes pleni fructibus, illius
sententiae respondebunt: Super omnes habitatores
terrae veniet interitus: non super universam terram,
sed super partem terrae, eorum videlicet qui non credunt.
Judicium erit in gentibus, et ipse judicabitur
cum omni carne. Impii autem tradentur gladio.</p>
<p> <hi>
            <note>(Vers. 32, 33.)</note> Haec dicit Dominus exercituum:
Ecce afflictio</hi> (sive <hi>malum) egredietur de gente in
gentem, et turbo magnus</hi> (sive <hi>tempestas) egredietur a
summitatibus</hi> (sive <hi>extremis) terrae. Et erunt interfecti
<pb n="0841C"/>
Domini</hi> (sive <hi>vulnerati a Domino) in die illa a summo
terrae usque ad summum ejus. Non plangentur: et non
colligentur, neque sepelientur: in sterquilinium super
faciem terrae jacebunt.</hi> <emph>1023</emph> Erubescant qui vim
Scripturae sanctae facere conantur, in bonam partem
ea quae comminationis plena sunt, disserentes. De
hoc autem loco puto dixisse et Dominum: <hi>Consurget
gens adversus gentem, et regnum contra regnum <note>(Luc.
XXI, 10)</note>
          </hi>; et caetera quae in ipsius Evangelii sententia
continentur. Intelligamus autem haec <note><hi>Al.</hi> ipsa</note>
facta juxta historiam, quando a rege Babylonio
cunctae nationes in circuitu subjugatae sunt: et imperium
ejus sensere crudele. Vel juxta prophetiam
longo post tempore in consummatione mundi futura.
<pb n="0842A"/>
Dicunturque interfecti a Domino, non quod Dominus
ipse percutiat; sed quo in interitu pessimorum, voluntas
et imperium Domini compleatur.</p>
<p> <hi>
            <note>(Vers. 34, 35.)</note> Ululate</hi> (sive <hi>jubilate) pastores, et
clamate, et aspergite vos cinere optimates gregis</hi> (sive <hi>plangite arietes ovium): quia completi sunt dies vestri
ut interficiamini, et dissipationes vestrae, et cadetis quasi
vasa pretiosa</hi> 
 (sive <hi>quasi arietes electi). Et peribit fuga
a pastoribus, et salvatio ab optimatibus</hi> (sive <hi>arietibus)
gregis.</hi> Notandum quod in hoc tantum loco LXX <hi>jubilum</hi> 
in malam partem posuerint: pro quo alii interpretes <hi>ululatum</hi> 
 (ut in Hebraeo scriptum est)
transtulere. Inter pastores et arietes, sive optimates
gregis, ista distantia est, quod pastores rationalium
sunt; arietes autem et optimates referuntur ad divites,
<pb n="0842B"/>
qui et ipsi pars gregis appellantur. Quodque
infert: <hi>Completi sunt dies vestri, ut interficiamini:</hi> 
tunc complebuntur dies eorum, quando fuerint peccata
completa; et dispergentur et cadent, sicut vasa
pretiosa, ut confracta non valeant instaurari: et
quanto ante fuere pretiosiora <note><hi>Al.</hi> pretiosa</note>, tanto
majus eorum in confractione sit damnum: sive quasi
arietes electi, ut pinguis hostia sit devorare cupientium. <hi>Peribit,</hi> 
 inquit, <hi>fuga a pastoribus,</hi> quando
non egerint poenitentiam. Denique dicitur ad Pharisaeos: <hi>Genimina viperarum, quis ostendit vobis fugere
a ventura ira 
 <note>(Luc. V, 7)</note>
          </hi>? Et in psalmis legimus: <hi>Periit fuga a me 
 <note>(Psal. CXLI, 5)</note>
          </hi>. <hi>Et salvatio,</hi> inquit, <hi>ab optimatibus gregis,</hi> 
 sive <hi>arietibus:</hi> <foreign xml:lang="greek">ἀπὸ κοινοῦ,</foreign> subauditur <hi>peribit.</hi> </p>
<p>
          <pb n="0842C"/> <hi>
            <note>(Vers. 36.)</note> Vox clamoris pastorum, et ululatus optimatum
gregis</hi> (sive <hi>jubilum arietum): quia vastavit
Dominus pascua eorum. Et conticuerunt arva</hi> (sive <hi>speciosa) pacis a facie irae furoris Domini.</hi> 
 Et hic notandum
quod apud LXX <hi>jubilum</hi> pro <hi>ululatu</hi> positum
sit. Inter pastores autem et arietes ista diversitas
est, quod pastores putentur in Ecclesia, qui praesunt
gregi cum sapientia et eruditione atque doctrina.
Arietes vero <emph>1024</emph> qui principes quidem videntur
in populo, sed nihil habent in se doctrinae
atque sapientiae, et per nimiam simplicitatem propemodum
stultitiae vicini sunt. Quando autem habuerimus
pacem, et non intellexerimus vel bona,
vel speciosa pacis, sed luxuriae nos et otio, et voluptatibus
<pb n="0843A"/>
dederimus: tunc conquiescent, sive conticescent
bona pacis, et auferentur a nobis propter
iram furoris Domini, et implebitur illud quod
scriptum est: <hi>Cum dixerint, pax et securitas, tunc
repentinus eis superveniet interitus <note>(I Thess. V, 3)</note>
          </hi>,
quo veniente, omnia conticescent.</p>
<p> <hi>
            <note>(Vers. 37, 38.)</note> Dereliquit quasi leo umbraculum</hi> 
(sive <hi>cubile) suum.</hi> (Et ut verius est, <hi>tabernaculum:</hi> 
hoc enim SUCCHO ( ) Hebraicum sonat.) <hi>Quia facta
est terra eorum in desolationem</hi> (vel <hi>invia) a facie irae
columbae</hi> (sive <hi>a facie gladii magni) et a facie irae
furoris Domini.</hi> Dominus de quo supra dixerat: <hi>de
excelso rugiet, et de habitaculo sancto suo dabit vocem
suam. Rugiens rugiet super decorem suum, ipse relinquet
tabernaculum suum,</hi> de quo scriptum est: <hi>Factus
<pb n="0843B"/>
est in pace,</hi> sive <hi>in Salem, locus ejus: et habitatio
ejus in Sion <note>(Psal. LXXV, 2)</note>
          </hi>: ipse relinquet sedem
suam, et complebit quod per eumdem hunc Prophetam
locutus est: <hi>Dimisi domum meam, dereliqui
haereditatem meam <note>(Jerem. XII, 7)</note>
          </hi>. Reliquit autem
quasi leo cubile suum, ut omnes bestiae, vastandi
terram ejus habeant potestatem. Leone enim custode
et praeside, nullus ad eamdem audet accedere. <hi>Facta
est,</hi> inquit, <hi>terra eorum,</hi> haud dubium quin vel populi
Judaeorum, vel certe universarum gentium, <hi>in
desolationem,</hi> et <hi>in invium a faciae irae columbae.</hi> Non
mirabitur columbam Domini intelligi Nabuchodonosor,
qui supra eum vocari servum Domini legerit.
Pro quo Septuaginta transtulerunt, <hi>gladium magnum.</hi> 
Licet columbam et in persona Jerusalem possimus
<pb n="0843C"/>
accipere, quod irascatur et tristis sit, se leonis sui
perdidisse custodiam, et terram suam venisse in desolationem.</p>
<p> <hi>
            <note>(Cap. XXVI.--Vers. 1 seqq.)</note> In principio
regni</hi> [Vulg. <hi>regis] Joacim, filii Josiae regis Juda,
factum est verbum istud a Domino dicens: Haec dicit
Dominus: Sta in atrio domus Domini, et loqueris ad
omnes civitates Juda, de quibus veniunt ut adorent in
domo Domini, universos sermones, quos ego mandavi
tibi, ut loquaris ad eos: Noli subtrahere verbum, si
forte audiant, et convertantur unusquisque a via sua
mala: et poeniteat me mali</hi> (sive <hi>quiescam a malo),
quod cogito facere eis propter malitias</hi> [Vulg. <hi>malitiam]
studiorum eorum.</hi> Haec prophetia superior
est priore: <emph>1025</emph> licet sub eodem rege sit facta.
<pb n="0843D"/>
Illa enim facta est in anno quarto Joacim filii Josiae
regis Juda: haec autem in principio ejusdem regis,
Scriptura dicente: <hi>In principio regis Joacim filii Josiae
rogis Juda, factum est verbum istud a Domino.</hi> 
Non igitur (ut saepe jam diximus) in Prophetis historiae
ordo texendus est, cum in praesentiarum sub
eodem rege priora postea, et posteriora ante dicantur.
Qui autem verbum dicturus est Domini,
debet stare cum Moyse <note>(Deut. V)</note>, et audire cum
Psalmista: <hi>Qui statis in domo Domini, in atriis domus
Dei nostri <note>(Psal. CXXXIV, 2)</note>
          </hi>. Et praecipitur illi
<pb n="0844A"/>
ut loquatur ad omnes civitates Juda: licet <hi>civitates</hi> 
LXX non transtulerint, ne indecorum forte videretur,
in atrio domus Domini loqui ad urbes quae
coram non erant: sed quando ad populum, et ad
cives loquitur, ipsis civitatibus loquitur. Pulchre
autem stat in atrio atque vestibulo Templi Domini:
ut per occasionem orationis Domini, et adorandi
<note><hi>Al.</hi> orandi</note> eum, sermones Prophetae audire cogantur. <hi>Noli,</hi> 
 inquit, <hi>subtrahere verbum:</hi> licet triste
sit, licet adversum te audientium rabies concitetur,
tamen dicito quod tibi imperatum est: non formidans
persecutiones eorum, qui adversum te concitandi
sunt, sed Domini jubentis imperium. <hi>Si forsitan,</hi> 
inquit, <hi>audiant, et convertantur.</hi> Verbum
ambiguum, <hi>forsitan,</hi> majestati Domini non potest
<pb n="0844B"/>
convenire, sed nostro loquitur affectu: ut liberum
homini servetur arbitrium, ne ex praescientia ejus,
quasi necessitate vel facere quid, vel non facere
cogatur. Non enim ex eo, quod Deus scit futurum
aliquid, idcirco futurum est: sed quia futurum est,
Deus novit, quasi praescius futurorum. Et tamen
sciendum juxta hunc eumdem Jeremiam: et si mala
praedixerit Dominus, et egerit populus poenitentiam,
quod et ipse acturus sit poenitentiam super his, quae
facere comminatus est. Et si prospera pollicitus
fuerit, et egerit populus negligenter, mutet Deus
sententiam, et pro bonis mala inferat. Tale quid et
illud in Evangelio est: <hi>Mittam filium meum, forsitan
verebuntur eum <note>(Luc. XX, 13)</note>
          </hi>. Quod utique ex persona
Dei omnipotentis dicitur. Denique et in praesenti
<pb n="0844C"/>
ait: <hi>Si forte audiant, et convertantur unusquisque
a via sua mala:</hi> ut cum illi conversi fuerint,
et meae sententiae me poeniteat, et non faciam, quod
eis facere cogito. Cogito autem facere propter malitias
studiorum illorum, quae si fuerint immutatae,
et mea sententia commutabitur. Legamus historiam
Jonae et Ninive.</p>
<p> <hi>
            <note>(Vers. 4 seqq.)</note> Et dices ad eos: Haec dicit Dominus:
Si</hi> <emph>1026</emph> <hi>non audieritis me, et</hi> [Al. <hi>ut] ambuletis
in lege mea, quam dedi vobis, ut audiatis sermones
servorum meorum Prophetarum, quos ego misi ad
vos de nocte consurgens, et dirigens, et non audistis:
dabo domum istam sicut Silo, et urbem hanc dabo in
maledictionem cunctis gentibus terrae.</hi> In nostra ergo
positum est potestate vel facere quid, vel non facere:
<pb n="0844D"/>
ita dumtaxat ut quidquid boni operis volumus, appetimus,
explemus, ad Dei gratiam referamus, qui
juxta Apostolum dedit nobis et velle, et perficere <note>(Phil. II)</note>.
Sin autem sufficit semel ambulare in lege,
quae nobis data est per Moysen, ut stulta haeresis
suspicatur, quomodo addidit: <hi>Ut audiatis sermones
servorum meorum Prophetarum.</hi> Qui utique post legem
missi sunt, et non semel, sed frequenter: nec otiose
et a securo, sed semper et a sollicito. <hi>Misi,</hi> inquit, <hi>ad vos servos meos Prophetas quotidie, et de nocte consurgens:</hi> 
quos si audire nolueritis, dabo domum istam,
<pb n="0845A"/>
hoc est, templum Dei sicut Silo, ubi fuit tabernaculum.
Cumque templum destructum fuerit, consequenter
et civitas erit in maledictionem cunctis
gentibus terrae. Sicut autem exstructo templo in area
Ornae, et in monte <hi>Moria,</hi> hoc est, <hi>visionis,</hi> in quo
Abraham filium suum Isaac obtulisse narratur, cessavit
religio Silo, nec postea ibi sunt celebrata sacrificia:
sic exstructa Ecclesia, et spiritualibus in
ea victimis immolatis, cessarunt Legis caeremoniae <note>(II Par. III)</note>;
et data est urbs Judaeorum in maledictionem
cunctis gentibus <note><hi>Al.</hi> regibus</note> terrae: de qua
nos Dominus liberavit, dicente Apostolo: <hi>Christus
redemit nos de maledictione Legis, factus pro nobis
maledictio <note>(Gal. III, 15)</note>
          </hi>.</p>
<p> <hi>
            <note>(Vers. 7-9.)</note> Et audierunt sacerdotes, et prophetae</hi> 
<pb n="0845B"/>
(sive <hi>pseudoprophetae), et omnis populus Jeremiam loquentem
verba haec in domo Domini. Cumque complesset
Jeremias loquens omnia quae praeceperat ei Dominus
ut loqueretur ad universum populum, apprehenderunt
eum sacerdotes et prophetae</hi> (sive <hi>pseudoprophetae),
et omnis populus, dicens: Morte moriatur: quia</hi> 
[Vulg. <hi>quare] prophetavit nomine Domini, dicens:
Sicut Silo erit domus haec et urbs ista desolabitur, eo
quod non sit habitator.</hi> Sacerdotes, et prophetae, quos
pseudoprophetas manifestius LXX transtulerunt,
irascuntur Jeremiae, quod vera praedicat, et subverso
Templo, et civitate deserta, sit peritura religio,
et lucra ex religione venientia; idcirco apprehendunt
eum, et consentiente sibi populo, morti destinant:
quare dixerit in nomine Domini, <hi>sicut Silo
<pb n="0845C"/>
erit domus haec, et urbs desolabitur, eo quod non sit
habitator.</hi> Si quando igitur propter mandata <emph>1027</emph> 
Domini, et fidei veritatem, vel sacerdotes nobis,
vel pseudoprophetae, vel deceptus populus irascitur,
non magnopere curemus; sed exsequamur sententiam
Dei, nequaquam praesentia mala, sed futura
bona animo cogitantes.</p>
<p> <hi>
            <note>(Vers. 10.)</note> Et congregatus est omnis populus adversus
Jeremiam in domum Domini, et audierunt
principes Juda verba haec, et ascenderunt de domo regis
in domum Domini, et sederunt in introitu portae
Domini</hi> [Vulg. <hi>domus Domini] novae.</hi> Jeremias in templo
Domini verba prophetabat, et dixerat: <hi>Dabo
domum istam, sicut Silo, et urbem hanc in maledictionem
dabo cunctis gentibus terrae;</hi> statimque a sacerdotibus
<pb n="0845D"/>
et prophetis et populo seditione commota,
omne vulgus adversus Prophetam congregatur in
Templum, ubi erat Propheta, et sacerdotum, ac
prophetarum vulgique manibus tenebatur. Quod
cum audissent principes civitatis, qui in domo regia
versabantur, transierunt, sive <hi>ascenderunt de domo
regis in domum Domini.</hi> Notandumque, quod ire ad
domum Domini, semper ascensus sit. <hi>Sederuntque in
introitu portae Domini novae.</hi> Principum enim erat
officium sedere in porta domus Domini, et ibi negotii
et seditionis cognoscere veritatem. Nova autem
porta dicitur, quia qui sedebant in ea et judicio praeerant,
<pb n="0846A"/>
sacerdotum et pseudoprophetarum calumniae
resistebant.</p>
<p> <hi>
            <note>(Vers. 11.)</note> Et locuti sunt sacerdotes et prophetae
ad principes, et ad omnem populum dicentes: Judicium
mortis est viro huic: quia prophetavit adversus
civitatem istam, sicut audistis auribus vestris.</hi> Sedentibus
urbis principibus in porta templi et in porta
nova, qui de regis palatio ad templum cucurrerant,
ut seditio populi sedaretur, et concione populi congregata,
accusant sacerdotes et pseudoprophetae
Jeremiam: perieratque Propheta, quantum fuit in
sacerdotibus et prophetis, si accusatores ipsi habuissent
judicii potestatem. Ex quo intelligimus crudeliores
fuisse in Prophetam per invidiam sanctitatis,
qui religioni videbantur dediti, quam qui necessitatibus
<pb n="0846B"/>
publicis praeerant.</p>
<p> <hi>
            <note>(Vers. 12 seqq.)</note> Et ait Jeremias ad omnes principes,
et ad universum populum, dicens: Dominus misit
me, ut prophetarem ad domum</hi> (sive <hi>super domum)
istam, et ad civitatem</hi> (sive <hi>super civitatem) hanc omnia
verba quae audistis. Nunc ergo bonas facite vias
vestras et studia vestra, et audite vocem Domini Dei
vestri, et poenitebit Dominum mali quod locutus est
adversum vos</hi> (sive <emph>1028</emph> <hi>et quiescet Dominus a malis
quae locutus est contra vos). Ego autem ecce in manibus
vestris sum: facite mihi ut bonum et rectum est
in oculis vestris</hi> (sive <hi>ut expedit vobis). Verumtamen
scitote et cognoscite, quod si occideritis me, sanguinem
innocentem tradetis contra vosmetipsos, et contra civitatem
istam, et habitatores ejus. In veritate enim misit
<pb n="0846C"/>
me Dominus ad vos, ut loquerer in auribus vestris omnia
verba haec.</hi> Cum praesente populo, sederent in porta
civitatis principes, et accusarent sacerdotes et prophetae
Jeremiam prophetam, et mortis crimen intenderent,
Jeremias ad principes loquitur, et ad universum
populum, quos sacerdotum et pseudoprophetarum
factio concitaverat, prudenter pariter et
humiliter atque constanter. Prudenter, quod a Domino
missum esse se diceret, ut contra templum et
civitatem loqueretur, daretque consilium, quod si
ejus vellent audire consilium, et agere poenitentiam,
Dominus quoque suam sententiam commutaret. Humiliter
autem in eo quod ait: <hi>Ecce in manibus vestris
sum: facite mihi ut bonum et rectum est in oculis
vestris.</hi> Porro constanter: <hi>In veritate misit me Dominus
<pb n="0846D"/>
ad vos, ut loquerer in auribus vestris omnia verba
haec.</hi> Aliisque sermonibus loquitur: Si irascimini
quod <note><hi>Al.</hi> cur</note> contra templum et urbem Domini
sim locutus, et curae vobis est salus urbis et templi:
cur augetis peccata peccatis, et sanguinis mei tam
urbem quam habitatores ejus reos facitis? Si quando
igitur et nobis pro necessitatis angustiis, humilitate
opus est: sic eam assumamus, ne veritatem et constantiam
deseramus. Aliud est enim superbe contumeliam
facere judicanti, quod signum stultitiae est:
aliud sic impendens vitare discrimen, ut de veritate
nihil subtrahas.</p>
<p>
          <pb n="0847A"/> <hi>
            <note>(Vers. 16.)</note> Et dixerunt principes, et omnis populus
ad sacerdotes et prophetas: Non est viro huic judicium
mortis, quia in nomine Domini Dei nostri locutus
est ad nos.</hi> Populus qui prius a sacerdotibus et
pseudoprophetis fuerat supplantatus, jungitur principibus
civitatis; et pro Jeremia loquitur, quod nequaquam
reus mortis sit, sed in nomine Domini et
ex ore illius prophetavit. Cito enim vulgus indoctum
accepta ratione mutat sententiam. Dolor autem accusantium,
praecipue sacerdotum, et pseudoprophetarum
non potest immutari. Et ideo illis accusantibus,
et in accusatione perseverantibus, populus
commutatur: quod spem eis dederat indulgentiae
Dominus, si bonas facerent <emph>1029</emph> vias suas, et audirent
vocem Domini Dei sui, ut et Dominus suam
<pb n="0847B"/>
sententiam flecteret.</p>
<p> <hi>
            <note>(Vers. 17. seqq.)</note> Surrexeruntque viri de senioribus
terrae, et dixerunt ad omnem coetum populi loquentes:
Michaeas de Morasthi fuit Propheta in diebus Ezechiae
regis Juda, et ait ad omnem populum Juda, dicens:
Haec dicit Dominus exercituum: Sion quasi ager arabitur,
et Jerusalem in acervum lapidum erit, et mons
domus in excelsa silvarum. Numquid morte condemnavit
eum Ezechias rex Judae, et omnis Juda? Numquid
non timuerunt Dominum, et deprecati sunt faciem Domini?
Et poenituit Dominum mali, quod locutus fuerat
adversum eos. Itaque nos facimus malum grande
contra animas nostras.</hi> Principes civitatis et populus
intelligunt judicii veritatem. Senes autem, quorum
proprie erat nosse vetera, replicant historiam - et
<pb n="0847C"/>
prophetiam Michaeae de Morasthi, qui prophetavit
sub rege Ezechia, comparant prophetiae Jeremiae,
pro qua ei mortis discrimen intenditur; ostenduntque
illum dixisse graviora, et tamen a justo rege
Ezechia nihil esse perpessum: sed conversos ad poenitentiam,
Domini in bonam partem vertisse sententiam.
Michaeas enim dixit: <hi>Sion quasi ager arabitur,
et Jerusalem in acervum lapidum erit, et mons domus
in excelsa silvarum <note>(Mich. III, 12)</note>
          </hi>. Porro Jeremias: <hi>Dabo,</hi> 
 inquit, <hi>domum istam sicut Silo, et urbem hanc
dabo in maledictionem cunctis gentibus terrae (Supra
XXIV, 9)</hi>. Dantque consilium, putantes nequaquam
futurum quod Michaeas praedixerat, quia multo tempore
non sit factum propter populi poenitentiam. Et
hoc quoque quod Jeremias locutus est, nequaquam
<pb n="0847D"/>
fore, si juxta consilium ejus bonas faciunt vias suas,
et studia sua, et audiant vocem Domini Dei sui, ut
Dominus non inferat malum quod eis fuerat comminatus.
Simulque frangunt accusatorum rabiem, et se
miscent cum eis dicentes: <hi>Itaque nos facimus malum
grande contra animas nostras:</hi> non quo facere debeant,
sed quia si fecerint, nequaquam noceant accusato,
sed animabus suis, quas mutatione sententiae
potuerint liberare.</p>
<p> <hi>
            <note>(Vers. 20 seqq.)</note> Fuit quoque vir prophetans in nomine
Domini Urias, filius Semei de Cariath-Jarim, et
prophetavit adversus civitatem istam, et adversum terram
<pb n="0848A"/>
hanc, juxta universa verba Jeremiae. Et audivit
rex Joacim et omnes potentes, et principes ejus verba
haec, et quaesivit rex interficere eum, et audivit Urias,
et timuit, fugitque et</hi> <emph>1030</emph> <hi>ingressus est Aegyptum.</hi> 
Quodque sequitur: <hi>Et misit rex Joacim viros in
Aegyptum, Elnathan filium Achabor, et viros cum eo
in Aegyptum,</hi> in LXX non habetur. Dein jungitur: <hi>Et eduxerunt Uriam de Aegypto, et adduxerunt eum
ad regem Joacim, et percussit eum gladio, et projecit
cadaver ejus in sepulcris vulgi ignobilis. Verumtamen
magnus Ahicam filii Saphan erat</hi> 
 [Vulg. <hi>fuit] cum Jeremia,
ut non traderetur in manus populi, et interficerent
eum.</hi> Quaeritur cur, cum Urias filius Semei
de oppido Cariath-Jarim, eadem quae Jeremias prophetarit,
timore perterritus, fugerit in Aegyptum,
<pb n="0848B"/>
et inde retractus, occisus sit: Jeremias potuerit evadere,
qui certe non fugerat, sed audacter in priori
sententia perseverans, liberatus sit, tam vulgi principumque
judicio, quam consilio seniorum adversum
accusatores, sacerdotes, et pseudoprophetas. Ad
quod breviter respondendum: nequaquam Dei sciri
posse judicium, dum eadem causa, eademque sententia
alius punitur, et alius liberatur. Nisi forte
hoc respondere possumus, quod Urias in condemnationem
accusatorum, et populi trucidatus sit: Jeremias
autem reservatus judicio Dei, ut reliquiis infelicis
populi praedicaret, et eos retraheret ad poenitudinem.
Quod quidem et in Apostolorum Actibus
legimus, Jacobum Apostolum <note>(Act. XII)</note> statim Herodis
pertulisse sententiam, et martyrio coronatum;
<pb n="0848C"/>
beatum autem Petrum et caeteros Apostolos doctrinae
Domini reservatos. Et animadvertenda constantia
prophetalis, quod ne de Aegypto quidem retractus
Urias mutaverit sententiam: sed videns sibi intentari
mortem, nihilominus sit locutus quae praeceperat
Dominus. Quodque timuit, et fugit, et ingressus
est Aegyptum, non infidelitatis, sed prudentiae indicium
est: ne frustra nos offeramus periculis. Alioquin
et Dominum Salvatorem de manibus persequentium
lapsum legimus <note>(Luc. IV, Joan. VIII)</note>; et
praecipientem Apostolis: <hi>Cum vos persecuti fuerint
in hac civitate, fugite ad aliam <note>(Matth. X, 23)</note>
          </hi>. Quaeritur
quoque quomodo Joacim rex Juda, parvi imperii,
et debilitati, et jam jamque perituri, mittendi
in Aegyptum habuerit potestatem, et inde Uriam
<pb n="0848D"/>
educendi. Quod facile solvitur, si consideremus eum
a rege Aegypti Nechao principem constitutum, et
hanc prophetiam factam esse in principio regni ejus.
Quamquam autem Jeremias Domini adjutorio liberatus
sit, tamen et illi reputatur <emph>1031</emph> in mercedem,
per quem Prophetam suum Dominus liberavit:
Ahicam videlicet filio Sephan, quod in posterioribus
lecturi sumus, quando de cisterna luti, Abdemelech
spadonis consilio, atque praesidio Jeremias de
mortis periculo liberatur <hi>(Infra XXXVIII)</hi>.</p>
<p> <hi>
            <note>(Cap. XXVII.--Vers. 1.)</note> In principio regni
Joacim, filii Josiae regis Juda, factum est verbum
<pb n="0849A"/>
hoc ad Jeremiam a Domino, dicens.</hi> Hoc in editione
LXX non habetur. Et multi putant sequentis capituli
esse principium, quod nequaquam ita est, sed
jungendum superiori, ut quidquid dictum refertur et
factum in principio regni Joacim factum esse credamus.
Unde et mittendi in Aegyptum, quasi ad amicum
regem habuit potestatem. Videntur autem mihi LXX
titulum istum hac ratione siluisse, ne secundo dicere
viderentur. Jam enim in principio posuerant: <hi>In
principio regis Joacim filii Josiae regis Juda, factum
est verbum istud ad Jeremiam a Domino dicens.</hi> </p>
<p> <hi>
            <note>(Vers 2.)</note> Haec dicit Dominus ad me: Fac tibi vincula
et catenas.</hi> Sive <foreign xml:lang="greek">κλοιοὺς,</foreign> qui Hebraice appellantur
MUTOTH ( ), et sermone vulgari <hi>Boias</hi> vocant.</p>
<p>
          <pb n="0849B"/> <hi>
            <note>(Vers. 3, 4.)</note> Ponesque eas in collo tuo, et mittes
eas ad regem Edom, et ad regem Moab, et ad regem
filiorum Ammon, et ad regem Tyri, et ad regem Sidonis
per manum</hi> [Vulg. <hi>in manu] nuntiorum qui venerunt
Jerusalem ad Sedeciam regem Juda. Et praecipies
eis, ut ad dominos suos loquantur: Haec dicit Dominus
exercituum Deus Israel. Haec dicetis ad dominos vestros.</hi> 
Praeterita visio in principio facta est ad Prophetam
regni Joacim, filii Josiae regis Juda. Haec autem sub
Sedecia, qui extremus regnavit in Jerusalem, et sub
quo urbs capta est atque subversa. Praecipiturque
Jeremiae, ut catenas, sive furcas ligneas, quae Hebraice,
ut diximus, appellantur MUTOTH, imponat
collo suo, et mittat eas ad reges Edom, Moab, filiorum
Ammon, Tyri, Sidonis, per legatos, qui venerant
<pb n="0849C"/>
ad Sedeciam: et praecipiat suis dominis nuntiare,
quod regi Nabuchodonosor servire debeant;
et audire quae sequens Prophetae sermo prosequitur.
Ac ne forsitan legati et reges istarum gentium responderent,
cur hoc tuo populo non praecipis? Sedeciae
quoque regi similia loquitur, et sacerdotibus
ac prophetis. Hunc locum allegoricus semper interpres
( <hi>Origenes</hi> ), et historiae fugiens veritatem interpretatur
de coelesti Jerusalem, <emph>1032</emph> quod debeant
habitatores ejus sponte assumere corpora, et descendere
in Babylonem, id est, confusionem mundi istius
qui in maligno positus est, et servire regi Babylonio,
haud dubium quin diabolo. Quod si hoc facere noluerint,
nequaquam eos gravia corpora portaturos;
sed perituros gladio, et fame, et peste; et nequaquam
<pb n="0849D"/>
homines futuros, sed daemones. Hoc ille dixerit,
ne defensores ejus nobis calumniam faciant.
Caeterum nos simplicem et veram sequamur historiam,
ne quibusdam nubibus atque praestigiis involvamur.</p>
<p> <hi>
            <note>(Vers. 5.)</note> Ego feci terram, et hominem, et jumenta,
quae sunt super faciem terrae in fortitudine mea magna,
et in brachio meo extento, et dedi eam ei, cui</hi> [Al. <hi>qui]
placuit in oculis meis.</hi> Licet <foreign xml:lang="greek">ἀνθρωποπάθως</foreign> haec Scriptura
loquatur, quomodo nos homines loqui possumus
et intelligere: tamen fortitudo Dei et brachium
ejus ille est, de quo et Apostolus loquitur: <hi>Christus
<pb n="0850A"/>
Dei virtus et Dei sapientia <note>(I Cor. I, 14)</note>
          </hi>. Et Isaias: <hi>Domine, quis credidit auditui nostro, et brachium Domini
cui revelatum est 
 <note>(Isai. LIII, 1)</note>
          </hi>? Scribit et Joannes
Evangelista: <hi>Omnia per ipsum facta sunt, et sine
ipso factum est nihil <note>(Joan. I, 3)</note>
          </hi>. David quoque in
suo carmine loquitur: <hi>Verbo Domini coeli firmati
sunt, et spiritu oris ejus omnis virtus eorum <note>(Psal.
XXXII, 6)</note>
          </hi>. Quod autem ait: <hi>Dedi eam ei, cui</hi> [Al. <hi>qui]
placuit in oculis meis,</hi> hoc significat, quod omnia
humano generi per Dei gratiam sint tributa. <hi>Ego,</hi> 
inquit, <hi>feci terram, et hominem, et jumenta <note>(Psal.
XXXV)</note>
          </hi>. Ordo contrarius. In Genesi enim primum
fiunt animantia, et extremus homo <note>(Genes. I)</note>, sed hic
prius hominem nominat, et postea quae subjecta sunt
homini.</p>
<p>
          <pb n="0850B"/> <hi>
            <note>(Vers. 6, 7.)</note> Nunc itaque ego dedi omnes terras istas
in manu Nabuchodonosor regis Babylonis servi mei:
insuper et bestias agri dedi ei ut serviant illi. Et servient
ei omnes gentes, et filio ejus et filio filii ejus.</hi> Cujus infelicitatis
est Israel, quando comparatione ejus Nabuchodonosor
servus Dei appellatur? Scriptum est
in Evangelio: <hi>Mundus per ipsum factus est, et mundus
eum non cognovit. In propria venit, et sui eum non
receperunt <note>(Joan. I, 10)</note>
          </hi>. Recte itaque conditor creaturam
suam tradit cui voluerit. Denique et diabolus,
in cujus typum praecessit Nabuchodonosor, confitetur: <hi>haec omnia mihi tradita sunt.</hi> 
 Quod autem intulit: <hi>Insuper et bestias agri dedi ei ut serviant illi,</hi> 
 vel simpliciter
omne genus animalium intelligere debemus;
cum homine enim et ea traduntur, <emph>1033</emph> quae ei
<pb n="0850C"/>
subdita sunt; aut certe bestias, feras gentes accipiamus,
quod etiam illae serviant, quae prius servire
non noverant. Filium autem ejus, et filium filii, juxta
Hebraicum Balthasar vocat, et Evilmerodach, de
quibus scribit Daniel.</p>
<p> <hi>Donec veniat tempus terrae ejus et ipsius.</hi> Pulchre
ne perpetuum Nabuchodonosor putaretur imperium,
et ipsum dicit a Medis Persisque capiendum. Hoc est
enim quod significat: <hi>Donec veniat tempus terrae ejus
et ipsius:</hi> sed nec hoc habetur in Septuaginta.</p>
<p> <hi>Et servient ei gentes multae, et reges magni.</hi> Non dixit, <hi>omnes:</hi> 
 hoc enim proprie Christi debetur imperio,
quamquam juxta Symmachum non legatur: <hi>Servient ei gentes multae, et reges magni;</hi> 
 sed <hi>subjicient
eum servituti gentes multae, et reges magni,</hi> ut
<pb n="0850D"/>
ipse quoque serviat Medis et Persis, cui ante omnes
gentes servierant. Hoc quod ex Hebraico posuimus: <hi>Dedi ei ut serviant illi, et servient ei omnes gentes, et
filio ejus, et filio filii ejus, donec veniat tempus terrae
ejus et ipsius: et servituti cum subjicient gentes multae
et reges magni,</hi> 
 in Septuaginta (ut jam diximus) editione
non legitur.</p>
<p> <hi>
            <note>(Vers. 8.)</note> Gens autem et regnum, quod non servierit
Nabuchodonosor regi Babylonis, et quicumque non
curvaverit collum suum sub jugo regis Babylonis, et in
gladio, et fame, et peste visitabo super gentem illam,
ait Dominus, donec consumam eos in manu ejus.</hi> Non
<pb n="0851A"/>
solum Dominus peccatrices gentes subjicit Nabuchodonosor,
sed Apostolus de peccatoribus loquitur: <hi>Quos tradidi Satanae, ut discant non blasphemare 
 <note>(I
Tim. I, 20)</note>
          </hi>. Et in alio loco: <hi>Tradidi hujusmodi Satanae
in interitum carnis, ut spiritus salvus fiat <note>(I Cor.
V, 5)</note>
          </hi>. Potestatibus quoque obediendum monet, non
solum propter iram, sed et propter conscientiam,
ne condemnemur ab eis.</p>
<p> <hi>
            <note>(Vers. 9 seqq.)</note> Vos ergo nolite audire prophetas vestros,
et divinos, et somniatores, et augures, et maleficos,
qui dicunt vobis: Non servietis regi Babylonis,
quia mendacium prophetant vobis, ut longe faciant vos
de terra vestra, et ejiciant vos, et pereatis. Gens autem
quae subjecerit cervicem suam sub jugo regis Babylonis,
et servierit ei, dimittam eam in terra sua, dicit
<pb n="0851B"/>
Dominus: et colet eam, et habitabit in ea.</hi> Delirat et
in hoc loco allegoricus interpres, et hortatur in
coelesti positos Jerusalem, ne audiant prophetas
suos, atque divinos, et somniatores, et augures, et
maleficos: sed ut potius serviant Nabuchodonosor,
et corpus humilitatis assumant, infantium <emph>1034</emph> 
vagitus, et incunabula parvulorum. Si enim haec
fecerint, expleto famulatu, et conditione mortalitatis
humanae, reversuros eos ad terram suam, et
habitaturos in ea, et operaturos, quae prius operati
sunt. Dicitque se suspicari eos, qui Dei praecepta
contempserint, humanis corporibus praegravari futuros
daemones, et immundos spiritus, et sedem
pristinam nequaquam recepturos. Nos autem simpliciter
exponamus, et prophetas esse in gentibus, qui
<pb n="0851C"/>
simulent se divino spiritu futura praedicere: et divinos,
de quibus et vulgare proverbium est: Aiunt
divinare sapientes: et somniatores qui imitantur Joseph
et Daniel: et augures, qui volatu avium et oscinum
vocibus, faciendum quid, vel non faciendum
denuntiant: et maleficos, quos vel veneficos possumus
appellare, vel daemonum phantasmatibus servientes,
qui Hebraice dicuntur CASSAPHE ( ).
Omnes isti, inquit, decipiunt vos, atque supplantant,
ne serviatis regi Babylonis. Multo enim melius
est servitutem sponte suscipere, et amicum habere
cui serviatis, et genitalem terram colere, quam vi
et necessitate servire captivos.</p>
<p> <hi>
            <note>(Vers. 12, 13.)</note> Et ad Sedeciam regem Juda locutus
sum secundum omnia verba haec, dicens: Subjicite
<pb n="0851D"/>
colla vestra sub jugo regis Babylonis, et servite ei, et
populo ejus, et vivetis. Quare moriemini tu, et populus
tuus gladio, et fame, et peste: sicut locutus est
Dominus ad gentem, quae servire noluerit regi Babylonis.
Nolite audire verba Prophetarum, dicentium vobis:
Nolite servire</hi> [Vulg. <hi>Non servietis] regi Babylonis,
quia mendacium ipsi loquuntur vobis, quia non misi
eos, ait Dominus: et ipsi prophetant in nomine meo
mendaciter, ut ejiciant vos, et pereatis tam vos, quam
Prophetae qui vaticinantur vobis.</hi> Post universas gentes
transit ad Sedeciam regem Juda; et iisdem quibus
gentibus comminatus est, sermonibus loquitur:
<pb n="0852A"/>
neque enim meretur privilegium gentis Israeliticae,
qui caeteris gentibus, aut similia, aut majora peccavit.
Denique quia audire contempsit populus perduellis,
gladio, fame, et peste consumptus est. Observandum
autem in Scriptura sancta, quod pro
pseudoprophetis appellet prophetas, qui vaticinentur
in nomine Domini mendaciter. Hoc autem, inquit,
faciunt, ut ejiciant vos, et pereatis tam vos,
quam prophetae, qui vaticinantur vobis. Et eorum
igitur qui decipiuntur, et eorum qui decipiunt, similis
interitus est. Hoc quod de Hebraico posuimus: <hi>Sub jugo regis Babylonis, et servite ei, et populo ejus,
et vivetis. Quare</hi> 
 <emph>1035</emph> <hi>moriemini tu et populus tuus
gladio, et fame, et peste: sicut locutus est Dominus
ad gentem, quae servire noluerit regi Babylonis? Nolite
<pb n="0852B"/>
audire verba prophetarum dicentium vobis,</hi> in LXX
non habetur. Et idcirco admoneo, ut prudens lector
intelligat quantum desit per singula Graecis codicibus
et Latinis.</p>
<p> <hi>
            <note>(Vers. 16, 17.)</note> Et ad Sacerdotes, et ad populum
istum locutus sum, dicens: haec dicit Dominus: Nolite
audire verba prophetarum vestrorum, qui prophetant
vobis, dicentes: Ecce vasa Domini revertentur de
Babylone nunc cito: mendacium enim prophetant vobis.</hi> 
Hoc quod posuimus, <hi>nunc cito,</hi> in LXX non habetur:
et illud quod sequitur, <hi>Nolite audire eos, sed
servite regi Babylonis, ut vivatis. Quare datur haec
civitas in solitudinem?</hi> Post gentes autem et regem,
sacerdotibus loquitur et populo, qui jam prophetis
supra interitum nuntiaverat, dicens: <hi>ut ejiciam vos,
<pb n="0852C"/>
et pereatis,</hi> tam vos, quam prophetae, qui vaticinantur
vobis. Loquitur autem eadem quae locutus
fuerat regi et gentibus, ne audiant verba Prophetarum
suorum, et dicant vasa templi Domini reportanda
jam, quae cum Jechonia principibusque et
matre ejus fuerant asportata: monetque ut deserviant
regi Babylonis, et vivant, et civitas sponte
subjecta, nequaquam tradatur incendio. Et in hoc
clementia Domini, leviori poenae tradere [ <hi>Al.</hi> vult
tradere], ne sustineant graviorem.</p>
<p> <hi>
            <note>(Vers. 18.)</note> Et si prophetae sunt, et est verbum Domini
in eis, occurrant.</hi> Quodque sequitur, et subdituri
sumus usque ad finem hujus capituli, in LXX
non habetur.</p>
<p> <hi>
            <note>(Vers. 19 seqq.)</note> Domino exercituum, ut non veniant
<pb n="0852D"/>
vasa quae derelicta fuerant in domo Domini</hi> [Vulg. <hi>in domo Domini</hi> 
 non habet], <hi>et in domo regis Juda,
et in Jerusalem, et in Babylonem. Quia haec dicit Dominus
exercituum ad columnas, et ad mare, et ad bases</hi> 
(pro quibus in Hebraico scriptum est MECHONOTH 
) <hi>et ad reliqua vasorum, quae remanserunt in
civitate hac, quae non tulit Nabuchodonosor rex Babylonis,
cum transferret Jechoniam filium Joacim regem
Juda a Jerusalem in Babylonem, et omnes optimates
Juda et Jerusalem. Quia haec dicit Dominus exercituum,
Deus Israel, ad vasa quae derelicta sunt in domo
Domini; et in domo regis Juda et Jerusalem. In Babylonem
<pb n="0853A"/>
transferentur, et ibi erunt usque ad diem visitationis
suae, dicit Dominus; et afferri faciam ea, et restitui
in loco isto.</hi> Haec, ut diximus, in Septuaginta
non habentur, sed de Hebraica veritate <emph>1036</emph> 
translata sunt: pro quo aliud quod scriptum non erat,
posuere dicentes: <hi>Mihi quia sic dixit Dominus:
Et reliqua vasa quae non tulit rex Babylonis, quando
transtulit Jechoniam de Jerusalem in Babylonem, intrabunt,
dicit Dominus,</hi> sensum magis quam verba ponentes:
forsitan irrationale arbitrati, ut Deus loqueretur
ad columnas, et ad mare, et ad bases, et
ad reliqua vasa quae remanserant in Jerusalem, quasi
non legamus, et vermi matutino increpuisse Dominum,
et mari locutum: <hi>Tace, et obmutesce (Jonae
IV)</hi>. Quodque ait: <hi>Occurrant mihi,</hi> sive <hi>Domino exercituum</hi> 
<pb n="0853B"/> <note>(Marc. IV, 39)</note>,
illud ostendit, verum Prophetam
posse Domino precibus resistere, secundum
quod et Moyses stetit in percussione contra Dominum,
ut averteret iram furoris ejus. Samuel quoque idem
fecit <note>(I Reg. VIII)</note>. Et Dominus ad Moysen: <hi>Dimitte
me,</hi> ait, <hi>ut percutiam populum istum <note>(Exod. XXXII,
10)</note>
          </hi>. Quando autem dicit, <hi>Dimitte me,</hi> ostendit se
precibus sanctorum posse retineri. Occurrant, inquit,
Prophetae, et quaecumque praedicunt, opere
completa demonstrent: et tunc veritate vaticinium
comprobabitur. Columnas autem, et mare, et bases,
et reliqua vasorum, in Malachim et in extremo
hujus prophetae volumine legimus <note>(IV Reg. ult.)</note>. Et
enumerantur vasa quae translata sint in Babylonem,
quando captus est Sedecias, et incensa civitas, templumque
<pb n="0853C"/>
subversum.</p>
<p> <hi>
            <note>(Cap. XXVIII.--Vers. 1 seqq.)</note> Et factum est in
anno illo, in principio regni Sedeciae regis Juda, in
anno quarto, in mense quinto, dixit ad me Ananias filius
Azur, propheta de Gabaon in domo Domini, coram
sacerdotibus et omni populo, dicens: Haec dicit
Dominus exercituum Deus Israel: Contrivi jugum regis
Babylonis, adhuc duo anni dierum, et ego referri</hi> 
[Al. <hi>inferri] faciam ad locum istum omnia vasa Domini</hi> 
[Vulg. <hi>domus Domini</hi> ]. Quos Hebraicum <hi>prophetas,</hi> 
hoc est, NEBEIM   LXX <hi>pseudoprophetas</hi> 
interpretati sunt, ut manifestiorem facerent intelligentiam.
Denique et in praesenti loco <hi>propheta</hi> dicitur,
hoc est, NEBIA ( ), et non <hi>pseudopropheta.</hi> 
Fit autem sermo Domini sub rege Sedecia, in quarto
<pb n="0853D"/>
anno regni ejus, et in mense quinto (necdum propheta
Ezechiel vaticinante in Babylone ad eos qui
cum Jechonia fuerant transmigrati); habetque fiduciam
in templo Domini loqui contra Prophetam,
quia prospera populo pollicetur, et libenter audiuntur
mendacia, praesertim quae laeta promittunt.
Jeremias dixerat etiam caetera vasa, <emph>1037</emph> vel templi,
vel domus regiae, et universi populi, quae Nabuchodonosor
<pb n="0854A"/>
dimiserat, transferenda Babylonem.
Hic autem e contrario, etiam ea quae translata fuerant,
referenda promittit.</p>
<p> <hi>
            <note>(Vers. 3, 4.)</note> Quae transtulit Nabuchodonosor rex
Babylonis de loco isto, et transtulit ea in Babylonem.
Et Jechoniam filium Joacim, regem Juda, et omnem
transmigrationem Judae, qui ingressi sunt Babylonem,
ego convertam in locum istum, ait Dominus. Conteram
enim jugum regis Babylonis.</hi> Pro quibus LXX transtulerunt: <hi>Jechoniam, et transmigrationem Judae; quia
conteram jugum regis Babylonis,</hi> 
 breviter Hebraicae
veritatis sensum, magis quam verba ponentes. Pollicetur
autem Ananias, qui prophetes tunc populo
videbatur, non solum vasa, sed et regem Jechoniam
reducendum esse Jerusalem; et jugum regis Babylonis
<pb n="0854B"/>
conterendum, hoc est, destruendum ejus imperium,
et hoc necdum completo futurum biennio, ut
gaudii magnitudinem, vicinum tempus repromissionis
augeret.</p>
<p> <hi>
            <note>(Vers. 5, 6.)</note> Et dixit Jeremias propheta ad Ananiam
prophetam, in oculis sacerdotum et in oculis omnis
populi qui stabat in domo Domini. Et ait Jeremias
propheta: Amen, sic faciat Dominus. Suscitet Dominus
verba tua quae</hi> [Al. additur <hi>tu] prophetasti; ut
referantur vasa in domum Domini, et omnis transmigratio
Babylonis</hi> [Al. <hi>de Babylone] ad locum istum.</hi> 
Optat fieri quod pseudopropheta mentitur, hoc enim
significat <hi>Amen:</hi> quo verbo saepe Dominus utitur in
Evangelio: <hi>Amen, amen dico vobis <note>(Joan. V, 19)</note>
          </hi>. Et
cupit pro rerum prosperitate, magis illum quam se
<pb n="0854C"/>
vera dicere. Unde et alius propheta testatur, dicens: <hi>Utinam non essem vir habens spiritum, et mendacium
potius loquerer 
 <note>(Mich. II, 11)</note>
          </hi>. E contrario Jonas contristatur
quare mentitus sit, et arguitur a Domino,
 utilius prophetae esse mendacium, quam tantae
ruinae multitudinem <note>(Jon. III)</note>. Ac ne videretur pseudoprophetae
comprobare vaticinium, sub aliorum
exemplo absque injuria mentientis asserit veritatem.</p>
<p> <hi>
            <note>(Vers. 7 seqq.)</note> Verumtamen audi verbum hoc, quod
ego loquor in auribus tuis, et in auribus universi populi:
Prophetae qui fuerunt ante me et te ab initio, et
prophetaverunt super terras multas, et super regna magna
de praelio, et de afflictione, et de fame. Propheta
qui vaticinatus est pacem, cum venerit verbum ejus,
<pb n="0854D"/>
scietur propheta quem miserit</hi> <emph>1038</emph> <hi>Dominus in veritate.</hi> 
Poterat Jeremias Ananiae dicere: Falsum loqueris,
decipis populum, non es propheta, sed pseudopropheta.
Quod si dixisset, poterat et pseudopropheta
in Jeremiam eadem retorquere, ergo non facit
injuriam. Et quasi ad prophetam loquitur. Non solum,
inquit, ego sum propheta et tu, sed fuerunt
ante te et me multi alii, quorum fuit Isaias, Osee,
<pb n="0855A"/>
Joel, et Amos, et caeteri. Prophetaverunt, inquit,
contra terras multas, et regna non parva, sed magna,
bellum illis et adversa, et rerum omnium penuriam
nuntiantes. Et e contrario fuerunt alii, qui pacem
pollicerentur et prospera. Utrorumque sententia,
non adulatione mendacii, sed rerum exitu comprobata
est. Sub aliorum ergo exemplo de se loquitur
et Anania, quod cum rerum finis advenerit, tunc
Prophetarum veritas ostendatur. Hoc idem et Dominus
locutus est per Moysen <note>(Deut. XXIII)</note>, quod propheta
vaticinii fine monstretur. Et hoc animadvertendum,
quod non minaciter, non truculenter, sed
fiducia veritatis increpet mentientem, et differat in
futurum, ut qui audiunt, rerum exitum praestolentur.</p>
<p>
          <pb n="0855B"/> <hi>
            <note>(Vers. 10, 11.)</note> Et tulit Ananias propheta catenam</hi> 
(vel <hi>furcam,</hi> quae Hebraice dicitur MUTOTH ( ), <hi>de collo Jeremiae prophetae, et confregit eam. Et ait
Ananias in conspectu omnis populi, dicens: Haec dicit
Dominus: sic confringam jugum Nabuchodonosor regis
Babylonis duobus annis dierum de collo omnium gentium.
Et abiit Jeremias in viam suam</hi> 
 [Vulg. addit <hi>propheta]. Duos annos</hi> 
 non transtulerunt Septuaginta. <hi>Prophetam</hi> 
 quoque non dixere Ananiam; ne scilicet
prophetam viderentur dicere, qui propheta non erat:
quasi non multa in Scripturis sanctis dicantur, juxta
opinionem illius temporis, quo gesta referuntur, et
non juxta quod rei veritas continebat. Denique et
Joseph in Evangelio pater Domini vocatur: et ipsa
Maria, quae sciebat se de Spiritu sancto concepisse,
<pb n="0855C"/>
et responderat Angelo: <hi>Quomodo erit istud, quoniam
virum non cognosco</hi> [Al. <hi>cognovi</hi> ] <note>(Luc. I, 34)</note>? loquitur
ad Filium: <hi>Fili, quid fecisti nobis sic? ecce ego et
pater tuus dolentes quaerebamus te <note>(Luc. II, 48)</note>
          </hi>. Simulque
consideranda prudentia Jeremiae, et humilitas,
atque patientia. Pseudopropheta rebus facit injuriam,
et arreptam furcam de cervice ejus conterit, quod
utique in ferrea <emph>1039</emph> facere non poterat. Iste tacet,
doloremque dissimulat: necdum enim ei a Domino
quid loqueretur fuerat revelatum: ut facite
sancta Scriptura demonstret, nequaquam prophetas
suo tantum arbitrio loqui, sed ex Domini voluntate:
maxime de futuris, quorum solius Dei notitia est.
Abiit, inquit, et recessit in viam suam, quasi victus,
et illud implens propheticum: <hi>Factus sum quasi homo
<pb n="0855D"/>
non audiens, et non habens in ore suo increpationes.</hi> </p>
<p> <hi>
            <note>(Vers. 2 seqq.)</note> Et factum est verbum Domini ad
Jeremiam, postquam confregit Ananias propheta catenam</hi> 
(vel <hi>furcam) de collo Jeremiae prophetae dicens:
Vade, et dices Ananiae, haec dicit Dominus: Catenas</hi> 
(vel <hi>furcas) ligneas contrivisti, et facies</hi> (sive <hi>faciam),
pro eis furcas ferreas. Quia haec dicit Dominus exercituum
<pb n="0856A"/>
Deus Israel: Jugum ferreum posui super collum
cunctarum gentium istarum, ut serviant Nabuchodonosor
regi Babylonis.</hi> Quodque sequitur: <hi>Et servient
ei, insuper et bestias terrae dedi illi,</hi> in Septuaginta
non habetur. Et in praesenti loco, juxta LXX,
Ananias propheta non scribitur, et in consequentibus,
ne scilicet (ut prius dixi) pseudoprophetam appellare
viderentur prophetam. Sed quid ad Hebraicam
veritatem? postquam abiit Jeremias prophetes
in viam, et injuriam silentio devoravit, factus est
sermo Domini ad eum, ut non suis verbis propheta
loqueretur ad pseudoprophetam mendacio gloriantem;
sed diceret: <hi>haec dicit Dominus:</hi> quamquam et
Ananias confringens furcam ligneam eadem auctoritate
in conspectu Domini sit locutus: <hi>haec dicit
<pb n="0856B"/>
Dominus.</hi> Imitatur enim semper mendacium veritatem.
Quodque intulit: <hi>Furcas ligneas contrivisti, et
facies</hi> (sive <hi>faciam</hi> ) [Al. <hi>fecisti], pro eis catenas ferreas,</hi> 
hoc ostendit, quod minorem renuens poenam, majoris
supplicii causa fuerit in populo. Delirat et in hoc
loco allegoricus interpres, furcas et catenas ligneas
aetherea appellans et aerea corpora, daemonum videlicet,
et adversariarum potestatum. Furcas autem,
sive catenas ferreas, nostra corpora crassiora, quae
nervis et ossibus carnibus venisque contexta sint,
ut qui noluerint de coelesti Jerusalem pro qualitate
peccati, minores subire cruciatus, in catenas nostrorum
corporum condemnentur; et infantiae vagitus,
pannorum <emph>1040</emph> vincula sordesque sustineant; et
serviant diabolo, regi Babylonis, id est, mundi hujus,
<pb n="0856C"/>
dicente Scriptura: <hi>Mundus in maligno positus est <note>(I Joan. V, 19)</note>
          </hi>,
cum bestiis terrae, quae in brutorum
animantium corpora sint religatae <note><hi>Al.</hi> religata</note>. Compulit
me tractator indoctus, et sectator calumniae
Grunnianae, aperte ponere aliena vitia, quae prius
cum dissimulatione dicebam, lectoris prudentiae derelinquens.</p>
<p> <hi>
            <note>(Vers. 5 seqq.)</note> Et dixit Jeremias propheta ad Ananiam
prophetam: Audi, Anania: Non misit te Dominus,
et tu confidere fecisti populum istum</hi> [Vulg. <hi>illum] in
mendacio. Idcirco haec dicit Dominus: Ecce mittam</hi> 
(sive <hi>ejiciam) te a facie terrae, hoc anno morieris.</hi> 
Quodque sequitur: <hi>Quia adversum Dominum locutus
es. Et mortuus est Ananias propheta in anno illo, in
mense septimo,</hi> in Septuaginta non habetur. Pro quo
<pb n="0856D"/>
tantum posuerunt: <hi>Et mortuus est mense septimo.</hi> Et
hic in LXX Ananias propheta non dicitur, cum secundum
Hebraicum Scriptura sancta prophetam vocet,
licet in eo quod arguit eum Jeremias dicens: <hi>Audi, Anania, non misit te Dominus,</hi> 
 prophetam tacuerit.
Quomodo enim prophetam poterat appellare,
quem missum a Domino denegabat? Sed historiae
veritas et ordo servatur, sicut praediximus, non juxta
<pb n="0857A"/>
id quod erat, sed juxta id quod illo tempore putabatur.
Decepisti, inquit, populum mendacio, ne Dei
sententiae acquiesceret. Unde scias te hoc anno esse
moriturum. Si quando morimur, de carceribus corporum
liberamur, secundum illud testimonium, quod
male interpretantur haeretici: <hi>Educ de carcere animam
meam <note>(Ps. CXLI, 8)</note>
          </hi>: quomodo nunc pseudoprophetae
pro supplicio mors irrogatur? Sed hoc loco
notandum quod Jeremias a pseudopropheta passus
injuriam, necdum ad se facto sermone Domini, silet;
postea vero missus a Domino audacter arguit mentientem,
et mortem propinquam nuntiat. Quodque
in mense septimo mortuus est, qui semper interpretari
solent, requiem sub hoc numero demonstrari,
forsitan eum idcirco mense septimo mortuum mentientur,
<pb n="0857B"/>
ut de malis corporis liberaretur, juxta illud
quod scriptum proferunt <note><hi>Al.</hi> profertur</note>. <hi>Mors viro
requies.</hi> Nos autem novimus corpora credentium
templa esse Dei, si tamen Spiritus sanctus habitat in
illis <note>(Eccli. XXII, 11)</note>.</p>
<p> <note>(Cap. XXIX.--Vers. 1 seqq.)</note> <emph>1041</emph> <hi>Et haec
sunt verba libri, quem misit Jeremias propheta de Jerusalem,
ad reliquias seniorum transmigrationis, et ad
sacerdotes, et ad prophetas, et ad omnem populum,
quem traduxerat Nabuchodonosor de Jerusalem in Babylonem.
Postquam egressus est Jechonias rex, et domina</hi> 
(sive <hi>regina) et eunuchi, et principes Judae et Jerusalem</hi> 
(sive <hi>optimates) et artifices</hi> [Vulg. <hi>et faber et
inclusor] de Jerusalem in manu Elassa filii Saphan, et
Gamariae filii Helchiae, quos misit Sedecias rex Juda
<pb n="0857C"/>
ad Nabuchodonosor regem Babylonis, in Babylonem,
dicens: Haec dicit Dominus exercituum, Deus Israel,
omni transmigrationi, quam transtulit de Jerusalem in
Babylonem, aedificate domos et habitate, et plantate
hortos</hi> (sive <hi>pomaria,) et comedite fructum eorum. Accipite
uxores, et generate filios et filias; date filiis vestris
uxores, et filias vestras date viris, et pariant filios
et filias, et multiplicemini</hi> [Vulg. <hi>multiplicamini], et nolite
esse pauci numero. Et quaerite pacem civitatis</hi> (sive <hi>terrae)
ad quam transtuli vos</hi> [Vulg. <hi>transmigrare vos feci], et
orate pro ea ad Dominum: quia in pace illius erit pax vobis.</hi> 
Haec Epistola, immo libellus Jeremiae prophetae per
legatos Sedeciae Ellassam et Gamariam mittitur in
Babylonem, ad eos qui cum Jechonia et matre ejus
translati fuerant a Nabuchodonosor: ut per occasionem
<pb n="0857D"/>
legationis regiae suum quoque opus Propheta
compleret, et moneret populum transmigratum,
quae sibi a Domino fuerant imperata. Pulchreque
dixit: <hi>Egressus est Jechonias rex et domina, et eunuchi,
et principes Judae,</hi> et caeteri. Et: <hi>Haec dicit Dominus
exercituum, Deus Israel, omni transmigrationi,
quam transtulit de Jerusalem in Babylonem,</hi> 
ut non potentia regis Babylonis, sed Domini voluntate
translati esse videantur. Et primo ad senes,
deinde ad sacerdotes, tertio ad prophetas, quarto
ad omnem populum Dei sermo dirigitur: ut secundum
<pb n="0858A"/>
ordinem aetatis, prophetae quoque ad eos, qui
monebantur, litterae pervenirent. Monet autem eos
non suis verbis, sed Domini, ut aedificent domos et
habitent in eis, et plantent hortos, sive pomaria,
et comedant fructum eorum, accipiant uxores, et
generent filios et filias, et multiplicentur in loco
transmigrationis: et non sint pauci numero, quaerantque
pacem civitatis, sive terrae, ad quam eos
transtulerit Dominus, et orent pro eis <note><hi>Al.</hi> ea</note> ad
Dominum. Causasque reddens, ait, quia in pace
illius terrae erit pax vobis. Jeremiae, quia post breve
tempus erat Jerusalem <emph>1042</emph> secutura captivitas,
imperatur ne accipiat uxorem, nec faciat filios.
Unde et nobis per Apostolum dicitur: <hi>Tempus breve</hi> 
[Al. <hi>breviatum] est, superest, ut qui habent uxores
<pb n="0858B"/>
tamquam non habentes sint</hi> [Al. <hi>sic sint quasi non habeant</hi> ] <note>(I Cor. VII, 19)</note>.
Quod si propter angustiam temporis habentibus
usus uxorum tollitur, quanto magis non
habentibus ne accipiant imperatur! Hoc autem
totum praecipit vaticinium prophetale, ne acquiescant
pseudoprophetis, qui eis post breve tempus in
Jerusalem reditum promittebant; sed ut sciant
multo se in Babylone tempore moraturos: ita ut
uxores accipere, plantare pomaria, hortosque serere,
aedificare domos, et generare filios debeant.
Quodque intulit: <hi>Quaerite pacem civitatis,</hi> sive <hi>terrae.</hi> 
Et iterum: <hi>Quia in pace illius erit pax vobis,</hi> illud
Apostolicum comparabitur, in quo jubet: <hi>Obsecro
igitur primum omnium, fieri obsecrationes, orationes,
postulationes, gratiarum actiones, pro omnibus hominibus,
<pb n="0858C"/>
pro regibus et cunctis qui sunt in sublimitate,
ut quietam et tranquillam vitam agamus in omni
pietate et castitate <note>(II Tim. II, 1, 2)</note>
          </hi>. Porro
secundum mysticos intellectus, postquam de Jerusalem,
id est, Ecclesia propter peccata nostra
ejecti fuerimus, et traditi Nabuchodonosor, de quo
dicit idem Apostolus: <hi>Tradidi hujuscemodi Satanae in
interitum carnis, ut spiritus salvus fiat in die Domini <note>(I Cor. V, 5)</note>
          </hi>.
Et iterum: <hi>Quos tradidi Satanae, ut
discant non blasphemare <note>(I Tim. I, 20)</note>
          </hi>, non
debemus esse securi, nec torpentes otio, salutem
penitus desperare; sed primum aedificare domos,
non super arenam, sed super petram, et tales
domos, quales aedificaverunt obstetrices in Exodo:
quia timebant Dominum <note>(Exod. I)</note>. Deinde plantare
<pb n="0858D"/>
hortos, sive pomaria, qualem et Dominus plantavit
paradisum in Eden, et posuit in eo lignum vitae, de
quo scriptum est: <hi>Lignum vitae est his qui apprehenderint
eam: et qui tenuerit eam, beatus <note>(Prov. III, 18)</note>
          </hi>.
Tertio accipere uxores, quarum una est sapientia,
de qua scribit Salomon: <hi>Ama illam, et servabit te;
et circumda illam, et exaltabit te <note>(Prov. IV, 6)</note>
          </hi>. Et in
alio loco: <hi>Hanc exquisivi sponsam accipere mihi, et
amator factus sum decoris ejus <note>(Sap. VIII, 2)</note>
          </hi>.
Nec sufficit nobis una conjux sapientia, nisi habeamus
et reliqua, fortitudinem, temperantiam,
<pb n="0859A"/>
atque justitiam, ut plures ex eis generemus filios.
Filias quoque nostras demus viris, ut et fidei veritas,
quae interpretatur in filiis, bonis operibus copuletur,
quae referuntur ad filias, et opera bona jungantur <emph>1043</emph> 
 fidei sanitati: talesque filios generantes et
filias, multiplicemur in numero, ut destruentes ea
quae parvuli sunt, et in perfectum crescentes virum,
audire mereamur: <hi>Scribo vobis, patres: quoniam
agnovistis eum, qui ab initio est <note>(I Joan. II, 13)</note>
          </hi>;
et cum Apostolo dicamus liberis nostris: <hi>In Christo
enim Jesu per Evangelium ego vos genui <note>(I Cor. IV, 15)</note>
          </hi>.
Quaeramus quoque pacem Ecclesiae, civitati, et terrae
nostrae: ut ad eam redire mereamur, de qua Domini
judicio translati sumus, ut habitaremus in confusionis
errore. Si enim illa susceperit nos, habemus pacem.
<pb n="0859B"/>
Simulque consideranda clementia Domini:
orare praecepit pro inimicis nostris, et benefacere
his qui persequuntur nos, ut non simus nostra tantum
salute contenti, sed inimicorum quoque quaeramus
salutem <note>(Luc. VI)</note>.</p>
<p> <hi>
            <note>(Vers. 8, 9.)</note> Haec enim dicit Dominus exercituum,
Deus Israel: Non vos seducant prophetae vestri, qui
sunt in medio vestrum et divini vestri; et ne attendatis
ad somnia vestra, quae vos somniatis, quia falsa</hi> [Vulg. <hi>falso] isti prophetant vobis in nomine meo: et non misi
eos, dicit Dominus.</hi> 
 Prophetas, immo pseudoprophetas,
et divinos et somniatores fuisse in Babylone, inter eos
quos Nabuchodonosor cum Jechonia et matre ejus adduxerat,
Ezechiel propheta testatur, scribens contra
eos, quibus Jeremias quoque praecipit non credendum
<pb n="0859C"/> <note>(Ezech. XIII)</note>.
Necdum autem eo tempore, quo haec
Epistola dirigebatur, Ezechiel in Babylone coeperat
prophetare. Hic enim sermo in principio Sedeciae
regis mittitur. Exechiel autem quinto anno transmigrationis
Jechoniae exorsus est prophetare, qui idem
annus regni Sedeciae erat. Porro secundum tropologiam
pseudoprophetas eos debemus accipere,
qui aliter Scripturarum verba accipiunt quam Spiritus
sanctus sonat. Et divinos eos, qui conjecturam mentis
suae, et incerta futurorum quasi vera pronuntiant
absque divinorum auctoritate verborum. Somniatores
quoque, qui non audiunt illud scriptum: <hi>Nec</hi> [Al. <hi>Ne]
dederis somnum oculis tuis, neque dormitationem palpebris
tuis <note>(Prov. VI, 4)</note>
          </hi>; de quibus Judas apostolus
loquitur: <hi>Similiter et hi somniantes, carnem quidem
<pb n="0859D"/>
maculant: dominationem autem spernunt <note>(Judae 8)</note>
          </hi>:
quorum mens nequaquam vigilat, sed arrogantiae
 et erroris sopore depressa, noctis horrore circumdatur,
quibus loquitur et apostolus Paulus: <hi>Elevare,
quid dormis? et</hi> <emph>1044</emph> <hi>exsurge a mortuis, et illuminabit
te Christus <note>(Ephes. V, 14)</note>
          </hi>.</p>
<p> <hi>
            <note>(Vers. 10 seqq.)</note> Quia haec dicit Dominus: Cum coeperint
impleri in Babylone septuaginta anni, visitabo
vos, et suscitabo super vos verbum meum bonum, ut
reducam vos ad locum istum. Ego enim scio cogitationes,
<pb n="0860A"/>
quas cogito super vos, ait Dominus: cogitationes
pacis, et non afflictionis: ut dem vobis finem</hi> [Al. additur <hi>bonum] et patientiam</hi> 
 (sive <hi>spem). Et invocabitis
me, et ibitis</hi> (sive juxta Symmachum <hi>invenietis),
et orabitis</hi> [Al. <hi>adorabitis] me, et exaudiam vos. Quaeretis
me, et invenietis, cum quaesieritis me in toto corde
vestro, et inveniar a vobis</hi> (sive <hi>apparebo vobis), dicit Dominus.</hi> 
Nolite, inquit, credere pseudoprophetis, divinis,
et somniatoribus vestris, qui vobis vicinum in Jerusalem
reditum pollicentur. Nisi enim septuaginta anni
expleti fuerint, Cyro rege Persarum laxante captivos,
nequaquam in patriam revertemini; et tunc
mea promissa complebo, ut reducam vos ad locum
istum: <hi>Ego enim scio cogitationes, quas cogito super
vos, ait Dominus.</hi> Se dicit nosse quid cogitet: illos
<pb n="0860B"/>
autem cum suis prophetis, divinis, et somniatoribus
ignorare. Futurorum igitur scientia soli Deo competit. <hi>Ut dem vobis,</hi> 
 ait, <hi>finem et patientiam:</hi> finem captivitatis,
et patientiam laborum praesentium, sive spem futurorum.
Tunc invocabitis me, et ibitis Jerusalem: et
orabitis, et exaudiam vos. Certe absque invocatione
et oratione captivorum, poterat implere Dominus
quod promiserat; sed hortatur eos ad preces, ut
quod promissum est, mereantur accipere. <hi>Quaeritis
me, et invenietis, cum quaesieritis in toto corde vestro;</hi> 
juxta illud Evangelicum: <hi>Petite, et accipietis: quaerite,
et invenietis: pulsate, et aperietur vobis <note>(Matt. VII, 7)</note>
          </hi>.
Secundum anagogen, tamdiu in saeculi hujus confusione
versamur, quamdiu requiem septenarii numeri
mereamur accipere, et accepta poenitentia, Deus
<pb n="0860C"/>
impleat quod promisit, et reducamur ad locum nostrum
Ecclesiam. Idcirco enim Dominus percutere
visus est, ut sanaret: dabitque nobis finem laboris
nostri atque patientiae: et invocabimus eum, et revertemur
in Ecclesiam, et orabimus, et exaudiemur:
quaeremus, et inveniemus eum, cum toto corde
quaesierimus illum, et tunc apparebit nobis. Quidam
septuaginta annos juxta illud interpretantur
quod scriptum est: <hi>Dies</hi> <emph>1045</emph> <hi>annorum nostrorum
in ipsis septuaginta anni <note>(Psal. LXXXIX, 10)</note>
          </hi>, qui cum
fuerint expleti, tunc ad Dominum revertamur in toto
corde nostro, et exaudiamur, et finis sit laboris
nostri atque patientiae: nunc enim in umbra nos
omnia et in imagine possidere.</p>
<p> <note>(Vers. 14 seqq.)</note>. + <hi>Et reducam captivitatem
<pb n="0860D"/>
vestram, et congregabo vos de universis gentibus, et de
cunctis locis ad quae expuli vos, dicit Dominus. Et reverti
vos faciam de loco, ad quem transmigrare vos feci.
Quia dixistis: Suscitavit</hi> [Al. <hi>suscitabit] nobis Dominus
prophetas in Babylone. Haec enim dicit Dominus
ad regem, qui sedet super solium David, et ad
omnem populum habitatorem urbis hujus, et ad fratres
vestros qui non sunt egressi vobiscum in transmigrationem.
Haec dicit Dominus exercituum: Ecce
ego mittam in eos gladium, famem, et pestem: et ponam
<pb n="0861A"/>
eos quasi ficus malas quae comedi non possunt,
eo quod pessimae sint. Et persequar eos in gladio, et
in fame, et in pestilentia, et dabo eos</hi> [Al. <hi>vos] in
vexationem universis regnis terrae, in maledictionem,
et in stuporem, et in sibilum, et in opprobrium cunctis
gentibus, ad quas ego ejiciam</hi> [Al. <hi>ejeci] eos, eo
quod non audierunt</hi> [Vulg. <hi>audierint] verba mea, dicit
Dominus; quae misi ad eos per servos meos prophetas
de nocte consurgens, et mittens: et non audistis,
dicit Dominus. Vos ergo audite verbum Domini, omnis
transmigratio, quam emisi de Jerusalem in Babylonem.</hi> 
+ Hucusque in LXX non habetur, quae asteriscis
praenotavi. Caetera enim, in quibus vel singuli versus,
vel pauca ab eis praetermissa sunt verba, victus
taedio, annotare nolui, ne fastidium legentibus facerem.
<pb n="0861B"/>
Pollicetur autem Dominus, his qui erant in
transmigratione, quod post septuaginta annos captivitatis
redire eos faciat de universis gentibus, et
de cunctis locis, ad quae expulerit eos, et captivitate
laxata, pristinum statum et patriam recipere.
Et cum ego haec, inquit, mea sponte facturus sim,
et certo tempore redituros vos, frustra decipimini,
et putatis vos habere prophetas in Babylone,
qui vobis falsa promittunt. Ita autem sciatis nequaquam
vos reditum nunc sperare debere: sed aedificare
domos, plantare pomaria, accipere uxores, et
generare filios, et multiplicari numero, et tempus
exspectare promissum. Audite quid Dominus loquatur
ad Sedeciam, qui nunc regnat in Jerusalem, et ad
omnes <emph>1046</emph> habitatores urbis ejus, id est, ad fratres
<pb n="0861C"/>
vestros, qui noluerant meae obedire sententiae,
et Babylonem migrare vobiscum, quod nequaquam
captivitatem possint effugere, sed gladio, et fame, et
peste moriantur. <hi>Et ponam eos quasi ficus malas;</hi> 
quas Theodotio interpretatus est <hi>sudrinas:</hi> Secunda <hi>pessimas:</hi> 
 Symmachus, <hi>novissimas:</hi> quae Hebraice
appellantur SUARIM ( ), sed scriptorum vitio
pro media syllaba, sive littera <hi>Alpha,</hi> Graecum <hi>Delta</hi> 
inolevit: ut pro SUARIM legatur SUDRIM. Quomodo
autem cophinus, sive calathus, qui habebat ficus
bonas, primitivas habuisse dicitur: sic alter cophinus,
qui habebat ficus malas, habuisse ficus novissimas
scribitur. Et persequar, inquit, eos, qui
nunc in Jerusalem urbe versantur, gladio, fame, et
pestilentia: ut primum obsidione, confestim qui
<pb n="0861D"/>
remanere et effugere potuerint, dispergantur in universas
terras, et exemplo sint omnibus maledictionis,
stuporis, et sibili et opprobii: ad quos ego
ejiciam eos <note><hi>Al.</hi> vos</note>, quia non audierunt verba mea,
dicit Dominus, quae per servos meos locutus sum
ad eos de nocte consurgens, et mittens: et numquam
<pb n="0862A"/>
monere cessavi, ut imitarentur vos qui nunc
in transmigratione securo otio perfruimini, donec
promissio Domini compleatur. Vos autem qui meae
obedistis sententiae, et regi vos Babylonio tradidistis,
audite quae dicturus sim. Et in hoc loco delirus Interpres
somniat ruinam coelestis Jerusalem, et ad
eos prophetiam dirigi suspicatur, qui in hujus mundi
Babylonia regione versantur: quod benefecerint in
haec corpora sponte descendere, et in terra Chaldaeorum
aedificare domos, plantare pomaria, accipere
uxores, filios generare, bonisque operibus
restitui post septuaginta annos in locum pristinum,
et in coelestem Jerusalem. Illos autem, qui noluerint
propria voluntate ad terrena descendere, haec
passuros, quae Dominus Sedeciae, et ejus populo
<pb n="0862B"/>
comminatur. Qui noluerint imitari fratres suos, nec
venire in Babylonem, quod mittat in eos gladium, et
famem et pestem, hoc est, rerum omnium penuriam,
et ponat quasi ficus pessimas, quae penitus comedi
non possunt; et persequatur eos gladio sempiterno,
et det in vexationem universis regnis terrae: quo
scilicet nequaquam <emph>1047</emph> homines, sed daemones
fiant aeriae potestates: et sint apud cunctos Angelos,
qui praesint singulis provinciis in maledictionem,
et in stuporem, et in sibilum, et in opprobrium
cunctis gentibus. Et hoc eos idcirco passuros,
quia verba Prophetarum in coelesti Jerusalem audire
noluerint, qui eos hortabantur, ut ad terrena descenderent,
et corpus humilitatis assumerent; et acta
poenitentia post verum sabbatismum, locum pristinum
<pb n="0862C"/>
possiderent. Haec ille dixerit. Quae cum audiunt
discipuli ejus, et Grunnianae familiae stercora,
putant se divina audire mysteria. Nosque qui ista
contemnimus, quasi pro brutis habent animantibus,
et vocant <foreign xml:lang="greek">πηλουσιώτας,</foreign> eo quod in luto istius corporis
constituti non possimus sentire coelestia.</p>
<p> <note>(Vers. 21 seqq.)</note>. <hi>Haec dicit Dominus exercituum,
Deus Israel, ad Achab filium Coliae, et ad Sedeciam
filium Maasiae, qui prophetant vobis in nomine meo
mendaciter: ecce ego tradam eos in manu Nabuchodonosor
regis Babylonis, et percutiet eos in oculis vestris.
Et assumetur ex eis maledictio omni transmigrationi
Judae, quae est in Babylone dicentium: Ponat te Dominus
sicut Sedeciam, et sicut Achab, quos frixit rex
Babylonis in igne, pro eo quod fecerunt</hi> [Vulg. <hi>fecerint]
<pb n="0862D"/>
stultitiam</hi> (sive <hi>iniquitatem) in Israel, et moechati
sunt uxores amicorum</hi> (sive <hi>civium) suorum:
et locuti sunt verbum in nomine meo mendaciter, quod
non mandavi eis: ego sum judex et testis, dicit Dominus.</hi> 
Aiunt Hebraei hos esse presbyteros, qui fecerint
stultitiam in Israel, et moechati sunt uxores
<pb n="0863A"/>
civium suorum, quorum uni loquitur Daniel: <hi>Inveterate dierum malorum.</hi> 
 Et alteri: <hi>Semen Channam,
et non Juda, species decepit te, et concupiscentia
subvertit cor tuum. Sic faciebatis filiabus Israel, et
illae metuentes loquebantur vobiscum; sed non filia
Juda sustinuit iniquitatem vestram <note>(Dan. XIII, 56, 57)</note>
          </hi>.
Quodque Propheta nunc loquitur: <hi>Et locuti sunt
verbum in nomine meo mendaciter, quod non mandavi
eis,</hi> illud significari putant, quod miseras mulierculas
quae circumferuntur omni vento doctrinae, sic
deceperint, quo dicerent eis, quia de tribu erant
Juda, Christum de suo semine esse generandum:
quae illectae cupidine praebebant corpora sua, quasi
matres futurae Christi: Sed illud quod in praesentiarum
dicitur: <hi>quos frixit</hi> <emph>1048</emph> <hi>rex Babylonis in
<pb n="0863B"/>
igne,</hi> videtur Danielis historiae contraire. Ille enim
asserit eos ad sententiam Danielis a populo esse lapidatos:
hic vero scriptum est, quod frixerit eos
rex Babylonis in igne. Unde et a plerisque ac pene
omnibus Hebraeis, ipsa quasi fabula non recipitur,
nec legitur in synagogis eorum. Qui enim, inquiunt,
fieri poterat, ut captivi lapidandi principes et prophetas
suos haberent potestatem? Et magis hoc esse
verum affirmant, quod scribit Jeremias, convictos
quidem esse presbyteros a Daniele, sed latam in
eos sententiam a rege Babylonis, qui in captivos, ut
victor et dominus, habebat imperium. Quanti et de
nostro grege similes Achab et Sedeciae, prophetant
in nomine Domini mendacium, et faciunt stultitiam
in Israel, et moechantur uxores civium suorum, qui
<pb n="0863C"/>
in eadem Ecclesiae sunt urbe generati! quos verus
Nabuchodonosor friget in igne peccati: dicente
Osee propheta: <hi>Omnes adulterantes quasi clibanus
succensus a coquente <note>(Osee VII, 4)</note>
          </hi>. Felix qui tollit
jugum ab adolescentia sua, et sedet solus, quia amaritudine
repletus est <note>(Thren. III)</note>; potestque dicere
cum David: <hi>Non sedi in consilio malignantium, et
cum iniqua gerentibus non introibo <note>(Psal. XXV, 4.)</note>
          </hi> 
Quodque intulit nunc Propheta: <hi>Ego sum judex et
testis, dicit Dominus,</hi> hunc habet sensum: Haec quae
dico de duobus pseudoprophetis, qui loquuntur verbum
in nomine meo mendaciter, quod non mandaveram
eis, nequaquam opinione cognovi: sed ipse scio vera
esse, quem celare nemo potest, nec effugere mei
judicii veritatem.</p>
<p>
          <pb n="0863D"/> <hi>
            <note>(Vers. 24 seqq.)</note> Et ad Semeiam Neelamitem dices.</hi> 
Et quod sequitur: <hi>Haec dicit Dominus exercituum,
Deus Israel: Pro eo quod misisti in nomine
tuo libros ad omnem populum qui est in Jerusalem,</hi> in
LXX non habetur. Rursumque addidere de suo, <hi>Non
misi te in nomine meo.</hi> Et consequenter juxta ordinem: <hi>Et ad Sophoniam filium Maasiae sacerdotem.</hi> 
<pb n="0864A"/>
Et iterum de Hebraeo: <hi>Et ad omnes sacerdotes</hi> 
[Vulg. addit <hi>dicens</hi> ]. Ac deinde historia texitur: <hi>Dominus dedit te sacerdotem pro Joiade sacerdote: ut
sis dux</hi> 
 (sive <hi>praeceptor et episcopus) in domo Domini
super omnem virum arreptitium, et prophetantem, ut
mittas eum in nervum et in carcerem</hi> (sive <hi>in custodiam)
et in cataracten,</hi> quem Symmachus <foreign xml:lang="greek">μόχλον,</foreign>
Aquila ipsum verbum Hebraicum posuit SINAC.</p>
<p> <emph>1049</emph> <hi>Et nunc quare non increpuisti Jeremiam
Anathothiten, qui prophetat vobis? Quia super hoc
misit ad nos in Babylonem, dicens: Longum est,
aedificate domos, et habitate: et plantate hortos</hi>, <hi>et
comedite fructus eorum. Legit ergo Sophonias sacerdos
librum istum in auribus Jeremiae prophetae.</hi> Semeias
de loco <hi>Neelami,</hi> qui interpretatur <hi>torrens,</hi> 
<pb n="0864B"/>
cum rege Jechonia ductus fuerat in Babylonem, et
prophetabat populo mendaciter, eo quod celeriter
essent in Jerusalem reversuri. Fuisse autem eum
pseudoprophetam, sequentia Jeremiae verba demonstrant: <hi>Haec dicit Dominus ad Semeiam Neelamitem,
pro eo quod prophetavit vobis Semeias, et ego non misi
eum.</hi> 
 Quia igitur Jeremias ad eos, qui erant in Babylone,
litteras miserat dicens: <hi>Aedificate domos,
et habitate: plantate hortos, et comedite fructus eorum:
accipite uxores, et generate filios;</hi> et post alia
junxerat: <hi>Non vos seducant Prophetae vestri qui sunt
in medio vestri</hi> [Al. <hi>vestrum], et divini vestri;</hi> ac
deinde, <hi>Quia isti falso prophetant vobis in nomine
meo, et non misi eos, dicit Dominus:</hi> intelligens Semeias
sub communi nomine pseudoprophetarum
<pb n="0864C"/>
contra se scriptum, mittit litteras Jerusalem ad
Sophoniam filium Maasiae sacerdotem, et ad reliquos
sacerdotes, contra Jeremiam, quare non increpetur
a Sophonia sacerdote, cujus officium est
discernendi inter prophetas, qui Spiritu sancto
loquantur et qui contrario, et recludi jubeatur
<note><hi>Al.</hi> jubetur</note> in carcerem, ut mendacii sui poenas
luat, et populum ultra supplantare desistat. Joiades
sacerdos fuit, qui Joas post interfectionem Athaliae
imperium tradidit, et interfecit sacerdotes Baal <note>(IV Reg. XI; II Paral. XXIII)</note>.
Hoc est ergo quod
scribit: Quare non imitaris Joiadem sacerdotem,
et interficis Jeremiam pseudoprophetam? Dominus
enim te pro Joiade constituit, ut habeas curam
Templi; et praecipue discernas qui sancto Spiritu
<pb n="0864D"/>
loquantur, qui daemoniaco. Discretiones autem spirituum
divinae esse gratiae, et Apostolus memorat <note>(I Joan. IV)</note>.
Cur, inquit, non increpuisti Jeremiam
Anathotiten? Quodque ipse merebatur quasi pseudopropheta,
refert in prophetam, et praevenit mendacio
veritatem. Unde et prudentiores putantur
filii tenebrarum filiis lucis in generatione hac.
<pb n="0865A"/>
Nobisque agentibus patienter, et exspectantibus
miserorum salutem, praeveniunt haeretici, et nos
suo appellant nomine, ducentes caeci caecos in foveam. <emph>1050</emph> 
 <hi>Misit,</hi> inquit, <hi>ad nos in Babylonem,
dicens: Longe est.</hi> Hoc est omne quod dolet: quare
adversum suum mendacium Jeremias scripserit veritatem,
longe esse reditum, et post septuaginta
annos redituros in Jerusalem: unde debere eos
aedificare domos, plantare pomaria, et comedere
fructus eorum, accipere uxores, et facere filios,
quae praeteritus sermo narravit. Quas litteras, cum
accepisset Sophonias sacerdos, ad cujus specialiter
nomen scriptae erant, legit Jeremiae quodammodo
suggillans eum, et ipsa <note><hi>Al.</hi> ipsam <hi>et</hi> lectionem</note> increpans
lectione, quare auderet in Babylonem talia
scribere.</p>
<p>
          <pb n="0865B"/> <hi>
            <note>(Vers. 30 seqq.)</note> Et factum est verbum Domini ad
Jeremiam, dicens: Mitte ad omnem transmigrationem,
dicens: Haec dicit Dominus ad Semeiam Neelamitem:
Pro eo quod prophetavit vobis Semeias, et
ego non misi eum, et fecit vos confidere in mendacio:
idcirco haec dicit Dominus: Ecce ego visitabo super
Semeiam Neelamitem, et super semen ejus. Non erit
ei vir sedens in medio populi hujus, et non videbit
bonum quod ego faciam populo meo, ait Dominus,
quia praevaricationem locutus est adversus Dominum.</hi> 
Pseudopropheta Semeias vere Neelamites, qui de
torrente alienas et turbidas aquas sumpserat, irascitur
contra mendacium suum vera scripsisse Jeremiam,
et ad Sophoniam sacerdotem mittit epistolas,
<pb n="0865C"/>
cur ausus sit Propheta scribere veritatem, et
<pb n="0866A"/>
cupit eum recludi carcere <note><hi>Al.</hi> in carcerem</note>, ne
loquatur. Sophonias quoque prophetam latenter
accusat, dum legit epistolam mentientis, et accusationem
ejus habere se jactitat. Quanto magis sceleris
rei sunt, qui defendunt pseudoprophetas, et
mentientes fovent, et aliorum male inventa, sua
faciunt esse peccata! Audiat itaque pseudopropheta,
intelligat sacerdos quid per eum et ipse audire mereatur: <hi>Haec dicit Dominus: Ecce ego visitabo super
Semeiam.</hi> 
 Hoc Dominus loquitur, non propheta,
quod visitet super Semeiam Neelamitem, non in
remedium, sed in supplicium mentientis, juxta
illud quod scriptum est: <hi>Visitabo in virga iniquitates
eorum, et in flagellis peccata eorum <note>(Ps. LXXXVIII,
33)</note>
          </hi>. Nec solum super pseudoprophetam visitat,
<pb n="0866B"/>
sed et super semen ejus, omnes discipulos quos suo
errore decepit. <hi>Non erit,</hi> inquit, <hi>vir sedens in
medio populi hujus.</hi> Deleatur de sanctorum conciliabulo
stirps pessima, nec sedeat in medio quiescentium,
qui cum stantibus stare non potuit, nec
audivit illud: <hi>Si stetisset in substantia mea <note>(Jer.
XXIII)</note>
          </hi>. Cumque Dominus perfectionem virtutum
omnium finito septenario tempore promittat, ille
non videbit bonum, quod sibi in praesenti tempore
vindicabat. Hoc autem totum fiet, quia praevaricationem
locutus est adversus Dominum, ut diceret
jam soluta peccatorum captivitate reversuros esse
in Jerusalem; quibus Apostolus comminatur: <hi>Jam
saturati estis, jam divites facti estis, sine nobis regnastis;
et utinam regnaretis, ut et nos regnaremus vobiscum</hi> 
<pb n="0866C"/> <note>(I Cor. IV, 8)</note> 
!
</p>
      </div1>

<div1>
        <head> <hi>LIBER SEXTUS.</hi> </head>

<pb n="0865"/>
<p>
          <pb n="0865C"/> <emph>1051-1052</emph> Prolixitas voluminis Jeremiae
prophetae vincit nostrum propositum, ut quamvis
breviter, tamen multa dicamus. Unde et praesens
sextus liber Commentariorum in Jeremiam repromissiones
mysticas continebit, quas Judaei putant,
et nostri judaizantes in consummatione mundi esse
complendas: nec dum enim sub Zorobabel possunt
expletas convincere. Nos autem sequentes auctoritatem
Apostolorum et Evangelistarum, et maxime
<pb n="0865D"/>
apostoli Pauli, quidquid populo Israel carnaliter
repromittitur, in nobis spiritualiter completum esse
monstramus, hodieque compleri: nec inter Judaeos
et Christianos ullum aliud esse certamen, nisi hoc:
ut cum illi nosque credamus Christum Dei Filium
repromissum; et ea, quae sunt futura sub
Christo a nobis expleta, ab illis explenda dicantur.
Qui <note><hi>Al.</hi> Quia</note> igitur Christum venisse jam credimus,
necesse est ut ea, quae sub Christo futura
dicuntur, expleta doceamus; nosque esse filios Abraham,
<pb n="0866C"/>
de quibus scriptum est: <hi>Potens est Deus
de lapidibus istis suscitare filios Abraham <note>(Matth. III,
9)</note>
          </hi>, ad quem facta est repromissio: <hi>Et in semine tuo
benedicentur omnes gentes <note>(Gen. XXII, 18)</note>
          </hi>. Quam
benedictionem vas electionis in Christo expletam
docens: <hi>Non dixit,</hi> inquit, <hi>in seminibus, sed in semine,
qui est Christus <note>(Gal. III, 16)</note>
          </hi>. Ora igitur, frater
Eusebi, Dominum Jesum Christum, ut eodem
labore et Spiritus gratia, quo aliorum prophetarum,
<pb n="0866D"/>
et praecipue Isaiae repromissiones interpretati
sumus, etiam hujus prophetae explanare valeamus.
Qui quantum in verbis simplex videtur et facilis,
tantum in majestate sensuum profundissimus est.</p>
<p> <hi>
            <note>(Cap. XXX.--Vers. 1 seqq.)</note> Hoc verbum, quod
factum est ad Jeremiam a Domino, dicens: Haec dicit
Dominus, Deus Israel, dicens: Scribe tibi omnia verba,
quae locutus sum ad te, in libro. Ecce enim dies veniunt,
dicit Dominus, et convertam conversionem populi mei
<pb n="0867A"/>
Israel et Juda, ait Dominus</hi>, <hi>et convertam eos</hi> (sive <hi>sedere faciam) in terra, quam dedi patribus eorum, et
possidebunt eam.</hi> 
 Pro mittentibus in Babylonem pseudoprophetis <emph>1053</emph> 
 cito populum, qui cum Jechonia
captus fuerat, reversurum, et Anania filio Azur
in Jerusalem eadem praedicante, Jeremias propheta,
et illud quidem futurum asseruit, non intra biennium,
ut illi mentiebantur, sed finitis septuaginta
annis: et tunc jubetur in libro scribere, et memoriae
tradere, quae Dominus ventura praenuntiet. Ex
quo manifestum est, nequaquam vicinum tempus
esse vaticinii, sed multa post tempora haec explenda,
quando Israel et Juda reversuri sunt in terram
suam, et implendum illud quod Ezechiel prophetavit:
duas virgas sibi pariter copulandas, et imperaturum
<pb n="0867B"/>
David regem, de quo scribit: <hi>Et servus
meus David rex super eos, et pastor unus erit omnium
eorum <note>(Ezech. XXXVII, 24)</note>
          </hi>. Si quid igitur
in illa prophetia diximus, etiam in praesenti loco
intelligendum est, praesertim cum eadem, et eo
tempore Ezechiel in Babylone, et Jeremias in Jerusalem
prophetaverint.</p>
<p> <hi>
            <note>(Vers. 4 seqq.)</note> Et haec verba, quae locutus est Dominus
ad Israel et ad Judam, quoniam haec dicit Dominus:
Vocem terroris</hi> (sive <hi>timoris) audivimus, formido,
et non est pax. Interrogate et videte si generat
masculus. Quare ergo vidi omnis viri manum super
lumbos suos quasi parientis</hi> [Vulg. <hi>parturientis], et
conversae sunt universae facies in auruginem?</hi> Primum
tristia annuntiantur, ut post malorum magnitudinem,
<pb n="0867C"/>
laeta succedant. Gratior quippe sanitas est
aegrotatione depulsa; et doloris magnitudo in magnitudinem
vertitur gaudiorum. Quod autem dicit,
hoc est, tantus erit timor, tantaque formido, ut
fugata pace, bellis et sanguine omnia compleantur,
et viros quoque (quorum proprium est contra adversarios
dimicare) muliebris timor obtineat: manusque
nequaquam ad arma, sed ad renes tenendos
conferant, quasi si mulier pariens ilia lumbosque
contineat. Unde et cunctorum facies vertentur in
auruginem, pavorem cordis, vultus pallore testantes.
Quidam hunc locum secundum tropologiam sic
interpretantur, ut putent illud testimonium: <hi>A timore,
tuo, Domine, concepimus, et parturivimus, et
peperimus: spiritum salutis tuae fecimus super terram</hi> 
<pb n="0867D"/> <note>(Isai. XXVI, 17, 18)</note>,
et illud Apostolicum in quo
dicit: <hi>Filioli mei, quos iterum parturio, donec Christus
formetur in vobis <note>(Galat. IV, 19)</note>
          </hi>, huic exemplo
comparari: quod manifestum est non ad terrorem,
sed ad gaudium pertinere, cum praesens Scriptura
vastationis Israel, et ruinae tempus significet.</p>
<p> <hi>
            <note>(Vers. 7.)</note> Vae quia magna dies illa, nec est similis
ejus, tempusque tribulationis est Jacob, et ex ipso salvabitur.</hi> 
Praedicit tempus miseriae, <emph>1054</emph> ut inferat
<pb n="0868A"/>
tempus gaudii. Cum, inquit, tanta praecesserint
mala, ut dolor virorum omnium dolori parturientis
feminae comparetur: tamen tempus tribulationis Jacob,
hoc est, populi Dei mutabitur in prospera; et
ex ipso quoque salvabitur, subauditur tempore, de
quo sermo processerat. Jacob autem duodecim tribus
intellige, quae nequaquam sub Zorobabel, ut
nonnulli falso putant; sed de Evangelica vocatione
salvatae sunt.</p>
<p> <hi>
            <note>(Vers. 8, 9.)</note> Et erit in die illa, ait Dominus exercituum,
conteram jugum ejus de collo tuo, et vincula illius
disrumpam: et non dominabuntur eis</hi> [Vulg. <hi>ei]
amplius alieni, sed servient</hi> (sive <hi>operabuntur) Domino
Deo suo, et David regi suo, quem suscitabo eis.</hi> Iste
est David, cujus et Evangelium meminit <note>(Luc. I)</note>,
<pb n="0868B"/>
daturum se nobis, ut sine timore de manu inimicorum
nostrorum liberati, serviamus illi; in sanctitate
et justitia coram ipso omnibus diebus nostris.
Quomodo enim primus Adam, et secundus Adam
scribuntur juxta corporis veritatem; sic et David
Dominus atque Salvator: quia juxta carnem ex David,
totum in eo sancta Maria conferente, quidquid
fuit ex stirpe David, et habente originem atque
conceptum de Spiritu sancto. Quodque ait: <hi>Conteram
jugum ejus de collo tuo, et vincula illius disrumpam,</hi> 
non dubium, quin sub typo Nabuchodonosor
de diabolo sentiendum sit.</p>
<p> <hi>
            <note>(Vers. 10, 11.)</note> Tu ergo ne timeas, serve meus Jacob,
ait Dominus; neque paveas, Israel. Quia ecce ego
salvum te faciam de terra longinqua, et semen tuum
<pb n="0868C"/>
de terra captivitatis eorum; et revertetur Jacob, et requiescet,
et cunctis affluent bonis, et non erit quem
formidet: quoniam tecum ego sum, ait Dominus, ut
salvem te. Faciam enim consummationem in cunctis
gentibus, in quibus dispersi te. Te autem non faciam in
consummationem: sed castigabo</hi> (sive <hi>erudiam) te in
judicio, ut non tibi videaris innoxius</hi> (sive <hi>et mundans
non mundabo te</hi> ). Haec <foreign xml:lang="greek">περικοπὴ</foreign> in Septuaginta non
habetur, et in plerisque codicibus Vulgatae editionis
sub asteriscis de Theodotione addita est. Pollicetur
autem sermo divinus, et familiariter <note><hi>Al.</hi> familiarem</note>
vocat servum suum Jacob, et Israel, sicut
Abraham, Isaac, et Jacob vocantur servi Dei (Moyses
quoque, et alii prophetae, et apostolus Paulus
in principio Epistolarum suarum hoc titulo gloriatur);
<pb n="0868D"/>
ut duae et decem tribus, id est, duodecim sciant
se de terra longinqua esse salvandas, et solvendam
captivitatem, reddendamque pacem, et omni eas replendas
abundantia, juxta illud quod in psalmo dicitur: <hi>Fiat</hi> 
 <emph>1055</emph> <hi>pax in virtute tua, et abundantia in
turribus tuis <note>(Psal. CXXI, 7)</note>
          </hi>. Hoc autem erit, quia
praesentia Domini perfruentur, quando et gentes adversariae,
quae eos ceperant, disperibunt, et isti liberabuntur
ex gentibus. Docetque eos nequaquam
<pb n="0869A"/>
poenae, sed eruditioni traditos, ut judicarentur quasi
proprii, et non perderentur quasi alieni. <hi>Qui enim non
credit, jam judicatus est <note>(Joan. III, 18)</note>
          </hi>, hoc est, praejudicatus
in interitum. Quod autem intulit: <hi>Ut non tibi
videaris innoxius,</hi> sive juxta Symmachum, <hi>et mundans
non mundabo te;</hi> vel juxta Aquilam, <hi>cum te erudiero
per judicium, nequaquam innocentem faciam,</hi> illud significat,
quod omnis mundus <note><hi>Al.</hi> immundus</note> indigeat
misericordia Dei, et nullus, quamvis sanctus
sit, securus pergat ad judicem: contra novam ex
veteri haeresim, quae putat in isto saeculo, et in ista
carne mortali, antequam corruptivum hoc induat
incorruptionem, et mortale induat immortalitatem,
perfectionem esse in quoquam, et omnes simul
justum posse implere virtutes.</p>
<p>
          <pb n="0869B"/> <hi>
            <note>(Vers. 12 seqq.)</note> Quia haec dicit Dominus, insanabilis
fractura tua, pessima plaga tua. Non est qui judicet
judicium tuum ad alligandum, curationum utilitas
non est tibi. Omnes amatores tui obliti sunt tui, te
non quaerent. Plaga enim inimici percussi te, castigatione
crudeli</hi> (sive <hi>forti) propter multitudinem iniquitatis
tuae, dura facta sunt</hi> (sive <hi>multiplicata sunt)
peccata tua. Quid clamas super contritione tua? Insanabilis
est dolor tuus, propter multitudinem iniquitatis
tuae, et propter dura peccata tua feci haec tibi.</hi> 
Quasi ad speciosam mulierem loquitur, cui supra
dixerat: <hi>Castigabo te in judicio, ut non tibi videaris
innoxius,</hi> sive <hi>innoxia;</hi> et per metaphoram [ <hi>Al. additur</hi> 
loquitur] ad Jerusalem, quod Dei judicio pessime
vulnerata sit, et nequaquam alio, nisi ipso qui
<pb n="0869C"/>
percusserat, possit curante sanari. <hi>Non est, ait Dominus,
qui judicet judicium tuum:</hi> nec altissimo
vulneri valeat cutem cicatricis obducere. Quocumque
te converteris, utilitas non est tibi, quia offendisti
eum qui verus, et solus est medicus. <hi>Omnes
amatores tui obliti sunt tui,</hi> vel sacerdotes, vel principes,
aut certe Angelorum praesidia, quibus priusquam
offenderes Dominum, vallabaris. <hi>Te non quaerent,</hi> 
facientes contra Apostolum, qui quaerebant
credentes, et non ea quae erant credentium <note>(II Cor.
XII)</note>. <hi>Plaga enim inimici percussi te, castigatione crudeli.</hi> 
Aliter amicus, aliter inimicus percutit: aliter <emph>1056</emph> 
 pater, aliter hostis. Ille caedit ut corrigat, iste
percutit ut occidat <note>(Psal. VI)</note>. Unde et Propheta lacrymabiliter
dicit: <hi>Domine, ne in furore tuo arguas
<pb n="0869D"/>
me, neque in ira tua corripias me <note>(Psal. XXXVII, 1)</note>
          </hi>.
Hoc autem factum est, quia propter multitudinem
iniquitatis tuae, dura facta sunt peccata tua. Quodque
sequitur: <hi>Quid clamas super contritione tua? insanabilis
est dolor tuus propter multitudinem iniquitatis
<pb n="0870A"/>
tuae,</hi> in Septuaginta non habetur; videlicet quia
secundo dicitur, <hi>propter multitudinem iniquitatis tuae,
et dura peccata tua;</hi> et qui scribebant a principio,
additum putaverunt. Et est sensus: Ut inimici te
plaga percuterem, et caederem castigatione crudeli,
fecit multitudo iniquitatis tuae, et dura peccata tua,
quae sanari non poterant, nisi mordacissimo pulvere,
et ardenti cauterio, et ferro acutissimo, quo putridas
carnes, et insanabiles amputarem. Et tamen
propter multitudinem iniquitatis tuae, et dura peccata
tua, feci haec tibi, non mea voluntate, sed medicinae
ratione cogente.</p>
<p> <hi>
            <note>(Vers. 16, 17.)</note> Propterea omnes, qui comedunt te,
devorabuntur: et universi hostes tui in captivitatem
ducentur: et qui te vastant, vastabuntur: cunctosque
<pb n="0870B"/>
praedatores tuos dabo in praedam. Obducam enim cicatricem
tibi, et a vulneribus tuis sanabo te, dicit Dominus.
Quia ejectam</hi> (sive <hi>dispersam) vocaverunt te Sion.
Haec est quae non habebat requirentem.</hi> Et sub Zorobabel
haec facta cognoscimus, quando Assyrios, hoc
est, Niniven vastavere Babylonii atque Chaldaei, et
rursum Babylonios et Chaldaeos Medi Persaeque ceperunt,
et Babylon destructa est. Tunc Sion coepit
habere Dominum requirentem, et obducta est cicatrix
vulneribus illius, et sanata est a plagis suis,
quod plenius atque perfectius completur <note><hi>Al.</hi> complebitur</note>
in Christo.</p>
<p> <hi>
            <note>(Vers. 18 seqq.)</note> Haec dicit Dominus: Ecce ego
convertam conversionem tabernaculorum Jacob: et
tectis</hi> (sive <hi>captivitati) eorum</hi> [Vulg. <hi>ejus] miserebor.
<pb n="0870C"/>
Et aedificabitur civitas in excelso suo, et Templum
juxta ordinem suum fundabitur. Et egredietur de eis
laus, voxque ludentium. Et multiplicabo eos, et non
minuentur.</hi> (Quodque sequitur: <hi>Et glorificabo eos, et
non attenuabuntur,</hi> in LXX non habetur). <hi>Et erunt,</hi> 
inquit, <hi>filii ejus sicut a principio, et coetus ejus coram
me permanebit, et visitabo adversum omnes qui tribulant
eum. Et erit dux ejus ex eo, et princeps de medio
ejus producetur. Et applicabo eum,</hi> <emph>1057</emph> <hi>et accedet
ad me. Quis enim iste est qui applicet cor suum, ut appropinquet
mihi, ait Dominus?</hi> <note>(Rursumque et hoc
in LXX non habetur.)</note> <hi>Et eritis mihi in populum, et
ego ero vobis in Deum.</hi> Quorum typus praecessit in
Zorobabel et Ezra, quando reversus est populus, et
coepta est aedificari civitas in excelso suo, Templique
<pb n="0870D"/>
observari religio, et caetera quae ipsius Ezrae
volumine continentur. Plenius autem atque perfectius
in Domino Salvatore, Apostolisque completum
est, quando aedificata est civitas in excelso suo, de
qua scriptum est: <hi>Non potest abscondi civitas quae in
<pb n="0871A"/>
monte sita est <note>(Matth. V, 14)</note>
          </hi>: et Templum juxta
ordinem suum caeremoniasque fundatum, ut quidquid
in priori populo fiebat carnaliter, in Ecclesia
spiritualiter compleretur. Tunc egressa est laus sive
gratiarum actio. Hoc enim significat THODA ( ),
ut omnes Apostoli dicerent: <hi>Gratia vobis et pax <note>(I Cor. I, 3)</note>
          </hi>.
Voxque ludentium, non illo ludo, quo
manducavit populus et bibit et surrexit ut luderet <note>(Exod. XXIII)</note>;
sed eo quo coram Arca Domini lusit
David <note>(II Reg. VI)</note>. Et multiplicati sunt et non imminuti,
ut totus orbis crederet in Dominum Salvatorem:
et glorificati sunt, ut impleretur quod scriptum
est: <hi>Gloriosa dicta sunt de te, civitas Dei <note>(Psal.
LXXXVI, 2)</note>
          </hi>. Fueruntque filii ejus, hoc est, Apostoli
sicut fuerunt a principio, Abraham, et Isaac, et Jacob,
<pb n="0871B"/>
principes generis Israelitici. Tunc visitavit Dominus
adversum omnes qui tribulaverunt populum
Dei, adversarias videlicet potestates. Et fuit dux
ejus ex eo: haud dubium quin Dominus et Salvator
secundum carnem ex genere Israel, et princeps de
medio ejus productus est. Applicavit eum Pater ad
se, et accessit ad eum, ut diceret Filius: <hi>Ego in
Patre, et Pater in me <note>(Joan. XIV, 11)</note>
          </hi>: quia nullus potest
sic cor suum applicare Deo, nec ita ut Filius
Patri esse conjunctus. Quodque dicit juxta Septuaginta: <hi>Et eritis mihi in populum, et ego ero vobis in
Deum,</hi> 
 cernimus opere completum ex parte in Israel,
et ex toto in gentium multitudine.</p>
<p> <hi>
            <note>(Vers. 23, 24.)</note> Ecce turbo Domini furor egrediens,
et procella ruens, in capite impiorum conquiescet. Non
<pb n="0871C"/>
avertet iram indignationis Dominus, donec faciat et
compleat cogitationem cordis sui,</hi> <emph>1058</emph> <hi>in novissimo
dierum intelligetis ea.</hi> Turbo furoris Domini et procella
ruens atque tempestas requiescet in capite eorum,
vel daemonum, vel eorum qui Dei filium blasphemaverunt: <hi>et non avertet iram indignationis suae, donec
faciat et compleat cogitationem cordis sui;</hi> 
 et circumdetur
exercitu Jerusalem, et penitus deleatur.
Quomodo autem artifex non potest intelligi nisi opere
completo; nec medicinae industria, nisi postquam
fuerit sanitas consecuta: ita cum eversio fuerit Jerusalem,
et prioris populi abjectio, tunc intelligent
credentes, quod repulsio Judaeorum, nostrae salutis
occasio sit.</p>
<p> <hi>
            <note>(Cap. XXXI.--Vers. 1.)</note> In tempore illo dicit Dominus,
<pb n="0871D"/>
ero Deus universis cognationibus Israel</hi> (sive <hi>generi Israel) et ipsi erunt mihi in populum.</hi> 
 Nisi cogitatio
Domini fuerit impleta, et furor ejus requieverit
super impiorum caput, universitatis Dominus
cognationibus Israel Deus esse non poterit. Hoc autem
dicit reliquiis, quae salvae factae sunt. Quod si
opponitur nobis id, quod dictum est: <hi>Ero Deus generi
Israel,</hi> sive <hi>universis cognationibus Israel,</hi> assumamus
<pb n="0872A"/>
exemplum: <hi>Si filii essetis Abrahae, faceretis opera patris
vestri <note>(Joan. VIII, 39)</note>
          </hi>. Et Apostolus scribit: <hi>Videte
Israel secundum carnem <note>(I Cor. X, 8)</note>
          </hi>. Ex quo
docet esse alium Israel secundum spiritum. Ille igitur
Israel est, qui mente cernit Deum, sive rectissimus
Domini est, et hujuscemodi Israel erit populus Dei.</p>
<p> <hi>
            <note>(Vers. 2.)</note> Haec dicit Dominus: Invenit gratiam in
deserto populus qui remanserat gladio, vadat ad requiem
suam Israel.</hi> LXX: <hi>Sic dicit Dominus: Inveni
calidum in deserto cum his, qui perierant gladio. Ite
et nolite interficere Israel.</hi> Ridicule Latini codices in
hoc loco ambiguitate verbi Graeci, pro <hi>calido, lupinos</hi> 
interpretati sunt: Graecum enim <foreign xml:lang="greek">θερμὸν</foreign> utrumque
significat, quod et ipsum non habetur in Hebraeo.
Est enim scriptum HEN  , quod Aquila, Symmachus,
<pb n="0872B"/>
et Theodotio <foreign xml:lang="greek">χάριν,</foreign> hoc est <hi>gratiam</hi> interpretati
sunt. Soli Septuaginta posuerunt <hi>calidum,</hi> putantes
ultimam litteram MEM esse. Si enim legamus
HEN per litteram NUN, <hi>gratia</hi> dicitur, si per MEM, <hi>calor</hi> 
interpretatur. Est autem sensus juxta Hebraicum:
Populus Judaeorum, <emph>1059</emph> qui Romano remanserat
gladio; vel certe iram furoris Domini potuerat evitare
<note><hi>Al.</hi> evadere</note>, invenit gratiam in deserto gentium;
ut intra turbam nationum in Ecclesia salvetur,
unde et vadet et inveniet requiem suam Israel,
quam semper speraverat, quam ei Prophetarum
promiserant vaticinia. Porro juxta LXX haec intelligentia
est: Dominus invenit calidos, atque viventes
Apostolos, et socios eorum in deserto gentium,
inter eos qui infidelitate sua interfecti fuerant, nec
<pb n="0872C"/>
habebant calorem vitae. Unde praecipitur Angelis, et
his qui in ministerio Dei sunt, ne omnes interficiant,
ne Israel penitus deleatur, diciturque eis: <hi>Ite, et
nolite interficere Israel;</hi> sint alioqui <note><hi>Al.</hi> aliqui</note> qui
vivant, sint qui caleant ardore fidei, sint qui frigus
infidelitatis et mortis effugiant, quos Dominus inveniat
in deserto.</p>
<p> <hi>
            <note>(Vers. 3 seqq.)</note> Longe Dominus apparuit mihi</hi> (sive <hi>ei): et in charitate perpetua dilexi te: ideo attraxi te
miserans. Rursumque aedificabo te, et aedificaberis,
virgo Israel: adhuc ornaberis</hi> 
 [Al. <hi>coronaberis] tympanis
tuis</hi> (sive <hi>assumes tympana tua) et egredieris in
choro ludentium: adhuc plantabis vineas in montibus
Samariae: plantate plantaria, et vindemiate: erit enim
dies, in qua clamabunt custodes in monte Ephraim:
<pb n="0872D"/>
Surgite et ascendamus in Sion ad Dominum Deum nostrum.</hi> 
Quia offenderat Israel Dominum, et dixerat: <hi>Non habemus regem nisi Caesarem 
 <note>(Joan. XIX, 15)</note>
          </hi>.
Et: <hi>Venite et interficiamus eum, et nostra erit haereditas <note>(Marc. XII, 7)</note>
          </hi>;
et longe recesserat a Deo: propterea
Dominus post multum tempus apparuit ei, non
tempore Zorobabel et Ezrae, postquam rursum capti
sunt, sed in charitate perpetua dilexit eum quae nullo
<pb n="0873A"/>
fine delebitur. Et attraxit eum miserans. Nequaquam
enim merito, sed clementia salvatus est. Rursumque
ait: <hi>Aedificabo te, et aedificaberis, virgo Israel.</hi> Hoc
proprie intelligamus in Ecclesia. Delirant enim qui
auream atque gemmatam suspirant Jerusalem, suam
avaritiam in mysterio urbis Domini consecrantes.
Adhuc ornaberis tympanis tuis, ut canas Domino in
Ecclesiis, omni in te malorum operum carne consumpta.
Et egredieris in choro ludentium cum gentium
turbis, plantabis vineas in montibus Samariae.
Nequaquam in vallibus et humilibus locis; sed in
montibus Samariae, qui post captivitatem populi Israel
ab alienigenis possessi sunt, quibus dicitur: <hi>Plantate plantaria, et vindemiate.</hi> 
 Tunc fuit <emph>1060</emph> 
dies Domini, in qua clamaverunt custodes Apostoli
<pb n="0873B"/>
videlicet, et apostolici viri in monte Samariae, et in
monte Ephraim, quorum alterum <hi>custodiam,</hi> alterum <hi>ubertatem</hi> 
 sonat. Quid vero dicunt custodes Samariae,
immo quid clamant in monte Ephraim? Surgite qui
jacetis, humilia relinquite, victimarum hostias spernite. <hi>Sacrificium Domino spiritus contribulatus 
 <note>(Psal.
L)</note>
          </hi>. Ascendamus in Sion, hoc est, in Ecclesiam, ubi
est speculatio et intuitus Dei. Cumque fuerimus in
Sion, immo ascenderimus ad eam, ascendamus pariter
ad Dominum Deum nostrum.</p>
<p> <hi>
            <note>(Vers. 7.)</note> Quia haec dicit Dominus: Exsultate in
laetitia Jacob, et hinnite contra caput gentium: personate,
canite</hi>, <hi>et dicite: Salvum fac, Domine, populum
tuum, reliquias Israel.</hi> Significanter non totus salvatur
Israel, sed reliquiae Israel, praecipiente Domino
<pb n="0873C"/>
atque dicente: <hi>Exsultate in laetitia, qui estis de Jacob,
et hinnite,</hi> ad caput gentium referentes cuncta,
quia cauda quondam versa est in caput. <hi>Personate,
canite, et dicite.</hi> Quid est illud quod jubentur dicere? <hi>Salvum fac, Domine, populum tuum.</hi> 
 Quem populum?
Utique <hi>reliquias Israel,</hi> quae secundum electionem
salvae factae sunt. De quibus et Paulus assumens testimonium
Isaiae loquitur: <hi>Nisi Dominus sabaoth reliquisset
nobis semen, sicut Sodoma facti essemus, et sicut
Gomorrha similes fuissemus <note>(Isa. I, 9; Rom. IX, 29)</note>
          </hi>.</p>
<p> <hi>
            <note>(Vers. 8.)</note> Ecce ego adducam eos de terra Aquilonis,
et congregabo eos ab extremis terrae.</hi> Quod sequitur: <hi>In solemnitate Phase, et generabit filios multos,</hi> 
in Hebraico non habetur, sed in Septuaginta
tantum legitur, pro quo apud Hebraeos scriptum
<pb n="0873D"/>
est:</p>
<p> <hi>Inter quos erunt caecus, et claudus, et praegnans, et
pariens simul: Ecclesia magna revertentium huc.</hi> Congregantur reliquiae populi Israel per Apostolos,
et apostolicos viros, de quibus supra legimus: <hi>Clamabunt
custodes in monte,</hi> et quibus praecipitur: <hi>Personate, canite, et dicite,</hi> 
 ut salvae fiant reliquiae
Israel. Ipse quoque Dominus pollicetur se reducturum
eos de terra Aquilonis, qui est ventus durissimus,
<pb n="0874A"/>
nomine autem <hi>dexter</hi> vocatur, de incredulitate,
de frigore Dominicae charitatis; et congregare
eos ab extremis terrae, non in alio tempore, sed in
solemnitate Phase, hoc est, feriis Dominicae passionis:
quando crucifixus Dominus est, impletumque
illud quod ipse in Evangelio repromisit. <emph>1061</emph> 
 <hi>Cum exaltatus fuero a terra, omnia traham
ad me <note>(Joan. XII, 23)</note>
          </hi>. Tunc generavit multum
populum, ut illud impleretur Isaiae: <hi>Quia nata est
genus semel <note>(Isai. LXVI, sec. LXX)</note>
          </hi>. Uno enim die
tria millia, altero quinque millia hominum crediderunt <note>(Act. II et IV)</note>.
Quodque in Hebraico scribitur: <hi>Inter quos erunt caecus et claudus, et praegnans, et pariens
simul, ecclesia magna revertentium huc:</hi> 
 quamquam
et juxta litteram impletum sit, quod caeci viderint,
<pb n="0874B"/>
claudi ambulaverint: tamen melius juxta anagogen
intelligi potest, quod qui prius erant caeci
perfidia, postea crediderint Salvatori; et qui claudi,
quibus quondam loquebatur Elias: <hi>Usquequo claudicatis
utroque pede <note>(III Reg. XVIII, 21)</note>
          </hi>? postea ambulaverint
<note><hi>Al.</hi> viderint</note>. Et: <hi>Populus qui sedebat in tenebris
et umbra mortis, magnum lumen aspexerit <note>(Isai.
IX, 2)</note>
          </hi>; claudique cucurrerint, et praegnans pepererit
filios, Ecclesiam magnam revertentium ad fidem.
Judaei putant hoc esse completum, quando sub Ezra
post diem Phase egressi sunt de Babylone ut reverterentur
Jerusalem, in quo typus fuit, et non veritas.
Neque enim in illo tempore universa, quae legimus
et lecturi sumus, fuisse completa poterunt <note><hi>Al.</hi> poterant</note>
approbare.</p>
<p>
          <pb n="0874C"/> <hi>
            <note>(Vers. 9.)</note> In fletu venient</hi> (sive <hi>egredientur): et in 
 misericordia reducam eos, et adducam eos per torrentes
aquarum in via recta, et non impingent</hi> (sive <hi>non errabunt) in ea. Quia factus sum Israel pater, et
Ephraim primogenitus meus est.</hi> 
 Si juxta Hebraicum
legerimus, <hi>in fletu venient:</hi> hoc enim indicat JABU
( ); dicemus quod interdum, et nimii gaudii fletus
indicium sit, juxta illud: Lacrymor gaudio. Sin
autem juxta Septuaginta qui dixerunt: <hi>In fletu egredietur,
et in misericordia,</hi> sive <hi>in consolationem reducam
eos,</hi> illum sensu ponemus, qui et in psalmis
dicitur: <hi>Euntes ibant et flebant, mittentes semina sua:
Venientes autem venient cum exsultatione, portantes
manipulos suos <note>(Psal. CXXV, 7, 8)</note>
          </hi>. Fleverunt enim,
quando captivi ducti sunt: et consolationem maximam
<pb n="0874D"/>
receperunt, quando misericordia Domini sunt
reducti. Et adduxit eos Dominus per apostolos, et
apostolicos viros, plenos aquarum et largissimi fluminis,
in via recta <note><hi>Al.</hi> rectae</note>, videlicet fidei, non
in perfidia Judaeorum. <hi>Et non,</hi> inquit, <hi>impingent in
ea,</hi> quia caeci esse cessarunt, quibus quondam dictum
est: <hi>Si caeci essetis, non haberetis peccatum.
Nunc vero quia dicitis: videmus, peccatum vestrum
manet <note>(Joan. IX, 41)</note>
          </hi>. Possumus viam <emph>1062</emph> rectam,
<pb n="0875A"/>
et Christum intelligere, in qua quicumque ambulaverit,
non impinget <note>(Rom. V)</note>. <hi>Factus sum,</hi> ait, <hi>Israel pater,</hi> 
 qui reductus est, <hi>et Ephraim primogenitus
meus est.</hi> Ubi enim quondam abundavit peccatum,
superabundavit gratia. Ephraim autem in
typo esse populi de gentibus congregati, Scriptura
testatur. Fuit enim posterior filius Joseph, et surripuit
primogenita Manasse, qui natura primitivus
erat <note>(Genes. XLVIII)</note>; sed in mysterio crucis decussatis
manibus, qui stabat ad sinistram Jacob, dextrae manus
ejus suscepit benedictionem. Et qui steterat ad
dexteram, sinistra benedictus, in secundum redactus
est gradum. Et quomodo Jacob Esau, sic Ephraim
Manasse rapuit primogenita. Omnisque populus decem
tribuum vocatus est Ephraim, quia Jeroboam
<pb n="0875B"/>
filius Nabath, ex hac tribu regnum primus obtinuit
in Samaria <note>(Ibid., 27)</note>.</p>
<p> <hi>
            <note>(Vers. 10 seqq.)</note> Audite verbum Domini, gentes, et
annuntiate in insulis quae procul sunt, et dicite: Qui
dispersit Israel, congregabit eum, et custodiet eum sicut
pastor gregem suum, quia redemit Dominus Jacob,
et liberavit</hi> [Vulg. <hi>redimet</hi> et <hi>liberabit] eum de
manu potentioris</hi> (sive <hi>de manu fortioris). Et venient,
et laudabunt in monte Sion, et confluent ad bona Domini
super frumento, et vino, et oleo, et fetu pecorum,
et armentorum. Eritque anima eorum quasi hortus
irriguus</hi> (sive <hi>quasi lignum fructiferum), et ultra
non esurient. Tunc laetabitur virgo in choro</hi> (sive <hi>virgines)
et juvenes et senes simul, et convertam luctum
eorum in gaudium, et consolabor eos, et laetificabo a
<pb n="0875C"/>
dolore suo. Et inebriabo animam sacerdotum pinguedine</hi> 
(sive <hi>filiorum Levi) et populus meus bonis meis
adimplebitur, ait Dominus.</hi> Perspicue vocatio gentium
demonstratur, Scriptura dicente: <hi>Audite verbum
Domini, gentes, et annuntiate in insulis quae procul
sunt, et dicite.</hi> Quid annuntiant insulis quae
procul sitae sunt? Quod Dominus, qui dispersit Israel,
ipse congregabit eum. Nequaquam ergo ut dispergerentur,
potentiae fuit adversariorum, sed Domini
voluntatis. <hi>Et custodiet eum sicut pastor gregem
suum.</hi> Pastor enim bonus ponit animam suam pro
ovibus suis <note>(Joan. X)</note>. <hi>Quia redemit Dominus Jacob,</hi> 
pretio sanguinis sui, <hi>et liberavit eum de manu potentioris,</hi> 
sive <hi>fortioris.</hi> Per quae ostenduntur fortiores
adversariae potestates natura fragilitatis humanae.
<pb n="0875D"/>
Et quantum in utrisque virium est, illas fortiores
esse natura, sed <emph>1063</emph> nos fortiores fide, si tamen
mereamur liberari ab eo, qui potest alligare fortem,
et domum ejus diripere. <hi>Et venient,</hi> inquit, haud
dubium quin liberati de manu potentium, <hi>et laudabunt</hi> 
liberatorem suum <hi>in monte Sion,</hi> hoc est, in
Ecclesia, <hi>et confluent ad bona Domini,</hi> rerum omnium
abundantiam, quae non in frugibus, et cibis
carnis istius, sed in virtutum varietate sentitur. <hi>Super
frumento,</hi> inquit, <hi>et vino, et oleo,</hi> de quo conficitur
panis Domini, et sanguinis ejus impletur typus,
et benedictio sanctificationis ostenditur, dicente
<pb n="0876A"/>
Scriptura: <hi>Unxit te Deus, Deus tuus oleo laetitiae prae
consortibus tuis <note>(Psal. XLIV, 8)</note>
          </hi>. <hi>Et fetu pecorum,</hi> qui
in Ecclesiasimplices sunt, <hi>et armentorum,</hi> quae cornuta
sunt, et adversarios ventilant. Ut autem sciamus
benedictiones has nequaquam ad corpus, sed ad animam
pertinere, sequitur: <hi>Eritque anima eorum quasi
hortus irriguus,</hi> sive quasi lignum fructiferum, quod
plantatum est secus decursus aquarum, et paradisus
Domini in deliciis <note>(Psal. I)</note>. <hi>Et ultra,</hi> ait, <hi>non esurient.</hi> 
Nequaquam ea esurie, de qua scriptum est: <hi>Beati qui esuriunt, et sitiunt justitiam 
 <note>(Matth. V, 6)</note>
          </hi>;
sed ea quae saturitate mutatur, et rerum omnium
excludit penuriam. Tunc laetabitur virgo in choro,
de qua scribit Apostolus: <hi>Despondi enim vos uni
viro virginem castam exhibere Christo <note>(II Cor. XI, 2)</note>
          </hi>.
<pb n="0876B"/>
Et juvenes, ad quos loquitur Joannes: <hi>Scribo vobis,
juvenes, quoniam vicistis malignum:</hi> Et senes, ad
quos idem mystico sermone testatur: <hi>Scribo vobis,
patres, quoniam cognovistis eum, qui ab initio est <note>(I Joan. II, 14)</note>
          </hi>.
 <hi>Et convertam,</hi> inquit, <hi>luctum eorum
in gaudium,</hi> ut quos terruerat crux, laetificet resurrectio. <hi>Et consolabor eos, et laetificabo a dolore suo,</hi> 
juxta illud quod Dominus loquitur: <hi>Beati lugentes,
quoniam ipsi consolabuntur.</hi> Et inebriabo animam
Sacerdotum, qui habent scientiam Dei, de quorum
ore interrogant legem Domini, qui credunt in eum,
ad quem Propheta canit: <hi>Tu es sacerdos in aeternum
secundum ordinem Melchisedech <note>(Psal. CIX, 4)</note>
          </hi>. Quod
autem sequitur juxta Septuaginta: <hi>Filiorum Levi,</hi> 
in Hebraico non habetur. Et perspicuum est, nequaquam
<pb n="0876C"/>
id dici de his sacerdotibus qui sunt filii
Levi, sed de his, in quorum typum praecessit Melchisedech.
Ebrietas autem sacerdotum et in Apostolis
comprobatur, quando fervebant fide, et musto
pleni dicebantur <note>(Act. II)</note>. Unde et locus, in quo
comprehensus <emph>1064</emph> Dominus est, vocatur <hi>Gethsemani <note>(Matth. XXVI, 36)</note>
          </hi>,
quod in lingua nostra <hi>vallem
pinguedinis</hi> sonat. Cumque sacerdotes pingues fuerint
doctrina Domini, et inebriati in convivio Joseph
dixerint: <hi>Calix tuus inebrians quam praeclarus
est <note>(Genes. XLIII et XLIV)</note>
          </hi>! tunc erit et hoc quod nunc
Dominus pollicetur: <hi>Et populus meus bonis meis
adimplebitur <note>(Psal. XXII, 5)</note>
          </hi>. Quae omnia nunc ex
parte tribuuntur: tunc autem dabuntur in pleno,
quando viderimus facie ad faciem, et corpus humilitatis
<pb n="0876D"/>
nostrae fuerit resurrectionis gloria commutatum.</p>
<p> <hi>
            <note>(Vers. 15.)</note> Haec dicit Dominus: Vox in excelso
audita est lamentationis, fletus et luctus, Rachel 
 plorantis filios suos, et noluit</hi> [Vulg. <hi>nolentis] consolari
super filiis suis</hi> [Vulg. <hi>eis], quia non sunt.</hi> LXX: <hi>Sic dicit Dominus: Vox in Rama audita est, lamentatio
et fletus, et luctus, Rachel plorantis filios suos,
et noluit conquiescere, quia non sunt.</hi> 
 Nec juxta Hebraicum,
nec juxta Septuaginta, Matthaeus sumpsit
testimonium. Legimus enim in eo post descriptionem
infantium necis: <hi>Tunc impletum est, quod dictum
<pb n="0877A"/>
est per Jeremiam prophetam dicentem: Vox in
Rama audita est, ploratus et ululatus multus: Rachel,
flentis</hi> [Al. <hi>plorans] filios suos, et noluit consolari,
quia non sunt <note>(Matth. II, 17, 18)</note>
          </hi>. Ex quo perspicuum
est, Evangelistas et Apostolos, nequaquam
ex Hebraeo interpretationem alicujus secutos; sed
quasi Hebraeos ex Hebraeis, quod legebant Hebraice,
suis sermonibus expressisse. Rachel mater Joseph,
cum veniret Bethleem, subito partus dolore correpta,
peperit filium, quem obstetrix, quia moriebatur
pariens, vocavit <hi>Benoni,</hi> hoc est, <hi>filius doloris
mei.</hi> Pater autem Jacob mutavit vocabulum, et appellavit
eum <hi>Benjamin,</hi> hoc est, <hi>filius dextrae <note>(Gen.
XXXV, 18)</note>
          </hi>. Quaeritur itaque, quomodo Matthaeus
evangelista testimonium Prophetae ad interfectionem
<pb n="0877B"/>
transtulerit parvulorum: cum perspicue de decem
tribubus scriptum sit, quarum princeps non
fuit Ephratha, et nequaquam sit in tribu Ephraim,
sed in tribu Juda: ipsa est enim, et Bethleem <foreign xml:lang="greek">δυωνύμως.</foreign>
Unde et nomina utriusque concordant. <hi>Bethleem</hi> 
vocatur <hi>domus panis. Ephrata,</hi> <foreign xml:lang="greek">καρποφορία,</foreign>
quam nos <hi>ubertatem</hi> possumus dicere. Quia igitur
Rachel in Ephrata, hoc est, in Bethleem condita
est, sicut et Scriptura sancta, et titulus sepulcri
ejus hodieque testantur, flere dicitur pueros, qui
juxta se, et in suis regionibus interfecti sunt. Quidam
Judaeorum <emph>1065</emph> hunc locum sic interpretantur,
quod capta Jerusalem sub Vespasiano, per hanc
viam Gazam, et Alexandriam infinita millia captivorum
Romam directa sint. Alii vero, quod ultima
<pb n="0877C"/>
captivitate sub Adriano, quando et urbs Jerusalem
subversa est, innumerabilis populus diversae aetatis,
et utriusque sexus in mercato Terebinthi venumdatus
sit. Et idcirco exsecrabile esse Judaeis mercatum
 celeberrimum visere. Dicant illi quod volunt, nos
recte testimonium sumpsisse dicemus Evangelistam
Matthaeum, pro loco in quo Rachel condita est, ut
vicinarum in circuitu villarum filios quasi suos fleverit.</p>
<p> <hi>
            <note>(Vers. 16, 17.)</note> Haec dicit Dominus: Quiescat vox
tua a ploratu, et oculi tui a lacrymis: quia est merces
operi tuo, ait Dominus. Et revertentur de terra inimici</hi> 
(sive <hi>inimicorum) et erit</hi> [Vulg. <hi>est] spes novissimis
tuis, ait Dominus: et revertentur filii ad terminos suos.</hi> 
Hoc juxta litteram necdum factum est, neque enim
<pb n="0877D"/>
decem tribus, quae in civitatibus Medorum exsulant,
atque Persarum, reversas in terram Judaeam legimus:
sed juxta spiritum, et in passione Domini
completum est, et hucusque completur: quando de
toto orbe salvatur Israel, et Rachel dicitur: <hi>Quiescat
vox tua a ploratu, et oculi tui a lacrymis.</hi> Et est sensus:
Plorare desiste, priora enim opera tua respexit
Dominus: <hi>Et revertentur filii tui de terra inimici,</hi> ne
<pb n="0878A"/>
praesenti dolore tenearis. <hi>Est enim spes novissimis
tuis, ait Dominus. Et revertentur filii tui ad terminos
suos,</hi> quos habuerunt patres eorum Abraham, Isaac,
et Jacob. Melius autem de parvulis intelligimus,
quod mercedem habeant effusi sanguinis pro Christo:
et pro terra Herodis inimici, teneant regna coelorum:
et reversuri sint in sedem pristinam, quando pro
corpore humilitatis, corpus receperint gloriosum.
Ista est spes novissima, quando justi fulgebunt sicut
sol <note>(Sap. III)</note>, et infantes quondam parvuli, atque lactentes,
absque aetatum incremento, et injuriis ac labore
corporeo resurgent in virum perfectum, in mensuram
plenitudinis Christi <note>(Ephes. IV)</note>.</p>
<p> <hi>
            <note>(Vers. 18, 19.)</note> Audiens audivi Ephraim transmigrantem</hi> 
(sive <hi>lamentantem); castigasti me, et eruditus
<pb n="0878B"/>
sum sicut juvencus indomitus</hi> (sive <emph>1066</emph> <hi>sicut
vitulus, et non didici); converte me, et convertar;
quia tu Dominus Deus meus. Postquam enim convertisti
me</hi> (sive <hi>captus sum) egi poenitentiam. Et postquam 
 cognovi</hi> (sive <hi>ostendisti mihi), percussi femur
meum</hi> (sive <hi>ingemui), confusus sum, et erubui</hi> (sive <hi>ex die confusionis, et ostendi te), quoniam sustinui
opprobrium adolescentiae meae.</hi> 
 Loquitur Deus, quod
Ephraim dicentem audierit, et lamentantem. Nulli
autem dubium, quin decem tribus significet, quibus
primus imperavit Jeroboam filius Nabath, qui et vitulos
aureos fecit in Dan et Bethel, ut hoc populus
errore seductus, Deum Israel colere et adorare desisteret. <hi>Castigasti me,</hi> 
 inquit, <hi>et castigatus sum.</hi> Omnis
correptio proficit in salutem, quae ad praesens
<pb n="0878C"/>
videtur esse tristitiae; et postea fructus affert pacificos.
Quodque ait: <hi>Quasi juvencus indomitus,</hi> sive <hi>sicut vitulus, et non didici,</hi> 
 hoc significat, quod multo
labore atque verberibus eruditus sit, ut ad poenitentiam
converteretur, et non profecerit. <hi>Converte,</hi> inquit, <hi>me, et convertar.</hi> 
 Ergo idipsum quod agimus
poenitentiam, nisi Dei nitamur auxilio, implere non
possumus. Postquam enim converteris me, et ad te
conversus fuero, tunc cognoscam, quia tu Dominus
Deus meus es, et nequaquam errores mei atque peccata
interficient me. Et postquam convertisti me,
egi poenitentiam. Vide quantum sit auxilium Dei,
et quam fragilis humana conditio: ut hoc ipsum,
quod agimus poenitentiam, nisi nos Dominus ante
converterit, nequaquam implere valeamus. <hi>Et postquam,</hi> 
<pb n="0878D"/>
inquit, <hi>ostendisti mihi,</hi> vel ipsam poenitentiam,
vel tui notitiam, sive cognovi te, <hi>percussi femur
meum.</hi> Quod dolentis et plangentis, et super errore
pristino plorantis indicium est, ut femur manu percutiat,
et stultum se ante fuisse fateatur. <hi>Confusus,</hi> 
inquit, <hi>sum, et erubui,</hi> sive <hi>ex die confusionis.</hi> Quod
enim tempus non est confusionis nostrae, si recordemur
antiqua peccata, et omnium, quae male egimus
<pb n="0879A"/>
capiamus memoriam? Quodque dixere LXX, <hi>et
ostendi te,</hi> significat, quod postquam ingemuit, et
sua delicta cognovit, tunc in tantum profectum venerit,
ut etiam aliis ignorantibus Deum ostenderit,
juxta id quod David poenitens <emph>1067</emph> loquitur: <hi>Docebo
iniquos vias tuas, et impii ad te convertentur <note>(Psal. L, 15)</note>
          </hi>.
Et quod dicit: <hi>Quoniam sustinui opprobrium
adolescentiae meae,</hi> per aetatis ignorantiam
peccasse se dicit, ut facilius veniam consequatur,
juxta illud quod David canit: <hi>Delicta juventutis meae,
et ignorantias meas ne memineris <note>(Psal. XXIV, 7)</note>
          </hi>.
Unde et in consequentibus Deus parvulum eum vocat
et deliciis affluentem. Hoc autem dicit propter
divitiarum magnitudinem et terrae fertilitatem, qua
Ephraim tribus usque hodie luxuriat.</p>
<p>
          <pb n="0879B"/> <hi>
            <note>(Vers. 20.)</note> Si filius honorabilis</hi> (sive <hi>dilectus)
mihi Ephraim: si puer delicatus, quia ex quo locutus
sum de eo</hi> (sive <hi>verba mea in eo), recordans</hi> [A Vulg.
abest <hi>recordans] recordabor ejus adhuc: idcirco conturbata
sunt viscera mea super eo: miserans miserebor
ejus, ait Dominus.</hi> Poenitentiam agente Ephraim, et
dicente: In principio erudisti me, et eruditus sum
quasi juvencus indomitus; et in fine: Quoniam sustinuisti
opprobrium adolescentiae meae; respondit
Dominus, et plena ad se mente conversum, tali sustentat
oraculo: <hi>Filius dilectus mihi Ephraim <note>(Genes.
XLVIII)</note>
          </hi>, quem in tantum dilexi ab initio, ut
fratri praeferrem Manasse. <hi>Filius honorabilis,</hi> qui
contra naturae ordinem, honorem primogeniti Domini
dignatione suscepit. <hi>Puer delicatus,</hi> de quo
<pb n="0879C"/>
scribitur: <hi>Filii Ephraim intendentes et mittentes arcum,
conversi sunt in die belli <note>(Psal. LXXVII, 9)</note>
          </hi>. Contra
quem et ad quem, totus Osee liber est prophetae,
cui benedixit Jacob. Delicias autem in hoc loco
juxta illud accipiamus, quod in psalmo dicitur: <hi>Delectare in Domino, et dabit tibi petitiones cordis tui <note>(Psal. XXXVI, 4)</note>
          </hi>.
Pro quo in Graeco, et in Hebraico
habetur, <hi>deliciis afflue.</hi> Unde et paradisus in Eden,
deliciarum paradisus appellatur. Quia, inquit, fuerunt
verba mea in eo, recordatione memor ero ejus
adhuc. Ne putaretur gratuita benedictio, et ex indulgentia
potius largitoris, quam merito ejus, in
quem conferebatur, esse collata, ideo ait: <hi>Recordabor
ejus,</hi> quia verba mea fuerunt in eo. Non in ore
ejus, non in labiis, sed in imo cordis affectu. Propter
<pb n="0879D"/>
quam causam et conturbata sunt viscera mea
super eo. Cui loquitur et per Osee: <hi>Quid tibi faciam,
Ephraim? quid tibi faciam, Israel? quasi Adamam ponam
te, et quasi Seboim <note>(Ose. VI, 4; XI, 8)</note>
          </hi>. Conversum
est in me cor meum: conturbata sunt viscera
mea. Non faciam furorem irae meae, et non disperdam
Ephraim. <hi>Miserans miserebor</hi> <emph>1068</emph> <hi>ejus, ait Dominus.</hi> 
Fuerunt quidem sermones mei in eo, et omnia
mandata mea avido suscepit animo, et in suo corde
servavit: sed tamen <hi>miserans miserebor ejus, ait Dominus,</hi> 
ut ostenderet omnem hominum justitiam indigere
misericordia Dei.</p>
<p>
          <pb n="0880A"/> <hi>
            <note>(Vers. 21, 22.)</note> Statue tibi speculas, pone tibi
amaritudines: dirige cor tuum in viam directam in
qua ambulasti. Revertere, virgo Israel, revertere ad civitates
tuas istas. Usquequo deliciis dissolveris, filia
vaga? quia creavit Dominus novum super terram: femina
circumdabit virum.</hi> LXX: <hi>Statue tibi speculatores:
fac poenam: da cor tuum in humeros tuos: viam
in qua ambulasti. Revertere, virgo Israel, revertere in
civitates tuas lugens. Usquequo converteris, filia despecta?
quoniam creavit te Dominus salute in plantationem
novam: in salute tua circuibunt homines.</hi> Ubi
nos diximus, <hi>usquequo deliciis dissolveris,</hi> Symmachus
posuit, <hi>Usquequo demergeris in profundum?</hi> 
Utramque autem editionem ex toto posui, ut caput
obscurissimum, et Ecclesiae continens sacramenta,
<pb n="0880B"/>
a Septuaginta (sive quis alius hunc prophetam interpretatus
est) aut ignoratum, aut omissum
ostenderem. Verbum Hebraicum SIONIM ( ),
vel in <hi>speculatores,</hi> vel in <hi>speculas</hi> vertitur; ut Aquila,
et Symmachus interpretati sunt. Unde miror, quid
sibi voluerit Vulgata editio, ut pro SIONIM, hoc est,
pro <hi>speculatoribus, Sion</hi> poneret, turbaretque lectoris
intelligentiam, quo putaret post Ephraim ad
Sion, et ad tribum Juda repente Dei factum esse
sermonem, cum perpetua oratio sit Ephraim, cui
supra locutus est: <hi>Audiens audivi Ephraim.</hi> Et: <hi>Filius
honorabilis mihi Ephraim,</hi> sive <hi>puer delicatus,</hi> cui
et nunc loquitur: <hi>Statue tibi speculas,</hi> sive <hi>speculatores,</hi> 
qui tibi praenuntient advenire tantam rerum
omnium felicitatem. Quodque sequitur, <hi>amaritudines,</hi> 
<pb n="0880C"/>
quae Hebraice dicuntur THEMRURIM ( ), pro
quibus Symmachus interpretatus est, <hi>transmutationes,</hi> 
hoc indicat, quod flere debeat vel antiqua peccata,
vel gaudii magnitudine, et tota ad Dominum
mente converti, et ponere, sive dirigere cor suum
in viam, per quam profecta est, inde enim illam esse
redituram. Quodque pro hoc dixere Septuaginta: <hi>Da cor tuum in humeros,</hi> 
 illud significat, quod
cogitationes debeat operibus jungere, sive humeros
contemplari portantium se, de captivitate <emph>1069</emph> 
reducentium. Quod Isaias plenius exsequitur in camelis,
et curribus ac basternis eos asserens reducendos <note>(Isai. LX)</note>.
 <hi>Revertere,</hi> inquit, <hi>virgo Israel, revertere
ad civitates tuas,</hi> quas captivus deseruisti:
usquequo negligentia dissolveris, et profundo errore
<pb n="0880D"/>
vagaberis? Respice quid dicturus sum, et unde tibi
tanta beatitudo exspectanda <note><hi>Al.</hi> speranda</note> sit, diligenter
attende. Audi quod numquam ante cognoveras.
Novam rem creavit Dominus super terram.
Absque viri semine, absque ullo coitu atque conceptu,
femina circumdabit virum gremio uteri sui, qui
juxta incrementa quidem aetatis per vagitus, et infantiam
proficere videbitur sapientia et aetate; sed
perfectus vir in ventre femineo solitis mensibus continebitur.
Unde Symmachus et Aquila juxta nostram
editionem interpretati sunt. Quid sibi autem in loco
hoc voluerit editio Vulgata, possem dicere, et sensum
<pb n="0881A"/>
aliquem reperire, nisi de verbis Dei humano
sensu argumentari esset sacrilegum; Theodotio autem,
et ipse Vulgatae editioni consentiens, interpretatus
est: <hi>Creavit Dominus salutem novam, in salute
circuibit homo,</hi> singulare ponens pro plurali. Simulque
et hoc notandum, quod nativitas Salvatoris,
atque conceptus Dei, creatio nuncupetur.</p>
<p> <hi>
            <note>(Vers. 23, 24.)</note> Haec dicit Dominus exercituum,
Deus Israel: Adhuc dicent verbum istud in terra Juda,
et in urbibus ejus, cum convertero captivitatem eorum:
benedicat tibi Dominus, pulchritudo justitiae, mons
sanctus. Et habitabunt in eo Judas, et omnes civitates
ejus simul, agricolae et minantes greges.</hi> LXX: <hi>Sic dixit
Dominus virtutum, Deus Israel: Adhuc dicent sermonem
istum in terra Juda, et in urbibus ejus, quando
<pb n="0881B"/>
reduxero transmigrationem ejus: benedictus Dominus
super justum montem sanctum ejus, et qui habitant in
terra Judaea, et in omni civitate ejus, cum agricola, et
elevabitur in grege.</hi> Juxta Hebraicum manifestum est,
quod in reditu Israel, et in terram suam captivitate
conversa, habitent urbes Juda, et dicatur eis per
singula: Benedicat tibi Dominus, qui est vere pulchritudo
justitiae, et mons sanctus, in quo qui habitaverit,
nullas timebit insidias. Et habitabit absque
iniquitate Judas in civitatibus suis: eruntque agricolae,
et pecorum multitudo, quod ex parte videtur
sub Zorobabel et Ezra esse completum. Plenitudo
autem vaticinii ad Christi tempora referatur: vel in
primo adventu, quando spiritualiter <emph>1070</emph> haec
facta sunt; vel in secundo universa complentur, juxta
<pb n="0881C"/>
nos spiritualiter, juxta Judaeos et nostros judaizantes
carnaliter. Porro juxta Septuaginta hic sensus est:
Adhuc sermo iste dicetur in terra Juda, et in civitatibus
ejus, quando convertero captivitatem ejus. Quid
dicetur? <hi>Benedictus Dominus super justum montem
sanctum ejus.</hi> Mons qui justitiae, et sanctitatis mereatur
significationem accipere, nullus est alius, nisi
Salvator. Caeterum stultum est, irrationalem et insensibilem
montem errore Judaico justum et sanctum
credere. Ipse est, de quo et in consequentibus
scribitur: <hi>Et in omni civitate ejus,</hi> subauditur Salvatoris: <hi>cum agricola,</hi> 
 non dubium quin Dominum significet,
de quo in Evangelio scriptum est: <hi>Ego sum
vitis, vos palmites: Pater meus agricola <note>(Joan. XV, 1)</note>
          </hi>.
Unde et Apostolus loquitur: <hi>Dei agricultura estis:
<pb n="0881D"/>
Dei aedificatio estis <note>(I Cor. III, 9)</note>
          </hi>. Quodque sequitur: <hi>Et elevabitur in grege,</hi> 
 hoc ostendit, quod in singulis
gregibus justus, et sanctus, et agricola ipse Dominus
elevetur, et in servis suis atque credentibus ad excelsa
conscendat.</p>
<p> <hi>
            <note>(Vers. 25, 26.)</note> Quia inebriavi animam lassam</hi> (sive <hi>quia inebriavi omnem animam sitientem) et omnem animam
esurientem saturavi</hi> 
 (sive <hi>replevi): ideo expergefactus
sum, et vidi: et somnus meus dulcis fuit mihi.</hi> 
Mutatio personarum facit obscuram intelligentiam
Prophetarum. Dixerat Dominus, <hi>Adhuc dicent verbum
<pb n="0882A"/>
istud in terra Juda et in urbibus ejus, cum convertero
captivitatem eorum.</hi> Quid autem dicent? haud dubium
quin hoc quod sequitur: <hi>Benedicat tibi Dominus,
pulchritudo justitiae, mons sanctus,</hi> etc. Rursumque
illis ista dicentibus respondit Dominus: <hi>Quia inebriavi
animam lassam,</hi> sive <hi>sitientem, et omnem animam
esurientem saturavi.</hi> Illoque ista dicente, respondit
populus, qui de captivitate venerat: <hi>Ideo expergefactus
sum, et vidi, et somnus meus dulcis fuit mihi.</hi> 
Quia Dominus inebriat animam lassam, sive sitientem,
et dicit in Evangelio: <hi>Qui sitit, veniat ad me, et
bibat <note>(Joan. VII, 37)</note>
          </hi>. Et: <hi>Qui credit in me, sicut dicit
Scriptura, flumina de ventre ejus fluent aquae vivae <note>(Ibid., 38)</note>
          </hi>.
Et omnem animam esurientem satiat,
atque sitientem. De qua siti et esurie idem in Evangelio
<pb n="0882B"/>
testatur: <hi>Beati qui esuriunt et sitiunt justitiam:
quoniam ipsi saturabuntur <note>(Matth. V, 6)</note>
          </hi>. Notandumque,
quod ebrietas in hoc loco in bonam partem ponatur,
de qua in Cantico dicitur: <hi>Comedite, amici,
bibite, et inebriamini, charissimi <note>(Cant. V, 1)</note>
          </hi>. Qua
ebrietate et Joseph <emph>1071</emph> inebriatus est cum fratribus
suis in meridie <note>(Gen. XLIII)</note>. Inebriati autem,
atque saturati hi, qui lassi fuerant, atque esurierant,
agunt gratias, respondentes: <hi>Expergefactus sum, et
vidi Dominum,</hi> scilicet suscitantem atque dicentem: <hi>Surge, qui dormis, et elevare a mortuis, et illuminabit
te Christus 
 <note>(Ephes. V, 14)</note>
          </hi>. <hi>Et somnus,</hi> inquit, <hi>meus
dulcis fuit mihi,</hi> ut imitarer Domini mei verba dicentis: <hi>Ego dormivi, et soporatus sum, et exsurrexi, quoniam
Dominus suscepit</hi> 
 [Al. <hi>suscipiet me</hi> ] <note>(Psal. III, 6)</note>.</p>
<p>
          <pb n="0882C"/> <hi>
            <note>(Vers. 27 seqq.)</note> Ecce dies veniunt, dicit Dominus,
et seminabo domum Israel, et domum Juda semine hominum</hi> 
[Vulg. <hi>hominis], et semine jumentorum. Et sicut
vigilavi super eos, ut evellerem, et demolirer, et
dissiparem, et disperderem, et affligerem: sic vigilabo
super eos, ut aedificem et plantem, ait Dominus. In diebus
illis non dicent ultra, Patres comederunt uvam
acerbam, et dentes filiorum obstupescent, sed unusquisque
in iniquitate sua morietur. Omnis homo qui
comederit uvam acerbam, obstupescent dentes ejus.</hi> 
Domum et domum, id est, <hi>domum Israel, et domum
Juda,</hi> in Septuaginta non habetur: sed tantum Israel
et Judam, ut sit: <hi>et seminabo Israel et Judam.</hi> 
Quodque intulit: <hi>Semine hominum et jumentorum,</hi> 
ad rationales et simplices referre debemus. Et
<pb n="0882D"/>
sicut in principio Jeremiae dictum est ad eum: <hi>Ecce
constitui te hodie super gentes, et super regna, ut evellas,
et destruas, et disperdas, et dissipes, et aedifices,
et plantes;</hi> et vigilavi super eos ut facerem quod minatus
sum: sic, inquit, vigilabo nunc super eos, ut
aedificem et plantem. Dei enim agricultura, Dei aedificatio
estis <note>(I Cor. III, 9)</note>. Omnes hujuscemodi
repromissiones juxta Judaeos et nostros Judaizantes,
in mille annorum regno putantur esse complendae.
Nos autem, dicente Apostolo: <hi>Ego plantavi,
Apollo rigavit, sed Deus incrementum dedit <note>(Ibid., 6)</note>
          </hi>:
<pb n="0883A"/>
et Isaia propheta, quod Salvator aedificator sepium,
et domorum esse memoretur <note>(Isai. LVIII)</note>, in primo
adventu Christi spiritualiter impleta defendimus, et
impleta ex parte, non ex toto: quia nunc in speculo
videmus, et in aenigmate, et nescimus sicut oportet
nos scire <note>(I Cor. XIII)</note>. Cum autem quod perfectum
est venerit, tunc quod ex parte est destruetur. Aut
certe in secundo complenda credimus, quando in
sua majestate Dominus apparebit, et subintraverit
plenitudo gentium, ut omnis Israel salvus fiat, et nequaquam
ex parte per singulos, sed sit Deus omnia
in omnibus <note>(Rom. XI, et I Cor. XV)</note>. Quodque infertur: <hi>In diebus illis non dicent ultra, patres</hi> 
 <emph>1072</emph> <hi>comederunt
uvam acerbam, et dentes filiorum obstupescent,</hi> 
et reliqua, in explanationibus Ezechielis plenius disseruimus,
<pb n="0883B"/>
quando interpretati sumus illum locum: <hi>Fili hominis, quid vobis et parabolae istae inter filios Israel
dicentium: Patres comederunt uvam acerbam, et
dentes filiorum obstupuerunt. Vivo ego, dicit Dominus,
si fuerit ultra haec parabola in Israel, quia omnes animae
meae sunt, sicut anima patris, sic et anima filii. Anima
quae peccaverit, ipsa morietur 
 <note>(Ezech. XVIII, 1 seqq)</note>
          </hi>.
Per quae discimus, mortem non facere Dominum,
sed peccatum. Anima enim quae peccaverit, ipsa
morietur. Hocque in praesenti loco dicitur, quod nequaquam
peccatis patrum in aeternum offenderit
Israel; sed propriis meritis, et fide in Christum post
tempora multa salvetur. Et observandum quod vitia
atque peccata uva acerba dicantur, ut comedentium
dentes obstupescant, et non possint ejus suavitatem
<pb n="0883C"/>
sentire, de quo dicitur: <hi>Gustate et videte, quoniam
suavis est Dominus <note>(Psal. XXXIII, 9)</note>
          </hi>. Quicumque
Scripturas non ita intelligit ut rei veritas habet,
uvam acerbam comedit. Unde omnes haeretici perversa
credentes, panem de coelo descendentem comedere
non possunt, sed obstupescunt dentes eorum,
non ciborum austeritate, sed vitio dentium.</p>
<p> <hi>
            <note>(Vers. 31, 32.)</note> Ecce dies veniunt</hi> [Vulg. <hi>venient],
dicit Dominus, et feriam</hi> (sive <hi>disponam) domui Israel,
et domui Juda, pactum</hi> (sive <hi>testamentum) novum,
non secundum pactum</hi> (sive <hi>testamentum) quod pepigi
cum patribus vestris in die qua apprehendi manum eorum,
ut educerem eos de terra Aegypti. Pactum</hi> (sive <hi>testamentum) quod irritum fecerunt, et ego dominatus
sum eorum</hi> 
 (sive <hi>ego neglexi eos) dicit Dominus. Et</hi> 
<pb n="0883D"/>
[Vulg. <hi>sed] hoc erit pactum</hi> (sive <hi>testamentum) quod
feriam cum domo Israel post dies illos, dicit Dominus:
Dabo legem meam in visceribus</hi> (sive <hi>in mente) eorum,
et in corde eorum scribam eam, et ero eis in Deum, et ipsi
erunt mihi in populum. Et non docebunt ultra unusquisque</hi> 
[Vulg. <hi>vir</hi> et <hi>vir] proximum suum, et unusquisque
fratrem suum, dicens: Cognoscite Dominum, quia omnes
scient me a minimo eorum usque ad maximum, ait
Dominus, quia propiliabor iniquitati eorum, et peccati
eorum non ero memor amplius.</hi> Hoc testimonio apostolus
Paulus, sive quis alius scripsit Epistolam, usus
est ad Hebraeos, omnesque deinceps Ecclesiastici
viri in primo Salvatoris adventu dicunt universa
completa, et novum Testamentum, hoc est Evangelium,
<pb n="0884A"/>
successisse veteri Testamento, a quo legem
litterae, lege <emph>1073</emph> spiritus commutatam, ut omnia
quoque sacrificia, et circumcisio, et sabbatum spiritualiter
complerentur. Quod autem pactum pro Testamento
ponimus, Hebraicae veritatis est, licet Testamentum
recte pactum appelletur; quia voluntas in
eo atque testatio eorum, qui pactum ineunt, continetur.
Quando eductus est Israel de terra Aegypti,
tanta Dei in illo populo familiaritas fuit, ut manum
eorum apprehendisse dicatur, et dedisse pactum,
quod illi fecerunt irritum, et propterea Dominus
neglexit eos. Nunc autem in Evangelio post crucem,
resurrectionem, et ascensionem, dare se pactum,
non in tabulis lapideis, sed in tabulis cordis carnalibus
pollicetur. Cumque scriptum fuerit Domini Testamentum
<pb n="0884B"/>
in mente credentium, ipsum esse eis in
Deum, et illos esse in populum, ut nequaquam Judaicos
quaerant magistros, et traditiones, et mandata
hominum, sed doceantur a Spiritu sancto, si tamen
audire mereantur: <hi>Templum Dei estis, et spiritus Dei
habitat in vobis <note>(I Cor. III, 19)</note>
          </hi>. Spiritus autem spirat
ubi vult, et diversas habet gratias. Notitiaque unius
Dei, omnium virtutum possessio est. <hi>Et hoc,</hi> inquit, <hi>fiet, quia propitius ero iniquitati eorum; et peccati eorum
non recordabor amplius.</hi> 
 Ex quo perspicuum est
secundum hujus <foreign xml:lang="greek">περικοπῆς</foreign> intelligentiam, superiora
in primo intelligenda Salvatoris adventu, quando
uterque populus sibi Israel et Juda copulatus est. Si
cui autem scrupulum facit, quare dixerit: <hi>Disponam
domui Israel et domui Juda pactum,</hi> sive <hi>Testamentum
<pb n="0884C"/>
novum, non secundum pactum, quod pepigi cum patribus
vestris,</hi> intelligat primum Ecclesiam Christi ex
Judaeis, et ad illos venisse Dominum Salvatorem atque
dixisse: <hi>Non veni nisi ad oves perditas domus Israel <note>(Matth. XV, 24)</note>
          </hi>;
et id ipsum Apostolos confirmasse: <hi>Vobis quidem primum oportebat loqui verbum
Dei; quoniam repellitis illud, et indignos vos judicatis
aeternae vitae, ecce convertimur ad gentes 
 <note>(Act. XIII, 46)</note>
          </hi>.
Non enim oportebat panem filiorum dare canibus,
sed quia filii patrem in sua venientem suscipere noluerunt,
dedit omnibus potestatem, ut qui receperint
eum, fiant filii Dei <note>(Matth. XV; Joan. I)</note>.</p>
<p> <hi>
            <note>(Vers. 35, 36.)</note> Haec dicit Dominus, qui dat solem
in lumine diei, ordinem lunae et stellarum in
lumine noctis, qui turbat mare et sonant fluctus ejus:
<pb n="0884D"/>
Dominus exercituum nomen illi. Si cessaverint leges
istae</hi> (sive <hi>statuta haec) coram me, dicit Dominus, tunc
et semen Israel deficiet, ut non sit gens coram me
cunctis diebus.</hi> Et in Genesis principio legimus solem
in coelo positum in lumine diei, <emph>1074</emph> lunam quoque
et stellas in lumine noctis <note>(Gen. I)</note>. Et in psalmo: <hi>Dies diei annuntiat verbum, et nox nocti indicat
scientiam 
 <note>(Psal. XVIII, 2)</note>
          </hi>, quod invicem sibi nox diesque
succedant. Quomodo, inquit, rerum et maxime
coelestium astrorum non potest ordo mutari, et sonantis
maris fluctus volvuntur ad littora, fragorque
gurgitum et undarum intumescentium terribilis auditur,
nec potest ultra procedere, quam Dei jussione
praeceptum est, juxta illud: <hi>Terminum posuisti quem
<pb n="0885A"/>
non transibunt, neque convertentur operire terram <note>(Psal. CIII, 9)</note>
          </hi>:
sic, inquit, semen et genus Israel,
Domini erit voluntate perpetuum, nec aliquando
deficiet. Leges autem hic, Mosaicae non sunt intelligendae,
sed constitutio et ordo naturae. Interrogemus
Judaeos, si coeli peribunt, et omnes quasi vestimentum
veterascent; et ad Dominum dicitur: <hi>Tu autem
idem ipse es, et anni tui non deficient <note>(Psal. CI, 28)</note>
          </hi>,
quomodo semen Israel potest esse perpetuum? Aut
enim pereuntibus coelis, peribit et semen Israel; aut
si fuerit perpetuum, ergo nec coeli peribunt. Quod si
Scriptura mentiri non potest, et perituri sunt coeli,
peribit igitur et semen Israel, maxime cum et Jacob
loquatur ad filios: <hi>Venite, et annuntiabo vobis
quid futurum sit in novissimis diebus <note>(Gen. XLIX, 1)</note>
          </hi>.
<pb n="0885B"/>
Quando autem dicitur, <hi>in novissimis diebus,</hi> ergo
mundus esse cessabit, et alia fiet rerum dispositio
<note><hi>Al.</hi> dispensatio</note>. Hoc adversum illos. Caeterum nostris
mundum istum non esse perpetuum, etiam
Evangelium demonstrat, dicens: <hi>Coelum et terra
transibunt <note>(Matth. XXIV, 35)</note>
          </hi>. Et: <hi>Ecce ego vobiscum
sum omnibus diebus usque ad consummationem saeculi <note>(Matth. XXVIII, 20)</note>
          </hi>.
Dicamus et aliter: Quamdiu
mundus iste fuerit, semen Israel et gentem Judaicam
permansuram, non in his qui nunc increduli
sunt, sed in his qui cum Apostolis et per Apostolos
crediderunt, ut reliquiae salvae fierent.</p>
<p> <note>(Vers. 37)</note>. <hi>Haec dicit Dominus: Si mensurari potuerint
coeli sursum, et investigari fundamenta terrae
deorsum, et ego abjiciam universum semen Israel,
<pb n="0885C"/>
propter omnia quae fecerunt, dicit Dominus.</hi> LXX: <hi>Haec dicit Dominus: Si elevatum fuerit coelum sublimius,
et si humiliatum pavimentum terrae deorsum, et
ego non reprobabo genus Israel, dicit Dominus, pro
omnibus quae fecerunt.</hi> 
 Multum in hoc loco distat Hebraicum
ab editione Vulgata. Dicamus primum juxta
Hebraicum: <hi>Si mensurari potuerint coeli sursum,</hi> et
eorum altitudo cognosci, <hi>vel investigari fundamenta
terrae,</hi> et extrema eorum ratione comprehendi, <hi>et
ego,</hi> inquit, <hi>abjiciam universum semen Israel, propter
omnia quae fecerunt, dicit Dominus.</hi> Quomodo <emph>1075</emph> 
autem illud impossibile est, ut coelorum summitatem
et terrae fundamenta noscamus, sic et hoc impossibile
erit, ut abjiciam universum semen Israel.
Sin autem abjecero universum semen Israel, ergo
<pb n="0885D"/>
mensurabitur coelorum summitas, et extrema terrarum.
Hic syllogismus et in Evangelio texitur:
quando impossibile impossibili comparatur: Facilius
camelus intrabit per foramen acus, quam dives
intrare possit in regna coelorum <note>(Matth. XIX)</note>. Quomodo
enim illud <note><hi>Al.</hi> impossibile</note> fieri non potest,
sic nec hoc fieri poterit; quod si hoc factum fuerit,
ergo fiet illud, quod impossibile putabatur. Errant
ergo qui hunc locum aliter edisserunt, ponentes et
illud testimonium, quod potuerit petere Patrem Filius,
et duodecim legiones Angelorum adducere in
<pb n="0886A"/>
suum auxilium. Huic sensui Septuaginta contrarium
transtulerunt, dicentes: <hi>Si exaltatum fuerit coelum
sublimius, et humiliatum pavimentum terrae deorsum;
et ego,</hi> inquit, <hi>non reprobabo semen Israel, dicit Dominus,
propter omnia quae fecerunt.</hi> Quod si ita est,
reprobabitur genus Israel. Quomodo enim coelum
non potest eo quod est, esse sublimius, nec terra
humilior esse eo quod est: sic et genus Israel nequaquam
poterit reprobari. Si viderimus Judaeos
juxta Hebraicum hoc testimonio gloriari, assentiamur
eis quod non sit abjectum universum semen
Israel. Non enim omnes abjecti sunt, sed hi tantum,
qui fuerunt increduli.</p>
<p> <note>(Vers. 38)</note>. <hi>Ecce dies veniunt, dicit Dominus, et
aedificabitur civitas Domino, a turre Ananeel</hi> [Al. <hi>Anamehel]
<pb n="0886B"/>
usque ad portam anguli, et exibit ultra norma</hi> 
(sive juxta Symmachum) <hi>funiculus mensurae ejus contra
eam super collem Gareb, et circuibit Goatha</hi> (sive
juxta Septuaginta, <hi>de electis lapidibus). Et omnem
vallem ruinarum</hi> (pro quibus Theodotio ipsum verbum
Hebraicum posuit PHAGARIM ( ), <hi>et cineres
et omnem Asaremoth</hi> (quod melius legimus ASADEMOTH
( ), pro quo Aquila <hi>suburbana</hi> interpretatus
est) <hi>usque ad torrentem Cedron, usque ad angulum
portae equorum Orientalis, sanctum Domini non
evelletur et non destruetur usque in perpetuum.</hi> Qui
mille annorum in terra Judaea regnum Christi recipiunt,
Judaei videlicet et nostri judaizantes, conantur
ostendere turrem Ananeel et portam anguli, et
collem Gareb, et Goatha, et vallem Phagarim, et
<pb n="0886C"/>
omnem Asademoth, et torrentem Cedron, et locum <emph>1076</emph> 
 anguli portae equorum orientalis: et ibi dicunt
sanctuarium Domini, id est, templum esse
condendum, mansurumque in perpetuum. Quod
quia post captivitatem temporibus Zorobabel et
Ezrae non possunt monstrare completum, transeunt
ad Christi tempora, quem in consummatione
mundi dicunt esse venturum, ut aurea atque gemmata
juxta Apocalypsim Joannis descendat Jerusalem,
et hoc terrae spatio, id est, ab illo loco usque
ad illum locum aedificetur per circuitum <note>(Apoc. XXI)</note>.
Suspicionisque suae hanc aurulam capiunt, quod a
turre Anathoth, quae hodie appellatur Jeremiae,
tribus a Jerusalem millibus separata, usque ad torrentem
Cedron, qui scribitur in Evangelio <hi>(Joan.
<pb n="0886D"/>
XVIII)</hi>, et est in valle Josaphat, ubi hortus erat, in
quo et Judas proditor tradidit Salvatorem, civitatis
fundamenta jaciantur. Lecturi, inquiunt, sumus in
consequentibus Anameel filium Sallum patruelem
fuisse Jeremiae, cujus emit agrum, et haec est turris
Ananeel, ignorantes Hebraicam veritatem. Hic enim
juxta Hebraicum scribitur, a turre ANANEEL ( )
per NUN videlicet mediam litteram; ibi autem: <hi>Ecce</hi> 
ANAMEEL ( ) <hi>filius Sallum patruelis tuus veniet ad
te,</hi> per mediam MEM litteram. Invocantes igitur Dominum
Salvatorem, qui habet clavem David, qui
<pb n="0887A"/>
aperit, et nemo claudit; qui claudit, et nemo aperit;
qui signatum quoque Isaiae librum et omnium
Prophetarum aperuit <note>(Isai. XXII)</note>; et adoraverunt viginti
quatuor seniores tenentes citharas <note>(Apoc. III)</note>,
quod solus potuerit divina reserare mysteria, aggrediamur
aedificium civitatis ad quam propheticus
sermo dirigitur: <hi>Gloriosa dicta sunt de te, civitas Dei <note>(Psal. LXXXV, 2)</note>
          </hi>;
et: <hi>Fluminis impetus laetificat civitatem
Dei <note>(Psal. XLV, 4)</note>
          </hi>. Aedificatur itaque Ecclesia
a turre <hi>obedientiae,</hi> sive <hi>gratiae,</hi> et <hi>donorum Dei</hi> (hoc
enim interpretatur <hi>Ananeel</hi> ), usque ad portam anguli,
quae licet videatur initium habere sublime, quamdiu
in ista carne subsistimus, rectam veritatis lineam
non possumus possidere: sed in angulo stamus et
fractis <note><hi>Al.</hi> facti</note> lineis, exitque ultra funiculus
<pb n="0887B"/>
mensurae contra eam, id est, portam anguli, super
collem <hi>Gareb,</hi> qui in lingua nostra vertitur aut <hi>incolatus,</hi> 
aut <hi>scabies:</hi> ut doceat nos advenas esse atque
peregrinos, et non auribus prurientes, et ad
novitatem dogmatum pessimorum facile non praebere
consensum. <hi>Et circuibit,</hi> inquit, <hi>Goatha,</hi> pro
quo interpretati sunt LXX <hi>per gyrum,</hi> electis lapidibus,
qui volvuntur <emph>1077</emph> super faciem terrae, et
angulari lapide constringuntur, dicente apostolo Petro: <hi>Et 
 ipsi tamquam lapides vivi superaedificamini
domus spiritualis, sacerdotium sanctum, offerentes spirituales
hostias et acceptabiles Deo per Jesum Christum <note>(I Petr. II, 5)</note>
          </hi>.
Et omnem, inquit, vallem <hi>Phagarim,</hi> 
quod interpretatur <hi>ruinarum;</hi> et cineres, subauditur
circuibit, ut quamquam nobis videamur in
<pb n="0887C"/>
collibus: tamen semper timeamus ruinas et consideremus
cineres; et poenitentes dicamus cum David: <hi>Quia cinerem quasi panem manducavi, et poculum
meum cum fletu miscebam 
 <note>(Psal. CI, 10)</note>
          </hi>. Unde et jacentibus
dicitur: <hi>Numquid qui cadit non resurgit?
dicit Dominus <note>(Jerem. VIII, 4)</note>
          </hi>. Et universam, inquit, <hi>sademoth,</hi> 
 quod nos vertimus in <hi>regionem mortis:</hi> 
unum nomen in duo verba dividentes; SADE
( ), quod dicitur <hi>regio,</hi> et MOTH ( ), quod interpretatur <hi>mortis:</hi> 
 pro quo Aquila vertit <hi>suburbana,</hi> 
sive <hi>arva,</hi> et <hi>rura.</hi> Regio autem mortis regio peccatorum
est; et suburbana regio voluptatum, quae
pergit usque ad torrentem <hi>Cedron,</hi> ubi traditus est
Dominus, qui interpretatur <hi>tenebrae <note>(Joan. XVIII)</note>
          </hi>.
Vide quanta habeat loca Ecclesia, et quomodo illud
<pb n="0887D"/>
Apostolicum: <hi>Ut sit sine macula et ruga <note>(Ephes. V,
27)</note>
          </hi>, in futuro et in coelestibus servetur. Audis angulos,
audis scabiem, audis ruinas et cineres, et
regionem mortis, et tenebras, et de tua virtute et
impeccantia gloriaris. Denique sequitur: <hi>et usque
ad angulum portae.</hi> Et hic angulus, ne ulla vera justitia,
ne certa victoria in isto saeculo demonstretur.
Ipse quoque angulus portae quamquam sit Orientalis,
unde lumen egreditur; tamen equorum appellatur:
<pb n="0888A"/>
ut indigere nos doceat cursu atque certamine,
et tandem cum Domino audire mereamur: <hi>Ascendisti
equos tuos, et equitatio tua salus <note>(Abac. III, 8)</note>
          </hi>.
In porta Orientali, in porta quadrigarum, sanctificatio
Domini est. Et <note><hi>Al.</hi> Ut</note> tunc nos perfectos arbitremur,
quando dixerimus ad Dominum: <hi>Currus
Dei decem millium multiplex millia laetantium: Dominus
in eis in Sina in sancto <note>(Psal. LXVII, 18)</note>
          </hi>. Istiusmodi
aedificatio, quae super fundamentum Christi
posita est, de qua loquitur et Apostolus: <hi>Ut sapiens
architectus fundamentum posui <note>(I Cor. III, 10)</note>
          </hi>, numquam
destruetur, sed permanebit in perpetuum.
Obscura et difficilia latius disserenda sunt, ut manifesta
brevius percurramus.</p>
<p> <emph>1078</emph> <hi>
            <note>(Cap. XXXII.--Vers. 1 seqq.)</note> Verbum quod
<pb n="0888B"/>
dictum est ad Jeremiam a Domino in anno decimo Sedeciae
regis Juda, ipse est annus octavus decimus Nabuchodonosor.
Tunc exercitus regis Babylonis obsidebat
Jerusalem, et Jeremias Propheta clausus erat in atrio
carceris, qui erat in domo regis Juda. Clauserat enim
eum Sedecias rex Juda, dicens: Quare vaticinaris,
dicens: Haec dicit Dominus.</hi> Non solum verba et opera
Prophetarum nobis exemplo sunt ad virtutem.
Poterat Jeremias prospera nuntiare, et regis Sedeciae
frui amicitia; sed malebat Deo magis obedire
quam hominibus <note>(Act. V)</note>, et ei qui potest et animam
et corpus perdere in gehennam, quam illi qui tantum
in corpus habere poterat potestatem <note>(Matth. X)</note>.
Et hoc considerandum, quod decimus annus erat
regni Sedeciae, obsessa jam Jerusalem, et gladio,
<pb n="0888C"/>
fame et peste consumpta, et captivitate vicina, et
tamen Sedecias perstat in sententia, et ex parte aliqua
illius clementia demonstratur, quod nequaquam
eum in carcere, sed in vestibulo recludi jusserit carceris:
libera videlicet custodia, ne posset effugere,
quasi non omnis Jerusalem clausa munitionibus communis
carcer fuerit habitantium. Ipse annus est duodevigesimus
regni Nabuchodonosor, qui quarto anno
regis Joacim cepit imperium. Omnis autem causa
irae regis ista est, cur loquatur ex Dei nomine, quae
ei fuerant imperata:</p>
<p> <hi>
            <note>(Vers. 4, 5.)</note> Ecce ego dabo civitatem istam in manu
regis Babylonis, et capiet eam. Et Sedecias rex Juda
non effugiet de manu Chaldaeorum, sed tradetur in
manu regis Babylonis, et loquetur os ejus cum ore illius,
<pb n="0888D"/>
et oculi ejus oculos illius videbunt. Et in Babylonem
ducet Sedeciam, et ibi erit donec visitem eum, dicit Dominus.
Quod si pugnaveritis contra Chaldaeos, nihil
prosperum habebitis.</hi> Haec erat causa irae regiae, quare
praeferret mendacio veritatem, et tam urbem Jerusalem,
quam Sedeciam regem diceret esse capiendum:
quodque gravius est, visurum eum ora regis
Babylonii, et locuturum humilem atque captivum
cum potentissimi regis insania. Gravior enim terror
<pb n="0889A"/>
est, videre quem timeas, et ante increpationem verborum,
quam poenarum sustinere cruciatum. <hi>Et in
Babylonem,</hi> inquit, <hi>ducet Sedeciam, et ibi erit.</hi> Pro
quo LXX transtulerunt, <hi>et Babylonem ingredietur;</hi> 
quorum alterum invitum <emph>1079</emph> trahi, alterum voluntate
pergere significat. <hi>Et ibi,</hi> inquit, <hi>erit.</hi> Verbum
ponit ambiguum, ne videatur cruciatus et miserias
prophetare. Quodque sequitur: <hi>Donec visitem
eum, ait Dominus: et si pugnaveritis adversum Chaldaeos,
nihil prosperum habebitis,</hi> in LXX non habetur.
Prudenterque sententiam temperavit, quae ad bonam
et ad malam partem referri potest. Visitatio
enim, ut saepe dixi, et consolationem significat, et
supplicium.</p>
<p> <hi>
            <note>(Vers. 6, 7.)</note> Et dixit Jeremias: factum est verbum
<pb n="0889B"/>
Domini ad me dicens: Ecce Anameel</hi> [Vulg. <hi>Anemeel]
filius Sellum</hi> (sive <hi>Sallom) patruelis tuus</hi> (quod Hebraice
dicitur DODACH ( ) <hi>venit</hi> [Vulg. <hi>veniet] ad
te dicens: Eme tibi agrum meum, qui est in Anathoth,
tibi enim competit ex propinquitate emptio</hi> [Vulg. <hi>ut
emas</hi> ]. Occultum ad Jeremiam Dei factum esse sermonem,
nemo scire poterat, nisi ipso indicante, ad
quem factus fuerat: et praedicitur ei quod venturus
sit ad eum Anameel patruelis suus, et possessionem
agri qui suus fuerat delaturus; esse autem ipsum
locum in Anathoth, de suburbanis quae sacerdotibus
per singulas tribus et civitates dabantur ex lege:
nec licitum erat possessionem de tribu transire ad
tribum, nec de familia ad aliam familiam (unde et
filiae Salphaad accipiunt sortem inter fratres suos),
<pb n="0889C"/>
praecipueque suburbana sacerdotum nulli alii poterant
venundari usque ad annum remissionis <note>(Num.
XXVII)</note>, nisi ei quem propinquitas sanguinis expetebat <note>(Levit. XXV)</note>.
Venit ergo ad eum patruelis frater
<note><hi>Al.</hi> fratruelis <hi>et</hi> pater</note> suus, et offert emptionem,
quae illi ex propinquitate debetur. Helcias et Sellum
fratres fuere germani. Helciae filius, Jeremias: Sellum,
Anameel. <hi>Helcias</hi> interpretatur, <hi>pars Domini:
Jeremias, sublimitas Domini.</hi> Recteque altitudo Domini
de parte Domini nascitur. <hi>Sellum</hi> vero in linguam
nostram vertitur <hi>pax,</hi> sive <hi>pacificus. Anameel, donum,</hi> 
vel gratia Dei. Nec mirabimur, quod sibi pax jungatur
et gratia, cum etiam Epistolarum Apostolicarum
hoc principium sit: <hi>Gratia vobis et pax <note>(Rom. I, 7)</note>
          </hi>.
Primum ergo pacem mereamur Dei, et post pacem
<pb n="0889D"/>
nobis gratia nascitur, quae non in possidentis, sed in
arbitrio donantis est. Defert autem emptionem gratia
Dei illi, qui in sublimibus collocatus est, ut quamvis
videatur excelsus, tamen gratia Dei indigeat.
Illud quod in Cantico saepe cantatur a sponsa: <hi>Fratruelis
meus,</hi> id est, <foreign xml:lang="greek">ὅ ἀδελφιδοῦς μου,</foreign> in Hebraico
DODI ( ) dicitur; ergo non <hi>fratruelis,</hi> sed <foreign xml:lang="greek">πατράδελφος,</foreign>
id est, <hi>patruelis</hi> dicendus est. Fuisse <emph>1080</emph> 
autem Jeremiam filium Helciae de Sacerdotibus, qui
erant in Anathoth in terra Benjamin, et voluminis
hujus testatur exordium.</p>
<p> <hi>
            <note>(Vers. 8.)</note> Et venit ad me Anameel filius patrui mei,
<pb n="0890A"/>
secundum Verbum Domini, ad vestibulum</hi> (sive <hi>atrium)
carceris, et ait ad me: Posside</hi> (sive <hi>eme) agrum meum,
qui est in Anathoth in terra Benjamin, quia tibi competit
haereditas, et tu es propinquus ut possideas</hi> (sive <hi>emas</hi> 
). Quod futurum Prophetae verbum Domini nuntiarat,
statim opere completum est. <hi>Venit,</hi> inquit, <hi>ad
me Anameel,</hi> gratia Dei, <hi>filius patrui mei</hi>, hoc est, <hi>filius pacis.</hi> 
 Venit autem in vestibulo carceris, dixitque
ad me ea, quae Dominus ab eo dicenda praedixerat.
Ager autem iste sacerdotalis, cujus emptio
atque possessio Jeremiae deferebatur, in <hi>Anathoth</hi> 
est, in terra <hi>Benjamin,</hi> quorum prius <hi>obedientiam,</hi> 
secundum <hi>filium dexterae</hi> sonat. Et consequenter
ejus appetit emptionem, in quo obedientia et virtus
Domini versabantur. Pro quo LXX <foreign xml:lang="greek">πρεσβύτερον,</foreign> id
<pb n="0890B"/>
est, <hi>seniorem</hi> interpretati sunt, quod loco huic non
convenit.</p>
<p> <hi>
            <note>(Vers. 9 seqq.)</note> Intellexi autem, quod verbum Domini
esset, et emi agrum ab Anameel filio patrui mei, qui
est in Anathoth, et appendi ei argentum, stateres septem,
et decem argenteos. Et scripsi in libro, et signavi,
et adhibui testes, et appendi argentum in statera.
Et accepi librum possessionis signatum, stipulationes,
et rata</hi> [Al. <hi>stipulatione rata], et signa forinsecus.</hi> Durum
quidem erat et prope inconsequens, risuque
dignum, eum qui jam jamque capiendam prophetabat
Jerusalem, et omnes ducendos esse captivos,
vel gladio, fame et peste perituros, agrum in Anathoth
emere, quem non erat possessurus. Sed <hi>intellexi,</hi> 
inquit, <hi>verbum Domini esse,</hi> et emptionem meam
<pb n="0890C"/>
argumento et vaticinio Domini coaptandam: et ideo
acquievi praecepto ejus ut emerem; nec frustra ad
me super hujuscemodi re Dei factum esse sermonem:
et appendi argenti decem et septem siclos, quos nos
in stateres vertimus. Siclus autem viginti habet obolos,
ut in Ezechielis extremo volumine scribitur <note>(Ezech. XLV)</note>.
Emitque Propheta decem et septem
siclis, in quo numero cantavit puer Domini David,
in die qua eruit eum Dominus de manu omnium
inimicorum ejus, et de manu Saul, et dixit: <hi>Diligam
te, Domine fortitudo mea; Dominus firmamentum
meum, et refugium meum, et liberator meus. Deus
meus, adjutor meus, et sperabo in eum: protector
meus, et cornu salutis meae <note>(Psal. XVII, 1)</note>
          </hi>. Denarium <emph>1081</emph> 
 esse mysticum numerum, ostendit Decalogus
<pb n="0890D"/>
qui scriptus fuit in tabulis lapideis digito Dei, et dies
jejunii et propitiationis mensis septimi <note>(Exod. XIII)</note>.
Septem quoque, in quo verus est sabbatismus et requies,
esse sanctum, multis Scripturarum testimoniis
comprobamus, de quibus saltem pauca posuissem,
nisi otiosum esset docere quae nota sunt. In hoc igitur
numero a propheta et sacerdote emitur possessio,
scribiturque in libro atque signatur, et adhibentur
testes, argentumque diligenter appenditur, ut omnia
venditionis et emptionis jura serventur, et sit certa
possessio, stipulationibus et sponsionibus roborata.
Vel hoc audiant, qui falsa testamenta, et interdum
<pb n="0891A"/>
ne testamenta quidem sibi adhibitis testibus vindicare
conantur.</p>
<p> <hi>
            <note>(Vers. 12.)</note> Et dedi librum possessionis Baruch filio
Neriae</hi> [Vulg. <hi>Neri] filii Maasiae in oculis Anameel
patruelis mei, et in oculis testium, qui erant scripti in
libro emptionis; in oculis omnium Judaeorum, qui sedebant
in atrio carceris.</hi> Quamquam statim esset possessio
reliquenda, immo emenda posteris, et ab eo
emenda qui filios non habebat (neque enim uxorem
acceperat) tamen obediens imperio Domini, omnia
rite celebrat: signatumque librum possessionis dat
Baruch filio Neri filii Maasiae. <hi>Baruch</hi> in lingua nostra <hi>benedictus</hi> 
 dicitur; qui erat filius <hi>Neri,</hi> qui interpretatur <hi>lucerna mea,</hi> 
 dicente Propheta: <hi>Lucerna pedibus
meis verbum tuum, et lumen semitis meis ardens</hi> 
<pb n="0891B"/> <note>(Psal. CXVIII, 105)</note>.
Neri quoque pater Baruch filius <hi>Maasiae,</hi> 
 id est, <hi>facturae</hi> et <hi>operis Domini.</hi> Animadvertamus
ergo, quantis virtutum privilegiis discipulus
Baruch Jeremiae ministraverit, dicente David: <hi>Ambulans in via immaculata hic mihi ministrabat 
 <note>(Psal.
CVIII, 6)</note>
          </hi>. Unde et Elisaeus minister Eliae in tantum
placuit Deo, ut post translationem magistri etiam
duplicem spiritum mereretur accipere <note>(IV Reg. II)</note>.
Hoc dico ad commonitionem eorum, qui malorum
hominum abutuntur ministeriis, et non audent abjicere
eos, quos malae conscientiae norunt sibi glutino
copulatos. Traditur autem liber Baruch tanto et tali
viro, vidente Anameel, qui vendiderat, et testibus
qui subscripserant, et quorum nomina in emptionis
volumine tenebantur. Et, <hi>In conspectu,</hi> inquit, <hi>omnium
<pb n="0891C"/>
Judaeorum, qui sedebant in atrio carceris:</hi> qui videlicet
vel ad Prophetam venerant consolandum, vel <emph>1082</emph> 
 studio timoris Dei, Domini verba audire cupiebant.</p>
<p> <hi>
            <note>(Vers. 13 seqq.)</note> Et praecepi Baruch coram eis, dicens:
Haec dicit Dominus exercituum, Deus Israel: Sume libros
istos, librum emptionis hunc signatum, et librum hunc
qui apertus est, et pone illos in vase fictili, ut permanere
possint diebus multis. Haec enim dicit Dominus exercituum,
Deus Israel: Adhuc possidebuntur domus et agri et
vineae in terra hac.</hi> Cunctis quos praeteritus sermo narravit
praesentibus et videntibus, Baruch ministro praecipitur
et discipulo, non sermonibus praeceptoris, sed
Dei jubentis imperio, ut assumat libros, unum signatum,
alterum apertum, quae emptionum consuetudo
<pb n="0891D"/>
huc usque servatur, ut quod intrinsecus clausum signacula
continent, hoc legere cupientibus apertum
volumen exhibeat: utrumque in vase fictili, ut permanere
possint diebus multis. Firma igitur erat et longo
post tempore futura possessio, quae tanta custodia
servabatur, ne vel foris emptionis libri positi, paterent
rapinae, vel humo conditi, humore terrae solverentur.
Hoc autem totum fit ut intelligant qui videbant,
rursum habitandam Jerusalem, et possidendos
<pb n="0892A"/>
agros, quod licet absque sermone Jeremiae debuerant
per se intelligere, tamen Domini sermonibus commonentur,
et dicitur ad eos: <hi>Haec dicit Dominus exercituum,
Deus Israel: adhuc possidebuntur domus et agri
et vineae in terra ista.</hi> Hoc est illud quod Jeremias
dudum dixerat: <hi>Intellexi verbum esse Domini;</hi> et
idcirco emit agrum, quem possessurus non erat.</p>
<p> <hi>
            <note>(Vers. 16 seqq.)</note> Et oravi ad Dominum postquam
tradidi librum possessionis Baruch filio Neriae, dicens:
Heu, heu, heu, Domine Deus</hi> (sive <hi>qui es, Domine Deus).
Ecce tu fecisti coelum et terram in fortitudine tua magna,
et in brachio tuo extento</hi> (sive <hi>excelso) non erit tibi
difficile</hi> (sive <hi>impossibile) omne verbum</hi> (vel juxta
LXX, <hi>Nihil apud te est absconditum). Qui facis misericordiam
in millibus, et reddis iniquitatem patrum in
<pb n="0892B"/>
sinu filiorum eorum post eos, fortissime, magne, potens</hi> 
(quod Hebraice dicitur) GIBBOR ( ): <hi>Dominus
exercituum</hi> (sive <hi>virtutum) nomen tibi. Magnus consilio
et incomprehensibilis cogitatu. Cujus oculi aperti
sunt super omnes vias filiorum Adam</hi> (sive <hi>hominum)
ut reddas unicuique secundum vias suas, et secundum
fructum adinventionum suarum</hi> [Vulg. <hi>ejus</hi> ]. Post
emptionem agri jure celebratam, et <emph>1083</emph> post sententiam
Domini, qua pollicitus est domos, agros, et
vineas deinceps possidendas, orat Propheta ad Dominum,
et dolorem cordis gemitibus exprimit, dicens: <hi>Heu, heu, heu, Domine Deus:</hi> 
 pro quo LXX
transtulerunt, <foreign xml:lang="greek">ὁ ὢν,</foreign> id est, <hi>qui es,</hi> Domine Deus, juxta
illud quod Moysi dicitur: <hi>Vade, dic populo Israel:
Qui est, misit me ad vos <note>(Exod. III, 14)</note>
          </hi>. Non quo non
<pb n="0892C"/>
sint alii; sed aliud est Creatoris esse beneficio, quod
subsistat; aliud, aeternitate naturae. Laudat Dominum,
et ex creaturis praedicat Creatorem. Primumque potentiam
ejus et misericordiam, atque justitiam in
omne hominum genus elevat vocibus: deinde transit
ad Israel, et quanta ei praestiterit, celebri <note><hi>Al.</hi> celeri</note>
sermone describit. Et post tanta beneficia dicit eos
immemores bonorum illius, clementiam in amaritudinem
provocasse, ita ut obsideatur civitas, et antequam
hostium in eam fiat irruptio, fame, et gladio,
et peste consumpta sit. Haec autem universa praemisit,
ut consequenter illud inferret, quod in reprehensionem
divinae sententiae facere videbatur. Et tu dicis
mihi, Domine Deus, eme agrum argento, et adhibe
testes, cum urbs data sit in manus Chaldaeorum?
<pb n="0892D"/>
Haec interim tota loci istius continet pericope. Nunc
ad singula revertamur. Tu fecisti coelum et terram
in fortitudine tua magna. Et Joannes dicit de Filio: <hi>Omnia per ipsum facta sunt, et sine ipso factum est
nihil, quod factum est 
 <note>(Joan. I, 3)</note>
          </hi>. Haec est enim
Domini fortitudo, Apostolo comprobante: <hi>Christus
Dei virtus et Dei sapientia <note>(I Cor. I, 24)</note>
          </hi>. Et in
brachio tuo extento, sive excelso, quorum utrumque
percutientis indicium est. Hoc est autem brachium,
<pb n="0893A"/>
de quo Isaias loquitur: <hi>Et brachium Domini cui
revelatum est <note>(Isai. LIII, 1)</note>
          </hi>? Non erit tibi difficile
omne verbum. Quae enim apud homines impossibilia,
apud Deum possibilia sunt; sive cui nihil est
absconditum <note>(Mich. XIX)</note>, juxta illud Psalmographi,
dicentis: <hi>Quia tenebrae non obscurabuntur a te, et
nox sicut dies illuminabitur <note>(Psal. CXXXVIII, 12)</note>
          </hi>.
Qui facis misericordiam in millibus; et reddis iniquitatem
patrum in sinu filiorum eorum post eos.
Grandis clementia Creatoris, misericordiam suam in
mille generationes extendere, et justitiam statim in
altera generatione monstrare, quae tamen et ipsa est
mixta misericordiae. Non enim statim punit delinquentem,
sed exspectat poenitudinem, ut si liberi imitati
fuerint parentum vitia, diu dilata <emph>1084</emph> poena
<pb n="0893B"/>
reddatur. <hi>Fortissime, magne, potens, Dominus exercituum,</hi> 
sive <hi>virtutum, nomen tibi.</hi> Ista nomina potentiam
indicant Creatoris. Caeterum proprie nomen
Dei Pater est, quod in Evangelio per Dominum revelatur
dicentem: <hi>Pater, manifestavi nomen tuum
hominibus <note>(Joan. XVII, 6)</note>
          </hi>. <hi>Magnus consilio.</hi> Et audet
se quisquam Domini inserere secreto, et de illius
judiciis judicare. <hi>Et incomprehensibilis cogitatu.</hi> Quem
non comprehendit cogitatio, quomodo potest sermo
comprehendere? <hi>Cujus oculi aperti sunt super omnes
vias filiorum Adam.</hi> Frustra ergo homo se putat Dei
celare notitiam. Quodque infert: <hi>Ut reddas unicuique
secundum vias suas, et secundum fructum adinventionum
suarum,</hi> hoc indicat quod interdum pro nimia
 patientia, judicia ejus videantur injusta. Quem locum
<pb n="0893C"/>
Apostolus plenius explicat ad Romanos: <hi>Ignoras
quoniam benignitas Dei ad poenitentiam te hortatur?
secundum duritiam autem tuam et cor impoenitens,
thesaurizas tibi iram in die irae, et revelationis justi
judicii Dei <note>(Rom. II, 4, 5)</note>
          </hi>. Quanto igitur serior vindicta
peccantium est, tanto justior: in similitudinem
Pharaonis, qui decem plagis admonitus, non punitus,
et in duritia perseverans, ad extremum Rubri maris
fluctibus obrutus est <note>(Exod. XIV)</note>.</p>
<p> <hi>
            <note>(Vers. 20 seqq.)</note> Qui posuisti signa et portenta in
terra Aegypti usque ad diem hanc, et in Israel et in
hominibus</hi> (sive <hi>terrigenis) et fecisti tibi nomen sicut est
dies haec, et eduxisti populum tuum Israel de terra
Aegypti, in signis et in portentis, et in manu robusta,
et brachio extento, et in terrore magno. Et dedisti eis
<pb n="0893D"/>
terram hanc, quam jurasti patribus eorum, ut dares
eis terram fluertem lacte et melle. Et ingressi sunt, et
possederunt eam, et non obedierunt voci tuae, et in lege
tua non ambulaverunt; omnia quae mandasti eis ut facerent,
non fecerunt, et evenerunt eis universa mala haec.</hi> 
De generali transit ad speciale, et quid proprie
praestiterit Israeli, brevi sermone percurrit. <hi>Qui posuisti,</hi> 
ait, <hi>signa et portenta in terra Aegypti,</hi> quibus
afflicta est Aegyptus usque ad diem hanc, et in Israel
et in hominibus sive terrigenis. Hoc quod dicitur, <hi>usque ad diem hanc,</hi> 
 posterioribus copulandum est,
<pb n="0894A"/>
ut legamus, et in Israel, et in cunctis mortalibus
quotidie tua signa complentur. Sive aliter, signa
atque portenta non solum in Aegypto perpetrasti,
sed usque hodie eadem tuae misericordiae fortitudo
salvavit populum tuum, et universo <emph>1085</emph> generi
humano Creatoris subvenis potestate. Et hoc notandum,
quod Israel ab hominibus separat atque terrigenis,
juxta illud: <hi>Filius meus primogenitus Israel.
Et fecisti tibi nomen sicut dies haec <note>(Exod. IV, 22)</note>
          </hi>.
Laudes, inquit, tuae totius orbis sermone celebrantur. <hi>Et eduxisti populum tuum Israel de terra Aegypti.</hi> 
Pulchre dixit, populum tuum, eo enim tempore quo
eductus est, Domini imperio serviebat. Eduxisti autem <hi>in signis et portentis,</hi> 
 quibus percutiebatur Aegyptus, <hi>et in manu robusta, et in brachio extento, et in terrore
<pb n="0894B"/>
magno:</hi> 
 quando mare Rubrum transeunti populo
Israel viam praebuit <note><hi>Al.</hi> praebuisti</note>, et Aegyptium
oppressit <note><hi>Al.</hi> oppressisti</note> exercitum: <hi>Et dedisti eis
terram hanc, quam jurasti patribus eorum ut dares eis:</hi> 
Abraham videlicet, Isaac et Jacob. Ergo non suo
merito terram repromissionis, sed patrum accepere
virtutibus, <hi>terram fluentem lacte et melle.</hi> Necdum
enim solidum poterant cibum capere, sed melle et
lacte nutriebantur infantiae. Vel certe lacte et melle,
rerum omnium ubertate et abundantia. <hi>Et ingressi
sunt, et possederunt eam.</hi> Statimque inter possessionem
et inobedientiam nihil fuit medium. Ubertas
enim securitatem, securitas negligentiam, negligentia
contemptum parit. <hi>Et non obedierunt,</hi> inquit, <hi>voci
tuae, et in lege tua non ambulaverunt.</hi> Frustra ergo
<pb n="0894C"/>
promisere in eremo dicentes: <hi>Omnia quaecumque
Dominus praecepit</hi> [Al. <hi>praeceperit], faciemus <note>(Exod. XIX, 8)</note>
          </hi>. Non enim in sponsione, sed in opere praemium
est: ad retundendam eorum impudentiam,
qui putant hominem omnia posse complere, quae se
facturum esse pollicitus est. Omnia quae mandasti
eis ut facerent, non fecerunt, et certe facturos se
promiserant. <hi>Et evenerunt eis universa mala haec.</hi> Mala
patientibus, caeterum juxta Domini sententiam bona,
quae <note><hi>Al.</hi> qui</note> reddit unicuique secundum vias suas.</p>
<p> <hi>
            <note>(Vers. 24, 25.)</note> Ecce munitiones exstructae sunt adversus
civitatem, ut capiatur: et urbs data est in manus
Chaldaeorum, qui praeliantur adversus eam a facie gladii,
et famis, et pestilentiae. Et quaecumque locutus es, acciderunt,
ut ipse tu cernis: et tu dicis mihi, Domine
<pb n="0894D"/>
Deus, eme agrum argento, et adhibe testes, cum urbs
data sit in manus Chaldaeorum?</hi> Decimus annus erat
regis <emph>1086</emph> Sedeciae, ita enim scriptum est: <hi>Verbum
quod factum est ad Jeremiam a Domino anno decimo
Sedeciae regis Juda: tunc exercitus regis Babylonis
obsidebat Jerusalem, et Jeremias propheta clausus
erat in atrio carceris.</hi> Recteque nunc dicitur: <hi>Ecce
munitiones sunt exstructae adversus civitatem, ut capiatur:
et urbs tradita est in manus Chaldaeorum;</hi> nec
habent quos vincant, aut <note><hi>Al.</hi> sed</note> quos capiant. Jam
enim gladio, fame, peste consumpti sunt: et quaecumque
<pb n="0895A"/>
dixisti, videmus esse completa; quomodo
ergo mihi dicis, Domine: <hi>Eme agrum argento, et
adhibe testes; cum urbs data sit in manu Chaldaeorum?</hi> 
Igitur non reprehendit, sed interrogat: nec tam sibi,
quam aliis vult discere, qui sedebant in atrio carceris;
et forsan taciti reprehendebant, quomodo idem
propheta, quem verum nuntiare credebant, et urbem
dicat esse capiendam et agrum emat quasi possessurus.</p>
<p> <hi>
            <note>(Vers. 26 seqq.)</note> Et factum est verbum Domini ad
Jeremiam, dicens: Ecce ego Dominus Deus universae
carnis. Numquid mihi difficile</hi> (sive <hi>impossibile) erit: 
 aut abscondetur a me omne verbum? Propterea haec
dicit Dominus: Ecce ego tradam civitatem istam in manum
Chaldaeorum, et in manu regis Babylonis, et capiet
eam. Et venient Chaldaei</hi> (sive <hi>ingredientur) praeliantes:
<pb n="0895B"/>
venient Chaldaei adversus urbem hanc, et succendent
eam igni, et comburent eam, et domos, in quarum
domatibus sacrificabant Baal, et libabant diis alienis
libamina ad irritandum me.</hi> Tristibus laeta subjungit,
et post eversionem Jerusalem, captivo populo reditum
pollicetur. Primumque causas exponit offensae
et justi furoris Dei, ut quanto major culpa peccantium,
tanto amplior in peccatores clementia Creatoris. <hi>Ego,</hi> 
 inquit, <hi>Dominus Deus universae carnis.</hi> Nequaquam
cunctarum gentium, nec populi Israel, aut
certe, ut de sanctis crebro dicere solet, Deus Abraham,
Deus Isaac, Deus Jacob: sed Deus dixit universae
carnis, ut et rationalia et bruta animantia ipse
fecisse credatur. Sunt enim qui providentiam
Creatoris usque ad rationalia confiteantur: bruta autem
<pb n="0895C"/>
fortuitis casibus asserant vel perire, vel vivere.
Propheticusque sermo declarat, nihil esse quod fugiat
providentiam et scientiam <emph>1087</emph> Dei; quia alia
propter se, alia in usum hominum sunt creata. <hi>Numquid
mihi difficile aut impossibile: aut certe abscondetur
a me omne verbum?</hi> et supra diximus: Quae apud
homines impossibilia, apud Deum possibilia sunt.
Verbum autem hic et in multis aliis locis pro rebus
debemus accipere. <hi>Quid est,</hi> ait, <hi>quod factum est verbum?
Propterea haec dicit Dominus.</hi> Quid enim praecesserat,
ut causalem conjunctionem poneret, dicens: <hi>Propterea haec dicit Dominus.</hi> 
 Quia, inquit, curae meae
est omnia regere, universa disponere, et reddere
singulis juxta vias suas: <hi>idcirco ego tradam civitatem
istam in manu Chaldaeorum, et in manu regis Babylonis,
<pb n="0895D"/>
et capient eam.</hi> Primum enim vallatur exercitu, et
absente capitur Nabuchodonosor, Sedeciasque ducitur
in Reblatha, et ibi regi traditur. <hi>Et venient,</hi> inquit, <hi>Chaldaei praeliantes adversum urbem hanc.</hi> 
 Melius Aquila
qui pro eo quod scriptum est, <hi>venient,</hi> transtulit <foreign xml:lang="greek">εἰσελεύσονται,</foreign>
hoc est, <hi>ingredientur</hi> civitatem. Neque enim
absentes erant ut venirent, quippe qui circumdederant
Jerusalem, sicut Scriptura testatur. <hi>Tunc exercitus
<pb n="0896A"/>
regis Babylonis obsidebat Jerusalem.</hi> Ac deinde: <hi>Ecce
munitiones exstructae sunt adversum civitatem ut capiatur:
et urbs data est in manus Chaldaeorum.</hi> Quomodo igitur
venient qui praesentes erant? Sed hi qui obsidebant
urbem, <hi>ingredientur,</hi> inquit, <hi>et capient eam,</hi> et succedent,
et ad a solum usque comburent (verbum enim
Hebraicum BAU ( ), ambiguitate sui, et <hi>venient,</hi> et <hi>ingredientur</hi> 
 sonat). Et domos in quarum domatibus
sacrificabant Baal idolo Sidoniorum, et libabant diis
alienis libamina ad irritandum me, ut non errore religionis,
sed contentione quadam et in Creatorem
contumelia facere viderentur. Quomodo autem periturus
scribitur mundus, juxta illud quod scriptum
est: <hi>Coelum et terra pertransibunt <note>(Matth. XXIV, 35)</note>
          </hi>,
eo quod in maligno positus sit: sic et domus ipsae et
<pb n="0896B"/>
loca in quibus flagitia perpetrata sunt, irae Dei subjacent.
Sunt qui contentiose illud quod scriptum est: <hi>Locus in quo crucifixus est Dominus atque Salvator,
spiritualiter Gomorrha et Aegyptus vocatur 
 <note>(Apoc. XI,
8)</note>
          </hi>, ad ipsa loca referant. Alii vero universum mundum
sub nomine Aegypti et Gomorrhae significare
putant. Ut enim Gomorrha divino igne deleta est;
ita et mundum judicio Dei concremandum.</p>
<p> <hi>
            <note>(Vers. 30.)</note> Erant enim filii Juda, et filii Israel jugiter</hi> 
(sive <hi>soli) facientes mala in oculis meis ab adolescentia
sua.</hi> Verbum Hebraicum ACH ( ), Aquila
interpretatus est <foreign xml:lang="greek">πλὴν,</foreign> <emph>1088</emph> quod conjunctionem
significat, <hi>verumtamen.</hi> Symmachi prima editio, et
Septuaginta, et Theodotio, <hi>solos</hi> interpretati sunt.
Secunda quippe Symmachi vertit <foreign xml:lang="greek">διόλον,</foreign> quem et
<pb n="0896C"/>
nos in praesentiarum secuti sumus, ut diceremus <hi>jugiter.</hi> 
 Dicamus igitur primum juxta Hebraicum, filii
Israel, et filii Juda facientes jugiter malum. Et
decem, inquit, et duae tribus malum sine cessatione
fecerunt, et jugis fuit eis in pessimis operibus perseverantia.
Si autem jugis et semper in toto populo,
ubi est justitia sempiterna? Porro juxta LXX, qui
dixerunt: <hi>Soli facientes malum,</hi> oritur quaestio:
Num et aliae gentes eo tempore quo Israel Judasque
peccabant, malum non fecerunt? Quod sic solvitur:
Qui habet notitiam Dei et recedit ab eo, solus peccat
in oculis Dei; qui vero increduli permanserint, quasi
illo non vidente et negligente, delinquunt. Unde et
David vir sanctus, quia corruerat in peccatum uxoris
Uriae, Bethsabee, agens postea poenitentiam <hi>(II Reg.
<pb n="0896D"/>
XII)</hi>, loquitur: <hi>Tibi soli peccavi, et malum coram te
feci <note>(Ps. L, 6)</note>
          </hi>, id est in conspectu tuo. Denique jungitur: <hi>Soli facientes malum in oculis</hi> 
 [Al. addit <hi>meis], in
conspectu meo ab adolescentia sua.</hi> Quodque sequitur: <hi>Filii Israel qui usque nunc exacerbant me in opere
manuum suarum, dicit Dominus,</hi> 
 in LXX non habetur,
et de Hebraico additum est. Quia autem ab adolescentia
sua usque ad praesentem diem jugiter deliquerunt,
<pb n="0897A"/>
ideo justa sententia Dei est, et merito Scriptura
contexit:</p>
<p> <hi>
            <note>(Vers. 31.)</note> In furore et in indignatione mea facta
est mihi civitas haec a die qua aedificaverunt eam usque
ad diem istam, qua aufertur de conspectu meo.</hi> Si ex
eo tempore quo civitatis jacta sunt fundamenta, usque
ad hanc diem, quando capta est, atque succensa,
et sublata de conspectu Domini, fuit semper in vitio,
et indignationem contra se Domini provocavit: ubi
est (ut saepe jam diximus) peccatorum quies?</p>
<p> <hi>
            <note>(Vers. 32.)</note> Propter malitiam,</hi> inquit, <hi>filiorum Israel,
et filiorum Judae, quam fecerunt, ad iracundiam
me provocantes, ipsi et reges eorum, et principes eorum,
sacerdotes eorum, et prophetae eorum, viri Juda et habitatores
Jerusalem.</hi> Quia supra dixerat: <hi>In furore et
<pb n="0897B"/>
in indignatione mea facta est mihi civitas haec, a die
qua aedificaverunt eam usque ad diem istam, qua aufertur
de conspectu meo;</hi> et nullum generaliter absque
peccato fuisse monstraverat, nunc per partes enumerat,
et reges, et principes, et sacerdotes, et prophetas
eorum, et cuncta uno sermone comprehendens: <hi>Viri,</hi> 
 inquit, <hi>Juda, et habitatores Jerusalem.</hi> 
Pulchreque non dixit: <emph>1089</emph> Reges mei, et principes
mei, et sacerdotes mei, et prophetae mei: sed
quia peccaverunt reges eorum, et principes eorum,
et sacerdotes eorum, et prophetae eorum.</p>
<p> <hi>Et verterunt ad me terga, et non facies.</hi> Juxta illud
quod alibi scriptum est: <hi>Et verterunt contra me
scapulam recedentem <note>(Zach. VII, 11)</note>
          </hi>. Qui enim precatur,
inclinata cervice in terram pronus funditur:
<pb n="0897C"/>
qui vero tergum vertit, ipso gestu corporis indicat
negligere se comminantem. Et hoc, ait, faciebant.</p>
<p> <hi>
            <note>(Vers. 33.)</note> Cum docerem eos diluculo, et erudirem,
et nollent audire, ut acciperent disciplinam.</hi> Fugatis
erroris tenebris, et omni idolorum cultu, mea sententia
confutata, quotidie corda eorum illuminare cupiebam,
et docere quae recta sunt. Et ut liberum
servaret arbitrium, jungit et dicit: <hi>Et nollent audire
ut acciperent disciplinam.</hi> Sequitur:</p>
<p> <hi>
            <note>(Vers. 34.)</note> Et posuerunt idola sua in domo, in qua
invocatum est nomen meum, ut polluerent eam.</hi> Non
solum eo tempore Judas posuit in Templo Dei statuam
idoli, quam in Ezechielis principio legimus <note>(Ezech. VIII)</note>:
sed usque hodie in domo Dei, quae interpretatur
Ecclesia, sive in corde animaque credentium
<pb n="0897D"/>
ponitur idolum, quando novum dogma
constituitur, et juxta Deuteronomium adoratur in
abscondito <note>(Deut. IV)</note>: <hi>Nescitis,</hi> inquit, <hi>quia templum
Dei estis, et Spiritus Dei habitat in vobis <note>(I Cor. III, 16)</note>
          </hi>.</p>
<p> <hi>
            <note>(Vers. 35.)</note> Et aedificaverunt excelsa</hi> (sive <hi>aras)
Baal: quae sunt in valle filii Ennom: ut initiarent filios
suos, et filias suas idolo Moloch.</hi> Pro <hi>initiarent,</hi> 
in Hebraico scriptum est EBIR ( ), quod Aquila
et Symmachus, <hi>transducerent;</hi> Septuaginta et Theodotio
interpretati sunt, <hi>offerrent.</hi> De valle filiorum
Ennom, quae Hebraice dicitur GEENNOM ( ), supra
plenius diximus: quod subjaceat Siloe fontibus,
et amoenitate sui, quia locus irriguus est, populum
<note><hi>Al. addit</hi> Israel</note> provocaverit ad luxuriam, quam
<pb n="0898A"/>
idolorum cultus sequitur. Notandum quoque quod
arae et excelsa, Hebraico sermone appellantur BAMOTH
( ), propter eos qui in Samuelis et Regum
volumine quid significet hoc verbum dubitant. Moloch
idolum Ammonitarum est, quod in regem
vertitur. Significat autem Scriptura divina, quod non
solum Baal idolo, sed et Moloch cunctisque daemonibus
in ipso loco populus servierit.</p>
<p> <hi>Quod non mandavi eis: nec ascendit in cor meum,
ut facerent abominationem hanc, et in peccatum deducerent
Judam.</hi> Proprie tribus Juda et Benjamin in
fano Baalis et Moloch, daemonum simulacra veneratae <emph>1090</emph> 
 sunt <note>(III Reg. XII)</note>. Vitulos autem aureos
in Bethel et Dan, et decem tribus, quae appellantur
Samaria, Joseph et Ephraim, incoluisse [ <hi>Al.</hi> 
<pb n="0898B"/>
voluisse] perspicuum est. Tantumque mali fuit quod
a populo factum est, ut testetur Deus se numquam
cogitasse, nec ascendisse in cor suum, quae illi facturi
fuerint. Omnia autem haec <foreign xml:lang="greek">ἀνθρωποπάθως.</foreign>
        </p>
<p> <hi>Et nunc propter ista, haec dicit Dominus, Deus Israel,
ad civitatem hanc, de qua vos dicitis, quod tradatur
in manu regis Babylonis in gladio, et in fame,
et in peste.</hi> Sicut sperantibus auxilium, et in murorum
firmitate fidentibus, prophetatur quod subvertenda
sit Jerusalem, et populus jam jamque capiendus, et
ante captivitatem gladio, fame et peste periturus:
sic desperantibus, et post subversionem urbis nullam
salutem exspectantibus, suum auxilium pollicetur,
ut et confidentia atque superbia, justam sententiam;
et desperatio, atque humilitas Dei mereatur auxilium.</p>
<p>
          <pb n="0898C"/> <hi>
            <note>(Vers. 37 seqq.)</note> Ecce ego congregabo eos de universis
terris ad quas ejeci in furore meo, et in ira mea,
et in indignatione grandi, et reducam eos ad locum
istum, et habitare eos faciam confidenter. Et erunt mihi
in populum, et ego ero eis in Deum. Et dabo eis cor
unum, et viam unam, ut timeant me universis diebus,
et bene sit eis et filiis eorum post eos. Et feriam eis
pactum sempiternum</hi> (sive <hi>disponam testamentum aeternum),
et non desinam eis benefacere, et timorem meum
dabo in corde eorum, ut non recedant a me. Et laetabor
super eis, cum eis benefecero</hi> (sive <hi>et visitabo eos,
ut eis benefaciam). Et plantabo eos in terra ista in
veritate</hi> (sive <hi>in fide), in toto corde meo, et in tota
anima mea.</hi> Multi hoc putant tempore Zorobabel filii
Salathiel, et Jesu filii Josedec sacerdotis magni,
<pb n="0898D"/>
quando Aggaeus et Zacharias prophetaverunt sub
Ezra sacerdote completum, quando aedificatum est
Templum, et sub Neemia exstructi muri per circuitum:
ut quos ante dejecerat in furore, et in ira, et in
indignatione grandi de Jerusalem, et in toto orbe
disperserat; postea reductos habitare fecerit confidenter,
et fuisse eos in populum Dei; et Dominum
fuisse in Deum eorum, et caetera quae Scriptura contexit.
Sed quomodo hoc possit illi tempori coaptari: <hi>Habitare eos faciam confidenter, et feriam eis pactum
sempiternum,</hi> 
 sive <hi>disponam illis testamentum aeternum,</hi> 
penitus non potest approbari: quippe quos legerimus,
et sacra narrat historia, non solum a vicinis
gentibus, sed a Persis quoque et Macedonibus,
<pb n="0899A"/>
et Aegyptiis Romanisque saepe captos, et hucusque
servire. <emph>1091</emph> Omnia igitur ad adventum referenda
sunt Salvatoris: quae nostro et fidei tempore
videmus expleta, et electio juxta Apostolum reliquiarum
salva facta est <note>(Rom. IX)</note>. Et qui in Christo
habitant confidenter, datum est illis cor unum
juxta illud quod scriptum est: <hi>Multitudinis autem
credentium erat cor unum et anima una <note>(Act. IV, 32)</note>
          </hi>.
Et viam, inquit, unam illum qui dicit: <hi>Ego sum via,
veritas, et vita <note>(Joan. XIV, 6)</note>
          </hi>. Et timeant me universis
diebus. Principium enim sapientiae timor Domini <note>(Prov. IX)</note>.
Universis ait diebus: quod si Judaeis
non competit, de nostro populo accipiendum
est: cui et bene fuit, et est, et erit, non solum ipsis,
sed et filiis eorum post eos. Nobiscum enim pactum
<pb n="0899B"/>
pepigit sempiternum: nec desinet nobis ultra benefacere.
Quodque sequitur: <hi>Et timorem meum dabo
in corde eorum, ut non recedant a me,</hi> sic liberum
donat arbitrium, ut tamen ipse timor qui tribuitur,
gratia permaneat largitoris. Cumque, inquit, eis
benefecero, laetabor. Gaudet quippe quia videt
creaturam suam esse salvatam. Unde et gaudium Angelorum
est in coelis super uno peccatore poenitentiam
agente <note>(Luc. XV)</note>. <hi>Et plantabo,</hi> inquit, <hi>eos in terra
ista in veritate,</hi> sive (ut LXX transtulerunt) <hi>in fide,</hi> 
ut proprie significet populum Christianum cujus religio
fides est. <hi>In toto corde meo, et in tota anima
mea.</hi> Si Domini verba sunt Salvatoris, recte cor et
anima ejus creditur, qui dicit in Evangelio: <hi>Potestatem
habeo ponendi animam meam, et potestatem habeo
<pb n="0899C"/>
iterum sumendi illam <note>(Joan. X, 18)</note>
          </hi>. Sin autem ex
persona Dei Patris accipimus, secundum illud intelligendum
est: <hi>Neomenias vestras et sabbata, et dies
festos odit anima mea.</hi> </p>
<p> <hi>
            <note>(Vers. 41 seqq.)</note> Quid haec dicit Dominus: sicut
adduxi super populum istum omne malum hoc grande:
sic adducam super eos omne bonum quod ego loquor
ad eos. Et possidebuntur agri in terra ista, de qua vos
<pb n="0900A"/>
dicitis quod deserta sit eo quod non remanserit homo,
et jumentum</hi> <emph>1092,</emph> <hi>et data sit in manum Chaldaeorum.
Agri pecunia ementur, et scribentur in libro, et
imprimetur signaculum, et testis adhibebitur in terra
Benjamin, et in circuitu Jerusalem, in civitatibus Juda,
et in civitatibus montanis, et in civitatibus campestribus</hi> 
(sive <hi>Sephela) et in civitatibus Nageb</hi> (hoc est <hi>quae
ad austrum sunt), quia convertam captivitatem eorum,
ait Dominus.</hi> Haec juxta litteram, licet in typo praecesserint
post reditum de Chaldaeis, quando ad
Cyri regis imperium reversus est populus in Judaeam:
tamen spiritualiter in Christo et Apostolis
verius pleniusque complentur. Tunc et homines et
jumenta reducti sunt in Ecclesiam juxta illud quod
scriptum est: <hi>homines et jumenta salvos facies, Domine,</hi> 
<pb n="0900B"/>
rationales quique et simplices. Tunc agri empti sunt
pecunia, ut faceremus nobis amicos de iniquo mammona,
qui nos reciperent in aeterna tabernacula <note>(Luc. XVI)</note>.
Et scripti in libro, haud dubium quin viventium.
Et impressum est signum vexilli Dominicae
crucis atque victoriae; et testes adhibiti sunt Martyres,
et omnis sanctorum chorus. In terra Benjamin,
ubi est Domini fortitudo, et in circuitu Jerusalem,
in qua est visio pacis, et aeterna securitas: in
civitatibus Juda, in quibus est Christi vera confessio.
Et in civitatibus montanis, de quibus una est, de
qua dicitur: <hi>non potest civitas abscondi in monte posita <note>(Matth. V)</note>
          </hi>.
Et in civitatibus campestribus, quae
Hebraice appellantur SEPHELA; ut de profundis atque
depressis per camporum aequalitatem ad summa
<pb n="0900C"/>
gradiamur. Et civitatibus quae ad austrum sunt:
quod <hi>Nageb</hi> LXX transtulerunt, ubi est meridies et
plena lux veritatis. Cum autem haec omnia facta
fuerint, implebitur quod scriptum est: <hi>Convertam
captivitatem eorum, ait Dominus,</hi> de quo scriptum
est: <hi>ascendens in altum captivam duxit captivitatem <note>(Psal. LXVII, 19)</note>
          </hi>.
 <hi>Accepit,</hi> sive (ut Apostolus ait) <hi>dedit dona hominibus 
 <note>(Ephes. IV, 8)</note>
          </hi>.

</p>
      </div1>
</body>
  </text>
</TEI>
