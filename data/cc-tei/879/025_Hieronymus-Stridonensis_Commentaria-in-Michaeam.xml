<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Michaeam</title>
              <author ref="http://viaf.org/viaf/95147024">Hieronymus Stridonensis<date>340-420</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>HieStr.CoInMi</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROLOGUS.</head>
<p>
          <pb n="1151C"/> <emph>431-432</emph> Michaeas, in quem nunc commentarios
dictare cupio, in ordine duodecim prophetarum,
secundum Septuaginta interpretes tertius est;
secundum Hebraicum <note>( <hi>Al.</hi> Hebraicam veritatem)</note>,
sextus, et sequitur Jonam prophetam, qui succedit
Abdiae, atque ita fit ut tertius sit Amos, et Joel
secundus post Osee, qui apud omnes primus est. Ergo
quasi in corde voluminis positus, debet profunda continere
mysteria, et sermo Dei, qui semper descendit
ad prophetas, descendit ad Michaeam ( )
quoque, qui interpretatur <hi>humilitas:</hi> ad Michaeam de
Morasthi, qui usque hodie juxta Eleutheropolim urbem
<pb n="1152C"/>
Palaestinae haud grandis est viculus. Morasthi
( ) autem in lingua nostra <hi>haeredem</hi> sonat. Pulchre
igitur humilitas, quae inter virtutes vel praecipua
est, spe haereditatis Dominicae nascitur. Humilitas
autem non illa quae venit de conscientia peccatorum;
sed quae inter virtutes ponitur, juxta quam
dicitur: <hi>Humiliamini sub potenti manu Dei, ut vos
exaltet in tempore visitationis <note>(I Petr. V, 6)</note>
          </hi>. Et: <hi>Qui
se humiliat, exaltabitur <note>(Luc. XVIII, 14)</note>
          </hi>. Et: <hi>Ante
contritionem elevatur cor viri, et ante gloriam humiliatur <note>(Prov. XVI, 18)</note>
          </hi>.
Unde et Dominus: <hi>Discite,</hi> inquit, <hi>a me, quia mitis sum et humilis corde 
 <note>(Mat. XI, 29)</note>
          </hi>.
<pb n="1153A"/>
Quomodo ergo apud nos votiva, et quasi ob virtutis
auspicium ponuntur vocabula: verbi gratia: <hi>victoris,
casti, pii, probi:</hi> et apud Graecos <foreign xml:lang="greek">σώφρων</foreign> vocatur,
et <foreign xml:lang="greek">εὐσεβὴς</foreign>: et appellativa nomina vertuntur in propria:
<pb n="1154A"/>
sic apud Hebraeos et Michaeas, et Abdias
et Zacharias caeteraque his similia, ex virtutum
vocabulo liberis a parentibus imponuntur.</p>
</div1>

<div1>
        <head> <hi>LIBER PRIMUS.</hi> </head>
<pb n="1153A"/>

<div2 id="I">
          <head>
            <note>(CAP. I)</note>
          </head>
<div3>
            <head>
              <note>(Cap. I.--Vers. 1.)</note>
            </head>
            <p>
 <emph>433</emph> <hi>Verbum Domini quod factum
est ad Michaeam Morasthiten, in diebus Joatham,
Achaz, et Ezechiae, regum Juda: Quod vidit super
Samariam et Jerusalem,</hi> Sive juxta Septuaginta, <hi>de
quibus vidit super Samariam et Jerusalem.</hi> Verbum
igitur Domini factum est ad Michaeam, post Osee,
Amos, et Isaiam, qui sub Ozia vaticinati sunt. Ex
quo intelligimus, Michaeam Oziae temporibus non
<pb n="1153B"/>
prophetasse; sed filii ejus Joatham, post quem regnavit
Achaz, Ezechia in patris Achaz imperium
succedente, sub quo decem tribus ab Assyriis in
captivitatem ductae sunt <note>(IV Reg. XVIII)</note>. Quantum
ergo ad historiam pertinet secundum ordinem captivitatis
(quia primum capta est Samaria metropolis Israel,
postea Jerusalem urbs Judae) prophetiae titulus
ponitur primum de Samaria, secundo de Jerusalem.
Quantum vero ad mysticos intellectus, quia Samaria
semper in haeresibus accipitur, Jerusalem in Ecclesia,
dicimus verbum Domini fieri ad humilem <note>( <hi>Al.</hi> 
Jerusalem)</note> et ad cohaeredem Christi, de perversis
dogmatibus, et de Ecclesia, si qua forte peccata
commiserit, et totius voluminis ordinem contexere.
Quod autem Samaria et decem tribus, quae
<pb n="1153C"/>
scissae sunt sub rege Jeroboam a stirpe David <note>(III
Reg. XII)</note>, accipiantur in persona haereticorum, et
omnis quidem Scriptura testatur, sed maxime propheta
Osee, et hic ipse liber, qui haereticos impios
et Ecclesiasticos peccatores vocat. Statim enim sequitur: <hi>Quae est impietas Jacob? nonne Samaria? et
quod est peccatum domus Juda? nonne Jerusalem?</hi> 
Hoc dumtaxat juxta Septuaginta translatores. Caeterum
in Hebraico quomodo legatur, post paululum
subjiciemus. Sed et illud quod haeretici semper in
dogmatum suorum sibi quasi sublimitate confidant,
et Ecclesiae simplicitatem despiciant, in alio loco dicitur: <hi>Vae qui despiciunt Sion, et confidunt in monte
Samariae 
 <note>(Amos VI, 1)</note>
            </hi>: de Sion enim egredietur lex,
et verbum Domini de Jerusalem <note>(Isai. II, 3)</note>. Porro
<pb n="1153D"/>
Samaria fabricata est sibi de proprio sensu vitulos
aureos, habentes quidem in superficie pulchritudinem;
sed vitalem spiritum non habentes: et fabricata
est in domo Dei, quod interpretatur <hi>Bethel.</hi> Nec
enim recipere poterat populus Israel deos, nisi <emph>434</emph> 
qui de Scripturis, et in domo Dei fabricati sunt.
Quamvis autem conciliabula sua vocent Bethel, tamen
post fabricationem idolorum desiit esse <hi>Bethel,</hi> 
et vocatur <hi>Bethaven,</hi> quod dicitur <hi>domus idoli,</hi> pro
quo Septuaginta transtulerunt domus <foreign xml:lang="greek">Ὦν</foreign>. Hoc de titulo:
nunc veniamus ad exordium prophetiae, et
<pb n="1154A"/>
Lernaea (Hydra) bestia saeviente, sancti Spiritus invocemus
adventum. Vos, o Paula et Eustochium, ad
Dominum Salvatorem fundite preces, ne mihi noceat
invidia, sed ut mens libera id tantum cogitet
quod nititur explanare, nec sentiat conviciorum alapas,
quas Dominus in passione contempsit <note>(Marc.
XIV, et Joan. XVI, XVIII)</note>.
</p>
          </div3>
<div3>
            <head>
              <note>(Vers. 2.)</note> </head>
            <p>
 <hi>Audite, populi omnes, et attendat terra et
<pb n="1154B"/>
plenitudo ejus, et sit Dominus Deus vobis in testem, 
 Dominus de templo sancto suo.</hi> LXX: <hi>Audite, populi
omnes, et auscultet terra, et omnes qui sunt in ea, et
sit Dominus Deus vobis in testimonium: Dominus ex
domo sancta sua.</hi> Quia juxta historiam manifestus est
sensus, lectoris prudentiae intelligentiam derelinquo.
Juxta tropologiam autem convocat ad auditum populos,
id est, totius orbis Ecclesias, et ad auscultandum
terram, quia terrena in ea haereticorum exstructa
sunt dogmata. Quod autem haereses inter carnis
opera numerentur, quae semper refertur ad terram,
et Apostolus ad Galatas non tacet <note>(Galat. V)</note>,
et Dominus in Evangelio prudenti indicat auditori: <hi>Qui de terra est, de terra loquitur.</hi> 
 Et ad distinctionem
eorum rursus de Ecclesiasticis dicit: <hi>Qui autem
<pb n="1154C"/>
de coelo venit, super omnes est <note>(Joan. III, 31)</note>
            </hi>. Et: <hi>Quod vidit et audivit, hoc testatur.</hi> 
 Si autem hoc quod
ait: <hi>Audite, populi,</hi> propter illud Dominicum: <hi>Qui
habet aures audiendi, audiat <note>(Luc. VIII, 8)</note>
            </hi>, plus aliquid
sonat, quam quod postea infertur: <hi>Attendat
terra,</hi> aptabimus Ecclesiae, <hi>Audite, populi omnes.</hi> 
Haereticis vero qui terrenam suscepere doctrinam: <hi>Attendat terra, et omnes qui in ea sunt:</hi> 
 ut et isti si
audierint, et illi si attenderint, non patiantur ea
quae postea sermo Domini comminatur. Et sit eis
Dominus in testimonium, sive ut in Hebraico legitur, <hi>in testem,</hi> 
 vel ut apertius interpretatus est
Symmachus, <hi>testificans,</hi> et testificans non aliunde,
nisi de domo sua, quae est Ecclesia, aut <emph>435</emph> certe
in Filio, id est, in Domino nostro Jesu Christo, qui
<pb n="1154D"/>
vere templum est Patris: et de cujus ore loquitur
Pater, viscera penetrans et medullas eorum, qui attendere
voluerint et audire.
</p>
          </div3>
<div3>
            <head>
              <note>(Vers. 3 seq.)</note> </head>
            <p>
 <hi>Quia ecce Dominus egredietur</hi> [Vulg. <hi>egreditur] de loco suo, et descendet et calcabit super
excelsa terrae, et consumentur montes subtus eum,
et valles scindentur sicut cera a facie ignis, sicut aquae
quae decurrunt in praeceps: in scelere Jacob omne istud,
et in peccatis domus Israel. Quod scelus Jacob?
nonne Samaria? Et quae excelsa Judae? nonne Jerusalem?</hi> 
<pb n="1155A"/>
LXX: <hi>Ecce enim Dominus egredietur de loco
suo, et descendet, et ascendet super excelsa terrae, et
commovebuntur montes subter eum, et valles tabescent
sicut cera a facie ignis, et sicut aqua profluens in descensum:
proter impietatem Jacob, omnia haec, et
propter peccatum domus Israel. Quae est impietas domus
Jacob? nonne Samaria? Et quod est peccatum domus
Juda? nonne Jerusalem?</hi> O Samaria et Jerusalem,
audite, et diligenter attendite Dominum vobis
de templo suo testificantem, et praedicentem quaecumque
facturus est. <hi>Ecce egredietur Dominus de
loco suo.</hi> Qui enim mitis est et benignus, et cujus
natura clementia est, vestri causa cogitur personam,
quam non habet, crudelitatis assumere. <hi>Et
descendet et calcabit super excelsa terrae.</hi> Descensio
<pb n="1155B"/>
Dei est, et majestatis ejus ad inferiora decursus,
calcare terram, et potentes quosque conterere. <hi>Et
consumentur,</hi> inquit, sive <hi>tabescent montes, et valles
sub eo,</hi> quos principes intelligamus et populos. Et
quomodo viciniam ignis cera non sustinet, et prono
cursu aquae feruntur in praeceps: ita omnis impiorum
superbia, Domino veniente, solvetur et defluet.
Hoc autem totum fiet propter scelera decem tribuum,
quas vocat Jacob et Israel, et propter praevaricationem
Juda; quia in decem tribubus Samaria metropolis
fuit, et in regno Judae Jerusalem excelsorum
idola fabricata est: hoc juxta litteram. Tropologice
autem egredietur Dominus de loco suo, quem vel
Filium, vel omnes sanctos intelligere possumus.
Ipse enim Filius ait: <hi>Ego in Patre, et Pater in me</hi> 
<pb n="1155C"/> <note>(Joan. XIV, 10)</note>.
Et de sanctis: <hi>Habitabo et inambulabo
in eis, et ero eorum Deus, et ipsi erunt mihi populus <note>(Levit. XXVI, 12)</note>
            </hi>.
 <emph>436</emph> De his ergo egredietur,
non quod derelinquat eos; nam et de apostolis egrediebatur
sermo Domini ad audientes, et tamen non
relinquebat eos: et hujuscemodi loca, id est, ea quae
Deum hospitem habere mereantur, quasi cum Christo
resurgentia, et cum eo in coelestibus sedentia, sursum
posita sunt. Unde et descendere dicitur ad eos
qui doctrinam ejus in monte audire non possunt.
Cumque descenderit, non ascendet in humilibus et
in his, qui deorsum positi sunt; sed qui terrae vocantur
excelsa, et qui intelligentes advenientis Domini
majestatem, commovebuntur. Et quamvis
montes sint, tamen ad talis aurigae et ascensoris pavebunt
<pb n="1155D"/>
praesentiam. Valles autem, id est, animae <foreign xml:lang="greek">χοῖκοῖς</foreign>
 [terrenis] insertae corporibus, nec cum coelesti
homine resurgentes, praesentiam ejus ferre non
poterunt; sed quidquid in eis durum fuerit, resolvetur,
et ita fluent, quomodo si aquae plana non habeant,
feranturque praecipites in profundum. Veniet
ergo Dominus terribilis ad docendum, id est, ad
movendos montes, et vallium humilia resolvenda,
quia impietatem fecit Jacob, et peccatum Israel.
Impietas enim Jacob conciliabula haereticorum sunt,
quae vocantur Samaria. Et peccatum Juda, id est,
<pb n="1156A"/>
ejus, qui Dominum confitetur, non est aliud nisi Jerusalem,
in qua multa crimina reperiuntur. Quod
autem domus Juda referatur ad Christum, cujus Ecclesia
est, et saepe diximus, et illud ponamus ad
praesens: <hi>Juda, te laudabunt fratres tui: manus tuae
super dorsum inimicorum tuorum <note>(Gen. XLIX, 8)</note>
            </hi>. Potest
quoque et sic intelligi, quod propter impietates
Samariae et scelera Judae, egressus sit Dominus de
loco quondam suo, et dixerit ad Judaeos <note>(Matth.
XXIII, 38)</note>: <hi>Ecce relinquetur vobis domus vestra deserta <note>(Luc. XIII, 35)</note>
            </hi>.
Et descenderit de coelis, et ascenderit
super excelsa terrae, id est, super eos qui ex
gentium humilitate credentes, excelsi esse meruerunt.
Et commoti sunt montes, philosophorum dogmata,
et regna sublimia, et hi qui humiles permanserunt,
<pb n="1156B"/>
consumpti sunt et contriti Salvatoris adventu,
et crescente Ecclesia, montibusque in sublime
surgentibus, idola corruerunt in profundum. Egressus
est ergo Dominus de loco suo, et de gentibus
constructa Ecclesia est, ut <emph>437</emph> moverentur montes
sub pedibus ejus, et profunda vallium solverentur,
quia impie egit Jacob, et peccavit Israel, et
omnes tribus Dominum negaverunt.
</p>
            <p>
              <note>(Vers. 6 seq.)</note>: <hi>Et ponam Samariam quasi acervum
lapidum in agro, cum plantatur vinea, et detraham
in vallem lapides ejus, et fundamenta ejus revelabo,
et omnia sculptilia ejus concidentur, et omnes mercedes</hi> 
[Al. <hi>merces] ejus comburentur igni, et omnia
idola ejus ponam in perditionem, quia de mercedibus
meretricis congregata sunt, et usque ad mercedem
<pb n="1156C"/>
meretricis revertentur. Super hoc plangam et ululabo,
vadam spoliatus et nudus, faciam planctum velut draconum,
et luctum quasi struthionum, quia desperata
est plaga ejus, quia venit usque ad Judam, tetigit
portam populi mei usque ad Jerusalem.</hi> LXX: <hi>Et
ponam Samaria in pomorum custodiam in agro, et in
plantationem vineae: et detraham in voraginem lapides
ejus, et fundamenta ejus revelabo, et cuncta sculptilia
ejus concident, et universae mercedes ejus comburentur
igni, et cuncta idola ejus ponam in perditionem,
quia ex mercedibus fornicationis congregavit, et ex
mercedibus fornicationis destruxit. Propter hoc planget
atque lugebit, ibit discalciata et nuda, faciet planctum
quasi draconum, et luctum quasi filiae Sirenarum, quia
obtinuit plaga ejus, quia venit usque ad Judam, et
<pb n="1156D"/>
tetigit usque ad portam populi mei usque</hi> [Al. <hi>in] Jerusalem.</hi> 
Secundum ordinem peccatorum, fit ordo
poenarum. Primum peccavit Samaria, et fabricata
est idola, et pro Domino vitulos adoravit: prima
ergo et pereat. Destruam eam, venientibus Assyriis,
et ponam quasi acervum lapidum cum plantatur
vinea, ut [ <hi>Al.</hi> et] redigatur in tumulos: Et detraham
in vallem lapides ejus. Erat quippe in montibus sita,
ubi nunc Sebaste est, in qua et sancti Joannis Baptistae
ossa sunt condita. <hi>Et fundamenta ejus revelabo.</hi> 
Tanta quippe ruina erit, et tanta urbis subversio:
<pb n="1157A"/>
ut non solum parietes et aedificia corruant; sed fundamenta
quoque usque ad extremum lapidem revelentur.
Et omnia sculptilia ejus, cunctaeque divitiae,
quas diversi reges in eam comportaverant, concidentur
et comburentur igni, et ad nihilum redigentur.
Siquidem opes et multiplex supellex, quae
ex fornicatione <emph>438</emph> (ut putabantur) idolorum fuerant
congregata, ducentur ad aliam meretricem, id
est, ad Ninive: ut quomodo in terra sua fornicati
sunt cum idolis quae fecerunt, sic vadant ad aliam
terram idolorum et fornicationis, id est, ad Assyrios.
Hucusque de Samaria. Et quia eadem plaga
perventura sit ad Jerusalem (et ipsa enim simili errore
peccavit, derelinquens Deum suum et idola
fabricans) propterea propheta facit quasi <foreign xml:lang="greek">προσωποποίαν</foreign>
<pb n="1157B"/>
Dei, et sub persona sua inducit plangentis
affectum: et dicit: <hi>Super hoc plangam et ululabo:
vadam spoliatus et nudus</hi> (decem enim tribus perdidi)
et faciam planctum velut draconum, et luctum
quasi struthionum. Quomodo enim dracones terribili
sibilo personant, juxta historias eorum, qui de
physicis conscripserunt, eo tempore quo vincuntur
ab elephantis: et sicut struthiones immemores sunt
ovorum suorum, et quasi non pepererint, in arena
calcandos pedibus bestiarum <note>(Job XXXIX)</note> fetus
relinquunt, de quo in Job plenius scribitur: ita et
ego sine filiis spoliatus et nudus incedam. Et hoc
faciam, quia desperata est plaga ejus, id est, Samariae.
Et idem peccatum, immo eadem poena peccati,
quae evertit Samariam, veniet usque ad Judam,
<pb n="1157C"/>
et usque ad portam urbis meae Jerusalem. Ut
enim Samaria subversa est ab Assyriis: ita Juda
et Jerusalem subvertentur a Chaldaeis. Quia vero
Samariam, haereticorum semel intelleximus Ecclesiam,
quae separata a Deo, populi facta est conciliabulum,
ipse Dominus comminatur positurum se
eam in pomorum custodiam, in agrum et in plantationem
vineae. Multo enim melius est subverti inutilem
civitatem, et lapides ejus quibus exstructa
fuerat, in praeceps detrahi, et praeparari eam in
pomarium plantationemque vinearum, quam in
aedificatione pessima permanere. Cum enim destructa
fuerit, et revelata fuerint fundamenta ejus
(quibus sua videbatur celare mysteria, et firma habere
dogmata in quibus stabat, et omnia idola quae
<pb n="1157D"/>
speciem videbantur habere, et pulchritudinem artifici
sermone compositam, et a ministris Dei fuerint
concisa, id est, a viris Ecclesiasticis) tunc <emph>439</emph> in
loco aedificationis pessimae, varia Ecclesiae poma
nascentur, et non solum nascentur, verum etiam
custodientur, et plantabitur vinea Sorec, de qua
fiat vinum, quod se Dominus in regno Patris bibiturum
esse promisit <note>(Marc. XIV)</note>. Non solum autem
fundamenta ejus, quae prius terra premebantur,
aperientur et proferentur in medium, et idola quae
sibi finxerant, concidentur; sed gloria quoque et
<pb n="1158A"/>
divitiae quas de fornicatione videbatur habere et
errore suo, igne meo consumentur, de quo dixi in
Evangelio: <hi>Ignem veni mittere super terram, et 
 quam volo ut ardeat <note>(Luc. XII, 49)</note>
              </hi>: atque comburentur,
et redigentur ad nihilum, quia non de veritate
contracta sunt dogmatum; sed de fornicatione
animae, et errore hinc inde collecta sunt. Haeretici
quippe non habent divitias de paterna haereditate
venientes, sed quotidie quod colant reperiunt, et
idola sibi artifici manu, et curiosa mente confingunt.
Propter hoc cum conversus fuerit ager eorum
in pomorum custodiam, et praeparatus ad vineas,
et lapides quibus aedificata erat civitas, detracti in
profundum, et revelata fuerint fundamenta eorum,
et omnia sculptilia concisa et incensa, et mercedes
<pb n="1158B"/>
quas sibi vana spe pollicebantur, et quidquid velut
Deum colere videbantur, redactum ad nihilum,
quia de fornicatione animae, omne sibi pretium
compararant: tunc intelligentes errorem pristinum,
in semet reversi plangent, in quibus ante ridebant,
et lugebunt, in quibus prius fornicantes quodammodo
laetabantur. Deponentque de pedibus suis quidquid
mortiferum habuerant, et erunt discalciati,
quia terra in qua staturi sunt, locus est sanctus, et
vestimenta fornicationis suae universa projicient;
eruntque nudi, ut possint Christi indui vestimento,
et facient planctum quasi draconum. Plancturi quippe
sunt aliquando et dracones, quando viderint draconem
maximum captum, et in hamo pendere piscantis,
et mare <emph>440</emph> desolatum. Et lugebunt quasi
<pb n="1158C"/>
filiae Sirenarum, dulcia enim sunt haereticorum
carmina, et suavi voce populos decipientia. Nec
potest eorum cantica praeterire, nisi qui obturaverit
aurem suam, et quasi surdus evaserit. Propterea
autem haec istiusmodi Samaria planget atque lugebit,
quoniam sagitta Domini vulnerata, et plagam sermonis
accipiens, suum cognoscet errorem. Non
solum autem ipsa peccavit, sed iniquitatem et errorem
suum in Judae quoque portas voluit introducere.
Unde dicitur de ea: <hi>Venit usque ad Judam,
et tetigit usque ad portas populi mei, usque ad Jerusalem.</hi> 
Portas, inquit, tetigit quas aures intelligimus.
Caeterum urbem mediam intrare non potuit:
quod si intrasset, fecisset de Jerusalem Samariam.
Quoties viderimus de Ecclesia aliquos ad haereticorum
<pb n="1158D"/>
sermones scandalizari, et quaerere quomodo
eorum respondeant quaestionibus, nec tamen recedere
de Ecclesia, dicamus, <hi>venit Samaria,</hi> sive
plaga Samariae usque ad populum confitentem,
usque ad aures populi Dei, usque ad aures Jerusalem.
Hoc enim quod dicitur tetigit usque ad portas
populi mei, <foreign xml:lang="greek">ἀπὸ κοινοῦ</foreign> intelligendum est, ut subaudiatur,
tetigit etiam usque ad portas Jerusalem. Hucusque
contra Samariam et contra Jerusalem, videamus
et caetera, quae sequuntur.
</p>
          </div3>
<div3>
            <head>
              <note>(Vers. 10 seq.)</note> </head>
            <p>
 <hi>In Geth nolite annuntiare, lacrymis
<pb n="1159A"/>
ne ploretis, in domo pulveris pulvere vos conspergite:
transite vobis, habitatio Saphir</hi> [Vulg. <hi>pulchra] confusa
ignominia, non est egressa quae habitat Sennan</hi> 
[Vulg. <hi>in exitu]. Planctum domus Asel</hi> [Vulg. <hi>vicinae]
accipiet ex vobis: quae stetit sibimet, quia infirmata
est in bono quae habitat in Maroth</hi> [Vulg. <hi>amaritudinibus]:
quia descendit malum a Domino in portam Jerusalem.
Tumultus quadrigae stuporis habitanti Lachis,
principium peccati est filiae Sion: quia in te inventa
sunt scelera Israel? Propterea dabit emissarios
super haereditatem Geth: domos mendacii in deceptionem
regibus Israel. Adhuc haeredem adducam tibi quae
habitas in Maresa, usque Odollam veniet gloria Israel.</hi> <emph>441</emph> 
 LXX: <hi>Qui in Geth, nolite magnificari, qui in
Bachim, nolite raeaedificare ex domo derisum: terra
<pb n="1159B"/>
aspergite derisum vestrum, quae habitas bene civitates
ejus: non est egressa habitatrix Sennan. Plangite domum
juxta eam: accipiet ex vobis plagam doloris, quis
cepit in bonum, quae habitat in doloribus? quia descenderunt
mala a Domino super portas Jerusalem.
Sonitus curruum et equitum habitatio Lachis: princeps
peccati est filiae Sion: quia in te inventae sunt iniquitates
Israel. Ideo dabit emissarios usque ad haereditatem
Geth: domos vanas: frustra fuerunt regibus
Israel: donec haeredes adducam tibi, quae habitas Lachis,
haereditas usque Odollam veniet.</hi> Multum Hebraicum
a LXX interpretatione discordat, et tantis tam
mea, quam illorum translatio difficultatibus involuta
est, ut si quando indiguimus spiritu Dei (semper
autem in exponendis Scripturis sanctis illius indigemus
<pb n="1159C"/>
adventu) nunc vel maxime eum adesse cupiamus,
et quae in prophetis locutus est, pandere, ut
de nobis quoque possit intelligi, quod ipse alibi polliceri
dignatur: <hi>Aperi os tuum, et implebo illud <note>(Ps.
LXXX, 11)</note>
            </hi>. Geth, ut Regnorum quoque testatur historia <note>(I Reg. XVII)</note>,
una est de quinque urbibus
Palaestinae, vicina Judaeae confinio, et de Eleutheropoli
euntibus Gazam, nunc usque vicus vel maximus,
unde fuit Goliath ille Gethaeus, quem David
occidit in praelio. Quia igitur propheta, immo per
prophetam Dominus dixerat: <hi>Plangam et ululabo, vadam
spoliatus et nudus: faciam planctum velut draconum,
et luctum quasi struthionum, quia desperata
est et insanabilis plaga Samariae, et venit usque ad Judam,
tetigitque portam populi mei Jerusalem,</hi> propterea
<pb n="1159D"/>
flentis adhuc voce praecipio: <hi>Nolite annuntiare in Geth,</hi> 
ne audiant et laetentur inimici: lacrymis ne ploretis,
id est, ne dolor quidem in singultus erumpat: dissimulate
<pb n="1160A"/>
fletum, ne adversarii gratulentur [ <hi>Al.</hi> laetentur],
lacrymas ora non habeant, cum dolorem pectus
habeat, nolite exire foras, sed in domo pulveris, et
ruente cinere vos conspergite ruinarum. <hi>Transite</hi> 
[Al. <hi>Transiet e] vobis, habitatio</hi> SAPHIR ( ) quod
Syro Hebraeoque sermone dicitur <hi>pulchra.</hi> Samaria
quippe in pulcherrimo Judaeae, et uberrimo sita loco,
nunc quoque ostenditur. Dicitur ergo ad eam: O tu <emph>442</emph> 
 quae habitas in regione uberrima, quia confusa
es ignominia, sic transi, sic ad captivitatem deducere,
ut prae malorum magnitudine, ne vicinus
quidem Allophylus audiat vocem tuam. Porro quod
sequitur: <hi>Non est egressa quae habitat in Sennam,</hi> quae
interpretatur <hi>exitus,</hi> sive ut Symmachus vertit, <hi>non
est egressa habitatio abundans,</hi> de eadem Samaria dicitur
<pb n="1160B"/>
quae in ipsis Assyriae captivitatis est foribus, et
statim ut mota fuerit de finibus suis, hostilem terram
ingreditur. Nam habitatio abundans, juxta illud
accipiendum quod et supra jam diximus, habitatio
pulchra. Non est igitur egressa quae habitat [ <hi>Al.</hi> habitabat]
in exitu vel abundantia propria voluntate,
sed vi ducta est in Assyrios. Unde domus vicina et
ex latere, quod interpretatur ASEL ( ), regnum
videlicet Juda, planctum accipiet ex vobis, quae nunc
interim, Samaria capta, substitit, et Deum habuit defensorem.
Accepit autem planctum, et percussa formidine
est, et infirmata bono suo, quae habitatin <hi>Maroth,</hi> 
[Al. <hi>Ramoth</hi> ] id est, <hi>in amaritudinibus,</hi> sive ut Symmachus
vertit, <hi>habitatio ad amaritudinem provocans,</hi> hoc
est: <foreign xml:lang="greek">ἡ κατοικία ἡ παραπικραίνουσα</foreign>; quod Hebraice
<pb n="1160C"/>
dicitur JOSEBETH MAROTH ( ), propter captivitatem
vicinarum tribuum, quia descendit malum a
Domino in portam Jerusalem, Assyrius quippe, vastata
Samaria, venit etiam ad Jerusalem, eo tempore
quo Rabsaces est missus insultans, de quo et Regnorum
quartus liber <note>(IV Reg. XVIII)</note> et Isaias <note>(Isa.
XXXVI)</note> plenius scribunt. Ubi dicitur quod rex Assyrius
de Lachis miserit Jerusalem, et postea, capta
Lachis, ad oppugnandam transierit Lobnam. Veniet
igitur, o Lachis urbs idolis dedita, et ad te quadriga
et equites Assyriorum, quia et in te inventa
sunt scelera Israel, et tu fuisti principium idololatriae
in Juda: per te enim quasi per portam impietas
decem tribuum migravit in Jerusalem. Non solum
autem super Lachis tumultus veniet et quadrigae,
<pb n="1160D"/>
sed et super Geth metropolim Palaestinae, de qua supra
dixeram: <hi>In Geth nolite annuntiare:</hi> mittet enim
Assyrius latrunculos suos, quos vocat emissarios, et
<pb n="1161A"/>
possidebit domum idololatriae urbemque mendacii,
quae in supplantatione fuit regibus Israel. Quod autem <emph>443</emph> 
 sequitur: <hi>Adhuc haeredem adducam tibi, quae
habitas in Maresa,</hi> pulchre allusit ad nomen: quia
enim MARESA, <hi>haereditas</hi> dicitur, adventum in eam
hostium pro haeredibus appellavit, et usque Odollam
urbem Judae veniet MARESA ( ), id est, <hi>haereditas:</hi> 
quae Odolla gloriosa est in urbibus suis Israel. Denique
et Symmachus ita transtulit: <foreign xml:lang="greek">Ἔτι κληρονόμον
ἄξω καί σοι κατοικία Μαρέσα, ἕως Ὀδολλὰμ ἥξει τῆς δόξης
Ισραὴλ</foreign>, hoc est, <hi>adhuc haeredem adducam et tibi
habitatio Maresa, usque Odollam veniet gloriae Israel,</hi> 
hoc est, quae gloriosa es in urbibus Israel. Et ubi dicitur <hi>gloriae,</hi> 
 genitivus casus sit numeri singularis, <hi>hujus gloriae,</hi> 
 et non nominativus pluralis, <hi>hae gloriae.</hi> 
<pb n="1161B"/>
Vel certe ita intelligamus: Captivitas Israel quae venit
in Lachis, et Geth, et Maresa, usque Odollam
quoque veniet. Et pressius legendum <hi>gloriae Israel,</hi> ut <foreign xml:lang="greek">κατὰ ἀντίφρασιν</foreign>
 ignominia vel vastitas sentiatur. Porro
quod supra urbem prophetae <hi>Morasthi haereditatem</hi> 
interpretati sumus, sciat lector in eodem versiculo
quem posuimus: <hi>Propterea dabit emissarios super haereditatem
Geth,</hi> in Hebraeo pro <hi>haereditate Geth,</hi> MARASETH
GETH   [ <hi>Al.</hi> MORASSETH] positum. Huc usque
secundum Hebraicum ut potuimus, et ut nobis visum
est, certe ut ab Hebraeis audivimus, quasi inter saxa
et acutissimos scopulos naviculam nostram reximus,
quae utrum intraverit portum, an adhuc in salo fluctuet,
lectoris erit prudentiae judicare. Nunc orationibus
vestris pergamus ad alios fluctus, et imminente
<pb n="1161C"/>
expositionis hinc inde naufragio, si possumus, evadamus.
GETH ( ) interpretatur <hi>torcular,</hi> qui ergo in
Geth, id est, in torculari sunt, putantes se vindemiasse
fructum vitae, et calcasse botrum de vinea
Sorec, extolluntur in superbiam, ignorantes quod
botrus terrae Judaeae in Allophylorum finibus non reperiatur.
Nolite, inquit, extolli qui estis in torcularibus:
Quia de vinea Sodomorum vinea vestra est,
et propago vestra de Gomorrhis: et uva vestra
amaritudinis, et botrus fellis vobis, et furor draconum
vinum vestrum, furor aspidum insanabilis.
Nam si etiam feceritis fructum (quoniam vindemia
vestra non solum de Sodoma <emph>444</emph> et Gomorrha, sed
de Aegypto quoque est et caeteris inimicis gentibus)
dabit Dominus aerugini fructum vestrum, et labores
<pb n="1161D"/>
vestros locustae, et occidet in grandine vineas vestras,
et moros vestros in pruina. Non vos decipiat
similitudo vini, nec dicatis amarum dulce: gustate
diligenter vinum vestrum, et invenietis pro vino Sorec,
furorem draconum et venenum aspidum. Unde
nolite superbire, sed magis humiliamini sub potenti
manu Domini, et ad illud transite torcular de quo
ascendens ex Edom, et rubicundus ex Bosra [ <hi>Al.</hi> 
Bosor], loquitur in Isaia propheta: <hi>Torcular calcavi
solus, et de gentibus non est vir mecum.</hi> Rursum quia
<pb n="1162A"/>
sunt de alienigenis et alii (multas enim habet regiones
et urbes Allophylorum provincia) qui per mala
opera et sensus contrarios Deo loquuntur: <hi>Destructi
sumus, sed revertentes aedificemus quae destructa
sunt.</hi> Unde et vocantur termini impietatis, et populus
cui iratus est Dominus. Dicitur ad eos: <hi>Qui in
Bachim nolite aedificare de domo derisum.</hi> Bachim
( ) in nostra lingua <hi>planctum</hi> et <hi>fletum</hi> sonat.
Denique exceptis Septuaginta, omnes <foreign xml:lang="greek">κλαυθμὸν</foreign>, id
est <hi>fletum</hi> transtulerunt. Qui estis igitur in hujuscemodi
operibus atque sententiis, quae fletu digna
sunt, nolite aedificationem pessimam instaurare, nec
sensum vestrum exstructionem Dei arbitremini, neque
aedificetis super arenam <note>(Matth. VII)</note>, ne cum
tempestas venerit, domusque vestra conciderit, cassus
<pb n="1162B"/>
labor risum videntibus praebeat. Quin potius intelligentes
aedificationem vestram dignam esse derisu,
ruinis ejus et pulvere conspergite capita vestra,
et agite poenitentiam, quod absque consilio
casuram domum aedificare voluistis. Sequitur: <hi>Quae
habitat bene in civitatibus suis, non est egressa habitans
in Sennam.</hi> Quod mihi videtur hanc habere sententiam:
Vos, qui superbitis in Geth, et in Bachim,
frustra domum risu dignam aedificare conamini: aspergite
vos pulvere, et agite poenitentiam, quia vinum
detestabile premere, et aedificationem Deo contrariam
construere voluistis. Ecclesiam autem Christi,
quae habitat bene, et in toto orbe Ecclesias
 possidet, spiritus unitate conjuncta est, et habet <emph>445</emph> 
 urbes Legis, prophetarum, Evangelii, et apostolorum,
<pb n="1162C"/>
non est egressa de finibus suis, id est, de
Scripturis sanctis; sed coeptam retinet possessionem;
quia habitat in <hi>Sennan,</hi> quod interpretatus
est, ut supra diximus, Symmachus <hi>abundantiam;</hi> 
habet enim Patrem, et Filium, et Spiritum sanctum,
cum quibus omnes spirituales gratiae copiaeque
virtutum sunt. Unde dicitur ad eam: <hi>Fiat pax in
virtute tua, et abundantia in turribus tuis <note>(Psal. CXXI,
7)</note>
            </hi>. Vos vero, qui habitatis juxta Sennan, id est,
juxta abundantem Ecclesiam, o haeretici, o contraria
dogmata, plangite vos, quia aedificastis vobis
domum in derisum, et pressistis torcular in superbiam,
nec in Scripturis, sed in vicinia Scripturarum
domum vestram, jam non risu, sed planctu dignam,
et lacrymis construxistis. Unde subjungitur, plangite
<pb n="1162D"/>
domum quae est juxta eam, id est, juxta Sennan.
Sed et hoc quod additur, <hi>accipiet ex vobis plagam
doloris,</hi> ad eosdem haereticos dicitur, quibus
imperatur ut plangant domum vicinam Ecclesiae,
quod inimicus et ultor diabolus, cui tradendi sunt
in supplicium, ipse eis inferat plagas, et extorqueat
pro aedificatione pessima plagarum dolorem. Quae
propterea inferuntur, ut sentientes peccata quae fecerant,
agant poenitentiam, et dolorum habitatio sit
eis bonorum occasio. Sive Ecclesiae indicatur dolor,
<pb n="1163A"/>
quod plangat quondam filios suos, et ipsa sit causa
salutis haereticorum, si ad lugentem matrem reverti
voluerint. Porro quod infertur: <hi>Quia descenderunt
mala a Domino super portas Jerusalem:</hi> et Marcionitae
ac Manichaei utuntur hoc scripto, eo quod Legis
Deus malorum sit conditor. Sic dicamus mala a
Domino descendisse, quomodo et Salvator loquitur
in Evangelio: <hi>Videbam Satanam quasi fulgur de coelo
cadentem <note>(Luc. X, 18)</note>
            </hi>. Quomodo enim ibi cecidit,
de coelo lucifer, qui mane oriebatur <note>(Isai. XIV)</note>, et
contritus est super terram, qui mittebat [ <hi>Al.</hi> mittebatur]
ad gentes: sic et haec mala quae a Domino
ceciderunt, et venerunt ad portas Jerusalem, antequam
caderent non erant mala; sed quia a Domino
corruerunt, idcirco facta sunt mala. Et ut sciamus
<pb n="1163B"/>
malorum insidias: <hi>venerunt,</hi> inquit, <hi>ad portas</hi> Jerusalem,
quae quia firmae sunt, et adamantinae, clauduntur
ab apostolis, quibus Jerusalem claves commissae
sunt: ante eas versantur inimici, <emph>446</emph> et
quos exire conspexerint, interficiunt. Si quis igitur
est de Jerusalem, quae habitat bene in civitatibus
suis, non egreditur cum habitet in abundantia; sed
semper intrinsecus manet, nec egreditur portas ejus,
quas qui egressus fuerit occiditur: occiditur autem
ab his qui se elevant in Geth, et habitant in Bachim,
et aedificant domum in derisum. Denique mala quae
descenderunt a Domino ad portas Jerusalem, strepitum
tantum habent curruum et equorum tumultum,
confusumque sonitum pro foribus Jerusalem,
ut oris sui lancea quoscumque vagari viderint, interficient.
<pb n="1163C"/>
Post haec scriptum est: <hi>Quae habitas Lachis:
princeps peccati est filiae Sion.</hi> Lachis interpretatur <foreign xml:lang="greek">πορεία ἐστὶν,</foreign>
 id est, <hi>ambulatio.</hi> Et hi igitur qui
ascenderunt in curribus suis, et habuerunt equites,
et strepitum tantum inanemque sonitum, quibus locuta
est, quae habitat bene in civitatibus suis: isti
in curribus et isti in equis: nos autem in nomine
Domini Dei nostri invocabimus <note>(Ps. XIX, 8)</note>; quia
moverunt pedes suos, et circumlati sunt omni vento
doctrinae falsae <note>(Ephes. IV)</note>, et de Ecclesia exire
voluerunt, quae interpretatur specula, id est, Sion,
principes peccati fuere filiae Sion. Et in ipsa, hoc
est, in Latinis, inventae sunt impietates Israel, quae
a regno pristino Dei populum separaverunt. Princeps
ergo peccati est filiae Sion, quae habitat in Lachis,
<pb n="1163D"/>
id est, ambulatio pessima, gradu jugiter fluctuante,
et impietas Israel in his est qui semper movent
pedes suos, et habitare dicuntur in Lachis.
Dabuntur quoque emissarii usque ad haereditatem
Geth: Geth pessimam, et torcular venenorum, quod
aedificatur contra domum Dei, ubi sunt vanae domus,
quae aedificatae sunt in derisum. Et istae vanae
<pb n="1164A"/>
domus, in vanum factae sunt in regibus Israel. Quantum
ad historiam pertinet, his regibus quorum peccata
in Regnorum et Paralipomenon libris scripta
sunt: quantum autem ad anagogen, principibus
haereticorum, ducibusque perversorum dogmatum;
his enim domus vanae sunt et frustra exstructae. Et
tamdiu perseverantes, donec teneant eas haeredes qui
a Domino adducendi sunt. Post haec sequitur: <hi>Quae
habitas Lachis, haereditas usque Odollam veniet.</hi> Odolla
interpretatur <hi>testimonium haustus,</hi> vel <hi>hauritionis
eorum,</hi> quod in Graeco significantius <emph>447</emph> dicitur <foreign xml:lang="greek">μαρτυρία ἀντλήσεως αὐτῶν.</foreign>
 Legimus in Proverbiis: <hi>Si malus fueris, solus hauries mala 
 <note>(Prov. IX, 21)</note>
            </hi>.
Quae igitur habitat in Lachis, id est, in itinere pessimo,
veniet usque ad testimonium exhaustionis
<pb n="1164B"/>
suae, quod exhauriet atque ebibet juxta operum
suorum mensuram. Vel certe ita distinguendum, ut
hoc quod dicitur, <hi>quae habitas Lachis,</hi> ad superiora
referatur, et sit ordo ac sensus: Adducam haeredes
tibi de Ecclesia, quae habitas Lachis, quia de haereditate
Domini et tu eris, cum hauseris, et receperis
quae mereris. Obsecro in capituli fine lectorem, ne
necessitatem, voluntatem putet, et expositionem
prolixam, verbositatem existimet, magisque miretur
in locis tam asperis me aliquid invenire, quam
quidquam eorum, quae dicenda sunt, non praetermittere.
</p>
          </div3>
<div3>
            <head>
              <note>(Vers. 16.)</note> </head>
            <p>
 <hi>Decalvare et detondere super filios deliciarum
tuarum, dilata calvitium tuum sicut aquila,
quoniam captivi ducti sunt ex te.</hi> LXX: <hi>Gloria ÷
<pb n="1164C"/>
filiae ** Israel, decalvare et detondere super filios delicatos
tuos: dilata calvitium tuum sicut aquila, quoniam
captivi ducti sunt ex te.</hi> Hoc quod dictum est a
Septuaginta, <hi>gloria filiae Israel,</hi> addentibus <hi>filiae,</hi> 
Hebraei in fine superioris capituli legunt. Nobis autem
quae sic voluistis, et semel suscepimus, incumbit
necessitas ita interpretari Scripturas, quomodo
leguntur in Ecclesia, et nihilominus Hebraicam non
omittere veritatem. Dicitur ergo ad Israel interim
secundum litteram, ut vel decem tribus accipiamus
in Samaria, vel in commune omnem Israel; quia
captivus ductus est populus, et omnis Judaea ab
Assyriis Babyloniisque vastata est, assumant planctum
et plorent filios suos. Et quomodo aquila quae
regina est avium certo tempore amittit pilos, et remanet
<pb n="1164D"/>
implumis: sic etiam Israel deponat omnem
gloriam suam, qua ante fuerat circumdatus, et
plangat filios, hostium subditos potestati. Quod
autem aquila certo tempore soleat amittere plumas,
et in Psalterio scriptum est: <hi>Innovabitur ut aquilae 
 senectus tua <note>(Ps. CII, 5)</note>
            </hi>. Et Comicus in Heautontimorumeno: <hi>Visa est,</hi> 
 inquit <hi>vere quod dici solet
<pb n="1165A"/>
aquilae senectus <note>(Terent. Act. III, sc. 2)</note>
            </hi>. Si autem
voluerimus hoc ipsum et de praesenti tempore Judaicae <emph>448</emph> 
 eversionis accipere, videbimus omnem
gratiam, qua quondam apud Deum floruit, ab eis
penitus recessisse. Ubi est enim propheta? ubi doctor
Legis? ubi Angelorum praesidia? ubi contra
plures a paucis insperata [ <hi>Al.</hi> sperata] victoria?
Decalvata est Jerusalem quae omnem comam pristinae
gloriae perdidit <note>(Isai. XXXIII, 18; I Cor. I)</note>, et
filii ejus qui clamaverunt contra Dominum, <hi>crucifige,
crucifige eum <note>(Joan. XIX, 6)</note>
            </hi>, in captivitatem ducti
sunt. Legi in cujusdam Commentariis hoc quod dicitur, <hi>decalvare et detondere super filios deliciarum
tuarum,</hi> 
 de conditione humana posse accipi: ut Dei
ad Adam, sive ad Jerusalem coelestem dirigatur
<pb n="1165B"/>
eloquium. O anima humana! o urbs quondam sanctorum
mater, quae prius eras in paradiso, et fruebaris
deliciis arborum diversarum, et habebas speciosissimam
comam: nunc quia projecta es de sublimibus
et deducta in Babylonem, et venisti in
locum captivitatis, et perdidisti comam tuam, radere
et assume habitum poenitentis, et quae prius
quasi aquila volabas in excelsis, plange filios, plange
sobolem tuam, quae ex te ducta est captiva.</p>
          </div3>
        </div2>
<div2 id="II">
          <head>
            <note>(CAP. II)</note>
          </head>
<div3>
            <head>
              <note>(Cap. II.--Vers. 1 seq.)</note> </head>
            <p>
 <hi>Vae qui cogitatis inutile, et
operamini malum in cubilibus vestris: in luce matutina
faciunt illud, quoniam contra Deum est manus eorum, et 
 concupierunt agros, et violenter tulerunt, et domos rapuerunt,
et calumniabantur virum, et domum ejus, virum
et haereditatem ejus. Idcirco haec dicit Dominus: Ecce
<pb n="1165C"/>
ego cogito super familiam istam malum, unde non
auferetis colla vestra, et non ambulabitis superbi:
quoniam tempus pessimum est. In die illa super vos
sumetur parabola, et cantabitur canticum cum suavitate
dicentium: Depopulatione vastati sumus: pars
populi mei commutata est. Quomodo recedet a me,
cum revertatur qui regiones nostras dividat? Propter
hoc non erit tibi mittens funiculum sortis in coetu Domini.</hi> 
LXX: <hi>Facti sunt cogitantes labores et operantes
mala in cubilibus suis, et simul in die consummabunt
ea: quia non levaverunt ad Deum manus suas, et desiderabant
agros, et diripiebant pupillos, et domos opprimebant,
et rapiebant virum et domum ejus, virum et haereditatem
ejus.</hi> <emph>449</emph> <hi>Propterea haec dicit Dominus: Ecce
ego cogito super tribum istam mala, de quibus non auferetis
<pb n="1165D"/>
colla vestra, ut non ambuletis recti ÷ subito **
quia tempus pessimum est. In die illa sumetur super vos
parabola, et plangetur planctus in cantico dicentium:
Miseria miseri facti sumus, pars populi mei dimensa
est in funiculo, et non erat qui prohiberet eum, ut
averteretur. Agri nostri divisi sunt: propter hoc non
erit tibi mittens funiculum in haereditate.</hi> Quod in fine
capituli juxta Hebraicum posuimus, <hi>in coetu Domini,</hi> 
<pb n="1166A"/>
pro quo Septuaginta transtulerunt, <hi>in Ecclesia Domini;</hi> 
juxta editionem Vulgatam sequentis capituli principium
est. Et ideo in illo si Dominus jusserit, disseremus.
Vae igitur vobis, Judaeorum coetus, qui et
cogitatis malum, et opere consummatis. Et cubilia
ad quiescendum data stupris polluitis: et quidquid
iniquitatis nocte tractatis, quasi differre non liceat,
statim ut dies claruerit, festinatis implere: non
considerantes quod adversum Dominum fortis est
manus vestra. Et ut doceret Scriptura quid esset
quod in nocte cogitarent, et in die facerent, exponit
in partibus. <hi>Concupierunt,</hi> inquit, <hi>agros, et
violenter tulerunt:</hi> et domos, subauditur, concupierunt,
et quas concupierant, diripuerunt: et non
solum calumniabantur homines, et domos eorum,
<pb n="1166B"/>
sed posteros quoque qui misericordiam propter
aetatem parvulam merebantur, rabido ore vastabant.
Quia igitur ista fecistis, et cogitastis inutile, et ego
Dominus cogitabo super familiam istam malum: non
quod malum sit quod ego cogito; sed quod patientibus
malum videatur quod irrogo: quod ita vos premet,
ut colla vestra non possitis levare, nec ambuletis
superbi, scilicet quos tempus captivitatis oppresserat.
</p>
            <p>Tunc [ <hi>Al.</hi> tum] dicetur super vos parabola, et
miseriae vestrae vertentur in canticum: <hi>Depopulatione
vastati sumus, pars populi mei:</hi> Templum,
inquit, meum quod solum inter gentes caeteras plus
habebam, mutabitur in ruinam. Quomodo a me recedet
Assyrius, cum revertatur ut agros meos sibi
sorte distribuat? Propterea, o familia Israel, super
<pb n="1166C"/>
quam ego malum cogito, non <emph>450</emph> habebis
partem in haereditate justorum. Sed et de extrema
captivitate hoc ipsum accipi potest, quod omnia
eis evenerint quia Dominum crucifixerunt: ita tamen
ut Septuaginta interpretum editio disseratur.
Gloria namque filiae Israel decalvata est, et attonsa
super filiis quondam delicatissimis, et si quid deinceps
renatum pilorum fuit, alia deinceps rasura et
attonsione truncatum est. Tunc omnia consilia eorum
versa sunt in laborem, et quae cogitaverunt,
mente et anima dormiente, attulerunt eis labores:
quaeque operati sunt, statim ut lux Christi et
ultio apparuit, conturbata sunt. Cum enim legissent
vicisse Israel, quando Moyses manus levavit
ad Dominum, superatum esse ab Amalec, quando
<pb n="1166D"/>
Moyses lassa brachia deponebat <note>(Exod. XVII)</note>, non
levaverunt ad Dominum manus suas, sed omnia in
pauperes et plebem Domini scelera perpetrantes,
desideraverunt agros, et pupillorum domos diripiebant,
ac virum pariter et uxorem liberosque ejus
et substantiam depopulabantur. Propterea cogitavit
[ <hi>Al.</hi> cogitabat] Dominus mala super tribum illam:
nequaquam duodecim tribus, sed tribum malitia
<pb n="1167A"/>
et scelerae foedatam, de quibus non potuerunt elevare
cervicem, nec recte incedere. Denique usque
ad praesentem diem subditi sunt Romano imperio,
et premuntur captivitatis jugo, et colla non elevant.
Quod autem sequitur: <foreign xml:lang="greek">ἐξαίφνης,</foreign> id est, <hi>subito,</hi> 
in Hebraicis voluminibus non habetur, et tamen
potest cum praesenti loco ita congruere, ut dicamus:
Propterea haec dicit Dominus: Ecce ego cogito super
tribum istam mala subito, de quibus non possint
[ <hi>Al.</hi> possunt] elevare cervices suas, et ob id
elevare non poterunt, quia tempus malum est. Sicut
enim mala operati sunt contra Dominum Jesum,
sic mala captivitatis perpetuae sustinebunt, et in
tantam venient angustiam, ut omnia eorum cantica,
et psalmi vertantur in luctum. Nihilque aliud noverit
<pb n="1167B"/>
populus loqui, nisi hoc: <hi>miseria miseri facti sumus.</hi> 
Terra quippe repromissionis quae prius duabus
et semis tribubus sorte divisa fuerat trans Jordanem,
Moyse mittente funiculum, et postea ab Jesu
Nave tribubus reliquis <emph>451</emph> dispertita, haec gentibus
Romano mensore divisa est: et nemo fuit
qui prohiberet, quin potius cum universas obtineat
nationes, nullus est ex Judaeis qui antiquum pristina
libertate possideat solum. Quod si tertiam expositionem
sequi voluerimus, omnem, de qua supra
dixeram, ad animam humanam sermonem dirigi,
quae de paradiso corruens in captivitatem hujus
mundi venerit: videbimus quod omnis cogitatio nostra
labor et dolor sit, et cubilia nostra plena sint
malis, et lux ipsa quae videtur, mixta sit tenebris:
<pb n="1167C"/>
quaeque nocte tractemus, in caligine compleamus.
Quis enim nostrum ad Deum sanctas elevat
manus sine ira et cogitatione? Quis non desiderat
villas istius saeculi, oblitus possessionum paradisi?
Videas alios agros agris, et terminos jungere terminis,
et parvo hominis corpusculo rura urbium
non sufficere. Propterea cogitat Dominus super nos
mala, de quibus nostras elevare nequeamus cervices,
nec ambulare recti, quia tempus pessimum
est, juxta Joannis verba, dicentis: <hi>Mundus in maligno
positus est <note>(I Joan. V, 19)</note>
              </hi>. Idipsum significat
et illa in Evangelio filia Abraham nobilis anima,
quam Satanas vinxerat et incurvaverat, et nisi ad
adventum Domini in sublime erigi ante non potuit,
nec suum suspicere [ <hi>Al.</hi> suscipere] Creatorem.
<pb n="1167D"/>
Unde Salvator ait: <hi>Hanc,</hi> inquit, <hi>filiam Abrahae
quam alligaverat Sanatas, non oportuit solvi de vinculo
isto die sabbati <note>(Luc. XIII, 16)</note>
              </hi>? Quia ergo gloria
nostra omnis attonsa est, et dilatavimus <hi>rasuram,</hi> 
vel <hi>nuditatem nostram</hi> (sic enim in quibusdam codicibus
invenitur) missi sunt qui nos plangerent
cum Jeremia, et sumerent super nos parabolam,
et dicerent cum Apostolo: <hi>Lugebo multos qui peccaverunt,
et non egerunt poenitentiam <note>(II Cor. XII, 21)</note>
              </hi>.
Quis enim non plangat videns humanas animas
quasi variam suppellectilem a daemonibus et diversis
<pb n="1168A"/>
vitiis esse possessas? Alius daemonum mittit
fornicationis funiculum, alius avaritiae: ille homicidii,
hic perjurii lineas tendit: pars populi Dei
divisa est in funiculo: et agri quondam sanctitatis et
paradisi, quorum odore delectabatur Isaac in Jacob
filio suo <note>(Gen. XVII)</note>, traditi sunt Assyriis, regique
Babylonio. Et habentibus vulpibus foveas, <emph>452</emph> et
volucribus coeli nidos, Filius hominis non habet
ubi caput suum reclinet <note>(Matt. VIII)</note>. Exposui juxta
quod mei ingenioli patiebantur angustiae, et primam
ab Assyriis, Babyloniisque populi captivitatem, et
secundam a Romanis, quia Dominum crucifixerunt,
et tertiam spiritualem, qua unusquisque nostrum
cum Adam de paradiso cecidit, et in hujus mundi
captivitate versatur, de qua cum venerit Dominus,
<pb n="1168B"/>
eriget elisos, et solvet compeditos <note>(Psal. CXLIV)</note>:
et captivos quondam diaboli, reducet in possessionem
suam, et complebitur sermo Psalmistae dicentis: <hi>Ascendens in altum, captivam duxit captivitatem <note>(Psal. LXVII, 19)</note>
              </hi>.
Juxta quam expositionem
potest et de Ecclesia quarta captivitas accipi, de
qua unusquisque egreditur per peccatum, et postea
ab <hi>Ezra,</hi> qui interpretatur <hi>adjutor,</hi> id est, sermone
Dei reducitur in Jerusalem <note>(I Esdrae VII)</note>. Si quis
autem in Lege Domini die ac nocte meditatus, majus
habuit studium, majus ingenium, otium, gratiamque,
et potest de praesenti capitulo probabilius
aliquid dicere, non invideo, non aspernor, quin
potius cupio ab eo discere quod ignoro, et libenter
me discipulum profitebor, dummodo doceat, et non
<pb n="1168C"/>
detrahat. Nihil enim tam facile, quam otiosum et
dormientem de aliorum labore et vigiliis disputare.
</p>
          </div3>
<div3>
            <head>
              <note>(Vers. 6-8.)</note> </head>
            <p>
 <hi>Ne loquamini loquentes, non stillabit
super istos, non comprehendet confusio, dicit domus
Jacob. Numquid abbreviatus est spiritus Domini,
aut tales sunt cogitationes ejus? Nonne verba mea bona
sunt cum eo qui recte graditur? Et econtrario populus
meus in adversarium consurrexit, desuper tunicam
pallium sustulistis, et eos qui transibant simpliciter,
convertistis in bellum.</hi> LXX: <hi>In Ecclesia Domini nolite
flere lacrymis, neque plorent super his? non enim
abjiciet opprobria, quae dicit: Domus Jacob provocavit
spiritum Domini, si hae sunt adinventiones ejus:
nonne sermones ejus boni sunt cum eo, et recti ambulaverunt?
<pb n="1168D"/>
Et prius populus meus inimicitiis restitit
contra pacem suam: pellem ejus excoriaverunt, ut
auferrent spem contritionem belli.</hi> Ne loquamini, inquit,
loquentes; pro quo interpretatus est Aquila: <hi>ne stilletis stillantes,</hi> 
 quondam idiomate Hebraico,
eloquium ab eo quod fluat et ad aures perveniat
audientium, in similitudinem pluviae <emph>453</emph> 
 descendentis, stillationem vocans. Nolite vos
decipere, o domus Jacob, et in consolationem mutuam
dicere, Deus bonus est: non veniet captivitas
quam timemus. Num larga ejus misericordia, et
<pb n="1169A"/>
clementissimus spiritus, qui late et abundanter ortus
est omnibus, tantum in nobis abbreviabitur et severus
erit? aut hujuscemodi sunt cogitationes ejus,
quales in hominibus cernimus, ut antiquam teneat
iracundiam, et ad vindictam furore subito concitetur?
Ad quae respondit Dominus: Bonus quidem
sum, et verba mea sonant clementiam: sed ad eos,
qui recto itinere gradiuntur. Qui autem, non dico
olim, sed hesterno die in contumeliam meam veneratus
est idola, et quantum in ipso fuit, tyrannica
adversum me arma corripuit, qui infelicem populum
exspoliavit auxilio Dei, et quasi desuper tunicam,
 pallium tulit, qui simplices quosque credentium
et acquiescentes auctoritati majorum contra
me vertit in bellum, numquid non stillabit super
<pb n="1169B"/>
eum Dominus, et apprehendet eum confusio? Hoc
autem quod nos vertimus: <hi>Et econtrario populus
meus in adversarium consurrexit;</hi> quia verbum MUL
( ), et <hi>contrarium,</hi> et <hi>diem hesternum</hi> sonat, Symmachus
apertius transtulit ut diceret: <hi>ante unam
diem populus meus quasi inimicus restitit,</hi> ut solveret
quaestionem, quod Deus non praeterita vitia imputaret
populo, sed recentia, et quae quasi die commissa
viderentur hesterno. Haec juxta Hebraicam intelligentiam,
caeterum Septuaginta interpretes in hoc
loco penitus sibi non cohaerent. Ad id enim quod
praemissum est, <hi>in Ecclesia Domini nolite flere,</hi> quae
consequentia est, ut inferatur, <hi>non enim abjiciet opprobria
quae dicit, domus Jacob provocavit spiritum
Domini?</hi> Sed et illud quod sequitur: <hi>Si hae adinventiones
<pb n="1169C"/>
ejus sunt: nonne</hi> [Al. <hi>non] sermones ejus sunt
boni cum eo, et recti ambulaverunt</hi> [Al. <hi>ambulabunt</hi> ]?
ad posteriora quid pertinent, quae dicuntur: <hi>Et
prius populus meus in adversarium restitit, contra pacem
suam, pellem ejus excoriaverunt, ut auferrent contritionem
belli?</hi> Videtur autem mihi, in loco vel
difficillimo, sic posse sensus reddi vel exprimi, si
tamen prudens lector nostrae <emph>454</emph> rationi acquieverit.
Praecipitur itaque Ecclesiae, ut non habeat
tristitiam et sollicitudinem super rebus saeculi, et
damnis quae in hoc mundo evenire consueverunt, et
dicitur habitatoribus ejus, o vos, qui estis in Ecclesia
Domini, semper gaudete, et quidquid vobis de
judiciis acciderit, gratulamini. Nec hoc dico quod
flere non debeatis: <hi>Beati</hi> quippe <hi>flentes, quoniam
<pb n="1169D"/>
ipsi ridebunt <note>(Luc. VI, 21)</note>
            </hi>; sed illud admoneo, ne
in his quae sunt saeculi, lugeatis. Si quis mortuus
fuerit propinquorum, si substantiam fiscus invaserit,
si corpus vel podagra, vel alius quilibet morbus
oppresserit, nolite flere, nolite lacrymas fundere,
nec consideretis praesentia, sed futura, et aggravamini
magis quod diutius in hoc tabernaculo mortis
habitetis. Quin potius illud cavete, ne insultetis
cadentibus, et alienam ruinam vestram aedificationem
<pb n="1170A"/>
putetis: unusquisque se ex suis viribus, non
ex imbecillitate alterius metiatur. Alioqui quae est
ista justitia, ramos oleastri insultare ramis olivae,
qui propter infidelitatem suam fracti fuerunt <note>(Rom.
XI)</note>, et dicere, domus Jacob ad iracundiam spiritum
Domini provocavit, interficiens prophetas, idola colens,
Dei filium crucifigens? Qui hoc facit, non erit
ab opprobrio alienus, et ea mensura qua judicavit,
judicabitur de eo: et quomodo ipse de peccatis loquitur
corruentis; ita alius ruinae illius insultabit.
Sequitur: <hi>Si hae adinventiones ejus sunt: nonne verba
ejus bona sunt cum eo, et recti ambulaverunt?</hi> Quod
offendit, ait, Judaicus populus, ut plenitudo gentium
subintraret, dispensationis Dei est, ut postea, credente
Israel, omnes salvi fierent, et universi Dei
<pb n="1170B"/>
misericordia indigerent. Unde et Apostolus ad hujus
loci veniens quaestionem <note>(Ibid.)</note>, profundum sapientiae
et scientiae et judiciorum Dei abyssum investigabilem
esse proclamat. Si ergo adinventiones et
cogitationes Dei sunt, frangi priores ramos olivae,
et inseri alios de oleastro, non debes insultare, sed
timere ne corruas, nec aestimes in eo te placere
Deo, si sermones, id est, Scripturas illius legas.
Tunc Scripturae prosunt legenti, si quod legitur,
opere compleatur. Si loquens de Scripturis possis
dicere: <hi>An experimentum quaeritis</hi> <emph>455</emph> <hi>ejus qui in
me loquitur, Christus <note>(II Cor. XIII, 3)</note>
            </hi>? Dominus
quippe dabit verbum evangelizantibus virtute multa <note>(Ps. LXVII, 12)</note>:
et super montem excelsum ascende
tu, qui evangelizas Sion, et leva vocem in fortitudine
<pb n="1170C"/>
qui evangelizas Jerusalem <note>(Isai. XL, 9)</note>. Atque
hoc modo sermones Dei boni sunt, si secum sint,
hoc est, si Deus non deserat praedicantem, cujus cor
labiaque consentiunt. Caeterum qui confitetur labiis,
et cor ejus longe est a Deo, et narrat justitias
ejus, et assumit testamentum per os suum, et peccatorum
sordibus inquinatur, cum hoc non sunt
boni sermones Dei. Nec solum de peccatore, sed de
eo quoque, qui gratiam non habet spiritualem, id
est, prophetiae ac doctrinae, et interpretationis, majorumque
charismatum, hoc dicendum est, quod
hujuscemodi homo si voluerit elementorum causas,
fideique suae reddere rationem, et quare Deus, qui
bonus et Creator est omnium, ad solos tantum Judaeos
venerit, et in ultimo jam saeculo vocaverit nationes,
<pb n="1170D"/>
non habeat secum bonos Dei sermones; sed
de propria imperitia etiam ea, quae bona sunt, Dei
verba contaminet, quae verba recte ambulant et
rectas aures requirunt. Et haec quidem Dominus
praecipit populo successori, et Ecclesiae de gentibus
congregatae, ne insultet generationi pristinae, et
aliena non sit ab opprobriis insultando. Refert autem
ipse qui verus est judex et sine perturbatione
loquitur, quomodo in passione sua Israel ei contrarius
<pb n="1171A"/>
fuerit, et hoc fecerit non quod suo nocere potuerit
Creatori, sed quod contra pacem suam omnia
perpetrarit. Unde et ad Jerusalem sermo est: <hi>Si
scires ea quae ad pacem sunt tibi <note>(Luc. XIX, 42)</note>
            </hi>. Pace
autem perdita, pellem suam excoriaverunt, id est,
tulerunt a se Dei quo protegebantur, auxilium, et
quasi nudas carnes absque cute et tegmine reliquerunt,
ut quidquid videbatur esse pulchrum, operiente
desuper misericordia Dei, hoc, illa recedente,
praeberet videntibus turpitudinem. Recedente autem
pace et auxilio Dei, quia restiterant Domino, de
quo dicitur: <hi>Dominus conterens bella, Dominus nomen
ei <note>(Judith. XVI, 3)</note>
            </hi>, adversariis suis resistere non
potuerunt, sed in omni certamine victi sunt, nec
fuit qui contereret adversum eos bella <emph>456</emph> nascentia,
<pb n="1171B"/>
juxta utramque personam hostium, vel hominum
qui eos duxere captivos, vel adversariorum fortitudinem,
qui animas eorum quotidie jugulabant
blasphemando.
</p>
          </div3>
<div3>
            <head>
              <note>(Vers. 9, 10.)</note> </head>
            <p>
 <hi>Mulieres populi mei ejecistis de domo
deliciarum suarum: a parvulis earum tulistis laudem
meam in perpetuum. Surgite et ite, quia non habetis
hic requiem, propter immunditiam suam</hi> [Vulg. <hi>ejus]
corrumpetur putredine pessima.</hi> Interpretatio Septuaginta
<note>(si tamen Septuaginta est; Josephus enim
scribit, et Hebraei tradunt, quinque tantum libros
legis Moysi ab eis translatos, et Ptolemaeo regi traditos
[ <hi>Al.</hi> contraditos])</note> tantum discordat in praesenti
loco ab Hebraica veritate, ut nec capita possimus ex
aequo ponere, nec eorum simul sententias explicare.
<pb n="1171C"/>
Quamobrem nostra primum translatio disseratur, et
postea ad eosdem veniemus. Adhuc contra populum
Dei sermo est, cui supra jam dixerat: <hi>Econtrario
populus meus in adversarium consurrexit: desuper tunicam
pallium sustulistis,</hi> quod non solum hoc egerint,
sed mulieres quoque, id est, matronas quondam
delicatas fecerint captivas ire, sive sub metaphora
urbes Judaeae, quas et in Isaia filias Sion vocat <note>(Isai.
XXVI)</note>, eo quod Sion metropolis fuerit. A parvulis
quoque earum tulistis, inquit, laudem meam in perpetuum,
nullus remansit in populo, cunctis vel interfectis
vel captis, qui meos psalmos caneret; sed et
pauci qui in Babylone supererant, canere se non
posse testantur. <hi>Quomodo,</hi> inquiunt, <hi>cantabimus canticum
Domini in terra aliena <note>(Ps. CXXXVI, 4)</note>
            </hi>? Surgite
<pb n="1171D"/>
itaque et ite in captivitatem, quia in hac terra
requiem non habetis, quae propter scelera vestra
polluta est, et mundari non poterit, nisi longum
sabbatum antea celebrarit. Propterea autem dico
vobis, non habetis hic requiem, quia polluta est
terra vestra, et corrumpetur putredine pessima,
captivitate videlicet, vel Babylonica, vel Romana,
eo quod Domini sanguinem hauserit: juxta utramque
enim historiae veritatem intelligi potest.
</p>
            <p>LXX: <hi>Duces populi mei projicientur de domibus
deliciarum suarum: propter malas adinventiones suas</hi> 
<pb n="1172A"/>
 <hi>ejecti sunt.</hi> Potest hoc et generaliter de Judaici
populi principibus, sacerdotibus ac Pharisaeis <emph>457</emph> 
 accipi, qui post passionem Domini projecti
sunt de urbe deliciarum suarum, in qua prius
lascivierant propter malas adinventiones suas, et
specialiter de stirpe David, quia statim ut natus est
Dominus, defecit princeps ex Juda, et dux de femoribus
ejus <note>(Genes. XLIX)</note>, veniente cui repositum
erat, et exspectatione gentium apparente. Sed et
Ecclesiae quoque principes qui deliciis affluunt, et
inter epulas atque lascivias pudicitiam servare se
credunt, propheticus sermo describit quod ejiciendi
sint de spatiosis domibus, lautisque conviviis, et
multo labore epulis conquisitis, et ejiciendi propter
malas cogitationes et opera sua. Et si vis scire quo
<pb n="1172B"/>
ejiciendi sint, Evangelium lege: <hi>In tenebras</hi> scilicet <hi>exteriores, ubi erit fletus et stridor dentium 
 <note>(Mat. XXII,
13)</note>
              </hi>: [An non confusio et ignominia est, Jesum
crucifixum, magistrum, pauperem atque esurientem
fartis praedicare corporibus, jejuniorumque
doctrinam, rubentes buccas, tumentiaque ora proferre?
Si in Apostolorum loco sumus, non solum
sermonem eorum imitemur, sed conversationem
quoque et abstinentiam amplectamur.] Sanctum utique
est et Apostolorum ministerium, viduis et pauperibus
ministrare <note>(Actor. VI, 2)</note>. <hi>Non oportet,</hi> inquiunt, <hi>dimisso verbo Dei, ministrare nos mensis.</hi> 
 At
nunc non dico pauperes, non dico fratres, et qui
rursum invitare non possint (ex quibus, excepta
gratia, nihil aliud episcopalis speret manus) sed
<pb n="1172C"/>
militantes et accinctos gladio, et judices, excubantibus
ante fores suas centurionibus et turmis militum,
Christi sacerdos invitat ad prandium. Tota
clerici urbe discursant: quaerunt exhibere judicibus,
quae illi in praetoriis suis aut invenire non possunt,
aut certe inventa non coemunt. Nec vero arbitrandum
quod generaliter ad omnes haec dirigatur invectio;
sed quod eos qui tales sunt, pulset sermo
propheticus; et comminetur eis supplicia, et tenebras
sempiternas: ut qui pudore et verecundia non
tenentur, agant poenitentiam saltem comminatione
poenarum.</p>
<p>LXX: <hi>Propinquate montibus aeternis.</hi> Aeternos
montes, vel Angelos intelligere possumus, vel prophetas,
de quibus et in psalmo scriptum est: <hi>Fundamenta
<pb n="1172D"/>
ejus in montibus sanctis <note>(Ps. LXXXVI, 1)</note>
              </hi>.
Et in alio loco: <hi>Levavi oculos meos in montes unde
veniet auxilium mihi <note>(Ibid. CXX, 1)</note>
              </hi>. Appropinquat
autem <emph>458</emph> aeternis montibus qui non in peccatis
suis a beatorum contubernio separatur: quomodo
Moyses appropinquabat Deo, non loco, sed merito.
Et ad eos qui appropinquabant aeternis montibus,
ipse Dominus loquebatur. <hi>Deus appropinquans ego:
et non Deus de longe <note>(Jer. XXIII, 23)</note>
              </hi>. Montes autem
aeterni, ad distinctionem eorum vocantur qui non
sunt aeterni, principium scilicet hujus saeculi montium
<pb n="1173A"/>
tenebrosorum: qui cum erecti fuerint velut
cedrus Libani transeuntes cum mundo, locus eorum
non poterit inveniri.</p>
<p>LXX: <hi>Surge et ambula, quia non est tibi hic requies.</hi> 
Jubemur in nullis mundi rebus putare nobis
requiem; sed quasi a mortuis resurgentes, ad sublime
tendere, et ambulare post Dominum Deum
nostrum, et dicere. <hi>Adhaesit anima mea post te <note>(Ps.
LXII, 9)</note>
              </hi>. Quod si neglexerimus, et noluerimus audire
dicentem: <hi>Exsurge qui dormis, et elevare, et illuminabit
te Christus <note>(Eph. V, 14)</note>
              </hi>, dormitabimus quidem,
sed decipiemur, et non inveniemus requiem
quia ubi Christus non illuminat resurgentem, quae
videtur esse requies, tribulatio est.</p>
<p>LXX: <hi>Propter immunditiam consumpti estis corruptione.</hi> 
<pb n="1173B"/>
Pro eo quod nos diximus, <hi>consumpti estis,</hi> 
potest juxta Graecam intelligentiam in Latino sonare
sermone, <hi>corrupti estis:</hi> ut sit ordo, propter immunditiam
corrupti estis corruptione. Hoc autem ad eos
dicitur, qui voluptati corporis et libidinis servientes,
non solum animam, sed corpus quoque suum corrumpunt,
voluptatum amatores magis quam amatores
Dei. Poterat quoque dicere, propter immunditiam
corrupti estis, et sensus etiam absque corruptione
fuisset expletus. Nunc autem quia ait, <hi>corrupti
estis corruptione,</hi> ad distinctionem mihi videtur
corruptionis salutaris dixisse: juxta quam et Apostolus
loquitur: <hi>Et si is qui foris homo noster est,
corrumpitur; sed qui intus est renovatur de die in
diem <note>(II Cor. IV, 16)</note>
              </hi>. Qui semper mortificationem Jesu
<pb n="1173C"/>
portat in corpore suo, et exteriorem corrumpit hominem,
et carnem imperio animae subjicit, iste corrumpitur
quidem, sed non corruptione, quia corruptio
illius salutaris est.</p>
<p> <hi>Fugistis, nemine persequente.</hi> Ad eos dicitur, qui
propter immunditiam corruptione corrupti sunt,
quod conscientia peccatorum etiam absque suppliciis
resistere hostibus et dimicare non audeant.</p>
<p> <emph>459</emph> Unde et formidolosi in sanctorum praelio,
ne terreant mentes fratrum suorum, ejiciuntur e
castris, et ex acie repelluntur <note>(Deut. XX)</note>, et in
maledictis Levitici ad hujuscemodi homines sermo
dirigitur: <hi>Persequetur vos folii vox volantis, et fugietis,
nullo persequente <note>(Levit. XXVI, 36)</note>
              </hi>. Scio me
in cujusdam commentariis legisse, exponentis Joannis
<pb n="1173D"/>
evangelistae principium: <hi>Omnia per ipsum facta
sunt, et sine ipso factum est nihil,</hi> hoc quod dicitur, <hi>nihil,</hi> 
 ad malitiam retulisse: rursumque ipsam malitiam
interpretatum esse diabolum, et isto quasi
gradu, ipsum quod factum est sine Christo, <hi>nihil</hi> 
diabolum intellexisse. Si igitur malitia, vel diabolus
nihil est, et fugerunt qui corruptione corrupti sunt,
nullo, id est, nihil persequente, diabolus eos est
<pb n="1174A"/>
persecutus in nihili. Quod si cui videtur nimis coactum,
et contra Scripturae simplicitatem artificio potius
eloquii, quam vera interpretatione dissertum,
vel priorem, vel quam ipse repererit expositionem
sequatur.
</p>
          </div3>
<div3>
            <head>
              <note>(Vers. 11, 12.)</note> </head>
            <p>
 <hi>Utinam non essem vir habens spiritum,
et mendacium potius loquerer. Stillabo tibi in
vinum et in ebrietatem, et erit super quem stillatur
populus iste. Congregatione</hi> [Al. <hi>Congregans] congregabo
Jacob, totum te: in unum conducam reliquias
Israel pariter</hi>.
</p>
            <p>Et in hoc capite multum Septuaginta interpretes
ab Hebraico discrepant. Unde primum juxta id
quod nobis ab Hebraeis est traditum exponamus, et
postea, si Dominus voluerit, de eorum translatione
<pb n="1174B"/>
tractabimus. O popule Judaice, ad quos repromissiones,
quorum testamenta et lex, et ex quibus
Christus secundum carnem <note>(Rom. IX)</note>, cui, imminentibus
Babyloniis, vel Romanis, dixi: Surgite et
ite in captivitatem, quoniam non est vobis in terra
ista requies, quae propter immunditiam suam corrumpetur
populatione novissima, non me putetis
volentem loqui, et praedicare gaudentem, quod venturum
video: optarem et ipse anathema esse pro
fratribus meis, qui sunt Israelitae <note>(Rom. IX, 3)</note>.
Utinam de meo sensu loquerer, et sanctum Spiritum
non haberem; et inter pseudoprophetas potius computatus,
solus perirem, et non essent <emph>460</emph> vera quae
dico: et tanta multitudo crederet in Filium Dei, et
non traderetur aeternae captivitati. Verum quia propheta
<pb n="1174C"/>
sum, et Dei spiritu loquor, et a divinitate [ <hi>Al.</hi> 
veritate] missus, praedico veritatem: propterea stillabo
tibi sermonem meum in meracum vinum quod
te inebriet, et corruere faciat. Me autem stillante, et
futurae captivitatis malum canente, populus iste
meas suscipiet pluvias, hoc est, vult, non vult, sustinere
habet quae dico. Et ne arbitremini, malorum
me esse tantum [ <hi>Al.</hi> tantorum] vatem, nunc quidem
veniet praedicta captivitas; sed ecce in [ <hi>Al.</hi> ut agnoscatur
quia in, <hi>etc.</hi> ] me sermo loquitur, qui ad omnes
prophetas fit. Quo reticente propheta, non loquitur,
et nunc dicit: Veniam, et humanum corpus
assumam, nascar de Virgine. Sive ita: Quia in carnis
humilitate veni, et non credistis mihi, veniam
in consummatione mundi in majestate mea cum
<pb n="1174D"/>
Angelis caeterisque virtutibus, et tunc te totum congregabo,
Jacob: tunc in unum conducam reliquias
Israel, et cum gentium populo in ovili meo pariter
copulabo: tunc te muro firmissimo sepiam, et tanta
erit credentium multitudo, et inter caulas positi
gregis tumultuatio, ut vincatur numerus pecorum
largitate. Ac ne forsitan putes, quia dixi: Ponam
illum quasi gregem in ovili, et quasi pecus in medio
<pb n="1175A"/>
caularum, de ovibus me loqui, intellige quod oves
istae homines sint. Sequitur enim: <hi>Tumultuabuntur
a multitudine hominum.</hi> Tumultus, vox plurimorum
est, et nimiae multitudinis clamor pariter emissus:
ne aestimemus unius vocem esse: sed omnium communem,
laudantium bonum pastorem, qui ardua
quaeque complanaverit, et suo aequaverit pede, dux
itineris eorum ipse sit paradisi janua, et dicat: <hi>Ego
sum porta:</hi> quo iter dividente et praecedente, et
 viae porta, transibit per eum credulum pecus. Pastor
autem iste rex est et Dominus. Unde sequitur. <hi>Et
transibit rex eorum coram eis, et Dominus in capite
eorum.</hi> Quod si voluerimus haec omnia de primo adventu
ejus accipere, et totum Jacob et reliquias
Israel <emph>461</emph> ad Apostolos, et eam referre multitudinem,
<pb n="1175B"/>
quae in Actibus apostolorum salvata est ex Judaeis,
non abhorrebit a veritate expositio tractatoris.
Hos enim vere congregavit Dominus in ovile suum,
et posuit in medio caularum, et fecit iter ante eos,
et induxit eos in Ecclesiam, et fuit rex eorum coram
eis, et est Dominus in capite eorum in perpetuum.</p>
<p>LXX: <hi>Spiritus statuit mendacium. Stillavit tibi in
vinum et ebrietatem, et erit de stilla populi hujus, congregandus
congregabitur Jacob.</hi> Non, ut plerique
aestimant, <hi>spiritus stetit mendax;</hi> sed <hi>spiritus statuit
mendacium,</hi> legendum est, quod Graece dicitur <foreign xml:lang="greek">πνεῦμα
ἔστησε ψευδὲς,</foreign> hoc est, <foreign xml:lang="greek">τὸ ψεῦδος.</foreign> Quomodo enim in
vulneribus putridis, ne cancer serpat et emortuum
corpus vivas carnes depascatur, medici statuunt
<pb n="1175C"/>
[ <hi>Al.</hi> secant] vulnus et urunt cauterio, vel pulvere <foreign xml:lang="greek">καυστικῷ</foreign>: 
ita spiritus Dei finem posuit mendacio,
ne ultra populus Dei pseudoprophetarum vocibus
subvertatur. Quod autem spiritus tam in novo quam
in veteri Testamento, ubicumque sine additamento
ponitur, in bonam partem intelligatur, et saepe diximus,
et nunc ex parte ponemus, ne cui dubium sit. <hi>Fructus autem spiritus, charitas, gaudium, pax 
 <note>(Galat.
V, 22)</note>
              </hi>. Et: <hi>Si spiritu vivimus, spiritu et ambulemus <note>(Ibid. VI, 25)</note>
              </hi>.
Et alibi: <hi>Si autem spiritu opera carnis
mortificaveritis, vivetis <note>(Rom. VIII, 13)</note>
              </hi>. Et in veteri
Testamento: <hi>Dans flatum populo, qui est in ea, et
spiritum his, qui calcant eam <note>(Isai. XLII)</note>
              </hi>: haud dubium
ex praecedentibus quin terram significet. Qui
enim calcant terrena opera, et pedibus suis subjiciunt
<pb n="1175D"/>
ea, utique non malum, sed bonum spiritum
merentur accipere. Econtrario malus spiritus semper
cum additamento legitur, ut ibi: <hi>Cum autem spiritus
immundus exierit ab homine <note>(Matth. XII, 43)</note>
              </hi>.
Et in alio loco: <hi>Increpavit spiritum immundum <note>(Luc.
IX, 43)</note>
              </hi>. Et: <hi>Spiritus malus invasit Saul <note>(I Reg. XVI, 14)</note>
              </hi>,
et caetera his similia. Spiritus ergo Dei, qui finem
mendacio posuit in pseudoprophetis, ipse tibi stillabit
<pb n="1176A"/>
in vinum et ebrietatem. Vinum quod laetificat
cor hominis <note>(Ps. CIII)</note>; et ebrietatem qua inebriatus
est Noe, et de qua dicitur: <hi>Comedite, amici mei, et
inebriamini <note>(Cant. V, 1)</note>
              </hi>.
 <emph>462</emph> Haec autem omnis
laetitia et ebrietas ad comparationem sapientiae Dei,
quae ut fluvius coelestem irrigat Jerusalem, stilla est,
et gutta permodica. Nec dubitabunt sapientiae Dei
stillam in hominibus dicere, qui lapidem abscissum
de monte sine manibus legerint <note>(Dan. II)</note>, et fatuum
Dei sapientius hominibus, et Apostolos quoque ipsos
ex parte cognovisse, et ex parte prophetasse <note>(I Cor.
XIII, 9)</note>. De hac igitur sapientia, id est, de stilla Judaici
populi (non enim venit nisi ad oves perditas
domus Israel) congregatus est Jacob: omnis qui
supplantat Esau, et eripit primitiva ejus ac benedictionem,
<pb n="1176B"/>
et antequam nascatur adhuc in utero
positus, plantam pilosi fratris invadit.</p>
<p>LXX: <hi>Cum omnibus suscipiens suscipiam reliquias
de Israel.</hi> Cum inquit crediderit gentium populus,
et omnis orbis ad meam fuerit fidem adductus, et
intraverit gentium plenitudo, tunc etiam reliquiae
Israel salvabuntur, non illae reliquiae, de quibus est
scriptum in Regnorum libro: <hi>Dereliqui mihi septem
millia virorum, qui non curvaverunt genua Baal <note>(III
Reg. XIX, 18)</note>
              </hi>. Et de quibus Paulus: <hi>Ergo et in isto
tempore reliquiae secundum electionem gratiae salvae
factae sunt <note>(Rom. XI, 15)</note>
              </hi>; de quibus supra hic propheta
testatur: <hi>Et erit de stilla populi hujus, congregandus
congregabitur Jacob.</hi> Sed illae reliquiae, quae
postquam omnes suscepti [ <hi>Al.</hi> susceptae] fuerint, in
<pb n="1176C"/>
fine suscipientur a Deo. Et de quibus nunc dicitur: <hi>Cum omnibus suscipiens suscipiam reliquias Israel,</hi> 
ut juxta id quod scriptum est: Concludens Deus
omnes sub peccato, omnibus misereatur <note>(Rom. XI, 32)</note>.</p>
<p>LXX: <hi>Ponam aversionem eorum sicut oves in tribulatione.</hi> 
Reliquias de Israel quas postquam omnes
suscepero, suscepturus sum: nunc interim quia
aversi sunt a me, ponam in tribulatione, et coangustabo,
et faciam sedere, sine sacerdote, sine altari,
et sine propheta: ut quem per beneficia non senserunt,
intelligant per supplicia.</p>
<p>LXX: <hi>Quasi gregem in medio cubilis eorum:</hi> subauditur, <hi>ponam.</hi> 
 Non solum, inquit, aversio eorum,
qua a me aversi sunt, ponetur quasi grex in tribulatione;
sed postquam tribulati fuerint, <emph>463</emph> et
<pb n="1176D"/>
angustiae tempus expleverint, ponentur in requie,
hoc est, in cubili suo. Et tunc [ <hi>Al.</hi> nunc] de hominibus
commigrabunt et transcendent humanae conditionis
statum, et implebunt quod sequitur: <hi>Exsilient
ex hominibus.</hi> Non solum autem illi exsilient et abibunt;
sed omnes ad quos fit Dei sermo, et qui humana
vitia relinquentes, conversationem divinitatis
imitantur, et audiunt: <hi>Ego dixi, dii estis, et filii excelsi
<pb n="1177A"/>
omnes,</hi> exsilient ex hominibus, et quasi ferentur
[ <hi>Al.</hi> feruntur] ad coelum.</p>
<p>LXX: <hi>Ascende per divisionem.</hi> Praesens locus quasi
proprium habet exordium et apostrophen eloquii prophetalis,
ad eum qui salvari cupit, cui imperatur ut
ascendat per divisionem. Quod quidem manifestius
fiet, si de Genesi sumpserimus exemplum, ubi nascuntur
gemini de Thamar, cum qua Judas patriarcha
concubuit: <hi>Factum est,</hi> inquit, <hi>cum pareret, et
haberet geminos in utero: in ipso partu unus protulit
manus, et tulit obstetrix et ligavit in manu ejus coccinum,
dicens: Hic egredietur prior. Cum autem contraxisset
manum, statim egressus est frater ejus, et illa
ait: Quare divisa est propter te maceria? et vocavit
nomen ejus Phares,</hi> quod interpretatur <hi>divisio. Et
<pb n="1177B"/>
post haec egressus est frater ejus, in cujus manu erat
coccinum, et vocavit nomen ejus Zara,</hi> qui in lingua
nostra dicitur <hi>semen,</hi> vel <hi>oriens <note>(Gen. XXXVIII, 27,
seqq.)</note>
              </hi>. Ostendit ergo senior populus, in quo erat
ortus et semen antequam de gentibus Ecclesia nasceretur,
manum suam in operibus, et postea contraxit
eam audiens per Isaiam: <hi>Manus enim vestrae
sanguine plenae sunt <note>(Isai. I, 15)</note>
              </hi>. Cumque ille contraxisset
[ <hi>Al.</hi> contraxit] manum, et a justitiae cessaret
operibus, frater ejus egressus est gentium populus.
Et propter ipsum divisa est sepes, et destruxit
Dominus atque Salvator, ut ille posset incedere,
parietem, qui erat in medio, et maceriam duos populos
separantem: et fecit unum gregem, et duos
creavit in semetipso in uno novo homine faciens
<pb n="1177C"/>
pacem. Unde et obstetrix prophetice loquens dicit
ad Phares populum juniorem: <hi>Ut quid divisa est
propter te maceria?</hi> Si intellexistis exemplum de Genesi,
ascende qui salvari cupis, nequaquam per veterem
populum qui manum contractam habet, sed
per novum, in quo via Christus est, in quo porta
Jesus, per quem ad Patrem incedimus, ipse enim
solvit <emph>464</emph> medium parietem et maceriam, id est,
obscuritatem veterum prophetarum, et omnia antiquae
Legis aperuit sacramenta, et dissipata incedendi
difficultate, viam oculis omnium revelavit: ut qui
vult pergere, nullo irretiatur [ <hi>Al.</hi> impediatur] obice,
nec obscuritatis caligine terreatur.</p>
<p>LXX: <hi>Ante faciem eorum diviserunt et transierunt
portam, et egressi sunt per eam. Exivit rex eorum ante
<pb n="1177D"/>
faciem eorum: Dominus autem princeps eorum</hi> [Al. <hi>erit</hi> ].
Propterea dixi tibi: <hi>Ascende per divisionem,</hi> qui surrexisti
cum Christo, et ea quaeris quae sursum sunt:
quia Angeli, sive Pater et Filius, et Spiritus sanctus
diviserunt quod videbatur obstare, et fecerunt viam
volentibus ingredi, et quia aperto itinere invaserunt
iter, non solum ingressi sunt portam, sed et transierunt
per eam. Ingressi sunt autem, quia et rex
eorum eamdem ingressus est portam, et aperuit eis
iter, ut absque ulla difficultate graderentur. Ipse
enim Dominus, et rex et pastor, et via est et porta,
dicitque: <hi>Ego sum porta: per me qui fuerit ingressus,
<pb n="1178A"/>
salvabitur: ingredietur, et egredietur, et pascua inveniet <note>(Joan. X, 9)</note>
              </hi>.
De qua porta et alibi prophetatur: <hi>Haec est porta Domini, justi intrabunt per eam 
 <note>(Ps.
CXXVII, 20)</note>
              </hi>. Quicumque autem ingressus fuerit, non
debet in eo statu in quo intraverat, permanere; sed
egrediatur ad pascua, ut in intrando exordium sit,
in exeundo et in pascua reperiendo, virtutum perfectio.
Qui ingreditur, adhuc in saeculo est, et ex
creaturis intelligit [ <hi>Al.</hi> intelliget] Creatorem. Qui
autem egreditur, transcendit universam creaturam,
et omnibus quae videri possunt pro nihilo computatis,
inveniet pascua super coelos, et sermone Dei
vescetur, et dicet: <hi>Dominus pascit me, et nihil mihi
deerit <note>(Ps. XXI, 1)</note>
              </hi>.
Hoc ideo, ut intelligeremus Evangelicum
testimonium: <hi>Ingredietur et egredietur, et
<pb n="1178B"/>
pascua inveniet;</hi> et quod nunc dicitur per Prophetam: <hi>Et transierunt portam, et egressi sunt per eam:</hi> 
qui tamen transitus et egressio absque Christo rege
nostro tribui non potest, qui rex et Dominus est.
Statim quippe connectitur: <hi>Dominus autem princeps
erit.</hi> </p>
          </div3>
        </div2>
<div2 id="III">
          <head>
            <note>(CAP. III)</note>
          </head>
<div3>
            <head>
              <note>(Cap. III.--Vers. 1 seqq.)</note> </head>
            <p>
 <hi>Et dixi: Audite, principes
Jacob, et duces domus Israel. Numquid non vestrum est
scire judicium, qui odio habetis bonum et diligitis malum,
qui violenter tollitis pelles eorum desuper eis, et carnem</hi> 
[Vulg. <hi>carnes] eorum desuper ossibus eorum, qui comederunt</hi> <emph>465</emph> 
 <hi>carnem populi mei, et pellem eorum desuper
excoriaverunt, et ossa eorum confregerunt, et conciderunt
sicut in lebete, et quasi carnem in medio ollae.
Tunc clamabunt ad Dominum, et non exaudiet eos, et
<pb n="1178C"/>
abscondet faciem suam ab eis in tempore illo, sicut nequiter
egerunt in adinventionibus suis.</hi> Manifeste adversum
principes Israel sermo est, et sub metaphora
leonum sive latronum crudelitas eorum describitur:
quod spoliaverint pauperes, et interfecerint eos, et
carnes eorum ossaque contriverint, et quasi in medio
ollae, sic in urbe Jerusalem miserabilem plebem afflixerint,
et propter haec inferatur eis postea supplicium
in die captivitatis, vel a Nabuchodonosor, vel
a Vespasiano et Tito. Et clament ad Dominum, et
non exaudiat eos, et abscondat faciem suam ab eis,
quia nequiter egerint in sceleribus suis.
</p>
            <p>LXX: <hi>Et dicet: Audite haec, principes domus Jacob,
et reliqui domus Israel.</hi> Cum superioribus haeret sententia.
Supra enim dixerat: <hi>Dominus autem princeps
<pb n="1178D"/>
erit, et dicet: Audite, principes domus Jacob, et reliqui
domus Israel.</hi> Pro <hi>reliquis domus Israel,</hi> exceptis Septuaginta,
omnes, <hi>duces domus Israel,</hi> transtulerunt.
Dominus ergo qui viam fecit populo suo, et egressus
est ante faciem eorum, et ipse est princeps itineris
simplicioris populi, quem gregem vocat: his qui nolunt
se praevium sequi, sed superbiunt, et quasi judices
populi vestigia illius non sequuntur, comminatur et
dicit: <hi>Audite, principes domus Jacob, et duces domus
Israel.</hi> Quid est autem quod eos cogit audire? <hi>Non
vestrum est,</hi> inquit, <hi>scire judicium, qui odio habetis
bonum, et quaeritis mala:</hi> id est, non meremini Dei
<pb n="1179A"/>
scire judicium quod est abyssus multa: et profundum
justitiae ejus mens prava non invenit. Aut quomodo
potestis scire judicium Dei, qui odistis bonum,
modo potestis scire judicium Dei, qui odistis bonum,
et quaeritis malum, qui detestamini sanctos pauperes,
et honoratis divites peccatores. Simulque consideremus
verborum significantiam: bona non amare,
peccati est: quanti sceleris etiam odisse? et econtrario,
si mala non fugere, vitii est: quantae impietatis
est etiam diligenter inquirere? Post haec describitur
saevitia judicum, et in subjectos crudelitas.</p>
<p> <emph>466</emph> LXX: <hi>Diripientes pelles eorum ab eis, et carnes
eorum ab ossibus eorum. Sicut devoraverunt carnes
populi mei, et pelles ab eis excoriaverunt, et ossa
eorum confregerunt, et conciderunt sicut carnes in lebete,
et sicut carnes in olla: sic clamabunt ad Dominum,
<pb n="1179B"/>
et non exaudiet eos, et avertet faciem suam ab
eis in tempore illo, eo quod pessime egerunt in adinventionibus
suis.</hi> Non suffecerat spoliasse subjectum
gregem; sed corpora quoque eorum afflixerunt
duro imperio, et ossa eorum contriverunt, ut quidquid
in eis forte fuerat, frangerent atque contererent.
Quomodo ergo illi spoliaverunt populum
meum, et nudaverunt omni pulchritudine et decore
cutis, et carnes et ossa miserunt in ollam ferventem,
quam rex accendit Assyrius, tradentes gregem
meum diabolo, et angelis ejus: sic et ipsi cum
venerit dies ultionis, clamabunt ad Dominum, et
non exaudientur, quia nec ipsi rogantes audierunt:
et extendent manus suas ad Dominum, et Deus
avertet faciem suam ab eis, quia et illi averterunt
<pb n="1179C"/>
a precantibus vultum. Et haec universa patientur,
quia pessime egerunt in studiis et voluptatibus suis:
et non reges fuere, sed tyranni: nec praepositi, sed
leones: neque magistri discipulorum, sed lupi
ovium, et satiaverunt se carnibus, et incrassati sunt,
et sicut pinguissima hostia interfectionis, et suppliciis
Domini praeparati. Hucusque contra principes
malos: sequens vero sermo adversus pseudoprophetas
est et doctores pessimos, qui populum
Dei adulatione supplantant, pollicentes scientiam
Scripturarum.
</p>
          </div3>
<div3>
            <head>
              <note>(Vers. 5 seq.)</note> </head>
            <p>
 <hi>Haec dicit Dominus super prophetas,
qui seducunt populum meum: qui mordent dentibus
suis, et praedicant pacem: et si quis non dederit
in ore eorum quippiam, sanctificant super eum praelium:
<pb n="1179D"/>
propterea nox vobis pro visione</hi> [Al. <hi>divisione]
erit, et tenebrae vobis pro divinatione, et occumbet sol
super prophetas, et obtenebrabitur super eos dies, et
confundentur qui vident visiones: et confundentur divini,
et operient vultus suos omnes, quia non est responsum
Dei. Verumtamen ego repletus sum fortitudine
spiritus Domini, judicio et virtute</hi> [Al. <hi>veritate], ut
annuntiem Jacob scelus suum, et Israel peccatum
suum.</hi> LXX: <hi>Haec dicit Dominus super prophetas,
qui seducunt populum</hi> <emph>467</emph> <hi>meum, et mordent dentibus
suis, et praedicant super eum pacem, et non est
data in ore eorum, sanctificaverunt super eum praelium:
<pb n="1180A"/>
propterea nox vobis erit pro visione</hi> [Al. <hi>indivisione],
et tenebrae erunt vobis ex divinatione, et occumbet
sol super prophetas, et contenebrescet super
eos dies, et confundentur qui vident somnia, et irridebuntur
harioli, et loquentur adversum eos omnes isti,
quia non est qui exaudiat eos, nisi ego implevero fortitudinem
in spiritum Domini, et judicium et potentiam,
ut annuntiem Jacob impietates ejus, et Israel peccata
sua.</hi> Legimus fuisse pseudoprophetas in Israel, qui
propter dona pacem, quae eis data non erat, praedicabant,
et si quis munera non dedisset, quamvis
sanctus esset, iram Dei nuntiarent illi esse venturam.
Unde nunc dicitur ad eos quod loquantur
mendacia, et sermo eorum non prophetia, sed divinatio
sit falsa: neque habeant lumen, sed tenebras
<pb n="1180B"/>
et errorem. Cumque in contrarium versa fuerint
quae promiserant, tunc operientur confusione, quia
non erat, inquit, responsum Dei.
</p>
            <p>Jam [ <hi>Al.</hi> nam] nec daemones accipient potestatem,
ut eos sua fraude decipiant. Muta erunt oracula, tacebit
immundus spiritus, et illudere non audebit. Hoc
de pseudoprophetis. Rursum oratio de seipso prophetae
loquentis inducitur, illis falsa vaticinantibus,
et opertis confusione et ignominia, ego quae loquor,
a sancto Spiritu institutus loquor, et loquor judicium
Domini et virtutem [ <hi>Al.</hi> veritatem]. Cumque
pseudoprophetae mordeant dentibus, et praedicent
pacem, ego absque ulla formidine annuntio Jacob
scelus suum, et Israel peccatum suum; quia pro
Deo, vel idola venerati sunt, vel Dei Filium crucifixerunt.
<pb n="1180C"/>
Si autem juxta Septuaginta quod dicitur,
de haereticis voluerimus accipere, qui vere pseudoprophetae
sunt, et dicunt, haec dicit Dominus, et
Dominus non misit eos, non errabimus. Illi enim
populum quondam Dei errore decipiunt, et hoc faciunt,
ut comedant eos, vel simpliciter in accipiendis
muneribus, vel mystice in occisione animarum
eorum, et promittunt eis pacem et regna coelestia,
et dicunt, non necesse est ut vivas continenter et
sancte, habeto fidem quam docemus, et omnia promissa
Domini consequeris: <emph>468</emph> quae loquentes,
magis adversum eos iram Domini concitant, et praelium
in illos sanctificant. Quamobrem, o haeretici,
qui putatis habere vos prophetiam, et imitamini
Ecclesiam Dei, ubi aestimatis esse visionem, ibi nox
<pb n="1180D"/>
erit: et ubi jactatis vaticinium prophetale, ibi spiritus
loquetur immundus. Occidet enim sol justitiae
super hujuscemodi prophetas, et videbunt tenebras
suas et confundentur. Cumque divini magis quam
Prophetae fuerint comprobati, ridebuntur super
somniis suis, et populi qui ab eis prius decepti fuerant,
contra eos loquentur. Tunc etiam ipsi magistri
poenitentiam agent, et nemo eos exaudiet, nisi ego
quem offenderant. Et quia clemens sum, et nolo
mortem peccatoris <note>(Ezech. XVIII)</note>, sed cupio ut revertatur
et vivat, cum exaudiero eos, dabo eis virtutem
spiritus mei, et implebo eos judicio meo et
<pb n="1181A"/>
fortitudine, ut qui prius populum blandimentis decipiebant,
postea vera annuntiando deterreant, et
ad rectam revocent viam, et qui causa erroris fuerant,
incipiant mederi vulneribus quae intulerant,
et esse occasio sanitatis. Animadverte in praesenti
loco, posse aliquem docere post peccatum, si tamen
vitia pristina digna poenitentia eluerit. Unde et David
post adulterium et homicidium loquitur in psalmo: <hi>Asperges me hyssopo et mundabor: lavabis me,
et super nivem dealbabor.</hi> 
 Nec sua tantum puritate
contentus est, sed infert: <hi>Redde mihi laetitiam salutaris
tui, et spiritu principali confirma me.</hi> Cumque
hoc feceris. <hi>Docebo,</hi> ait, <hi>iniquos vias tuas, et impii ad
te convertentur <note>(Psal. X)</note>
              </hi>.
</p>
          </div3>
<div3>
            <head>
              <note>(Vers. 9 seq)</note> </head>
            <p>
 <hi>Audite haec, principes domus Jacob,
<pb n="1181B"/>
et judices domus Israel: qui abominamini judicium,
et omnia recta pervertitis, qui aedificatis Sion in
sanguinibus, et Jerusalem in iniquitate. Principes ejus
in muneribus judicabant, et sacerdotes ejus in mercede
docebant, et prophetae ejus in pecunia divinabant,
et super Dominum requiescebant dicentes: Numquid
non Dominus in medio nostrum? non venient super
nos mala: propter hoc causa vestri Sion ut ager arabitur,
et Jerusalem quasi acervus lapidum erit, et monstempli
in excelsa silvarum.</hi> LXX: <hi>Audite haec, duces</hi> [Al. <hi>judices] domus Jacob et reliqui domus Israel, qui abominamini</hi> <emph>469</emph> 
 <hi>judicium, et omnia recta pervertitis: qui
aedificatis Sion in sanguinibus, et Jerusalem in iniquitatibus.
Duces ejus in muneribus judicabant, et sacerdotes
ejus in mercede respondebant, et prophetae ejus
<pb n="1181C"/>
in pecunia divinabant, et super Dominum requiescebant,
dicentes: Nonne Dominus in nobis est? non venient
super nos mala. Idcirco propter vos Sion quasi
ager arabitur, et Jerusalem ut custodia pomarii erit,
et mons Domini in lucum saltus.</hi> Nemo ambigit, Jerusalem
propter scelera quae in hoc capitulo describuntur,
fuisse subversam, et quia supra vel ad judices,
vel ad pseudoprophetas praecesserat comminatio: <hi>Audite, principes domus Jacob, et duces domus
Israel.</hi> 
 Et post paucos versiculos: <hi>Haec dicit Dominus
super Prophetas, qui seducunt populum meum,</hi> 
et reliqua: nunc generaliter et adversum judices,
et adversum pseudoprophetas, et contra sacerdotes,
et contra eos, qui sibi Dei pollicebantur notitiam,
prophetalis sermo texitur, et arguit eos quod propter
<pb n="1181D"/>
scelera eorum Sion quasi ager aranda sit, et Jerusalem
velut acervus lapidum corruitura, et mons
templi futurus in excelsa silvarum. Videmus completa
quae dicta sunt: oris eloquium oculi probant: prophetiae
testis aspectus est. Hoc ipsum testimonium
et in Jeremiae volumine scribitur <note>(Jerem. XXVI)</note>, ubi
et Michaeae prophetae fit mentio, et Jerusalem vastitas
praedicatur. Judices et principes domus Jacob, et
domus Israel, id est, et duarum et decem tribuum,
<pb n="1182A"/>
non solum judicium non faciebant; sed abominabantur
illud, et omnia recta pervertebant, ne saltem
parva justitia remaneret in civitate. Qui aedificaverunt
Sion in sanguinibus, et Jerusalem in iniquitate,
rapinis pauperum, caede insontium, occisione sanctorum.
Quod si quis de principibus videbatur judicare
quod erat rectum, vendebat magis sententiam,
et in muneribus judicabat. Sacerdotes quoque non
docebant populum, nisi accepto pretio; et cum
dicatur ad sanctos: <hi>Gratis accepistis, gratis date <note>(Matt. X, 8)</note>
            </hi>,
illi Dei responsum, accepta pecunia proferentes,
gratiam Domini avara mercede vendebant.
Et post haec mala non intelligentes peccatum suum,
quasi sceleribus redimerent charitatem Dei, judices
ac sacerdotes et prophetas <emph>470</emph> Dei esse se memorabant,
<pb n="1182B"/>
et secundum impoenitens cor suum dicebant: <hi>Dominus in medio nostrum est, et non venient super
nos mala.</hi> 
 Quia igitur non egerunt poenitentiam, et
omnis populus secutus est principum et sacerdotum
prophetarumque vitia, Sion quasi ager arabitur, et
Jerusalem sicut acervus lapidum erit, et templum
quod prius auro argentoque fulgebat, in ruinas ultimas
collabetur. Haec contra populum Judaeorum,
cujus vera captivitas et extremae ruinae, et propter
superiora quidem scelera, sed maxime propter effusionem
Dominici sanguinis irrogata sunt. Unde et
Sion quasi ager arata est, et Jerusalem in tumulos
versa saxorum, et templum illud quondam nobile
atque sublime, in extremos cineres comminutum est.
Si quis autem haec quae de Jerusalem dicuntur, et
<pb n="1182C"/>
de Sion ad Ecclesiam transferat (ipsa est enim domus
Jacob, et domus Israel, secundum illud quod in
Isaia scribitur: <hi>Jacob puer meus, suscipiam eum <note>(Isai.
XLI, 8)</note>
            </hi>. Et illud ad Timotheum: <hi>Ut scias quomodo
te oporteat in domo Dei conversari, quae est Ecclesia <note>(I Tim. III, 15)</note>
            </hi> 
 iste liquido pervidebit, quod principes
domus Jacob, et reliqui de domo Israel (sive, ut
melius in Hebraeo scriptum est) <hi>Judices domus Israel,</hi> 
non sint alii nisi episcopi, presbyteri et diaconi, qui
nisi omni custodia servaverint cor suum, abominantur
judicium et universa recta pervertunt: quando
enim juxta personam judicant, et in disceptatione
negotii non valet causae meritum, sed reorum potentia,
nonne abominantur judicium, et omnia recta
pervertunt? Potest autem et aliter accipi, quod principes
<pb n="1182D"/>
domus Jacob, et judices domus Israel abominentur
detestenturque judicium, Dei judicis sententiam
declinantes, et omnem regulam Scripturarum
malis interpretationibus depravantes, isti aedificant
Sion in sanguinibus: et Jerusalem in iniquitate. Cum
enim Scriptura jubeat: <hi>Ne inducas impium in tabernaculum
justorum <note>(Psal. V)</note>
            </hi>, et virum sanguinum
et dolosum abominetur Dominus: hi quoscumque
de asseclis suis ordinant clericos, et vitam eorum in
<pb n="1183A"/>
scandalum populis exponentes, rei sunt infidelitatis
eorum qui scandalizantur <note>(Matt. XVIII)</note>. Unde dicitur
expedire homini, <emph>471</emph> ut mola asinaria ligetur in
collo ejus, et praecipitetur in profundum, quam ut
scandalizet unum de minimis Ecclesiae. Cumque sacerdotes
Malachias propheta angelos vocet <note>(Malac.
II)</note>, et os eorum oraculum Domini sit <note>(Deut. XIX, 19)</note>,
sine munerum acceptione non judicant, legentes: <hi>Munera excaecant oculos etiam sapientium, et quasi
frenum in ore avertunt 
 increpationem <note>(Eccles. XX)</note>
            </hi>;
et cum dicatur ad apostolos: <hi>Nolite possidere aurum,
et argentum, neque aes in zonis vestris sit <note>(Matt. X, 9)</note>
            </hi>:
et excutiatur de sancti viri manibus etiam labore
parta pecunia, voces Domini venditant, et de columbis
mercantur in templo. Sed et prophetae Jerusalem
<pb n="1183B"/>
in pecunia divinabant, nescientes aliud esse prophetiam,
aliud divinationem: numquam enim divinatio
in Scripturis in bonam partem accipitur. <hi>Non erit,</hi> 
ait <hi>augurium in Jacob, neque divinatio in Israel <note>(Num. XXIII, 23)</note>
            </hi>.
Videbantur sibi quidem esse prophetae,
sed quia pecuniam accipiebant, prophetia
ipsorum facta est divinatio. Petrus apostolus: <hi>Argentum,</hi> 
 inquit, <hi>et aurum non habeo <note>(Act. III, 6)</note>
            </hi>:
poterat utique Simoni mago vendere, quod
petebat; immo poterat simulare vendentem (Spiritus
enim sanctus nec venundari, nec emi potest), sed
oblatam pecuniam cum offerente damnavit <note>(Ibid.
VIII)</note>. Nunc videas, prophetas Jerusalem non habere
in ore prophetiam; et in Domino requiescere, et
dicere: <hi>Non venient super nos mala:</hi> quorum causa
<pb n="1183C"/>
speculatorium Dei hostili aratro dividitur; et locus
quondam pacis, ruinis plenus fit, et templum Domini
in vepres spinasque convertitur, et est habitaculum
bestiarum. Nec quemquam moveat illud quod
in primo Regum libro legimus, Saul volentem ire ad
Samuelem dixisse puero suo, ad eum se ire non
posse, quia pretium quod offerret pro vaticinio,
non haberet, et puerum respondisse: <hi>Ecce inventa
est in manu mea quarta pars sicli pecuniae, et dabo
viro Dei, et annuntiabit nobis viam nostram <note>(I Reg. IX)</note>
            </hi>:
non enim scriptum est, quod Samuel acceperit, aut
quod illi obtulerint: quin potius a propheta pascuntur,
et invitantur ad prandium. Sed fac eum accepisse,
stipes magis aestimandae sunt tabernaculi,
quam munera prophetiae. Siclus enim viginti obolos
<pb n="1183D"/>
habet, et quarta pars sicli quinque <emph>472</emph> oboli
sunt. Et nostri igitur sacerdotes, si volunt vendere
prophetiam, et columbas in cathedris suis proponere,
quas Dominus flagello subvertit <note>(Joan. II)</note>,
quinque obolos accipiant, non pretia villarum. Hoc
ipsum sonat et in tertio Regnorum libro, quod uxor
Jeroboam, infirmante filio, pergit ad Achiam hominem
Dei, defert ei panes et uvas passas, et vasculum
<pb n="1184A"/>
mellis <note>(III Reg. XIV)</note>. Dicitur enim quid secum illa
portaverit, et tamen propheta non scribitur accepisse:
quippe cum et corripuerit eam, et venturum
luctum praedixerit: licet potuerint hi qui ad hariolos
ire consueverant (quia multi divini et harioli
erant in Israel) mala consuetudine aestimasse idipsum
etiam de prophetis, et voluisse sanctis viris
offerre, quod divinis offerre consueverant, et tantummodo
Scripturam narrasse quid illi voluerint,
nec tamen intulisse quod ipsi aut offerre ausi fuerint,
aut prophetae acceperint. Apostolus Paulus: <hi>Qui altari,</hi> 
 inquit, <hi>serviunt, et de altari participant,
et vivunt <note>(I Cor. IX, 13)</note>
            </hi>. Permittitur tibi, o sacerdos,
ut vivas de altari, non ut luxurieris. Bovi trituranti
os non clauditur <note>(Ibid., 9)</note>. Scimus ista, et
<pb n="1184B"/>
tamen licentia hac Apostolus non abutitur: et habens
victum vestimentumque, contentus est: nocte
et die laborat manibus suis, ne cui gravis sit. Et
jurat in Epistolis, se sancte, et sine avaritia in
Christi Evangelio conversatum, et non solum de se,
sed de discipulis quoque suis hoc ipsum asserit:
quod nullum miserit, qui ab Ecclesiis aut posceret
[ <hi>Al.</hi> possit] aliquid, aut vellet accipere <note>(I Thess. III)</note>.
Si autem gratulatur in quibusdam Epistolis, et mittentium
munera benevolentiam Dei appellat, non
tam sibi congregat quam pauperibus sanctorum, qui
erant in Jerusalem. Sancti autem pauperes, hi erant
in Jerusalem, qui primum in Christo crediderant
de Judaeis, et projecti a parentibus et cognatis, atque
affinibus suis, tam possessiones, quam universam
<pb n="1184C"/>
supellectilem sacerdotibus templi, ac populo
vastantes, perdiderant. Si tales pauperes sunt, accipiant.
Si autem sub occasione pauperum paucae
ditantur domus, et in vitro ac vase fictili aurum
comedimus, aut cum thesauris mutemus et vestes,
aut pauper habitus non quaerat divitias senatorum. <emph>473</emph> 
 Quid prodest circa collum ad abstergendos
sudores linteolum non habere. Quid juvat esse <foreign xml:lang="greek">μονοχίτωνας,</foreign>
et praeferre habitu paupertatem, cum
marsupium nostrum universa pauperum turba suspiret?
Propter hoc, causa nostri, qui tales sumus,
qui Sion aedificamus in sanguine, et Jerusalem in
iniquitate, qui judicamus in muneribus, qui mercedibus
respondemus, qui in pecunia divinamus, et
super hoc fictam nobis sanctimoniam vindicantes
<pb n="1184D"/>
dicimus: <hi>Non venient super nos mala.</hi> Audiamus
sententiam Domini quae sequatur: Sion et Jerusalem,
et mons templi, speculatorium, et visio pacis,
et templum Christi in consummatione, et in fine,
quando refrixerit charitas, et rara fides fuerit, quasi
ager arabitur, et redigetur in tumulos, et erit in excelsa
silvarum sive in custodiam pomorum: ut ubi
amplae quondam domus erant, et absque numero
<pb n="1185A"/>
acervi frugum, ibi vix parva sit casula servans speciem
ciborum, refectionem animae non habentium.</p>
          </div3>
        </div2>
<div2 id="IV">
          <head>
            <note>(CAP. IV)</note>
          </head>
<div3>
            <head>
              <note>(Cap. IV.--Vers. 1 seq.)</note> </head>
            <p>
 <hi>Et erit in novissimo
dierum</hi> [Vulg. addit <hi>erit] mons domus Domini, praeparatus
in vertice montium, et sublimis super colles,
et fluent ad eum populi, et properabunt gentes multae,
et dicent: Venite, ascendamus ad montem Domini, et
ad domum Dei Jacob, et docebit nos de viis suis, et ibimus
in semitis ejus, quia de Sion egredietur lex, et
verbum Domini de Jerusalem, et judicabit inter populos
multos, et corripiet gentes fortes usque in longinquum:
et concident gladios suos in vomeres, et hastas
suas in ligones, non sumet gens adversum gentem gladium:
et non discent ultra belligerare, et sedebit vir
subtus vineam suam, et subtus ficum suam, et non erit
<pb n="1185B"/>
qui exterreat; quia os Domini exercituum locutum est;
quia omnes populi ambulabunt, unusquisque in nomine
Dei sui: nos autem ambulabimus in nomine Domini
Dei nostri in aeternum et ultra. In illa die, dicit Dominus,
congregabo claudicantem, et eam quam ejeceram,
colligam, et quam afflixeram: et ponam claudicantem 
 in reliquias, et eam quae laboraverat in gentem
robustam, et regnavit Dominus super eos in monte
Sion, ex hoc nunc et usque in aeternum.</hi> LXX: <hi>Et erit
in novissimis dierum manifestus mons Domini praeparatus
super verticem</hi> <emph>474</emph> <hi>montium: et elevabitur super
colles, et festinabunt ad eum populi, et ibunt gentes
multae et dicent: Venite, ascendamus ad montem
Domini, et ad domum Dei Jacob, et ostendet nobis
viam suam, et ambulabimus in semitis ejus, quia de
<pb n="1185C"/>
Sion exiet lex, et verbum Domini de Jerusalem, et judicabit
inter populos multos, et arguet gentes fortes
usque in longinquum, et concident gladios suos in aratra,
et hastas suas in falces: et ultra non tollet gens
contra gentem gladium, et nequaquam discent belligerare,
et requiescet unusquisque sub vite sua, et unusquisque
sub ficu sua, et non erit qui exterreat, quia os
Domini omnipotentis locutum est haec, quia omnes
populi ibunt unusquisque viam suam. Nos autem ibimus
in nomine Domini Dei nostri in aeternum et ultra.
In illa die, dicit Dominus, congregabo eam quae contrita
est, et quae ejecta fuerat, suscipiam, et quos repuleram:
et ponam contritam in reliquias, et repulsam
in gentem fortem, et regnabit Dominus super eos in
monte Sion, ex hoc nunc et usque in saeculum.</hi> Quia
<pb n="1186A"/>
principes Judaeorum abominati sunt judicium, et
omnia recta perverterant, et aedificaverant Sion in
sanguinibus, et Jerusalem in iniquitate: et non solum
haec fecerant, verum in muneribus quoque judicaverant,
et sacerdotes Jerusalem in mercede responderant,
et prophetae ejus in pecunia divinaverant,
et propter eos, Sion quasi ager aratus erat, et Jerusalem
in tumulos lapidum corruerat, et mons templi
Dei, desolatus in excelsa silvarum, idcirco nunc,
derelicta domo eorum atque deserta, quando Filius
Dei egrediens de templo ait: <hi>Surgite, eamus hinc <note>(Joan. XIV, 31)</note>
            </hi>:
Et: <hi>Relinquetur vobis domus vestra
deserta <note>(Luc. XIII, 15)</note>
            </hi>. Angeli quoque, Josepho referente,
dixerunt: <hi>Transeamus ex sedibus,</hi> pro
monte Sion mons Domini inelevatus est, de quo ad
<pb n="1186B"/>
principem Tyri dicitur. <hi>Et vulneratus es in monte
Domini <note>(Ezech. XXVIII)</note>
            </hi>. Iste autem mons Domini in
novissimo dierum ostensus est, quando appropinquavit
regnum coelorum. Siquidem in consummatione
saeculorum in reprobationem peccatorum,
per hostiam suam Salvator noster apparuit, et undecima
hora ad conducendos operarios venit. Et
completa illius passione, Joannes loquitur: <hi>Novissima
hora est <note>(I Joan. III, 18)</note>
            </hi>: in sex millibus enim
annis, <emph>475</emph> si quingenti anni per horas diei singulas
dividantur, novissima hora consequenter dicetur
tempus fidei gentium. <hi>Et manifestus,</hi> inquit, <hi>erit mons Domini praeparatus super vertices montium.</hi> 
Manifestus erit, qui ante fuerat occultus, et praeparatus
non solum in montibus, sed super vertices
<pb n="1186C"/>
montium, Moysen et Prophetas, qui de eo vaticinati
sunt. Licet enim omnia sancta conscripserint; tamen
ad comparationem prophetiae, in qua Salvatoris
adventum prophetaverunt, humilia sunt caetera, et
nequaquam usque ad verticem montium pertingentia. <hi>Et exaltabitur,</hi> 
 inquit, <hi>super colles <note>(Philipp. II,
8, 9)</note>
            </hi>. Homo quidem apparuit, et formam servi accepit:
humiliavit se usque ad mortem, mortem autem
crucis; sed exaltavit eum Pater, et dedit ei
nomen quod est super omne nomen, et ad conversationem
illius universa vita hominum comparata,
campi dicuntur et valles. Ad hunc ergo montem qui
praeparatus est super vertices montium, et exaltatus
super colles, <hi>festinabunt,</hi> sive, ut in Hebraeo habetur, <hi>fluent omnes populi,</hi> 
 id est, in morem fluviorum turbae
<pb n="1187A"/>
innumerabiles congregabuntur. Festinabunt autem
populi <note>(Act. II)</note>, quando in eum pariter crediderint
Parthi et Medi, et Elamitae, et habitantes Mesopotamiam,
Judaeam, et Cappadociam, Pontum et Asiam,
Phrygiam et Pamphiliam, Aegyptum et partes Libyae,
quae est juxta Cyrenem, et advenae Romani, Judaei
et proselyti, Cretes et Arabes. Nonne vobis festinasse
videntur ad montem, quibus dictum est: <hi>Sequimini
me, et faciam vos piscatores hominum <note>(Matth.
IV, 19, 20)</note>
            </hi>, et protinus secuti sunt Salvatorem?
Rursumque de Jacobo et Joanne Scriptura refert,
quod relicta navi et patre et fluctibus saeculi, festinaverint
ad montem. Et Matthaeus publicanus audiens: <hi>Sequere me 
 <note>(Matth. IX)</note>
            </hi>, statim cucurrerit. Sed et illud
in Evangelio, quando secutae sunt eum turbae multae
<pb n="1187B"/>
de Galilaea, et Decapoli et Jerosolymis, et Judaea et
trans Jordanem, <emph>476</emph> et curavit eas, festinantes
populos probat. Populis autem festinantibus, gentes
quoque plurimae ibunt ad montem: totus scilicet
orbis in eum credens, et dicent ad vexillum se patibuli
mutuo provocantes: <hi>Venite, ascendamus in
montem Domini.</hi> Ascensione opus est, ut quis ad
Christum valeat pervenire, et ad domum Dei Jacob,
Ecclesiam, quae est domus Dei, columna et firmamentum
veritatis. Porro quod Jacob Salvatorem significet,
et supra diximus: <hi>Jacob puer meus, suscipiam
eum <note>(Isai. II, 3)</note>
            </hi>. Sed et hoc dicent ad eos
quibus locuti fuerant: <hi>Venite, ascendamus in montem
Domini, et in domum Dei Jacob;</hi> et addent: Ut ostendant
nobis viam suam, quam vel in Angelis intellige
<pb n="1187C"/>
Ecclesiis praesidentibus, vel in Scripturis sanctis,
quae viam Domini praeostendunt, et eum qui dicit: <hi>Ego sum via 
 <note>(Joan. XIV)</note>
            </hi>. Et ambulemus in semitis
ejus, in Apostolis scilicet, per quos in Christum credidimus.
De Sion enim lex egressa est spiritualis,
et ad gentes Dei sermo transivit de Jerusalem, qui
judicabit inter populos multos <note>(Joan. V, 22)</note>: Pater
enim omne judicium dedit Filio. Et corripiet gentes
 multas usque in longinquum <note>(Ps. XCIII, 11)</note>: Dominus
enim apprehendit sapientes in astutia eorum,
et cognovit cogitationes sapientium, quoniam vanae
sunt. Dijudicat autem inter populos qui salute digni
sint, et qui indigni, et in ejus adventu omne bellandi
studium conferetur ad pacem <note>(Isai. II, 4)</note>. In
aratra gladii mutabuntur, hastae cudentur in falces,
<pb n="1187D"/>
gens bellare desinet contra gentem. Nemo pugnare
discet, pugnandi necessitate deposita. Tantaque erit
requies, ut non solum in urbibus, sed in viculis
quoque et agris sit unusquisque securus: et hoc fiet,
quia os Domini locutum est. Ac primum quidem juxta
litteram, antequam nasceretur nobis puer, cujus principatus
in humero ejus, totus orbis plenus erat sanguine,
populi contra populos, reges contra reges, gentes
dimicabant adversum gentes. Denique etiam ipsa
<pb n="1188A"/>
Romana <emph>477</emph> Respublica bellis lacerabatur civilibus,
Cinna et Octavio et Carbone pugnantibus: Sylla et
Mario, Antonio et Catilina, Caesare et Cneo Pompeio,
Augusto et Bruto, et eodem Augusto et Antonio: in
quorum praeliis universa sanguinem regna fuderunt.
Postquam autem ad imperium Christi, singulare imperium
Roma sortita est; Apostolorum itineri pervius
factus est orbis, et apertae sunt eis portae urbium,
et ad praedicationem unius Dei singulare imperium
constitutum est. Potest quoque hoc quod dicitur: <hi>Concident gladios suos in aratra, et hastas suas
in falces 
 <note>(Joel. III, 10)</note>
            </hi>, et tropologice accipi: ut dicamus
ad fidem Christi, iram et effrenata convicia
esse deposita, ut mittat unusquisque manum super
aratrum, et non respiciat post tergum, et contumeliarum
<pb n="1188B"/>
jacula hastasque confringens, fructus metere
cupiat spirituales, ut laborantibus aliis, nos intremus
in labores eorum, et dicatur de nobis: <hi>Venientes
autem venient in exsultatione, portantes manipulos
suos <note>(Ps. CXXV, 8)</note>
            </hi>. Nunc nemo pugnat adversus
alium, quia legimus: <hi>Beati pacifici <note>(Matt. V, 9)</note>
            </hi>.
Nemo discit contendere in subversionem audientium,
sed ponit silentium ori suo, et tacet; quia tempus
malum est <note>(Ps. CIII)</note>. Et requiescet unusquisque sub
vite sua, ut premat vinum, quod exhilara: cor hominis,
sub vite illa, cujus agricola Pater est <note>(Joan. XV)</note>,
et sub ficu sua dulcia Spiritus sancti poma decerpens
charitatem, gaudium, pacem, et reliqua. Haec autem
omnia accident, secundum utramque expositionem,
quia Domini verba sunt vera, et ejus dixisse, fecisse
<pb n="1188C"/>
est. Omnes populi ibunt, unusquisque in via sua:
nos vero ambulabimus in nomine Domini Dei nostri
in saeculum et ultra. Cunctis, inquiunt, nationibus
euntibus juxta errorem suum, nos ad montem Domini
festinavimus, et diximus: <hi>Venite, ascendamus
in montem Domini, et in domum Dei Jacob <note>(Isai. II, 3)</note>
            </hi>,
et ambulabimus in nomine Christi Domini nostri,
quia ipse est mons qui Deus est. In die illa in qua
lucebit sol justitiae, congregabitur illa quae fuerat
ante contrita, et quae expulsa erat, suscipietur, et ad
hoc congregabitur contrita, ut ponatur in reliquias,
et derelicta in gentem fortem. <hi>Nisi</hi> enim <hi>Dominus
sabaoth reliquisset nobis semen, quasi Sodoma essemus,
et quasi Gomorrha similes fuissemus <note>(Rom. IX, 29)</note>
            </hi>.
Sed juxta <emph>478</emph> Hebraicum pulchre: <hi>Congregabo,</hi> inquit,
<pb n="1188D"/> <hi>claudicantem, et</hi> 
 [Al. <hi>id est] eam quae male ambulaverat</hi> 
et ad quam Elias dixerat: <hi>Usquequo claudicatis <note>(III Reg. XVIII)</note>
            </hi>?
cujus pes scandalizatus fuerat
abscissus <note>(Marc. IX)</note>. Quam ejeceram, et cui dederam
libellum repudii, colligam: et quam afflixeram captivitatibus
variis, vel tradideram diabolo et angelis
ejus. Ac ne statim nobis diligens lector opponat, quomodo
congregatam asseris claudicantem, et collectam
eam quae fuerat ejecta, cum Judaei in infidelitate
<pb n="1189A"/>
permaneant? Audiat de prima Christi dici Ecclesia
quae credidit ex Judaeis, de qua fuerunt et Apostoli,
super qua in Actibus Apostolorum Lucas
describit: quod in una die crediderint tria millia,
etiam alibi quinque millia <note>(Act. II)</note>, et de quibus Jacobus
loquitur ad Paulum: <hi>Vides, frater Paule,
quanta millia sint de Judaeis credentium, et omnes hi
aemulatores Legis sunt <note>(Ibid., XXI, 20)</note>
            </hi>. Sed et significantiam
considera prophetalem: Non dixit, ponam
claudicantem totam salvam; sed <hi>ponam claudicantem
in reliquias,</hi> ut reliquiae et electio salvae fiant, et eam
quae laboraverat, in gentem robustam, in nomen videlicet
Christianum, quod non gladius, non ignes,
non tormenta superabunt. Vide fidem et passionem
Martyrum, et de robusta gente non ambiges. Et reguabit
<pb n="1189B"/>
Dominus super eos, id est, super gentes multas,
et super reliquias claudicantes in monte Sion,
in Ecclesia, in specula, in contemplatione virtutum,
a praesenti saeculo, et usque in futurum. Si quis autem
voluerit hoc quod dicitur: <hi>Congregabo eam quae
contrita fuit, et ejectam suscipiam,</hi> et caetera, de anima
humana intelligere quod ante adventum Christi
variis passionibus vitiisque servierit, et quasi erronea
et morbida ovis luporum fuerit laniata morsibus,
non errabit: dum tamen noverit eam, quae contrita
fuerat et afflicta, sub Domini postea regno futuram,
et victuram in Sion, et ad pristinum montem boni
pastoris humeris reportandam <note>(Luc. XV)</note>. Sciendum
quoque, et hoc capitulum quod nunc exposuimus,
<pb n="1190A"/>
et huic simile de Isaia, Judaeos et eorum erroris
haeredes ad mille annorum referre imperium Christi
atque sanctorum. Et illud quod dicitur: <hi>Omnes populi
ambutabunt, unusquisque in nomine Domini Dei
sui,</hi> ita interpretari, unamquamque gentem cum idolo
suo torqueri, et mitti in ignem aeterni supplicii. <emph>479</emph> 
Sed ex consequentibus arguuntur, non de fine saeculorum
hoc dici, sed de primo adventu Christi, in
quo colliguntur reliquiae claudicantis, et gentes ante
salvantur. Igitur Isaias hujuscemodi posuit testimonium: <hi>Sermo qui factus est ad Isaiam filium Amos
de Juda et Jerusalem: quia erit in novissimis diebus
manifestus mons Domini, et domus Dei super summitatem
montium, et exaltabitur super colles, et venient
ad eum omnes gentes, et ibunt nationes multae, et dicent:
<pb n="1190B"/>
Venite, ascendamus in montem Domini, et in domum Dei
Jacob, et annuntiabit nobis</hi> 
 <emph>480</emph> <hi>viam nostram, et ambulabimus
in ea: de Sion enim exiet lex, et verbum Domini
de Jerusalem: et judicabit inter gentes multas, et arguet
populum plurimum, et concident gladios suos in
aratra, et zibynas suas in falces, et non sumet gens
contra gentem gladium, et non discent ultra belligerare <note>(Isai. II)</note>
            </hi>:
Significanter hic [ <hi>Al.</hi> his] dicitur quod
sermo Dei egrediens de Jerusalem, judicet inter
gentes multas, et arguat proprie populum Judaeorum.
Nos enim quasi peccatores juxta operum nostrorum
mensuram judicabit: illos vero ut impios et negatores
non judicabit, sed arguet condemnatos.
</p>
          </div3>
        </div2>
      </div1>

<div1>
        <head> <hi>LIBER SECUNDUS.</hi> </head>

<pb n="1189"/>
<p divs_removed="true">
          <pb n="1189C"/>Semper invidis respondemus, quia non cessat invidia:
et librorum nostrorum exordia, aemulorum
maledicta confutant: qui vulgo jactant, me sterilis
jejunique sermonis quasdam ineptias scribere, et
cum loqui nesciam, tacere non posse. Itaque obsecro
vos, o Paula et Eustochium, ut ad hujuscemodi
latratus claudatis aures, et infantiam, ut dicunt,
meam orationibus adjuvantes, impetretis mihi juxta
Apostolum adapertionem oris mei, ut de Scripturis
loquenti adaptari possit: <hi>Dominus dabit verbum evangelizantibus
virtute multa <note>(Ps. LXVII, 12)</note>
          </hi>. Moneo autem
tauros pingues, qui circumdederunt me <note>(Ps. XXI)</note>,
ut quiescant et desinant maledicere, malefacta ne
noscant sua, quae proferentur post, si pergent [ <hi>Al.</hi> 
pergunt] laedere. Nam quod dicunt, Origenis me volumina
<pb n="1189D"/>
compilare, et contaminari non decere veterum
scripta: quod illi maledictum vehemens esse
existimant, eamdem laudem ego maximam duco,
cum illum imitari volo, quem cunctis prudentibus,
et vobis placere non dubito. Si enim criminis est
<pb n="1190C"/>
Graecorum benedicta transferre, accusetur Ennius
et Maro, Plautus, Caecilius et Terentius, Tullius
quoque et caeteri eloquentes viri, qui non solum
versus, sed multa capita et longissimos libros ac fabulas
integras transtulerunt. Sed et Hilarius noster
furti reus sit, quod in psalmos quadraginta ferme
millia versuum supradicti Origenis ad sensum verterit.
Quorum omnium aemulari exopto negligentiam,
potius quam istorum obscuram diligentiam. Verum
jam tempus est alterum in Michaeam librum cudere,
et renascentia hydrae capita <foreign xml:lang="greek">ῥοπάλῳ</foreign> contundere
prophetali.

        </p>
        <div3 moved_from_p="true">
            <head>
              <note>(Vers. 8, 9.)</note> </head>
          <p>
 <emph>481</emph> <hi>Et tu, turris gregis, nebulosa
filia Sion, usque ad te veniet, et veniet potestas prima,
regnum filiae Jerusalem. Nunc quare moerore
<pb n="1190D"/>
contraheris? numquid rex non est tibi, aut consiliarius
tuus periit: quia comprehendit te dolor quasi parturientem.</hi> 
LXX: <hi>Et tu, turris gregis, caligosa filia
Sion, at te veniet, et ingredietur principatus primus,
regnum ÷ de Babylone filiae Jerusalem. Et nunc quare
<pb n="1191A"/>
cognovisti mala? numquid rex non erat tibi, aut consilium
tuum periit, quia obtinuerunt te dolores sicut
parturientem?</hi> Turrem gregis nebulosam sive squalentem,
quod Hebraice dicitur OPHEL ( ) nullam
aliam debemus accipere, nisi illam de qua Isaias
ait: <hi>Et aedificavi turrem in medio ejus,</hi> id est, <hi>vineae.
Vinea autem Domini domus est Israel <note>(Isai. V, 2)</note>
            </hi>.
Haec turris quamdiu habet torcular, id est, altare,
et in circuitu maceriam, auxilia videlicet Angelorum,
et non ingreditur diabolus aper in vineam,
non est squalida, non est tenebrosa, sed a Domino
lucente sortita vocabulum, appellatur civitas,
quae in monte sita latere non potest. Turris
igitur quondam gregis et populi Dei (quia pessimi
coloni interfecerunt patris familiae filium <note>(Luc. XX)</note> 
<pb n="1191B"/>
nunc squalida est et destituta, et sub nomine Ariel,
clamat de terra in Isaia. <hi>Et haec turris filiae est Sion,</hi> 
sive, ut Symmachus vertit in Graecum: <hi>Ipsa est filia
Sion <note>(Isai. XXIX)</note>
            </hi>: et usque ad hanc veniet Deus,
vel potestas prima, quae potestas regnum est filiae
Jerusalem. Venit autem ad hanc turrim prima potestas,
sive principatus primus, ille qui dixerat: <hi>Ego sum alpha et</hi> 
 <foreign xml:lang="greek">Ω,</foreign> principium et finis, primus et
novissimus <note>(Apoc. XXII, 13)</note>. Et qui ex persona assumpti
hominis ait in Proverbiis. <hi>Dominus creavit
me in principio viarum suarum in opera sua <note>(Prov. VIII,
22)</note>
            </hi>, sive, ut in Hebraeo scribitur: <hi>Dominus possedit
me:</hi> CANANI ( ) enim non <hi>creavit me,</hi> sed <hi>possedit
me</hi> habuitque, significat. Et venit potestas prima,
et regnum filiae Jerusalem, ut post primam
<pb n="1191C"/>
fieret et secunda, sicut enim ipse loquitur confidenter: <hi>Ego sum lux mundi 
 <note>(Joan. VIII, 12)</note>
            </hi>: ita
et discipulis suis donat ut ipsi quoque lumen vocentur
mundi, dicitque ad eos: <hi>Vos estis lux mundi <note>(Joan. VI)</note>
            </hi>.
Sed et vineam veram <emph>482</emph> se in Evangelio
vocans, de credentibus per Jeremiam loquitur: <hi>Ego autem plantavi te vineam frugiferam totam
veram 
 <note>(Jer. XXI)</note>
            </hi>. Et cum sit panis vivus de coelo
descendens, discipulis dedit, ut appellentur panis.
Unde et apostolus Paulus loquitur confidenter: <hi>Omnes enim unus panis sumus 
 <note>(I Cor. XVII)</note>
            </hi>. In hunc
igitur modum ingreditur potestas prima et regnum
in Jerusalem, ut credentes in ea potestatem faciat
et regnum. Quod autem in quibusdam libris legitur: <hi>Et ingredietur</hi> 
 [Al. <hi>ingrediatur], principatus primus
<pb n="1191D"/>
regnum filiae Sion, et de</hi> [Al. <hi>est de] Babylone,</hi> sciamus
additum esse, quia nec in Hebraeo, nec apud
alios habetur interpretes. Et videtur mihi quidem
de captivitate sensisse Babylonia, quod populus
inde egrediens venerit Jerusalem. Sequitur: <hi>Et nunc
quare moerore contraheris?</hi> sive, ut in LXX scriptum
est: <hi>Et nunc quare cognovisti mala,</hi> ad quam venturus
<pb n="1192A"/>
est, inquit, Dominus et potestas prima et regnum?
Quare nunc moerore contraheris, aut quare
cognovisti mala? Statim respondetur et dicitur:
Quia rex non est tibi, et consiliarius tuus periit,
quia comprehendit te dolor sicut parturientem. Aut
certe cum haec omnia habeas, vitio tuo nec regis,
nec consiliarii mereris auxilium. Quod autem ait: <hi>Quare cognovisti mala?</hi> 
 illo sensu accipiendum est,
quod omnis qui meretur et patitur mala, dicitur
nosse mala, et ignorare bona. Juxta illud quod in
primo quoque Regnorum libro scriptum est: <hi>Filii
Heli, filii pestilentiae, non cognoverunt Deum <note>(I Reg.
II, 12)</note>
            </hi>. Et alibi: <hi>Qui custodit mandatum, nesciet
verbum malum <note>(Eccles. VIII, 5)</note>
            </hi>. Et ad peccatores: <hi>Recedite a me,</hi> 
 inquit Dominus, <hi>qui operamini iniquitatem,
<pb n="1192B"/>
quia nescio vos <note>(Ps. VI, 9)</note>
            </hi>. Econtrario de Domino: <hi>Qui cum non cognovisset peccatum, pro nobis peccatum
fecit 
 <note>(I Cor. V, 21)</note>
            </hi>, subauditur, Deus Pater. Rex autem,
et magni consilii Angelus, Salvator intelligitur, qui
periit pro populo non credente, quem comprehenderunt
dolores sicut parturientem: putans enim
Israel obtinere se imperium, repente vastatus est.
Et quomodo pariens dolorem effugere non potest:
sic ille imminentem captivitatem, <emph>483</emph> et exercitum
urbi circumdatum vitare et differre non potuit.
Legamus Scripturas, et numquam inveniemus, sanctas
mulieres, excepta Rachel, cum dolore peperisse:
quae quia in via erat, et in hippodromo, id est, <hi>equorum cursu,</hi> 
 qui in Aegypto venundantur, filium
peperit doloris, quem postea vocavit pater filium
<pb n="1192C"/>
dextrae <note>(Genes. XXXV)</note>. Eva ejecta de paradiso et audiens: <hi>In doloribus paries 
 <note>(Ibid., III, 16)</note>
            </hi>, peperisse
describitur in dolore. Uxor Phinees contracta,
nec se erigens, sicut illa quam in Evangelio diabolus
alligavit <note>(Luc. XIII)</note>, peperit postquam
captam arcam Dei populique cognovisset ruinam <note>(II Reg. IV)</note>.
Sara autem quia sancta erat, et ei defecerant
muliebria, nato Isaac dicit: <hi>Risum mihi fecit Dominus,
quicumque enim audierit, congratulabitur mihi <note>(Gen. XXI, 6)</note>
            </hi>.
Dolores igitur qui obtinuerunt turrem
gregis, dolores inferi sunt et dolores mortis, qui
circumdederunt quidem et vallaverunt etiam Salvatorem;
sed nequaquam eum obtinere potuerunt,
sicut ipse loquitur in psalmo decimo septimo: <hi>Circumdederunt
me dolores mortis, et torrentes iniquitatis
<pb n="1192D"/>
conturbaverunt me, et dolores inferni vallaverunt
me.</hi> Quidam putant turrem squalentem, sive
tenebrosam et filiam Jerusalem, de coelesti Jerusalem
intelligi, quae sit mater sanctorum, de qua et Apostolus
ait: <hi>Accessistis ad Sion montem, et civitatem
Dei viventis, Jerusalem coelestem <note>(Heb. XII, 22)</note>
            </hi>, quae
tamdiu squalet, quamdiu filii sui non reducuntur ad
<pb n="1193A"/>
eam, et rex et consiliarius non sit in ea, et dolores
sicut parturientem apprehendant eam, quod frustra
peperit, videns tantos filios interfectos.
</p>
        </div3>
<div3>
          <head>
            <note>(Vers. 10.)</note> </head>
          <p>
 <hi>Dole et satage, filia Sion, quasi parturiens:
quia nunc egredieris de civitate, et habitabis in
regione, et venies usque ad Babylonem: ibi liberaberis,
ibi redimet te Dominus de manu inimicorum
tuorum.</hi> LXX: <hi>Dole, et viriliter age, filia Sion, quasi
pariens, quia nunc egredieris de civitate, et habitabis
in campo, et venies usque ad Babylonem: inde liberabit
te, et inde redimet te Dominus Deus tuus de
manu inimicorum tuorum.</hi> Cui praecipitur ut doleat,
sive parturiat, et postea infertur, viriliter age, non
frustra praecipitur; sed ut dolores patienter ferens,
egrediatur de civitate, et habitet in campo sive in
<pb n="1193B"/>
regione, et veniat usque ad Babylonem, et cum
pro <emph>484</emph> peccato sustinens captivitatem fortiter
tulerit quod illatum est, tunc liberet eam Dominus,
et redimat Deus suus de manu inimicorum suorum,
ut postquam fuerit liberata, insultantibus dicat: <hi>Noli insultare mihi, inimica mea, quia cecidi: resurgam;
etsi enim ambulavero in tenebris, Dominus
lux mea est: iram Domini sustinebo quoniam peccavi
ei, donec justificet causam meam, et faciat judicium
meum, et educat me in lucem, et videbo justitiam
ejus, et aspiciet inimica mea, et operietur ignominia (Infra VIII, 9)</hi>.
Unde et in Psalmis congrua voce
cantatur; <hi>Non in perpetuum irascetur, neque in aeternum
comminabitur Dominus <note>(Psal. CII, 9)</note>
          </hi>. Quod autem <hi>Dole, et viriliter age,</hi> 
 ad salutem dolentis pertineat,
<pb n="1193C"/>
et agentis viriliter, Jesus quoque filius Nave
testis est, cui Dominus dicit: <hi>Confortare, et viriliter
age <note>(Josue I, 1)</note>
          </hi>. Dolet autem et agit viriliter filia
Sion, quia excalciata et nuda egressa est de civitate,
et captiva ducenda est in campum Sennaar, et futura
in Babylone donec Zorobabel veniat, et Ezdras qui
interpretatur <hi>adjutor,</hi> et de manu Chaldaeorum liberet
eam. Quod cum juxta litteram manifestum sit,
intelligere mihi videtur animam propter peccatum
de Ecclesia pulsam, et inimico et ultori contraditam
in interitum carnis, ut spiritus salvus fiat exire
de civitate quam fluminis impetus laetificat, et habitare
non in monte, ubi prius fuerat, sed in campo,
in quo Assyriorum vagatur exercitus, et esse in
confusione vitiorum suorum, et postquam habuerit
<pb n="1193D"/>
compedes, et traxerit molam, et farinam Babyloniis
fecerit, in semet reversam dicere: <hi>Quanti mercenarii
patris mei saturantur panibus, et ego hic fame
pereo <note>(Luc. XV, 17)</note>
          </hi>! et ad paternam domum postea
revertentem suscipi a clementissimo patre, et redimi
de manu durissimi domini. Ponamus exemplum
ut quod imperatur filiae Sion, et dicitur: <hi>Dole,
et viriliter age quasi pariens,</hi> non ad poenam, sed ad
utilitatem illius referamus. Loquitur Paulus ad Galatas; <hi>Filioli mei, quos iterum parturio, donec
Christus formetur in vobis 
 <note>(Galat. IV, 19)</note>
          </hi>. Et tamdiu
doluit, tamdiu [ <hi>Al.</hi> quamdiu] parturivit, donec eos
rursum per poenitentiam generaret, qui per delictum
perierant. Puta medicum febricitanti, vel vulnerato
<pb n="1194A"/>
dicere: <hi>Dole, et viriliter age,</hi> sustine sitim,
porta cauterium, <emph>485</emph> ut certior sanitas consequatur.
</p>
        </div3>
<div3>
          <head>
            <note>(Vers. 11-13.)</note> </head>
          <p>
 <hi>Et nunc congregatae sunt super te
gentes multae, quae dicunt: Lapidetur et aspiciat in
Sion oculus noster. Ipsi autem non cognoverunt cogitationes
Domini, et non intellexerunt consilium ejus:
quia congregavit eos, quasi fenum areae. Surge et tritura,
filia Sion, quia cornu tuum ponam ferreum, et
ungulas tuas ponam aereas, et comminues populos multos:
et interficies</hi> <note>(Al. interficiam)</note>
          <hi> Domino rapinas
eorum, et fortitudinem eorum Domino universae terrae.</hi> 
LXX: <hi>Et nunc congregatae sunt super te gentes multae
dicentium: Insultemus et videant in Sion oculi nostri.
Ipsi autem nescierunt cogitationes Domini, et non intellexerunt
<pb n="1194B"/>
consilium ejus, quia congregavit eos, ut
manipulos areae. Surge et tritura eos, filia Sion: quia
cornua tua ponam ferrea, et ungulas tuas ponam aereas,
et comminues populos multos, et vovebis Domino multitudinem
eorum, et robur eorum Domino universae
terrae.</hi> O Jerusalem, o filia Sion, quae venies usque
Babylonem, et ibi liberaberis, et redimet te Dominus
de manu inimicorum tuorum: nunc interim [ <hi>Al.</hi> 
iterum] congregatae sunt super te gentes multae, quae
quasi de adultera loquuntur, et dicunt: <hi>Lapidetur,
et aspiciat in eam oculus noster.</hi> Sive ut in LXX scriptum
est: <hi>Insultemus et gaudeamus, et despiciant super
Sion oculi nostri: et non cognoverunt Domini voluntatem
atque consilium:</hi> quia propterea adversum te
congregatae sint nationes, ut conteras eas, quasi fenum
<pb n="1194C"/>
vel stipulam areae. Surge igitur, filia Sion, et
in cornibus ferreis, quae tibi dare me spondeo, atque
in ungulis aereis, quas acceptura es, ventila et contere
populos, et interfice eos Domino universae terrae.
Tali enim victima et tali sacrificio delectatur. Haec
Judaei necdum expleta cernentes, in futuro sibi Christi
pollicentur adventu, et dicunt universas nationes
Judaico populo servituras, ipsumque imperium Romanorum,
quod sub nomine interpretantur Edom,
conterendum esse ungulis suis et cornibus ventilandum.
Quod quam stultum sit, ex omnibus Scripturis
facile comprobatur; sed hoc alterius temporis est.
Nos ergo qui non occidentem litteram, sed spiritum
vivificantem sequimur, dicimus adversum filiam Sion,
quae interpretatur <emph>486</emph> Ecclesia, multas nationes
<pb n="1194D"/>
daemonum congregari, et in praesenti saeculo, quod
in maligno positum est, insultare, et in occisione
filiorum ejus gaudere, nescientes cogitationes Domini,
nec ejus consilium agnoscentes. Si enim cognovissent,
numquam Dominum majestatis crucifixissent <note>(I Cor. II, 8)</note>.
Congregabit itaque eos quasi manipulos
areae, ut quidquid spinosum habere videbantur
et aspersum, vacuumque et leve, ungulis suis
conterat, et cornibus ventilet, et purum remanens
frumentum, in Domini offeratur donaria. Quid autem
in eo significet quod ait: <hi>Et comminues populos multos,
et consecrabis Domino multitudinem eorum, et
robur eorum Domino universae terrae.</hi> Legamus Numeros,
et Jesum Nave, et primum Regnorum librum,
<pb n="1195A"/>
et videbimus quomodo de subjectis gentibus,
cum universa perierint in ore gladii, aurum et argentum,
et tam de hominibus, quam de jumentis
certus praedae numerus Domino consecratus sit. Denique
et Achor, qui de anathemate Jericho aliquid
est furatus, conturbavit populum, et ex peccato
valli nomen impositum est, EMEC ACHOR ( ),
id est, <hi>vallis tumultus,</hi> sive <hi>turbarum <note>(Josue VII)</note>
          </hi>. Ut
autem scias juxta LXX interpretes, qui dixerunt: <hi>Consecrabis Domino multitudinem eorum, et robur eorum
Domino universae terrae,</hi> 
 in bonam partem debere
accipi consecrationem: Theodotio pro multitudine, <hi>munera</hi> 
 transtulit: Quinta editio, <hi>emolumentum,</hi> id
est, <foreign xml:lang="greek">ὠφέλειαν</foreign>: Symmachus, <hi>lucrum,</hi> id est, <foreign xml:lang="greek">τὸ κέρδος
αὐτῶν.</foreign>
<pb n="1195B"/>
        </p>
        </div3>
<div2 id="V">
          <head>
            <note>(CAP. V)</note>
          </head>
<div3>
            <head>
              <note>(Cap. V.--Vers. 1.)</note>
            </head>
            <p>
 <hi>Nunc vastaberis, filia latronis:
obsidionem posuerunt super nos: in virga percutient
maxillam judicis Israel.</hi> LXX: <hi>Nunc obstruetur filia
obstructione: angustiam posuit super nos: in virga
percutient super maxillam tribus Israel.</hi> Non quod una
tribus percutiat maxillam alterius, sed quod alii percutiant
tribus Israel in maxillam. Pollicitus quidem
tibi sum, o filia Sion, quod venturum sit tempus quo
cornu tuum ponam ferreum, et ungulas tuas aereas,
et comminuta daemonum multitudine, offeras quidquid
illi ante possederant Domino <note>(Rom. XI)</note> universae
terrae. Sed quia hoc tunc futurum est, quando
subintraverit gentium plenitudo, et omnis Israel
salvatus fuerit: nunc interim pro meritis tuis <emph>487</emph> 
vastare, sive ut in Hebraeo habetur, <hi>concidere.</hi> Nequaquam
<pb n="1195C"/>
enim juxta Apostolum <note>(Philip. III)</note> vocaris
Circumcisio, sed concisio: nec te appello filiam
meam, sed latronis filiam, quod Hebraice dicitur,
BATH GEDUD ( ), id est, diaboli ad praedandum
semper accincti. Fecisti enim domum meam speluncam
latronum, repugnasti adversum me, et filii tui
obsidionem posuerunt super me, et super Filium,
et Spiritum meum. An non contumelia Trinitatis
est, quando in virga et calamo, te faciente, percussere
Romani caput judicis Israel, dicentes: <hi>Prophetiza
nobis, Christe, quis est qui te percussit <note>(Mat. XXVI,
60)</note>
            </hi>? sive quando unus de ministris tuis percussit
eum in maxillam, dicens: <hi>Sic respondes pontifici <note>(Joan. XVIII, 22)</note>
            </hi>?
Hoc juxta Hebraicum, cui interpretationi
Aquila et Symmachus, et Theodotio, et
<pb n="1195D"/>
editio quinta consentiunt. Juxta LXX autem multo
 altior sensus est, et quasi a proprio intelligitur exordio.
Nunc obstruitur synagoga obstructione: et dicent
qui in ea clausi fuerint: <hi>Angustiam posuit super
<pb n="1196A"/>
nos;</hi> et Romanis potestatibus subditae, percutientur
in maxilla tribus Israel. Abstulit enim Dominus de
Judaea et de Jerusalem, fortem et validum, et sapientem
architectum, et intelligentem auditorem
[ <hi>Al.</hi> adjutorem], et viae ejus usque hodie clausae
sunt et obseptae, nec potest egredi de captivitate; sed
durissimo premitur imperio <note>(Isai. III, 1, 2)</note>. Si autem
juxta superiorem sensum voluerimus de Ecclesia dictum
accipere: <hi>Nunc obstruetur filia obstructione,</hi> illud
de Osee proferamus exemplum, in quo adultera loquitur: <hi>Vadam post amatores meos, qui dabant mihi
panes meos, et aquam meam, et vestimenta mea, et
linteamina mea, oleum meum, et omnia quae mihi prosunt <note>(Osee II, 5)</note>
            </hi>.
Et postea Deus volens impedire
cogitationem pessimam, non eam facit quod desiderat
<pb n="1196B"/>
adimplere; sed obstruit vias ejus, ne consequatur
amatores suos, et amplius fornicetur.
Ait <emph>488</emph> quippe: <hi>Propterea ecce ego obstruam vias
ejus in sudibus, et obsepiam vias ejus: et semitam
suam non inveniet, et persequetur amatores</hi> [Al. addit <hi>suos], et non apprehendet eos, et quaeret eos, et non
inveniet, et dicet: Vadam et revertar ad virum meum
priorem quia bene mihi erat 
 <note>(Ibidem, VI, sec. LXX)</note>
            </hi>.
Animadverte opus Domini profecisse: Adultera
enim non inveniens viam suam, nec valens pergere
quo volebat, necessitate obstricta ad maritum revertitur
priorem, et confitetur, melius sibi in domo viri
esse prioris, quam quondam apud amatores suos
fuerat, tribulationibusque, et plagis Israel eruditur.
Unde et ad <note>( <hi>Al.</hi> de)</note> David sub typo Christi mystice
<pb n="1196C"/>
dicitur: <hi>Si dereliquerint filii ejus legem meam, et in judiciis
meis non ambulaverint, si justitias meas profanaverint,
et praecepta mea non custodierint, visitabo in virga
iniquitates eorum, et in flagellis peccata eorum: misericordiam
autem meam non dispergam ab eo <note>(Psal.
LXXXVIII, 31 seqq.)</note>
            </hi>. Tribulationem ergo posuit Deus
super filiam Israel, et percutient eam Angeli, qui
plagis praepositi sunt, in maxilla. Ac ne forte nescires
quae esset filia, quae obstruitur obstructione,
et ponitur in angustia, statim infertur, et dicitur, <hi>tribus Israel.</hi> 
 Nos autem sumus Israel, qui mente
cernimus Deum, ad quorum distinctionem Apostolus
loquitur: <hi>Videte Israel secundum carnem <note>(I Cor. XIX,
18)</note>
            </hi>. Numquam enim vocaret carneum Israel, nisi
sciret esse etiam spiritualem.
<pb n="1196D"/>
</p>
          </div3>
<div3>
            <head>
              <note>(Vers. 2.)</note>
            </head>
            <p>
 <hi>Et tu, Bethleem Ephratha, parvulus es in
millibus Juda: ex te mihi egredietur qui sit dominator
in Israel, et egressus ejus ab initio a diebus aeternitatis.</hi> 
LXX: <hi>Et tu, Bethleem domus Ephrata, minima es,
<pb n="1197A"/>
ut sis in millibus Juda: ex te mihi egredietur, ut sit in
principem Israel, et egressus ejus ab initio ex diebus
saeculi.</hi> In Evangelium secundum Matthaeum <note>(Mat. II)</note>,
cum magi de Oriente venissent, et Herodes a scribis
quaereret, ubinam Christus Dominus nasceretur, respondisse <emph>489</emph> 
 narrantur: <hi>In Bethleem terra Juda,</hi> 
qui prophetae testimonium addentes, dixerunt: <hi>Et
tu, Bethtleem terra Juda, nequaquam minima es in
ducibus Juda: ex te enim egredietur dux, qui regat
populum meum Israel.</hi> Quod testimonium nec Hebraico,
nec Septuaginta interpretibus convenire,
me quoque tacente perspicuum est, et arbitror,
Matthaeum volentem arguere Scribarum et sacerdotum,
erga divinae Scripturae lectionem, negligentiam,
sic etiam posuisse, ut ab eis dictum est. Sunt
<pb n="1197B"/>
autem qui asserant, in omnibus pene testimoniis,
quae de veteri Testamento sumuntur, istiusmodi
esse errorem, ut aut ordo mutetur, aut verba, et
interdum sensus quoque ipse diversus sit, vel apostolis,
vel evangelistis non ex libro carpentibus testimonia,
sed memoriae credentibus, quae nonnunquam
fallitur. Exponamus ergo Hebraicum: Et tu, <hi>Bethleem,</hi> 
 id est, <hi>domus panis,</hi> quae vocaris Ephratha,
minima quidem es in civitatibus Juda, et tantis
millibus comparata, vix parvus es viculus; sed
ex hoc parvo viculo egredietur Christus, qui est [ <hi>Al.</hi> 
sit] dominator in Israel. Ac ne putes eum de genere
David tantum esse, cui repromisi, dicens: <hi>De fructu
ventris tui ponam super sedem meam <note>(Ps. CXXXI, 11)</note>
            </hi>,
carnis assumptio divinam non impedit majestatem:
<pb n="1197C"/>
de me enim natus est ante omnia saecula, et temporum
conditor in tempore non tenetur. Ipse est
cui et in alio psalmo dixi: <hi>Ante Luciferum genui te <note>(Ps. CIX, 3)</note>
            </hi>.
In principio enim erat Verbum, et Verbum
erat apud Deum, et Deus erat Verbum <note>(Joan.
I, 1)</note>. Hoc erat in principio apud Deum. Et idcirco
egressus ejus ab initio a diebus aeternitatis. Quod
autem Bethleem ipsa sit Ephratha, liber Geneseos
ostendit, in quo Scriptura commemorat: <hi>Mortua
est Rachel, et sepulta in via Ephratha, haec est Bethleem <note>(Genes. XXXV)</note>
            </hi>.
Et in utroque nomine significat sacramentum:
domus enim panis dicitur, propter panem
vivum, qui de coelo descendit <note>(Joan. VI)</note>. Et <hi>Ephrata,</hi> 
quod interpretatur <hi>furorem videt,</hi> propter Herodis
insaniam, quia <emph>490</emph> illusus a magis, iratus est
valde, et mittens universos occidit infantes in Bethleem,
<pb n="1198A"/>
et in omnibus finibus ejus a bimatu et infra
[ <hi>Al.</hi> deorsum], secundum tempus quod exquisierat
a magis, et propter plurimum sanguinem audita est
vox in excelso, planctus et ululatus Rachel flentis
liberos suos <note>(Jer. XXXI)</note>. Legimus juxta Septuaginta
dumtaxat interpretes, in Jesu Nave, ubi tribus,
Judae urbes et oppida describuntur, inter caetera
etiam hoc scriptum: <hi>Thaeco, et Ephratha, haec est
Bethleem, et Phagor, et Aetham, et Culon, et Tami</hi> 
[Al. <hi>Tatami], et Soris, et Caraem, et Gallim, et
Baether, et Manocho, civitates undecim, et viculi earum <note>(Josue XV)</note>
            </hi>,
quod nec in Hebraico, nec apud alium
invenitur interpretem, et sive de veteribus libris
erasum sit malitia Judaeorum, ne Christus de tribu
Juda ortus videretur: sive a Septuaginta additum,
<pb n="1198B"/>
nequaquam liquido cognoscentes, certum quid novimus.
Nihilominus et de libro Judicum hoc ipsum
possumus approbare, quod Bethleem in tribu Juda
sit, scriptum est enim: <hi>Et fuit vir Levites habitans
in lateribus domus</hi> [Al. <hi>montis] Ephraim, et accepit
sibi mulierem concubinam de Bethleem Juda, et irata
est ei concubina sua, et abiit in domum patris sui in
Bethleem Juda <note>(Judic. XIX, 1)</note>
            </hi>. Pulchre autem dicitur, <hi>in Bethleem Juda,</hi> 
 ad distinctionem ejus Bethleem,
quae in Galilaea sita est, sicut in eodem Jesu volumine
reperi. Potest Ephratha in lingua nostra sonare, <foreign xml:lang="greek">καρποφόρον,</foreign>
 <hi>uberem</hi> atque <hi>frugiferam,</hi> et id ipsum
ostendere in mysterio, quod et domus panis.
</p>
          </div3>
<div3>
            <head>
              <note>(Vers. 3.)</note> </head>
            <p>
 <hi>Propter hoc dabit eos usque ad tempus in
quo parturiens pariet, et reliquiae fratrum ejus convertentur
<pb n="1198C"/>
ad filios Israel.</hi> LXX: <hi>Propterea dabit eos usque
ad tempus parientis: pariet</hi> [Al. <hi>parturientes parient],
et reliquiae fratrum revertentur ad filios Israel.</hi> Quia
de Bethleem, quae est Ephratha, egressus est Christus
dominator in Israel, et egressus ejus non eo tantum
fuerat tempore quo visus in carne est, sed ab
initio aeternitatis, sive ab initio saeculi. Quia semper
ipse locutus est per prophetas, <emph>491</emph> et sermo Dei
factus est in manu eorum [ <hi>Al.</hi> sanctorum]: ideo dabit
Judaeos, eosque regnare permittet usque ad tempus
parientis, quando completur illud: <hi>Laetare,
sterilis, quae non paris, erumpe et clama quae non parturis,
quoniam multi filii desertae magis quam ejus quae
habet virum <note>(Isai. LIV, 1, sec. LXX)</note>
            </hi>. Cum enim sterilis
pepererit septem, et quae multos habuerat filios,
fuerit infirmata, et delicto populi Judaici plenitudo
<pb n="1199A"/>
gentium subintraverit, tunc omnis Israel salvus fiet,
et reliquiae fratrum ejus ad filios Israel convertentur;
et adveniens Elias propheta, quod interpretatur, <hi>Deus Dominus,</hi> 
 convertet corda patrum ad filios, et
cor filiorum ad patres suos <note>(Luc. I, 17)</note>, et novissimus
populus jungetur antiquo, ut vere filii Abraham
appellentur, cum in eum crediderint quem
vidit Abraham, et laetatus est <note>(Joan. VIII)</note>. Quod est
autem tempus in quo sterilis pariet? Ut reor, illud
de quo Isaias loquitur: <hi>Tempore acceptabili exaudivi
te, et in die salutis auxiliatus sum tibi <note>(Isa. XLIX, 8)</note>
            </hi>.
Quod et Paulus intelligens de Christi tempore praedicatum,
ait: <hi>Ecce nunc tempus acceptabile, ecce
nunc dies salutis <note>(II Cor. VI, 21)</note>
            </hi>. Hoc ipsum puto et
illud mystice demonstrari, quod in Ecclesiaste scriptum
<pb n="1199B"/>
est: <hi>Tempus pariendi, et tempus moriendi <note>(Eccl.
III, 2)</note>
            </hi>, quod eo tempore quo ex sterili natus est
gentilium populus, filios amiserit synagoga. Potest
autem et aliter intelligi: Dabit Dominus templum
et Jerosolymam, et Judaeos usque ad illud tempus
quo virgo pariet, quae postquam pepererit, et natus
parvulus acceperit spolia Samariae, et virtutem Damasci,
interfecto populo Judaeorum, reliquiae Israel
salvabuntur. Et fratres Christi, id est, apostoli
convertentur ad prophetarum et patriarcharum fidem,
qui venturum Christum annuntiaverunt, et
complebitur psalmi vaticinium; <hi>Pro patribus tuis nati
sunt tibi filii,</hi> et caetera quae sequuntur <note>(Ps. XLIV, 17)</note>.
</p>
          </div3>
<div3>
            <head>
              <note>(Vers. 4.)</note> </head>
            <p>
 <hi>Et stabit et pascet in fortitudine Domini,
in sublimitate nominis Domini Dei sui, et convertentur,
<pb n="1199C"/>
quia nunc magnificabitur usque ad terminos terrae.</hi> 
LXX: <hi>Et stabit, et videbit, et pascet gregem suum
in fortitudine Dominus, et in gloria nominis Domini
Dei sui erunt, quia nunc magnificabuntur usque ad
terminos terrae.</hi> Postquam sol justitiae egressus fuerit
a <emph>492</emph> summitate coelorum, et pervenerit usque ad
terminos eorum, et pepererit pariens, et reliquiae
fratrum ejus conversae fuerint ad filios Israel: tunc
ipse Dominus qui prius ambulabat, et cum his qui
in itinere erant positi, necdum habebat fixum gradum,
stabit et pascet eos in fortitudine Domini, ut
possint dicere: <hi>Dominus pascit me, et nihil mihi deerit:
in loco pascuae, ibi me collocavit, super aquas
refectionis enutrivit me: animam meam convertit <note>(Ps. XXII, 1)</note>
            </hi>.
Pascit autem eos, non solum in fortitudine
<pb n="1199D"/>
Domini, sed et in sublimitate nominis Domini
Dei sui, quando dicit ad Patrem: <hi>Pater sancte, serva
eos in nomine tuo, quos dedisti mihi, ut sint unum
sicut et nos: quando eram cum eis, ego servabam eos
in nomine tuo: quos dedisti mihi, custodivi, et nullus
ex his periit <note>(Joan. XVII, 11)</note>
            </hi>. <hi>Et convertentur,</hi> sive ut
melius interpretatus est Symmachus, <hi>habitabunt.</hi> JASUBU
( ) enim verbum Hebraicum utrumque significat.
Habitabunt autem in Ecclesia Domini, quia
<pb n="1200A"/>
magnificatus est Christus usque ad terminum terrae.
Sive, juxta LXX, quia magnificabuntur [ <hi>Al.</hi> magnificantur]
ipsi cum pastore suo usque ad extremum
terrae, ut in omnem terram exeat sonus eorum et in
fines orbis terrae verba eorum <note>(Ps. XVIII)</note>.
</p>
          </div3>
<div3>
            <head>
              <note>(Vers 5.)</note> </head>
            <p>
 <hi>Et erit iste pax: Assyrius cum venerit in
terram nostram, et quando calcaverit in domibus nostris.</hi> 
LXX: <hi>Et erit haec pax; Assyrius quando supervenerit
in terram vestram, et cum ascenderit super regionem
vestram.</hi> Quando venerit diabolus, qui interpretatur <foreign xml:lang="greek">εὐθύνων,</foreign>
 id est, <hi>arguens</hi> atque <hi>corripiens,</hi> 
super terram regionemque credentium, et eorum
quos pascet Dominus in fortitudine, et in sublimitate
nominis Domini Dei sui, et eos calcaverit tribulationibus
variis, et domos animarum nostrarum,
<pb n="1200B"/>
id est, corpora quasi superbus ascenderit atque depresserit,
et tamen nihil nos a Christi charitate separaverit:
tunc Christi pax, sive ipse Christus erit
in nobis, et dicetur de sancto, <hi>Nihil proderit inimicus
in eo.</hi> Ponamus exemplum, ut quod dicimus,
possit manifestius fieri. Venit Assyrius super terram
quondam Pauli, et ascendit super regionem ejus,
quando fuit in laboribus supra modum; in plagis
abundantius, in carceribus nimis, in <emph>493</emph> mortibus
frequenter: quando a Judaeis quinquies quadragenas
una minus accepit, ter virgis caesus est, semel
lapidatus est, ter naufragium fecit, nocte et
die in profundo maris fuit, in periculis latronum,
periculis in falsis fratribus, periculis ex genere, periculis
ex gentibus; sed in his omnibus vincebat
<pb n="1200C"/>
propter illum qui dilexerat eum. Et ideo implebatur
pace, quia impletus fuerat contumeliis <note>(I Cor. XI)</note>.
Judaei in adventu Christi, quem sibi simulant, haec
omnia juxta litteram futura esse contendunt.
</p>
          </div3>
<div3>
            <head>
              <note>(Vers. 6.)</note> </head>
            <p>
 <hi>Et suscitabimus super eum septem pastores,
et octo primates homines, et pascent terram Assur
in gladio, et terram Nemrod in lanceis ejus, et liberabit
ab Assur cum venerit in terram nostram, et cum
calcaverit in finibus nostris.</hi> LXX: <hi>Et consurgent super
eum septem pastores, et octo morsus hominum, et pascent
Assur in gladio, et terram Nemrod in fovea ejus,
et liberabit de Assur, cum venerit super terram vestram,
et cum ascenderit super terminos vestros.</hi> Ubi
nos posuimus <hi>primates homines,</hi> et in Hebraico
scriptum est NESICHE ADAM ( ), Symmachus
<pb n="1200D"/>
interpretatus est <hi>Christos hominum;</hi> Theodotio et
quinta editio, <hi>principes hominum;</hi> Aquila <hi>graves,</hi> vel <hi>constitutos homines,</hi> 
 id est, <foreign xml:lang="greek">καθισταμένους.</foreign> Rursum
in eo ubi ego et Aquila transtulimus, <hi>in lanceis ejus,</hi> 
ut subaudiatur, terrae Nemrod, Symmachus vertit, <foreign xml:lang="greek">ἐντὸς πυλῶν αὐτῆς,</foreign>
 id est, <hi>intra portas ejus;</hi> Theodotio, <hi>in portis eorum;</hi> 
 quinta editio, <foreign xml:lang="greek">ἐν παραξίφησιν
αὐτῶν,</foreign> quod nos possumus dicere, <hi>in sicis eorum:</hi> 
in Hebraeo autem positum est BAPHETHEE ( ).
<pb n="1201A"/>
Tunc igitur erit pax, cum reliquiae fratrum Christi
conversae fuerint ad filios Israel, et venerit Assyrius
in terram nostram, et adjuti a Domino, eum qui
nostras domus calcare cupiebat, velociter contriverimus
sub pedibus nostris. Ipse enim Dominus ait: <hi>Suscitabimus super eum septem pastores, et octo primates
hominum,</hi> 
 vel <hi>morsus hominum.</hi> Suscitabimus
autem ego et Filius meus et Spiritus sanctus, juxta
illud quod in Genesi scriptum est: <hi>Faciamus hominem
ad imaginem et similitudinem nostram <note>(Genes. I,
26)</note>
            </hi>. Et <emph>494</emph> in Abdiae principio: <hi>Surgite et ascendamus
adversus eam in praelio.</hi> Septem pastores, omnes
patriarchas et prophetas et sanctos viros arbitror
esse, qui hebdomadi, id est, veteri servierint
Instrumento. Octo autem morsus hominum, sive
<pb n="1201B"/>
 octo primates homines, et ut Symmachus interpretatus
est, <hi>Christos,</hi> universos novi Testamenti, qui ab
apostolis usque ad hanc aetatem momorderint Assyrium,
et suis dentibus laceraverint. Unde et in Ecclesiaste
praecipitur: <hi>Ut demus partes septem, demus
et octo <note>(Eccl. XI)</note>
            </hi>. Et in templo Ezechiel, quod interpretatur
Ecclesia et coelestis Jerusalem, septem
et octo gradibus ascenditur <note>(Ezech. XL)</note>. Et in Psalterio
quindecim gradus sunt, quibus per hebdomadem
et ogdoadem ad canendas Deo laudes scandimus.
In octava die celebratur circumcisio spiritualis,
et in templo Judaeorum destruitur sabbatum, et quidam
psalmi pro Octava inscribuntur. Isti igitur septem
pastores et octo morsus hominum, pascent Assur
in gladio. Vivens enim et efficax sermo Dei, et
<pb n="1201C"/>
acutus super omnem gladium bicipitem <note>(Hebr. IV,
12)</note>, missus est ab eo qui venit gladium mittere super
terram, ut dividantur duo in tres <note>(Matth. X)</note>. Et terram
Nemrod (qui interpretatur, <hi>tentatio descendens</hi> )
pascent in fovea ejus; gigantis enim et venatoris et
superbientis contra Dominum terra, non est in montibus,
sed in foveis. Iste cecidit quasi fulgur de coelo,
et semper versatur inter bestias; et quia venator
est, infructuosa ligna lustrat et silvas. Quantum
ergo possum mea recolere memoria, numquam venatorem
in bonam partem legi. Ismael et Esau venatores
fuerunt <note>(Gen. XVI et XXVII)</note>, et praecesserunt
in typo populi Judaici, quorum alter filius Aegyptiae
est, ambulans juxta carnem et juxta carnem vivens:
alter primitiva propter lenticulam perdidit, et benedictionibus
<pb n="1201D"/>
fratris invidens, fugat eum in Mesopotamiam.
Redacta ergo terra Nemrod in foveis suis: Qui enim
fodit foveam, incidet in eam <note>(Prov. XXVI, 7)</note>: et qui
lacum aperuit et effodit eum, incidet in foveam quam
fecit, et revertetur dolor ejus in caput ejus, et
<pb n="1202A"/>
super verticem <emph>495</emph> ejus iniquitas ejus descendet <note>(Ps. VII, 16, 17)</note>.
Et confosso Assyrio a
septem pastoribus, et octo morsibus, liberavit nos
Christus de manu Assur, qui venerat super terram
nostram, et calcare cupiebat terminos Israel. Quod
autem Symmachus ait: <hi>Et pascent terram Assur in
gladio, et regionem Nemrod intra portas ejus,</hi> hoc sentiendum
est, quod in domo sua alligetur fortis, et
vulneretur adversarius. Et juxta Aquilam et quintam
editionem, sicis et lanceis septem pastorum, et
octo christorum hominum confodiatur.
</p>
          </div3>
<div3>
            <head>
              <note>(Vers. 7 seq.)</note> </head>
            <p>
 <hi>Et erunt reliquiae Jacob in medio populorum
multorum, quasi ros a Domino, et quasi
stillae super herbam, quae non exspectat virum, et non
praestolatur filios hominum. Et erunt reliquiae Jacob
<pb n="1202B"/>
in gentibus, in medio populorum multorum, quasi leo
in jumentis silvarum, et quasi catulus leonis in gregibus
pecorum, qui cum transierit et conculcaverit et ceperit,
et non est qui eruat. Exaltabitur manus tua
super hostes tuos, et omnes inimici tui interibunt. Et
erit in die illa, dicit Dominus, auferam equos tuos de
medio tui: et disperdam quadrigas tuas, et perdam civitates
terrae tuae, et destruam omnes munitiones tuas, et auferam
maleficia de manu tua, et divinationes non erunt in
te. Et perire faciam sculptilia tua, et statuas tuas de medio
tui, et non adorabis ultra opera manuum tuarum. Et evellam
lucos tuos de medio tui, et conteram civitates tuas, et
faciam in furore et in indignatione ultionem in cunctis
gentibus, quae non audierunt.</hi> LXX: <hi>Et erunt reliquiae
Jacob in gentibus, in medio populorum multorum, quasi
<pb n="1202C"/>
ros a Domino cadens, et quasi agni super gramen: ut non
congregetur quisquam neque sit in filiis hominum. Et
erunt reliquiae Jacob in gentibus, in medio populorum
multorum, quasi leo in jumentis, in saltu, et quasi catulus
leonis in gregibus pecorum: quomodo si pertranseat
et dividens rapiat, et non sit qui eruat. Elevabitur
manus tua super eos qui tribulant te, et omnes inimici tui
perdentur. Et erit in die illa, dicit Dominus, interficiam
equos tuos de medio tui, et disperdam currus tuos, et subvertam
civitates terrae tuae: et auferam omnes munitiones
tuas. Et auferam maleficia tua de manibus tuis, et qui
loquuntur, non erunt in te: et disperdam</hi> <emph>496</emph> <hi>sculptilia
tua, et statuas tuas de medio tui, et ultra non adorabis
opera manuum tuarum: et succidam lucos de medio tui,
et demoliar civitates tuas, et faciam in ira, et in furore
<pb n="1202D"/>
ultionem in gentibus, pro eo quod non audierunt.</hi> Liberatis
nobis de Assur, quando venerit super terram
nostram, et ascenderit super terminos nostros,
et liberatis a Domino qui suscitavit super eum septem
pastores et octo morsus hominum, reliquiae
<pb n="1203A"/>
Jacob, quos apostolos intelligimus, et primam de Judaeis
Ecclesiam, erunt in medio populorum multorum,
quasi ros a Domino cadens. Ardebant enim
ignitis diaboli jaculis corda populorum: et omnes
gentes adulterantes a Deo, habebant corda, quasi
clibanus igne succensus <note>(Osee VII)</note>. Unde ros a Domino
cadens, factus est sanitas infirmorum. Et quod
in Anania, Azaria et Misael legimus <note>(Dan. III)</note>, quod
spiritus roris sibilantis fornacem ignis exstinxerit,
hoc de omnibus generaliter sentiamus, quod in medio
universarum gentium doctrina Apostolorum
quasi ros fuerit a Domino. Quod autem sequitur: <hi>Et sicut agni super gramen, ut non congregetur quisquam
neque sit in filiis hominum,</hi> 
 de his accipiamus,
qui de gentibus credere noluerunt, quod sint super
<pb n="1203B"/>
eos Apostoli et reliquiae Jacob, sicut agni carpentes
gramen, et herbam dentibus demetentes. Et hoc facient,
ut qui Angeli esse noluerunt, spiritualem accipientes
rorem, nequaquam inter homines congregentur,
neque in parte rationabili deputentur, sed
dicatur de eis: <hi>In labore hominum non sunt, et cum
hominibus non flagellabuntur <note>(Ps. LXXII, 5)</note>
            </hi>. Et erunt
reliquiae Jacob in medio gentium quasi leo in jumentis
in saltu, et quasi catulus leonis in gregibus ovium.
Dominus enim Jesus, de quo in Genesi prophetatur: <hi>Catulus leonis Juda, de germine, fili mi, ascendisti:
accubans dormisti ut leo et quasi catulus leonis 
 <note>(Gen.
XLIX, 9)</note>
            </hi>. Et in alio loco: <hi>Accubans requievit ut leo,
et quasi catulus leonis, quis suscitabit eum?</hi> dedit et
apostolis suis quibus dixerat: <hi>Ite, baptizate omnes
<pb n="1203C"/>
gentes in nomine Patris, et Filii, et Spiritus sancti <note>(Matth. XXVIII, 19)</note>
            </hi>:
ut quomodo leoni nemo potest
resistere in jumentis, et catulo leonis in ovibus, ita
illi de manu Assyrii, et de manu diaboli liberati, <emph>497</emph> 
 raperent jumenta et pecora: homines
quippe et jumenta salvos faciet Dominus <note>(Psal. XXXV,
7)</note>. Et raperent, non ut interficerent, sed ut dividerent,
hoc est, ab infidelibus separarent, et non essent qui
eis resisterent. Leone autem et catulo leonis, ita in
jumentis, et in ovibus pervagante, manus Dei exaltatur
super eos, qui vel Deum, vel reliquias Israel ante
tribulaverant. Et omnes inimici ejus disperdentur,
non quod pereant inimici, et esse desistant; sed quia in
eo quod inimici sunt pereant. Sicut Thessalonicensibus
scribitur: <hi>Quem Dominus Jesus interficiet spiritu oris
<pb n="1203D"/>
sui <note>(II Thes. II, 8)</note>
            </hi>. Haec interfectio non abolitionem significat,
sed cessationem pessimae vitae, qua male ante
vivebant. Denique infert: <hi>Et destruet illustratione adventus
sui.</hi> Numquam autem destrueret, si interfectio
abolitionem sonaret, cum jam esse cessasset: ita et hic
inimicorum consumptio, juxta Proverbia Salomonis
accipitur, in quibus scriptum est: <hi>Interitus impiis hospitabitur:</hi> 
non erit perpetuus, non eos rediget ad nihilum;
sed hospitabitur apud eos quamdiu quae in
illis est, impietas consumatur. Deus enim creavit
hominem, ne interiret, et mortem non fecit. Post
<pb n="1204A"/>
haec sequitur: <hi>Et erit in die illa,</hi> quando elevata fuerit
manus tua super hostes tuos, o Israel, et omnes
inimici tui perierint, interficiam equos tuos de medio
tui, id est, de principali ( <foreign xml:lang="greek">ἡγεμονικῷ</foreign>) cordis tui lascivientes
impetus, et equorum more, ruptis vinculis,
proruentes, et currus tuos quibus tibi in vitiis tuis
placebas, et peccata peccatis consocians, quasi triumphans
in quadrigis ferebaris. Et disperdam civitates
terrae tuae: Non enim aedificasti urbem quam laetificat
impetus fluminis Dei <note>(Psal. XLIX)</note>, et quae in montibus
sita est, et coelestem Jerusalem <note>(Matt. V)</note>, sed
quam aedificaverat Cain <note>(Genes. IV)</note>. Unde dicuntur
civitates terrae, operibus terrenis exstructae. <hi>Et auferam,</hi> 
inquit, <hi>omnes munitiones tuas,</hi> divitias, scilicet,
et pompam saeculi, et rhetorum eloquentiam, dialecticorumque
<pb n="1204B"/>
tendiculas, in quibus tibi velut in
munitionibus confidebas. <hi>Et auferam maleficia de
manibus tuis,</hi> quibus vel ipse decipiebaris ab aliis,
vel deceptus alios decipiebas, et loquentes, sive pronuntiantes
non erunt tibi. Nunc loquentibus et pronuntiantibus
plenus est orbis: loquuntur quae nesciunt:
docent quae non <emph>498</emph> didicerunt: magistri
sunt, cum discipuli ante non fuerint. Cum ergo docuerit
Deus hominem scientiam, cessabunt falsae
praesumptiones, et perversa doctrina tolletur. Et
disperdam sculptilia tua et titulos tuos de medio tui.
Sculptilia nostra sunt, quae a loquentibus facta sunt,
vel quae ipsi fingimus nobis. Unde praecipitur in
Lege <note>(Exod. XX)</note>, ne nobis sculptile faciamus, et ne
titulos in terra nostra ponamus <note>(Levit. XXVI)</note>: et nequaquam
<pb n="1204C"/>
ultra adorabis opera manuum tuarum <note>(Deut. V)</note>.
Infelix humana conditio et insipientiae plena
atque erroris, scit de suo sensu dogmata esse
composita, non ignorat a se esse idolum simulatum,
et pro Deo adorat opera manuum suarum, et curvatur
homo, ut deceptus decipiat. Additur in repromissione
quae dirigitur ad reliquias, id est, <foreign xml:lang="greek">ὑπόλειμμα</foreign>
Jacob: <hi>Et succidam lucos de medio tui, et disperdam
civitates tuas,</hi> ut omnia ligna silvarum, et lucos quos
in templo Dei plantari prohibitum est, et civitates
male exstructas, quas antea vocaverat civitates terrae,
destruat atque consumat. Postquam autem hoc fecerit
reliquiis Jacob, tunc convertetur ad gentes quas
depasti sunt Apostoli quasi agni [ <hi>Al.</hi> agri] gramen.
Et quia rorem sermonis recipere noluerunt, faciam,
<pb n="1204D"/>
inquit, in ira et in furore ultionem in gentibus, pro
eo quod audire noluerunt. Unde et propheta ait: <hi>Domine, ne in furore tuo arguas me: neque in ira tua
corripias me 
 <note>(Psal. VI, 1)</note>
            </hi>. Hoc juxta Septuaginta interpretes,
quia intelligentia spiritualis est, et debuimus
sensum cum superioribus capitulis jungere, disputatum
sit. Caeterum Hebraei istiusmodi deliramenta
somniant: Postquam septem quos fingunt, et
quos volunt pastores, et octo principes homines Assyriorum
vicerint, et terram Nemrod in gladiis suis
paverint, et hoc factum fuerit cum in terram Judae
<pb n="1205A"/>
ante Assyrius venerit: tunc veniente, inquiunt,
Christo, omnes reliquiae Jacob quae potuerint in [ <hi>Al.</hi> 
de] gentibus superesse, erunt in benedictione, quasi
ros a Domino veniens, et quasi pluvia super herbam,
et nequaquam sperabunt in hominibus, et in filiis
hominum, sed in Deo. Et erunt in medio gentium
atque populorum sanguinarii atque crudeles, et de
veteribus quondam se dominis vindicantes, quasi leo
in jumentis silvarum, et quasi catulus leonis in gregibus
pecorum, <emph>499</emph> et nullus erit qui possit eorum
robori resistere. Tunc exaltabitur, o Deus, vel o Israel,
manus tua super Assyrios, et omnes hostes et
inimici tui, qui nunc te possident, interibunt. In illa
videlicet die, quando de gentibus fueris liberatus,
auferam equos et quadrigas tuas, quae in mediis urbibus
<pb n="1205B"/>
tuis sunt. Non quod equos et quadrigas tunc
habuerit Israel, sed Assyriorum equos et quadrigas
quae in medio urbium tuarum versantur: et disperdam
omnes civitates tuas, et munitiones quas idolis
dedicasti: et auferam magos et hariolos de terra
tua, et perire faciam omnia sculptilia et statuas tuas,
et non adorabis ultra opera manuum tuarum. Evellam
quoque atque subvertam omnes lucos tuos, et
civitates tuas quas idolis dedicaras. Cumque hoc tibi
fecero, et ita placatus fuero, ut quidquid in te mali
est, auferatur: tunc etiam in furore et in indignatione
mea ulciscar te de universis gentibus, quae meum
noluerunt audire sermonem. Respondeat hoc loco carneus
Israel, utrum facta dicat haec an futura? Si facta
commemorat, praebeat historiam, detauctoritatem
<pb n="1205C"/>
veterum librorum: doceat cunctas gentes et Assyrium
Israeli quondam fuisse subjectum. Si autem sevana spe
ludens futurum putat esse quod dicitur: quando
Christus venerit, quae tunc de Israel idola auferentur,
quae modo non colit? qui succidentur luci, quos
non habet? quae urbes subruentur, quae olim subrutae
sunt? qui tollentur harioli, quos cum non habeat,
nec habere se glorietur: tamen tanto tempore derelicta
est filia Sion, et sedet sine altari, et sine sacerdotibus;
et aliis fruges eorum comedentibus, ipsi siccis
faucibus sibi futura promittunt quae nesciunt.</p>
          </div3>
        </div2>
<div2 id="VI">
          <head>
            <note>(CAP. VI)</note>
          </head>
<div3>
            <head>
              <note>(Cap. VI.--Vers. 1, 2.)</note> </head>
            <p>
 <hi>Audite quae Dominus loquitur:
Surge, contende judicio adversum montes, et
audiant colles vocem tuam. Audite</hi> <note>(Vulg. Audiant)</note>
            <hi>,
montes, juducium Domini, et fortia fundamenta terrae,
<pb n="1205D"/>
quia judicium Domini, cum populo suo, et cum Israel
dijudicabitur.</hi> LXX: <hi>Audite quae Dominus locutus est:</hi> <emph>500</emph> 
 <hi>Surge, judicare apud montes, et audiant colles vocem
tuam. Audite, montes, judicium Domini, et valles
<pb n="1206A"/>
fundamenta terrae, quia judicium Domini adversus populum
suum, et cum Israel judicabitur.</hi> Pro fortibus fundamentis
terrae quae LXX <hi>et valles fundamenta terrae</hi> 
interpretati sunt, Symmachus et Theodotio transtulerunt, <hi>et antiqua fundamenta terrae:</hi> 
 quinta autem
editio ipsum Hebraicum posuit, ETHANIM  , <hi>fundamenta terrae.</hi> 
 Prima igitur vox prophetae est: <hi>Audite quae Dominus loquitur.</hi> 
 Deinde Deus loquitur
ad prophetam: <hi>Surge, contende judicio adversum
montes, et audiant colles vocem tuam.</hi> Rursum propheta,
sicut ei fuerat imperatum, montibus loquitur,
et non solum montibus,sed ad fortia quoque fundamenta
terrae, et dicit, <hi>Audite, montes, judicium Domini,
et fortia fundamenta terrae.</hi> Causamque reddit,
quare eos compellat audire. Quia judicium Domini
<pb n="1206B"/>
cum populo suo, et cum Israel dijudicabitur. Pro
montibus ad quos propheta loquitur, et pro fortibus
fundamentis terrae, <hi>colles et valles</hi> LXX transtulerunt,
id, ut mihi videtur, intelligentes, quod populus
nihil dignum montium anditione fecerit, sed vel collibus
qui inferiores sunt a sublimitate montium,
vel vallibus in ima demersis. Surge, inquit, judicio
contende apud montes, et audiant colles vocem tuam.
Jubetur surgere qui vel sedet, vel jacet [ <hi>Al.</hi> tacet]
vel dormit, vel mortuus est, secundum illud quod
Apostolus ait: <hi>Elevare qui dormis, et resurge a mortuis,
et illuminabit te Christus <note>(Ephes. V, 14)</note>
            </hi>. Surge a
mortuis, ut in novitate ambules vitae, ut terram deserens,
ad altiora nitaris. Et judicio contende adversum
montes, quos non alios significari puto quam Angelos,
<pb n="1206C"/>
quibus rerum humanarum commissa est procuratio,
Deuteronomii Cantico in idipsum congruente: <hi>Cum divideret excelsus gentes, cum disseminaret filios
Adam, constituit terminos terrae secundum numerum
Angelorum Dei 
 <note>(Deut. XXXII, 8)</note>
            </hi>. Hi sunt administratorii
spiritus, missi in ministerium propter eos qui haereditatem
salutis possessuri sunt. <hi>Et contende judicio;</hi> 
ut sive montes, sive colles [ <hi>Al.</hi> valles] reperti fuerint, <emph>501</emph> non digne populos procurasse, vel meum
videatur esse qui tales praeposui, vel culpa tollatur
a populo, et referatur ad principes. Legamus Apocalypsin
Joannis Apostoli, in qua laudantur accusanturque
Angeli Ecclesiarum pro virtutibus vitiisque
eorum, quibus praeesse dicuntur. Sicut enim
interdum episcopi culpa est, interdum plebis; et
<pb n="1206D"/>
saepe magister peccat, saepe discipulus, nonnumquam
patris vitium est, nonnumquam filii, ut vel
bene vel male erudiantur: ita in judicio Dei, vel
ad Angelos crimen referetur, si non egerint cuncta
<pb n="1207A"/>
quae ad suum officium pertinebant, vel ad populum,
si illis universa facientibus, ipsi audire contempserint.
Sunt qui montes et colles et fortia fundamenta
terrae, Abraham, Isaac et Jacob, et patriarchas
reliquos interpretantur, quibus quasi auditoribus
[ <hi>Al.</hi> auctoribus], et ad judicium convocatis,
populi Israel negotium ventilandum sit. Alii montes,
colles, et valles Angelos, sicut supra diximus, arbitrantur,
qui vel in coelestibus serviant Deo, vel hominibus
praesint super hanc terram, vel apud inferos
constituti, eorum qui suo vitio exstitere terreni,
fundamenta dicantur: de quibus terrae fundamentis
et alibi scriptum invenimus: <hi>Ignis accensus est ex
furore meo, ardebit usque ad inferos deorsum: devorabit
terram, et fundamenta ejus <note>(Deut. XXXII, 22)</note>
            </hi>.
<pb n="1207B"/>
Fortia et antiqua fundamenta terrae (quorum causa
hucusque terra non praeterit, et super inane pendens,
librata consistit) justorum merita sunt, de
quibus Apostolus loquitur: <hi>Aedificati super fundamenta
apostolorum et prophetarum <note>(Ephes. II, 20)</note>
            </hi>.
Sicut igitur apostoli, et prophetae, et universus Martyrum
chorus fortia fundamenta sunt terrae: sic
secundum LXX valles et praerupta, quae significantius
Graece <foreign xml:lang="greek">φάραγγες</foreign> appellantur, eorum sunt fundamenta,
qui <foreign xml:lang="greek">χοϊκοῦ</foreign> [ <hi>Mss.</hi> choici] imaginem receperunt.
Judicium ergo Domini cum populo suo, et
cum Israel dijudicabitur. Qui poterat quasi Deus
pro sceleribus populi peccatoris inferre supplicia,
non vult videri potens, sed justus, et ad judicium
provocat peccatores, juxta illud propheticum: <hi>Venite,
<pb n="1207C"/>
et judicemur, dicit Dominus <note>(Isai. XLIII, 26)</note>
            </hi>,
etiam nunc populum Israel <emph>502</emph> cogit, praesentibus
Angelis, et omni creatura, si quid habeat respendere,
ut justificetur Deus in sermonibus suis, et vincat
cum judicatur <note>(Psal. L)</note>.
</p>
            <p>
              <note>(Vers. 3 seq.)</note>. <hi>Popule meus, quid feci tibi: et quid
molestus fui tibi, responde mihi, quia eduxi te de terra
Aegypti, et de domo servientium liberavi te, et misi
ante faciem tuam Moysen, et Aaron, et Mariam. Popule
meus, memento, quaeso, quid cogitaverit contra te</hi> 
[Vulg. tacet <hi>contra te] Balac rex Moab, et quid responderit
ei Balaam, filius Beor, de Settim usque ad
Galgal, ut cognosceres justitias Domini.</hi> LXX: <hi>Populus
meus, quid feci tibi, ÷ aut quid contristavi te
⁑ aut in quo molestus fui tibi? responde mihi: quia
<pb n="1207D"/>
eduxi te de terra Aegypti, et de domo servitutis redemi
te, et misi ante faciem tuam Moysen, et Aaron,
et Mariam. Populus meus, recordare quid cogitaverit
adversum te Balach, rex Moab, et quid responderit ei
Balaam, filius Beor, de Schaenis</hi> [Al. <hi>Seinis et Scynis]
usque ad Galgal: ut cognosceretur justitia Domini.</hi> 
Pro <hi>justitiis,</hi> sive justitia, <hi>misericordias</hi> interpretatus
est Symmachus, et ubi LXX <hi>Schaenis;</hi> omnes ipsum
Hebraicum SETTIM ( ) transtulerunt. Est autem
locus in quo Balac rex Moabitarum adversum Israel
congregavit exercitum, <foreign xml:lang="greek">ὁμώνυμος</foreign> arboribus, quae per
eremum montis Sina hodie quoque gignuntur. Nam
<pb n="1208A"/>
ubi in LXX vel arca Testamenti, vel altare et tabernaculum,
caeteraque quae de lignis imputribilibus
facta referuntur, in Hebraico ponuntur <hi>ligna Settim,</hi> 
quae habent similitudinem arboris, quam nos vulgo
Spinam albam dicimus. Unde arbitror et LXX <foreign xml:lang="greek">σχίνον,</foreign>
 interpretatos esse, hoc est, <hi>lentiscum;</hi> sed
paulatim librariorum errore factum esse, ut <foreign xml:lang="greek">σχοῖνοι,</foreign>
id est, <hi>funes,</hi> pro <foreign xml:lang="greek">σχίνοις,</foreign> hoc est, <hi>lentiscis</hi> legerentur.
Loquitur igitur Deus ad populum Israel, et ad
judicium provocat, et licentiam contra se tribuit
disputandi. Popule meus, quid feci tibi, quod facere
non debui? <hi>vel quid contristavi te?</hi> licet hoc non habeatur
in Hebraico. Contristat autem pater filium
flagellatum, et iniquitates ovium in virga pastor
[ <hi>Al.</hi> pastoris] visitat. Quid molestus fui tibi? vel, ut
<pb n="1208B"/>
significantius in Hebraico scriptum est, quo labore
te pressi? an beneficia mea contumeliam interpretaberis,
et pepones <emph>503</emph> carnesque Aegyptias desiderans,
dolebis te eductum de terra Aegypti, ac de
domo servitutis meo auxilio liberatum, quia dedi
ductores tibi Moysen amicum meum, et Aaron sacerdotem
meum, et Mariam prophetissam meam? Quod
si hoc tibi parvum videtur, recordare illius temporis
quando Balac rex Moab, Balaam divinum adversum
te mercede conduxit, et vide quomodo contra
voluntatem suam, cupiens tibi maledicere hariolus
benedixerit <note>(Num. XXII)</note>: de Settim usque ad Galgal,
totum exercitum Israel oculis lustrans, et mutans
loca, quasi ego non possem cum pergente pergere,
et cum transeunte transire: et hoc feci, ut
<pb n="1208C"/>
misericordiae meae et justitiae noscerentur tibi, tantum
te amantis, ut cum ego quotidie ore blasphemantium
maledicar, tibi ad inimico non dimiserim
maledici. Hebraei hunc locum in quo dicitur, <hi>de
Settim usque ad Galgal, ut cognosceres justitias Domini <note>(Num. XXV)</note>
              </hi>,
ita exponunt: ab eo tempore quo
fornicati estis in Madian, usque ad tempus quo Saul
apud Galgal est unctus in regem <note>(I Reg. X)</note>, repetite
memoria quae mala operati estis, et quanta vobis
bona fecerim, et meam in vos misericordiam cognoscetis.
Hoc juxta historiam Deus ad carnalem Israel
locutus sit. Nos autem qui cupimus revelata facie
gloriam Domini contemplari, et vere habemus
patrem Abraham, audiamus cum peccaverimus adversum
nos disputantem Deum, et nos in beneficiorum
<pb n="1208D"/>
suorum magnitudine arguentem. Servivimus
quippe aliquando Pharaoni, et Aegyptio populo lutum
et lateres fabricati sumus: et redemit nos qui
dedit semetipsum redemptionem pro omnibus, ut
diceremus qui redempti eramus a Domino, quos redemit
de manu inimicorum, et quos de regionibus
congregavit: <hi>Quia in aeternum misericordia ejus <note>(Psal. CVI, 1)</note>
              </hi>.
Emisit quoque ante faciem nostram
Moysen spiritualem legem, et Aaron magnum sacerdotem,
 non typicum Ephod, veritatemque portantem,
sed habentem in fronte signaculum sanctitatis
quod Deus Pater signavit. Et misit Mariam
<pb n="1209A"/>
vaticinium prophetarum, et non solum id nobis
praestitit; sed de inimicorum quoque nos manibus
liberavit. Recordemur enim quid cogitaverit adversum
nos, <emph>504</emph> qui devorare voluit, et nostram congregationem
elingere, verus Balac diabolus. <hi>Balac</hi> 
enim interpretatur <foreign xml:lang="greek">ἐκλείχων,</foreign> id est, <hi>elingens,</hi> rex
aquae paternae: siquidem <hi>Moab</hi> juxta aliam etymologiam, <hi>aqua paterna</hi> 
 dicitur. Cum igitur insidiaretur
nobis Balac, et insidiaretur per <hi>vanum populum
suum,</hi> quod interpretatur <hi>Balaam,</hi> non permisit nos
Deus maledictis illius subjacere; sed econtrario benedixit
nobis, rei ipsius veritate compulsus vanus
populus gentium, natus de eo qui in pelle est: nam <hi>Beor</hi> 
 interpretatur <hi>in pelle,</hi> semper carni et mortis
operibus deditus: responditque pro nobis vanus populus,
<pb n="1209B"/>
ortus ex eo qui totus in pelle est, semper
commutans loca, vel stans super spinas, sive super
funiculos, ut Vulgatae quoque editionis sequamur
errorem. Spinae autem juxta eloquium Salvatoris,
curae hujus saeculi, et divitiae, et voluptates sunt in
quibus vanus est populus <note>(Matth. XIII, Marc. V)</note>.
Quod autem stet in funibus, in vinculis videlicet
peccatorum (funibus enim peccatorum suorum unusquisque
constringitur <hi>[Prov. V]</hi>, et Isias testis est,
dicens: <hi>Vae qui protrahunt peccata sua quasi funem
longum, et quasi lorum jugi vitulae iniquitates <note>(Isai. V,
18)</note>
              </hi>. Si igitur stat, non stat nisi in spinis et in funibus:
si autem voluerit circuire, non habet stabilem
gradum, sed semper fluctuans et vacillans,
pervenit usque al <hi>Galgala,</hi> quod interpretatur <foreign xml:lang="greek">κυλισμὸς,</foreign>
<pb n="1209C"/>
id est, <hi>volubilitas</hi> vel <hi>volutabrum.</hi> Si quando
viderimus consurgere aliquos adversum nos, et avidis
faucibus nostrum sitire sanguinem, et ex improvisa
dispensatione Dei, pro nobis fieri eos, qui contra
nos venerant, dicamus, Balaam de funiculis venit
usque ad Galgal, ut cognoscatur justitia Dei.
</p>
          </div3>
<div3>
            <head>
              <note>(Vers. 6, 7.)</note> </head>
            <p>
 <hi>Quid dignum offeram Domino? curvabo
genu Deo excelso? Numquid offeram ei holocaustomata,
et vitulos anniculos? Numquid placari potest
Dominus in millibus arietum, aut in multis millibus
hircorum pinguium? Numquid dabo primogenitum
meum pro scelere meo: fructum ventris mei pro peccato
animae meae?</hi> LXX: <hi>In quo apprehendam
Dominum? suscipiam Deum meum excelsum? Si
apprehendam eum in holocaustis, in vitulis anniculis?
<pb n="1209D"/>
suscipiat Dominus in millibus arietum,</hi> <emph>505</emph> 
 <hi>vel in decem millibus hircorum pinguium? si
dabo primogenita mea pro impietate: fructus ventris
mei pro peccato animae meae.</hi> Deus populum ad judicium
provocarat: ille sciens peccatum suum non
vult contendere, sed rogare, nec tamen in ipsis precibus
habet fiduciam. Nihil enim dignum est, quod
pro peccato possit Deo offerri, et nulla humilitas
potest maculas eluere delictorum, quia impossibile
est sanguinem taurorum, et vitulorum, et holocausta
<pb n="1210A"/>
medullata, et cruorem arietum, et hircorum
pinguium, animae sordes lavare <note>(Hebr. X)</note>. Numquid,
ait, dabo primogenitum meum pro scelere meo, sicuti
rex Moab fecisse describitur <note>(IV Reg. III)</note>? aut
fructum ventris mei pro peccato animae meae, quod
fecit Jephte, pro temeritate voti offerens filiam <note>(Judith. XI)</note>?
Nos ergo qui sumus de populo Dei
scientes quia non justificabitur in conspectu ejus
omnis vivens <note>(Ps. CXLII)</note>, et dicentes: <hi>Jumentum
factus sum apud te <note>(Ps. LXXII, 23)</note>
            </hi>, agentes poenitentiam
pro peccatis, dubitamus et dicimus: <hi>In quo
apprehendam Dominum, suscipiam Dominum meum
excelsum?</hi> Quomodo eum potero tenere fugientem?
quanta munditia valebo praeparare hospitium Trinitati?
An comprehendam eum in holocaustomatibus,
<pb n="1210B"/>
ut totum me ei holocaustum offeram, vel in
vitulis anniculis, ut lac deserens, et ad solidum veniens
cibum, anno Domini acceptabili dignus efficiar?
Si mille obtulero arietes, si decem millia hircorum,
et totas Levitici victimas spiritualiter intelligens
in me exhibuero, et cadant ex latere meo
mille, et decem millia a sinistris meis <note>(Ps. XC)</note>,
tamen nihil dignum dare potero, in quo apprehendam,
vel suscipiam Deum. Si dedero primogenita
mea pro impietate, et fructum ventris mei pro peccato
animae meae: dabo quidem quidquid in me primum
est, sed pro meo peccato et impietate nihil
dignum offeram Deo. Unde et David precatur, et dicit: <hi>Magis magisque lava me ab iniquitate mea, et a
peccato meo munda me. Quoniam iniquitates meas ego
<pb n="1210C"/>
cognosco, et delictum meum contra me est semper <note>(Ps. L, 3)</note>
            </hi>.
Pro peccato animae solus digne sanguis
offertur: et sanguis, non vitulorum, non arietum,
non hircorum, sed proprius digne offertur, dicente
atque quaerente propheta: <emph>506</emph> <hi>Quid retribuam Domino,
pro omnibus quae retribuit mihi?</hi> Et postea repondente: <hi>Calicem salutaris accipiam, et nomen Domini
invocabo. Pretiosa in conspectu Domini, mors
sanctorum ejus. 
 <note>(Ps. CXV)</note>
            </hi>. Verum et ipsum sanguinem
non damus, sed reddimus. Et quid simile? cum
justus pro peccatoribus, Dei Filius pro hominibus
mortuus sit, nos peccatores et homines pro nominis
ejus confessione moriamur?
</p>
          </div3>
<div3>
            <head>
              <note>(Vers. 8.)</note> </head>
            <p>
 <hi>Indicabo tibi, o homo, quid sit bonum, et
quid Dominus quaerat a te, utique facere judicium, et
<pb n="1210D"/>
diligere misericordiam, et sollicitum ambulare cum
Deo tuo.</hi> LXX: <hi>Annuntiatum est tibi, homo, quid bonum,
aut quid Dominus quaerat a te, nisi ut facias judicium,
et diligas misericordiam, et paratus sis ambulare
cum Deo tuo.</hi> Quia dubitas, o popule Israel,
immo universum hominum genus (nequaquam enim
loquor ad populum Judaeorum, sed generaliter ad
omnem hominem meus sermo percurret), quomodo
pro peccatis tuis Deum possis placare, si nec habes
victimas quibus tua compensetur impietas: ego respondebo
<pb n="1211A"/>
tibi, quid quaerat Deus, immo jam ante in
Lege monstravi. Scriptum est enim in Deuteronomio: <hi>Et nunc, Israel, quid Dominus Deus tuus quaerit
a te, nisi ut timeas Dominum Deum tuum, et ambules
in omnibus viis ejus, et diligas eum, et servias
Domino Deo tuo, de toto corde tuo, et de tota anima
tua, et custodias mandata Domini Dei tui, et justificationes
ejus, quaecumque ego mandabo tibi hodie, ut
bene sit tibi 
 <note>(Deut. X, 12)</note>
            </hi>? Quaerit a nobis Dominus,
et necessariam habens nostram salutem, poscit accipere,
quod danti prosit, ut faciamus judicium, id
est, ut nihil absque ratione et consilio faciamus, ut
ante mens judicet quid factura sit, et postea opere
compleat; ut misericordiam diligamus, et non quasi
compulsi, aut ex necessitate misericordes simus,
<pb n="1211B"/>
quoniam hilarem datorem diligit Deus <note>(II Cor. IX)</note>.
Nec dicamus, vade hodie, et cras revertere, et dabo
tibi. Cumque fecerimus judicium, et dilexerimus misericordiam,
quid accipiemus praemii? Ambulabimus
cum Domino Deo, sicut Enoch juxta fidem Hebraicorum
voluminum <note>(Genes. V; Eccles. XLIV)</note> ambulavit
cum Deo, et placuit ei, et non inveniebatur, quia <emph>507</emph> 
 transtulit illum Deus. Tu enim dixisti, in quo
consequar Dominum, vel in quo apprehendam eum?
Ego tibi amplius polliceor, fac judicium, et dilige
misericordiam, et ambulabis cum Deo tuo. Vel certe
ambulare cum Deo, non est praemium, sed praeceptum.
Sicut enim jubetur nobis, ut faciamus judicium,
et misericordiam diligamus: ita praecipitur ut
praeparati simus ambulare cum Domino Deo nostro;
<pb n="1211C"/>
nulla hora dormire, nullo tempore securi esse debemus,
sed semper exspectare patrem familias venientem,
et diem formidare judicii, et in nocte hujus saeculi
dicere: <hi>Ego dormio, et cor meum vigilat <note>(Cant. V,
2)</note>
            </hi>. Verbum ESNE ( ) (quod LXX transtulerunt, <hi>paratum esse,</hi> 
 et nos diximus, <hi>sollicitum ambulare</hi> )
Theodotio significantius expressit, <foreign xml:lang="greek">καὶ</foreign> <foreign xml:lang="greek">ἀσφαλίζου
τοῦ πορεύεσθαι μετὰ Ἐλωαίχ,</foreign> id est, <hi>et cave diligenter,
ut ambules cum Deo tuo.</hi> Sive, ut quinta editio transtulit, <foreign xml:lang="greek">καὶ φροντίζειν,</foreign>
 <hi>agere</hi> scilicet <hi>sollicite,</hi> et hanc
habere curam, ut ambules cum Deo tuo. Qui enim
dicit, in Christo se credere, sic debet ambulare,
quomodo et ille ambulavit <note>(I Joan. II, 6)</note>. Et Paulus
apostolus: <hi>Imitatores mei estote,</hi> inquit, <hi>sicut ego
Christi <note>(I Cor. II)</note>
            </hi>.
</p>
            <p>
              <pb n="1211D"/> <hi>Vox Domini ad civitatem clamat, et salus erit timentibus
nomen tuum</hi> [Al. <hi>ejus</hi> ]. LXX: <hi>Vox Domini
civitati clamabit, et salvabit timentes nomen ejus.</hi> In
Hebraico alterius hoc capituli exordium est; apud
Septuaginta vero interpretes, finis superioris: et habet
sensum: Nihil a te aliud, o homo, quaerit Deus
<pb n="1212A"/>
tuus, nisi ut facias judicium, et misericordiam diligas,
et paratus sis ambulare cum Deo tuo. Vox enim
Domini auditur in civitate ejus, Ecclesia: et in
Scripturis sanctis quotidie personat, quod non solum
hi, qui diligunt misericordiam; sed et hi qui inferiores
sunt, et timent adhuc nomen Domini, ipsius
doctrina clementiaque salventur. Si autem sequentis
capituli exordium est, referamus juxta historiam,
quod dicitur ad Samariam metropolim decem tribuum,
quae, prophetante Michaea, capta est, et dicamus:
Samariam corripit Dominus, et illi plagas
quae venturae sunt comminatur, ut audiens populus
Juda, sive timentes nomen Domini, alios supplicia
pati, ipsi <emph>508</emph> timore correpti adipiscantur salutem:
Pestilente quippe flagellato, non solum sapiens,
<pb n="1212B"/>
sed etiam stultus prudentior fiet <note>(Prov. XIX,
35)</note>. Et hoc ipsum referes ad peccatores generaliter
et ad justos, ut cruciatus aliorum caeteris fiat exemplum.
Quod quidem et Dominus in Evangelio de his
super quos turris in Siloa corruerat <note>(Luc. XIII)</note>, interpretatur:
quod non soli in universo populo fuerint
peccatores, sed ut illorum poena caeteros ad
poenitentiam provocaret.</p>
<p>
              <note>(Vers. 10 seq)</note>. <hi>Audite, tribus, et quis approbabit
illud</hi>? <hi>Adhuc ignis in domo impii, thesauri impietatis,
et mensura minor irae plena. Numquid justificabo
stateram impiam, et saccelli pondera dolosa? In quibus
divites ejus repleti sunt iniquitate, et habitantes in
ea loquebantur mendacium, et lingua eorum fraudulenta
in ore eorum. Et ego ergo coepi percutere te perditione
<pb n="1212C"/>
super peccatis tuis. Tu comedes, et non saturaberis,
et humiliatio tua in medio tui; et apprehendes,
et non salvabis; et quos salvaveris, in gladium dabo.
Tu seminabis, et non metes: tu calcabis olivam, et
non ungeris oleo; et mustum, et non bibes vinum. Et
custodisti praecepta Amri, et omne opus domus Achab;
et ambulasti in voluntatibus eorum, ut darem te in perditionem,
et habitantes in ea in sibilum, et opprobrium
populi mei portabitis.</hi> LXX: <hi>Audi</hi> <note>(Al. <hi>Audite],
tribus, et quis ornabit civitatem? Numquid ignis et
domus iniqui thesaurizans thesauros iniquos, et cum
injuria iniquitates</hi> [Al. <hi>iniquitas]? si justificabitur in
statera iniquus, et in saccello pondera fraudulenta,
de quibus divitias impietatis suae</hi> [Al. <hi>tuae] repleverunt,
et qui habitant</hi> (Al. habitabant)</note>
              <hi> in ea, locuti sunt iniqua,
<pb n="1212D"/>
et lingua eorum exaltata est in ore eorum. Et ego
cruciavi te perditione propter peccata tua: tu comedes,
et non saturaberis; et ejiciam te in temetipsam, et apprehendes,
et non salvabis; et quicumque salvati fuerint,
gladio tradentur: tu seminabis, et non metes; tu
premes olivam, et non ungeris oleo: et uvam, et non
<pb n="1213A"/>
bibes vinum; et dissipabuntur legitima populi mei, et
omnia opera domus Achab; et ambulasti in consiliis
eorum, ut traderem te in perditionem, et habitatores
ejus in sibilum, et opprobria populorum accipietis.</hi> 
Multum in hoc capitulo LXX ab Hebraica veritate
discordant, in principio vel maxime: <hi>Audi, tribus,</hi> <emph>509</emph> 
 <hi>et quis ornabit civitatem? Et dissipabuntur legitima
populi mei.</hi> Pro quo nos posuimus propter
sermonis consequentiam, <hi>Et custodisti praecepta 
 Amri,</hi> licet et in Hebraeo scriptum sit: <hi>Et custodita
sunt praecepta Amri, et omnia opera domus Achab.</hi> Si
enim scriptum esset in Hebraeo AMMI ( ), recte
LXX transtulissent, <hi>populi mei:</hi> nunc vero cum
scriptum sit AMRI ( ), et RES littera addita, non
populi nomen, sed patrem Achab sonat, de quo Regum
<pb n="1213B"/>
narrat historia <note>(III Reg. XVI)</note>, errorem esse,
nulli ambiguum est. Denique post patris nomen ponitur
filius, diciturque, <hi>et omnia opera domus Achab.</hi> 
Revertamur ergo ad initium capituli. Et primum
juxta litteram disserentes, vobis orantibus, nitamur
sensum assequi spiritualem. Audite, decem tribus
Samariae, quae vobis Dominus contestatur: adhuc
ignis, id est, iniquitas in domo impii est Amri, et
thesauri impietatis in domo regia perseverant. Vultis
audire per singula quibus malis urbs vestra plena
sit? Discite: mensura minor Dei iram provocans,
statera fraudulenta et diversa pondera, et in alio
pondere vendentes, in alio ementes mercimonia <note>(Prov. XI; Deut. XXV)</note>.
Et siquidem pauperes hoc facerent,
poterat inopia scelus necessitate defendere.
<pb n="1213C"/>
Nunc vero divites ejus, non tam divitiis, quam iniquitate
pleni sunt; quia omnes divitiae dum alios
spoliant, iniquitate pariuntur. Congregationem divitiarum
sequitur mendacium, et manus assueta thesauros
condere fraudulentam linguam possidet. Veritas
paupertatem, mendacium divitias parit. Cum
hoc facerent principes vestri, nolui vos statim subvertere;
sed paulatim coepi percutere, et plagis variis
admonere. Misi in vos famem, misi sitim, misi
morbos, et hostilem in circuitu vastitatem: seges
frumenta non attulit, oleum pressa oliva non fecit,
vinum steriles vindemiae negaverunt. Adversus iniquitates,
et mensuras dolosas, et pondera fraudulenta,
haec intuli supplicia. Quia vero custodisti omnes
caeremonias idololatriae quas Amri rex impius constituerat
<pb n="1213D"/> <note>(III Reg. XVI seqq.)</note>,
et omne opus domus
Achab et Jezabel, pro mea lege servasti, impulsus
sum scelere tuo, ut darem te et habitatores tuos in
sibilum, et opprobrium populi mei <emph>510</emph> portaretis,
dum capti ab Assyriis, quasi populus Dei vincimini,
et propter vos nomen meum blasphematur in gentibus <note>(Rom. II, 24)</note>.
Notandum in praesenti loco, quod
ubi legitur, <hi>et opprobrium mei populi portabitis:</hi> sive
ut LXX transtulerunt, <hi>opprobria populorum accipietis,</hi> 
pro <hi>populi mei,</hi> AMMI ( ) in Hebraeo scriptum
sit. Si ergo AMMI, <hi>populi mei</hi> sonat, nulli dubium est
<pb n="1214A"/>
male supra, pro <hi>Amri, populum meum</hi> esse translatum.
Huc usque juxta Hebraicum quid nobis videretur
expressimus: nunc ad translationem LXX interpretum
revertentes, de singulis, ut possumus, disputemus.
Tribus Samaritica vocatur ad audiendum,
quae se abscidit a populo Dei. Et dicitur illi, frustra
fabricaris idola, aureos vitulos artifici componis
manu, et imitatione Jerusalem vis aliam metropolim
exstruere: quis enim ornare poterit civitatem?
Num ignis, qui ardentibus diaboli jaculis succenditur;
et domus iniqui, quae secundum duritiam suam
et cor impoenitens thesaurizat sibi iram in die irae,
et revelationis justi judicii Dei <note>(Rom. II, 5)</note>? Et iniquitatem
auget injuria, ut non solum de domo Dei
rapiat, quae est Ecclesia, sed etiam cum superbia et
<pb n="1214B"/>
supercilio aliena devastet. Numquid justificari potest
qui absque statera et pondere congregat fraudulenter
de testimoniis Scripturarum divitias suas,
quae divitiae thesauri iniquitatis sunt? Nam cum
praecipiat Dominus: <hi>Non erit in sacculo tuo pondus
grande et minus <note>(Deut. XXV)</note>
              </hi>: hi turpis lucri gratia
semper personam accipiunt in judicio, et in eadem
causa divites ac pauperes, non juxta negotium, sed
juxta facultatum diversitatem, aliter atque aliter judicant;
et inhabitatores civitatis suae, quam pravis
dogmatibus, perversaque doctrina a se ornari putant,
loquuntur mendacium, et ponunt in excelsum os
suum, et simplicitatem Ecclesiastici populi despiciunt.
Unde clementissimus Deus non eos pariter
percutit, sed paulatim per plagas nititur commonere,
<pb n="1214C"/>
dicens: <hi>Et ego incipiam te percutere perditione
propter peccata tua;</hi> et est sensus: O civitas quam
haeretici volunt exstruere, percutiam te, ut pereas,
non in abolitionem, sed juxta id quod peccatrix es.
Sequitur: <hi>Comedes,</hi> <emph>511</emph> <hi>et non saturaberis.</hi> Legunt
enim, et non intelligunt; vescentesque sermonibus
Scripturarum, veritatis inopiam <note>( <hi>Al.</hi> famem)</note> patiuntur. <hi>Et ejiciam,</hi> 
 inquit, <hi>te: et apprehendes, et non
salvabis: et quicumque salvati fuerint, gladio tradentur.</hi> 
Tuo te, ait, judicio derelinquam; et postquam
multa quaerens, nihil repereris, intelligens errorem
tuum, videbis, te ex universis dogmatibus tuis non
posse salvari. Quicumque autem se putaverint saturatos,
et non ejecti fuerint a se, nec comprehenderint
veritatem, tradentur gladio, et poenis erudientur.
<pb n="1214D"/>
Seminabis ergo, o tribus, et o pessima civitas,
quam igne, et iniquitate et contumeliis et statera
dolosa, et sacculo fraudulento haeretici exstruunt;
seminabis, et non metes; premes olivam, et non ungeris
oleo; et uvas, et non bibes vinum. Prodest
quippe tibi, errore cognito, ne habeas discipulos, ne
caput tuum oleo ungas peccatorum, ne vino Sodomorum
bibentes inebries. Et disperdentur legitima
populi mei, sive Amri, et omnia opera domus Achab,
eorum qui in haeresibus patriarchae, et principes
exstiterunt. Quos possumus, vel ad contrarias referre
<pb n="1215A"/>
virtutes, vel ad haeresiarchas, ut fuit Marcion
et Basilides, et nuper Arius, et Eunomius. Et ambulastis
in voluntatibus eorum, Amri videlicet et
Achab. Pulchreque ait, <hi>in voluntatibus eorum.</hi> Doctrina
enim magistrorum nequam, non est doctrina
Dei, sed adinventiones cordis illorum. Et tradam te
in perditionem, ut pereas juxta id quod haeretica
es. Et habitatores tuos in sibilum, vel ut pastoris
boni juxta Zachariam sequaris sibilum, dicentis: <hi>Sibilabo eis, et congregabo eos, quia redemi eos <note>(Zach. X, 8)</note>
              </hi>.
Vel certe in sibilum draconis, id est,
in interitum carnis, ut spiritus salvus fiat <note>(I Cor. V)</note>,
et correpti discant non blasphemare <note>(I Tim. I)</note>. Et
hoc totum patientur, ut intelligant errorem suum,
quod omnium gentium multorumque populorum opprobria
<pb n="1215B"/>
et peccata portaverint. Scio quosdam ad
Ecclesiam retulisse, quae nos super haeresibus interpretati
sumus. Sed quomodo nomen Amri et Achab,
Samariae principum, ad Jerusalem et Judam, sub
quorum nominibus interpretatur Ecclesia, possit
referri, non satis intelligo.</p>
          </div3>
        </div2>
<div2 id="VII">
          <head>
            <note>(CAP. VII)</note>
          </head>
<div3>
            <head>
              <note>(Cap. VII.--Vers. 1 seq.)</note> </head>
            <p>
 <emph>512</emph> <hi>Vae mihi, quia
factus sum sicut qui colligit in autumno racemos vindemiae:
non est botrus ad comedendum: primitivas ficus
desideravit anima mea. Periit sanctus de terra, et
rectus in hominibus non est. Omnes in sanguine insidiantur,
vir fratrem suum venatur in mortem. Malum
manuum suarum dicunt bonum; princeps postulat, et
judex in reddendo est, et magnus locutus est desiderium
animae suae, et conturbaverunt eam. Qui optimus
<pb n="1215C"/>
in eis est, quasi paliurus; et qui rectus, quasi spina de
sepe.</hi> LXX: <hi>Vae mihi, quia factus sum sicut qui congregat
stipulam in messe, et sicut racemos in vindemia,
cum non sit botrus ad comedendum primitiva, quae
passa est anima mea. Vae mihi, anima, quia periit reverens
de terra, et qui corrigat in hominibus non est:
omnes in sanguine judicantur: unusquisque proximum
suum tribulat tribulatione, in malum manus suas praeparant:
princeps postulat, et judex verba pacifica locutus
est, desiderium animae suae est. Et auferam bona
eorum quasi tinea comedens, et ambulans super regulam
in die speculationis tuae.</hi> Praedicta captivitate
et decem tribuum et duarum (Verbum enim Domini
factum est ad Michaeam Morasthiten super Samariam,
et Jerusalem), plangit propheta quod nullus e
<pb n="1215D"/>
populo justus inveniatur in terra, qui possit irae
Dei resistere, et medium se quasi murum opponere.
Frustra, inquit, locutus sum: frustra volui jam vindemiatae
et perditae civitatis quasi extremos racemos
requirere; et cum non sit botrus ad comedendum,
saltem immaturas ficus, quas Hebraei BECHCHORA
( ) vocant [ <hi>Al.</hi> bechura], id est, <hi>grossos
ficorum,</hi> in cibo sumere: quasi dicat, non inveniens
<pb n="1216A"/>
panem prae famis magnitudine, quisquilias et furfures
requisivi. Periit sanctus de terra, et rectus
in hominibus non est: ubique insidiae, ubique fraudulentia:
innoxius sanguis effunditur: prae avaritia et
libidine germanitas ignoratur; et non solum faciunt,
sed defendunt quoque mala, et nominibus commutatis,
bonum dicunt esse quod malum est. Ipsi principes
non ab offerentibus accipiunt munera, sed cogunt
dare subjectos, et postulant. Et judex in
reddendo est, sic alium judicans, quomodo ipse
ab alio judicatur, ut praestent sceleribus suis <emph>513</emph> 
 mutuum favorem, et in alterius crimine se defendant.
Quicumque magnus est, et quasi in Lege
doctissimus, non Dei, sed suam loquitur voluntatem. <hi>Et conturbaverunt eam,</hi> 
 vel urbem, vel veritatem,
<pb n="1216B"/>
sive terram, de qua supra dicitur: <hi>Periit sanctus de
terra.</hi> Qui enim optimus inter eos est, quasi paliurus
pungens, et retinens, vulnerans appropinquantem
sibi, et adunco dente comprehendens: et qui
rectus fuerit inventus, quasi spina de sepe, ut ibi
inveniatur dolor, ubi putabatur auxilium. Hoc juxta
Hebraicum. Porro secundum Septuaginta, qui dissentiunt
in quibusdam, et in fine capituli omnino
aliter transtulerunt, hujuscemodi mihi sensus videtur:
Plangit sermo propheticus, sive apostolicus, generaliter
humanum genus, quod frustra sementem
jecerit doctrinarum, et pro segetibus, et pro frumentis
vix vacuas stipulas et inanes culmos serus
messor invenerit, et ne parvos quidem racemos in
vinea potuerit reperire, et reliqua usque ad finem
<pb n="1216C"/>
capituli. Si enim beatus est qui in aures loquitur
audientis, et auris auditoris desiderium sapientis est,
laetitiaque dicentis auditor intelligens: econtrario
luctus doctoris est malus discipulus, Jeremiae quoque
verbis huic querelae congruentibus: <hi>Non profui,
neque profuit mihi quisquam </hi>
            <note>(Jerem. )</note>. Sunt qui ex
persona Salvatoris hoc dici putent, causantis quod in
tanta credentium multitudine, et in toto orbe generis
humani vix suo sanguine digna opera reperiat,
qui et in vicesimo nono psalmo ait: <hi>Quae utilitas in
sanguine meo, dum descendo</hi> [Al. <hi>descendero] in corruptionem <note>(Ps. XXIX, 10)</note>
            </hi>?
Licet asserant alii, personae
illius hoc minime convenire, ut dicat: <hi>Vae mihi, quia
factus sum, sicut qui colligit stipulam in messe:</hi> qui
in Evangelio locutus est: <hi>Levate oculos vestros, et
<pb n="1216D"/>
videte regiones: quia jam candidae sunt ad metendum <note>(Joan. IV, 35)</note>
            </hi>.
Et alibi: <hi>Messis quidem multa, operarii
autem pauci <note>(Mat. IX, 35)</note>
            </hi>. Qui ergo ex persona
Salvatoris volunt intelligi, aiunt non mirum esse si
dicat, <hi>Vae mihi,</hi> qui et in Jerusalem fleverit, et in
Lazari morte lacrymatus sit <note>(Luc. XIX)</note>. Sed et illud, <hi>Factus sum sicut qui colligit stipulam in messe,</hi> 
 ad
consummationem referunt saeculi: quam et significanter
<pb n="1217A"/>
messem interpretantur, <emph>514</emph> et dicunt illo
tempore hanc prophetiam posse compleri, quando,
multiplicata iniquitate, refrixerit charitas multorum,
et veniens Filius hominis raram fidem invenerit super
terram <note>(Mat. XIV, 24)</note>: tunc enim quasi post
messem stipulam, et quasi post vindemiam racemos,
vix in his reperiri, qui fidem in omnium vastitate
servaverint, vocemque hanc ex persona assumpti
hominis, putant de sequentibus approbari: <hi>Vae mihi
anima:</hi> de qua loquebatur: <hi>Tristis est anima mea,
usque ad mortem <note>(Mat. XXVI, 38)</note>
            </hi>. Periit [ <hi>Al.</hi> Periet]
revertens de terra, vel Antichristo interficiente sanctos,
vel ad magnitudinem scandalorum cunctis corruentibus. <hi>Et qui corrigat, inter homines non est:
omnes in sanguine judicantur,</hi> 
 non in levibus parvisque
<pb n="1217B"/>
peccatis, sed in maximis et ad sanguinem pertinentibus.
Non vicinitas, non amicitia, non affinitas
scelus morabitur: cuncti manus levabunt ad malum,
ut etiam qui malum facere non potuerit, tamen, dum
manus praeparat, voluntate delinquat. Ipse princeps
petit, et judex verba pacifica loquitur; accipit enim
munera, desiderium animae suae. Quod quia manifestum
est, et invidiam caveo principum, judicumque,
lectoris intellectui derelinquens, tantum illud
adjungam: <hi>Munera excaecant oculos etiam sapientium <note>(Deut. XVI, 19)</note>
            </hi>:
vivificant quoque animam, quam vivificare
non debuerant, et interficiunt eam quae merito
suo et virtutibus vivit, et hoc faciunt propter
dona quae postulant impudenter, et turpius accipiunt.
Quibus Dominus comminatur, haec dicens: <hi>Et auferam
<pb n="1217C"/>
bona eorum,</hi> quae putant bona, quae illis bona videntur.
Caeterum veritate rei numquam bona appellabuntur,
quae et dantem spoliant, et accipientem
interficiunt: licet non tam comminatio sit, quam
benedictio, auferre ab eis mala, et ipsum Dominum
divinumque sermonem ingredi in conscientias eorum
et quasi tineam comedere quodcumque perversum
est, et praedarum malarumque cogitationum facere
vastitatem, et ambulare super normam et regulam
veritatis, eos ipsos ad rectum retrahere qui pravis
opinionibus ducebantur; et hoc facere in lumine veritatis,
et in die illo quando qui sancti sunt, et electi
de Ecclesia, ascendent ad speculam, et in sublimitate <emph>515</emph> 
 doctrinarum atque operum suorum de rebus
coelestibus disputabunt.
<pb n="1217D"/>
</p>
          </div3>
<div3>
            <head>
              <note>(Vers. 5-7.)</note>
            </head>
            <p>
 <hi>Dies speculationis tuae, visitatio tua venit:
nunc erit vastitas eorum: nolite credere amico, et nolite
confidere in duce. Ab ea quae dormit in sinu tuo
custodi claustra oris tui; quia filius contumeliam facit
patri, et filia consurgit adversus matrem suam: nurus
adversus socrum suam, inimici hominis domestici ejus.
Ego autem ad Dominum aspiciam: exspectabo Deum salvatorem
meum: audiet me Deus meus.</hi> LXX: <hi>Vae, vae,
ultiones tuae venerunt, nunc erunt fletus eorum: nolite
credere in amicis, neque speretis in ducibus. Ab ea quae
tecum cubat, cave ne credas ei, quia filius contumeliam
facit patri, et filia surgit adversum matrem suam, nurus
contra socrum suam: inimici hominis, viri domestici ejus.
Ego autem in Domino contemplabor, exspectabo Deum
<pb n="1218A"/>
salvatorem meum: exaudiet me Deus meus.</hi> Excepto
principio capituli, in reliquis partibus editio utraque
concordat, et interim juxta historiam diem speculationis
Samariae, sive Jerusalem, quam saepe exspectaverat
et timuerat esse venturam, et visitationem
ejus, captivitatem significat, dicens: <hi>Vastatio tua
venit: nunc erit vastitas eorum,</hi> id est, habitatorum,
sive obsidio: MABUCHA ( ) enim magis <foreign xml:lang="greek">πολιορκίαν</foreign>
et <foreign xml:lang="greek">φρούρησιν,</foreign> id est, <hi>obsidionem</hi> et <hi>custodiam,</hi> quam <hi>vastitatem</hi> 
 in Hebraeo sonat. Nullis ergo credatis vocibus
prophetarum, nec accommodetis aurem decipienti
blanditiae divinorum; quia si inter cara nomina
et consanguinitatis affectum rara est fides,
quanto magis in his qui adulantes vobis, mentiuntur
pro praeda sua, et quasi aegrotantibus, non quid utile
<pb n="1218B"/>
sit, sed quid delectabile, et placens imperant! Nolite
credere amico; et Achitophel quippe consurrexit adversum
David <note>(II Reg. XV)</note>, et verus Achitophel Judas
adversus Christum <note>(Matth. XXVI)</note>. Et, nolite confidere
in duce, ut viri Sichem in Abimelech <note>(Judith. IX)</note>.
Ipsi enim eum fecerunt regem, et ab eo oppressi
sunt. <hi>Ab ea quae dormit in sinu tuo, custodi claustra
oris tui <note>(Ibid., XVI)</note>
            </hi>: ne patiaris quod Samson a Dalila
perpessus est <note>(II Reg. XVI)</note>. <hi>Quia filius contumeliam
facit patri;</hi> Absalon videlicet David: non solum
regnum, sed et concubinas patris incesto coitu maculavit. <hi>Filia consurgit contra matrem suam:</hi> 
 cujus
rei cum <emph>516</emph> interim de Scripturis sanctis testimonium
non reperiamus, tanta exempla sunt quotidianae
vitae, ut magis lugere quod tanta sint, quam quaerere
<pb n="1218C"/>
debeamus. <hi>Nurus contra socrum suam:</hi> ut uxor
Esau consurrexit contra Rebeccam <note>(Gen. XXVI)</note>. <hi>Inimici
hominis, viri domestici ejus.</hi> Hic exempla non
quaero, cum plura sint, quam ut testimoniis indigeamus.
Cum ergo haec ita se habeant, nolite credere,
Samaria [ <hi>Al.</hi> Samariae] et Jerusalem, pseudoprophetis. <hi>Ego autem,</hi> 
 inquit propheta, <hi>ad Dominum aspiciam,</hi> 
exsultabo in Deum Salvatorem meum, sive Jesum
meum, et audiet me Deus meus. Sequitur Septuaginta
expositio, qui dixerunt, <hi>Vae, vae, ultiones tuae venerunt,</hi> 
id est, supplicia quae pro sceleribus inferenda
sunt. <hi>Mihi,</hi> inquit, <hi>vindictam, et ego retribuam, dicit
Dominus <note>(Rom. XII, 19; Deut. XXXII, 35)</note>
            </hi>. Et in alio
loco: <hi>Venerunt dies retributionis tuae <note>(Osee IX, 7)</note>
            </hi>.
Facit enim Dominus ultionem vociferantium ad se die
<pb n="1218D"/>
ac nocte atque dicentium: <hi>Usquequo, Domine sanctus
et verus, non judicas et vindicas sanguinem nostrum, de
his qui habitant in terra <note>(Apoc. VI, 10)</note>
            </hi>? Venerunt
ergo ultiones, et nunc erunt fletus earum, id est,
ultionum, ut plangant qui ante riserunt, et statim
exeuntes de saeculo, tormenta sustineant, quae dives
ille quondam purpuratus, et deliciis affluens, sustinet
in inferno, ubi est fletus et stridor dentium <note>(Luc.
XVI; Matt. VIII, XIII)</note>. Quod autem sequitur, <hi>Nunc
erunt;</hi> vel in fine uniuscujusque vitae intellige, vel
in consummatione rerum omnium, et in die judicii,
quando generales super universos venient ultiones.
Nolite ergo credere amicis, quia omnis amicus supplantatione
supplantat, et qui propter aliquid est
<pb n="1219A"/>
amicus, non tam amicus ejus est quem amare se simulat
(ab amore quippe amicus dicitur) quam ejus
rei quam diligit. Interrogatus quidam quid esset amicus,
respondit: Alter ego. Quod si Pythagoraeorum
nobis opponitur exemplum, qui se vades invicem
tyranno dederunt, dicimus, non generaliter adversum
omnes amicos et charitatis affectus, sententiam
a Deo esse prolatam, nec contra omne tempus,
sed de eo super quo Apostolus ait: <hi>In novissimis
diebus advenient tempora periculosa: erunt
enim homines seipsos amantes, cupidi, fastidiosi,</hi> <emph>517</emph> 
 <hi>superbi, blasphemi, parentibus non obedientes,
ingrati, scelesti, sine affectione, pactum non custodientes,
delatores, incontinentes, immites, sine benignitate,
proditores, protervi, inflati, voluptatum amatores
<pb n="1219B"/>
magis quam Dei <note>(II Tim. III, 1, 2)</note>
            </hi>, et caetera.
Tunc enim tradet fratrer fratrem, et pater filium, et
mater filiam, et inimici hominis domestici ejus <note>(Matth. X, 35, 36)</note>.
Sed et nunc rara fides est: cum
aliud in labiis, aliud in corde versatur: venenum
animi, linguae mella tegunt. Amici divitum multi, a
pauperibus autem etiam qui videntur esse, discedunt.
Unde dicitur: <hi>Si habes amicum, in tentatione posside
eum <note>(Eccl. VI, 7)</note>
            </hi>. Legi in cujusdam Controversia:
 « Amicus diu quaeritur, vix invenitur, difficile servatur. » 
Scripsit Theophrastus tria de amicitia volumina,
omni eam praeferens charitati, et tamen raram in
rebus humanis esse contestatus est. Est et Ciceronis
de amicitia liber, quem Laelium inscripsit: in quo
illud quod apud nostros praecipitur: Ut sit nobis
<pb n="1219C"/>
amicus, quasi vinum vetus, et in suavitate bibamus
illud, pene eisdem verbis positum est. Amicitia pares
aut accipit, aut facit: ubi inaequalitas est, et alterius
eminentia, alterius subjectio, ibi non tam amicitia,
quam adulatio est. Unde et alibi legimus: Sit amicus
eadem anima. Et Lyricus pro amico precans: <hi>Serves,</hi> 
inquit, <hi>animae dimidium meae </hi>
            <note>(Horat. )</note>. Nolite ergo
credere in amicis, id est, his hominibus, qui de
amicitiis sectantur lucra. Si vis vera amicitia delectari,
esto amicus Dei, sicut Moyses qui loquebatur
Deo, quasi amicus ad amicum <note>(Exod. XXXIII, 11)</note>.
Esto amicus, ut Apostoli, ad quos Salvator ait: <hi>Jam
non dicam vos servos: quoniam servus nescit quid
velit dominus suus; sed dicam vos amicos, quoniam
perseverastis mecum in omnibus tentationibus meis</hi> 
<pb n="1219D"/> <note>(Joan. XV, 15)</note>.
Delicata est amicitia, quae amicorum
felicitates et divitias sequitur. Istiusmodi homines
non mihi videntur amicos, sed seipsos diligere. Consideremus
attentius verba Domini: <hi>Sed dicam vos,</hi> 
inquit, <hi>amicos.</hi> Redditque causas quare illos amicos
vocet: <hi>Quia perseverastis mecum in tentatione,</hi> et non
hucusque stetit: sed <hi>in omnibus,</hi> inquit, <hi>tentationibus
meis.</hi> Evenit quippe interdum, ut qui nobiscum perseveravit
in una tentatione, aliis victus recedat.
Secundo praecipitur: Neque <emph>518</emph> speretis in ducibus: <hi>Maledictus</hi> 
 enim <hi>est homo qui spem habet in homine</hi> 
<pb n="1220A"/> <note>(Jer. XVII, 5)</note>.
In homine spes vana, et vera in
Deo est. Unde et Paulus loquitur: <hi>Et ex vobis ipsi
consurgent viri loquentes perversa <note>(Act. XX, 30)</note>
            </hi>. Et
ipse Dominus per prophetam: <hi>Duces populi mei me
nescierunt, filii stulti sunt, et non intelligentes: sapientes
sunt, ut faciant mala: bene autem facere nescierunt <note>(Jer. IV, 22)</note>
            </hi>.
Duces quidem, ait, mei vocabantur,
et duces populi mei; sed quia nescierunt me, et opere
vocabulum destruxerunt, propterea filii stulti sunt
et non intelligentes: prudentiam ob hoc tantum habent,
ut subjiciant sibi simplicem gregem, et proterant
pedibus suis; bene autem facere, et regere
populum nescierunt. Nolite credere in ducibus [ <hi>Al.</hi> 
judicibus], non in episcopo, non in presbytero,
non in diacono, non in qualibet hominum dignitate.
<pb n="1220B"/>
Nec hoc dico, quod istiusmodi gradibus in Ecclesia
non debeatis esse subjecti: <hi>Quicumque enim maledixerit
patri, aut matri, morte morietur <note>(Levit. XX, 9)</note>
            </hi>.
et Apostolus docet praepositis in Ecclesia obediendum;
sed quod aliud sit honorare duces, aliud spem
habere in ducibus <note>(I Pet. II)</note>. Honoremus episcopum,
presbytero deferamus, assurgamus diacono: et tamen
non speremus in eis: quia hominis vana, et
certa spes est in Domino <note>(I Thess. IV)</note>. Tertium mandatum: <hi>Ab ea quae tecum cubat, custodite,</hi> 
 ne credas
ei. Unde et Apostolus mulieres vas infirmum vocat,
et eis a maritis suis exhiberi honorem jubet. Non
enim creatus est vir propter mulierem, sed mulier
propter virum <note>(Ephes. V)</note>. Et: <hi>Uxor,</hi> inquit, <hi>ut
timeat virum <note>(I Cor. XI)</note>
            </hi>. Uxoris timere est, et cum
<pb n="1220C"/>
timore virum diligere: Viri tantum diligere; quia
dilectio perfectorum est: <hi>Viri,</hi> ait, <hi>diligite uxores
vestras et nolite amari esse ad eas <note>(Ephes. V, 25)</note>
            </hi>;
licet illae ad iracundiam provocent, et talia faciant
per quae mereantur amaritudinem sustinere. Hoc
enim significat <foreign xml:lang="greek">παραπικραίνεσθαι</foreign>: tamen vos nolite
eis in amaritudine vicem reddere. Sed et Salomon
in Ecclesiaste: <hi>Et hominem,</hi> inquit, <hi>unum de mille
inveni, et mulierem in his omnibus non inveni <note>(Eccle.
VII, 29)</note>
            </hi>: forsitan suo doctus exemplo, mulieribus
non credendum, per quas offenderat Deum <note>(III Reg.
XI)</note>. Sed et Poeta sublimis <note>(non Homerus alter, ut
Lucillus [ <hi>Al.</hi> Lucilius] de Ennio suspicatur; sed
primus Homerus apud Latinos)</note>:
</p>
            <l>.. . . . . . Varium et mutabile semper</l>
<l>
<pb n="1220D"/>Femina. . . . . . . . . . . . . . . . . .</l>
            <p> 
 <emph>519</emph> 
 Plenae sunt historiae Graecae et Latinae, quanti
viri ab uxoribus suis decepti sint eorumque vita
sit prodita. De Scripturis autem et Dalilae, cujus supra
fecimus mentionem, et alterius ante Dalilam
testantur exempla, quae arcanum Samson septem
dierum expressit lacrymis, et amore simulato, quod
latebat, invenit. Unde Samson postea loquitur: <hi>Nisi
domuissetis vitulam meam, non invenissetis propositionem
meam <note>(Jud. XIII, 19)</note>
            </hi>. Hactenus praecipitur, ne
amicis, ne ducibus, ne uxoribus facile credamus.
<pb n="1221A"/>
Causaque redditur non satis respondens ad propositionem;
ait enim: <hi>Quia filius inhonorat patrem,
filia surgit adversus matrem, nurus contra socrum
suam, et inimici hominis domestici ejus.</hi> Nam quid pertinet
ad amicum, ad ducem, ad uxorem, si filius et filia et
nurus, contra patrem ac matrem socrumque consurgant?
Videtur ergo mihi sic cum superioribus posse
conjungi: Nolite credere amicis, et ducibus, et
uxoribus, quae mutari possunt, et esse pro tempore:
cum filius quoque et filia obliti educationis et infantiae,
adversum auctores vitae suae corporumque consurgant,
et illis faciunt contumeliam, quos vultu
quoque laedere scelus est. Sed haec expositio nequaquam
convenit nurui adversus socrum consurgenti,
et homini, cui inimici domestici ejus. Terentius in
<pb n="1221B"/>
Hecyra:
</p>
            <l>Quid est hoc? omnes socrus oderunt nurus:</l>
            <p>
quod quamquam ambiguum sit, tamen propemodum
naturale est: ut nurus socrum, et socrus oderit
nurum. Haec de consummatione et fine mundi, qualis
adventum Antichristi generatio praecessura sit,
propheticus sermo descripserit. Nunc disputandum
secundum superiorem interpretationem, in qua de
haereticis diximus: Audi, tribus, et quis ornavit
civitatem? numquid ignis et domus impii? Et rursum,
de Ecclesia: Vae mihi, quia factus sum sicut
qui colligit stipulam in messe. Et iterum: Vae mihi,
anima: periit reverens [ <hi>Al.</hi> revertens] a terra; et
qui corrigat, inter homines non est. Et deinceps:
Princeps postulat, et judex verba pacifica locutus
<pb n="1221C"/>
est, desiderium animae suae. <emph>520</emph> Unde duplex maledictio
sequitur: <hi>Vae, vae, ultiones tuae venerunt: nunc erunt
ploratus earum,</hi> et dicamus scriptum de haereticis: <hi>Nolite credere in amicis,</hi> 
 o populi simplices, et in ducibus
pravis qui se amicos et principes haereseon esse
promittunt: non enim vestram salutem, sed sua
quaerunt lucra, et deceptum gregem pedibus suis
conterunt: et ei quae tecum dormit, cave ne quidquam
credideris, quam non possum aliam intelligere
nisi carnem, ut non facile credamus carnis blanditiis,
ne animi duritia virilisque constantia illius edomita
mollescat illecebris. Filius enim qui natus a Deo est,
neglecto Creatore suo, blasphemat eum a quo conditus,
dicente Scriptura: <hi>Nonne Deus unus creavit
vos? nonne pater unus omnium vestrum <note>(Mal. II, 10)</note>
            </hi>?
<pb n="1221D"/>
et anima coelestem despicit Jerusalem, matremque
contemnit Ecclesiam, quam qui contempserit, morte
morietur. Et nurus consurgit adversus socrum suam:
quod juxta tropologiam intellectu videtur difficile;
sed qui legerit Canticum canticorum, et sponsum
animae, Dei sermonem intellexerit, credideritque
Evangelio, quod secundum Hebraeos editum nuper
transtulimus (in quo ex persona Salvatoris dicitur: <hi>Modo tulit me mater mea, sanctus Spiritus in uno capillorum
meorum 
 <note>(Mat. X)</note>
            </hi>. non dubitabit dicere,
sermonem Dei ortum esse de spiritu, et animam,
quae sponsa sermonis est, habere socrum sanctum
<pb n="1222A"/>
Spiritum, qui apud Hebraeos genere dicitur feminino
RUA ( ). Haeretici ergo cum ante crediderint
in Scripturis, quae a Spiritu sancto conscriptae sunt
et editae, transferunt se ad novas doctrinas, et fermentum
Pharisaeorum, et mandata hominum: dumque
sermonem Dei contemnunt, socrui suae faciunt
injuriam. Et ne forte dubites, Verbum et Filium
Dei nasci de Spiritu sancto, Gabrielis ad Mariam
verba considera: <hi>Spiritus sanctus,</hi> ait, <hi>veniet super
te, et virtus Altissimi obumbrabit tibi: propterea quod
nascetur ex te sanctum, vocabitur Filius Dei <note>(Luc. I,
35)</note>
            </hi>. Post haec sequitur: <hi>Inimici hominis, viri domestici
ejus.</hi> Quod sic nobis juxta tropologiam exponendum
videtur: Omnis viri caput, Christus est; et
Christus, caput Ecclesiae <note>(1 Cor. II, 3)</note>: hujus saepe
<pb n="1222B"/>
inimici sunt, qui putantur in domo ejus esse, id est
in Ecclesia, et a capite <emph>521</emph> quidem non recedunt,
sed contra suum sentiunt caput, qui absque magistro,
et gratia Domini, scientiam Scripturarum suo judicio
promittentes, inflati sunt, et nihil sciunt, et languent
circa quaestiones, et contentiones pugnasque verborum,
qui vere consistentes in domo, inimici sunt
veritatis. Scire autem debemus, quod in Evangelio
prope eadem verba sint, quae nunc legimus in Propheta,
et juxta contextum illius loci alterum habere
sensum, quae utrum assumpta sint de propheta, an
propria auctoritate praccepta, nosse Domini est, qui
et in Prophetis et in Evangeliis locutus est. Ait autem
illic Dominus: <hi>Veni dividere virum adversus
patrem suum, et filiam contra matrem suam, et nurum
<pb n="1222C"/>
adversus socrum suam, et inimici hominis domestici
ejus <note>(Matth. X, 35, 36)</note>
            </hi>. His itaque edissertis
(si tamen potuimus sensum attingere Scripturarum),
sanctus refrigeratam intelligens charitatem, et homines
in consummatione mundi non esse amatores
Dei, sed amatores sui, aliis credentibus amicis
et ducibus et uxoribus, filioque et filia et nuru adversus
patrem et matrem et socrum consurgentibus, etinimicis
hominis domesticis ejus, ipse credit in Domino, et
omnis contemplatio ejus est in Deo suo: et quamquam
tribulationibus et pressuris mundi prematur; tamen
praeter eum qui dicit: <hi>Nolite timere, ego vici mundum <note>(Joan. XVI, 36)</note>
            </hi>,
in nullo fiduciam habens, exspectat
Deum Salvatorem suum, et credens in eo, oculosque
suos ad eum semper dirigens, sperat se exaudiendum,
<pb n="1222D"/>
quoties eum in vocaverit.
</p>
          </div3>
<div3>
            <head>
              <note>(Vers. 8 seq.)</note> </head>
            <p>
 <hi>Ne laeteris, inimica mea, super me,
quia cecidi: consurgam. Cum sedero in tenebris, Dominus
lux mea est: iram Domini portabo, quoniam peccavi
ei, donec causam meam judicet et faciat judicium
meum, et educat me in lucem, et videbo justitiam ejus,
et aspiciet inimica mea, et operietur confusione, quae
dicit ad me: Ubi est Dominus Deus tuus? Oculi mei
videbunt eam</hi> [Vulg. <hi>in eam]; nunc erit in conculcatione,
ut lutum platearum: dies ut aedificentur maceriae
tuae. In die illa longe fiet lex: in die illa usque</hi> [Vulg. <hi>et usque] ad te veniet de Assur, et usque ad civitates
<pb n="1223A"/>
munitas, et a civitatibus munitis, usque ad flumen, et
ad mare de mari, et ad montem de monte.</hi> 
 <emph>522</emph> <hi>Et erit
terra in desolationem propter habitatores suos, et propter
fructum cogitationum eorum.</hi> LXX: <hi>Ne insultes
mihi, inimica mea: quia cecidi, et resurgam: quia si
ambulavero in tenebris, Dominus illuminabit me. Iram
Domini sustinebo, quia peccavi ei, donec justificet causam
meam, et faciat judicium meum, et educat me in
lucem, et videbo justitiam ejus, et videbit me inimica
mea, et operiet eam confusio, quae dicit ad me: Ubi est
Dominus Deus tuus? Oculi mei videbunt eam, nunc
erit in conculcationem, sicut lutum in viis</hi>, <hi>dies liturae
lateris deletio tua, et repellet legitima tua dies illa, et
urbes tuae venient in conclusionem et in divisionem Assyriorum,
et civitates tuae munitae in divisionem a Tyro
<pb n="1223B"/>
usque ad flumen, et a mari usque ad mare, et de monte
usque ad montem; et erit terra in dissipationem cum
habitatoribus suis propter fructus adinventionum eorum.</hi> 
Videtur mihi juxta litteram, Jerusalem contra Babylonicam
et caeteras gentes loqui, quae sibi insultaverant: <hi>Ne laetemini in ruina mea:</hi> 
 quia Domino miserante,
consurgam: postquam sedero in captivitate,
educet me ille de tenebris, et erit lux mea. Iram Domini
sustinebo: quia me scio meruisse quod passa
sum, donec ulciscar de gentibus, et fiat judicium
meum. Novi quippe quod me sit educturus in lucem,
et videbo justitiam ejus, et aspiciet inimica mea
Babylon, et caeterae gentes in circuitu, et operietur
confusione, quae nunc dicit insultans: <hi>Ubi est Dominus
Deus tuus?</hi> Oculi mei videbunt eam, et non longo
<pb n="1223C"/>
post tempore, sed nunc et in praesentiarum conculcatam,
quasi lutum platearum. Hactenus Jerusalem,
sive propheta ex persona populi sit locutus: Nunc
Deus ad Jerusalem respondens inducitur: O Jerusalem,
venerunt dies, ut aedificentur maceriae tuae, quae
erant a Babylonio vastante destructae. In die illa
longe fiet lex, sive praeceptum et jussio, ut Symmachus
et Theodotio interpretati sunt, dicentes, <foreign xml:lang="greek">ἐπιταγὴν
καὶ πρόσταγμα</foreign>; et est sensus: Nequaquam Babyloniorum
imperio subjacebis, in die illa qua aedificabuntur
maceriae tuae, venient ad te de Assur, et de civitatibus
munitis: a civitatibus, inquam, munitis usque ad Jordanem,
per quem et ante transivit <emph>523</emph> populus, et a
mari Rubro, et cunctis gentibus usque ad mare Mortuum,
quod vicinum est terrae tuae, et ad montem
<pb n="1223D"/>
Sion, de montibus Persarum atque Medorum, in
quos translati prius fuerant; et erit terra reliqua
Chaldaeorum, et eorum qui te vastaverant in desolationem,
propter habitatores suos, et propter mala
opera eorum. Hoc sibi Judaei usque hodie pollicentur,
et in eo loco, in quo nos exposuimus: <hi>In die illa
longe fiet lex,</hi> sicut nobis visum est, et sicut prudentiores
eorum disserunt, aliqui frivole mentiuntur, et
aiunt: In die illa, qua a Christo aedificatae fuerint
maceriae Jerusalem, Scripturas sanctas Legis et
<pb n="1224A"/>
Prophetarum, quae nunc tenentur a nobis, tolli de
manibus nostris, et tradi populo Judaeorum. Nam
quod dicitur juxta Septuaginta, <hi>dies liturae lateris,
deletio tua,</hi> non ad Jerusalem, ut juxta Hebraicum
exposuimus; sed adhuc ad Babylonem dici intelligamus,
quod et ipsa delenda sit, et in morem lateris
conculcanda. Et repellet legitima dies illa, non legitima
Dei, sed ea legitima quae adversum legem Dei,
o Babylon, jusseras observari. Et civitates tuae venient
in conclusionem, sive in divisionem, Assyriis te impugnantibus
(siquidem Babylon Chaldaeorum fuit civitas,
non Assyriorum). Et urbes tuae munitae erunt
in divisionem hostilis exercitus, a Tyro usque ad
flumen Tigrim, quo circuiris, et a mari Magno usque
ad mare Rubrum, quod ex latere pergentibus
<pb n="1224B"/>
Indiam, tangit regiones tuas. Et de monte usque ad
montem: de montibus scilicet Judaeae usque ad montes
Mediae atque Persarum, tota Mesopotamia et
universa regio, quae nunc a te tenetur in medio,
adversariorum imperio subjugabitur. Et erit terra in
desolationem propter pessimos fructus studiorum
vestrorum. Ubi Septuaginta interpretati sunt, <hi>de
Tyro,</hi> sciamus, in Hebraico scriptum esse, MASOR,
( ): quod verbum, si in praepositionem MA, et
nomen SOR, dividatur, <hi>de Tyro</hi> intelligitur; sin autem
unus sermo sit, <hi>munitionem</hi> sonat. Denique omnes <foreign xml:lang="greek">περιοχὴν, καὶ περίφραγμα, καὶ πολιορκίαν,</foreign>
 non <hi>de Tyro,</hi> 
ut LXX, sed <hi>munitionem</hi> et <hi>ambitum muratae urbis</hi> 
transtulerunt. Hoc juxta Hebraicum, et vota carnei <emph>524</emph> 
 Israel et populi concisionis, quasi ex superfluo
<pb n="1224C"/>
otiosus sermo praeluserit. Nunc veniamus ad intelligentiam
spiritualem, et ipso Spiritu sancto exponente,
quo scripta sunt, in locis vel difficillimis desudemus.
Videtur mihi omnis anima Jerusalem, in qua
aedificatum fuit templum Domini, et visio pacis, et
notitia Scripturarum; et postea superata a peccatis,
ducta est in captivitatem, tormentisque tradita, dicere
contra Babylonem, id est, confusionem hujus
mundi, et adversus contrariam fortitudinem, quae
huic mundo praesidet: Noli insultare mihi, inimica
mea, quia cecidi, et resurgam: Dominus enim allevat
elisos <note>(Ps. CXLIV)</note>, et loquitur per prophetam. <hi>Numquid qui cadit, non resurget 
 <note>(Jer. VIII, 4)</note>
            </hi>? Et: <hi>Nolo mortem peccatoris: tantum ut revertatur, et vivat <note>(Ezech. XXXIII, 11)</note>
            </hi>.
Si autem ideo me despicis [ <hi>Al.</hi> 
<pb n="1224D"/>
desperas], quia tormenta sustineo, disce per Ezechielem
poenas primum sanctioribus irrogari, et dici
a Domino: <hi>A sanctis meis incipite <note>(Ibid., IX, 6)</note>
            </hi>. Quia
si ambulavero in tenebris, Dominus lux mea est. Licet
enim rectores tenebrarum istarum me deceperint,
et sedeam in tenebris et umbra mortis, et pedes
mei impegerint in montes tenebrosos, tamen sedentibus
in tenebris et in umbra mortis, lux orta est, et
lux lucet in tenebris <hi>(Isai, IX, 2)</hi>. Et: <hi>Dominus illuminatio
mea et salus mea, quem timebo <note>(Ps. XXVI, 1)</note>
            </hi>;
<pb n="1225A"/>
et loquar ad eum, et dicam: <hi>Lucerna pedibus meis
verbum tuum, Domine, et lumen semitis meis <note>(Ps.
CXVIII, 105)</note>
            </hi>. Ipse quippe mihi praecepit in tenebris
hujus saeculi constituto: <hi>Sint lumbi vestri praecincti,
et lucernae ardentes in manibus vestris <note>(Luc. XII, 35)</note>
            </hi>.
Sequitur: <hi>Iram Domini sustinebo, quoniam peccavi ei:
donec justificet causam meam, et faciat judicium meum,
et educat me in lucem; et videbo justitiam ejus.</hi> Omnis
correptio ad praesens, non videtur esse gaudii, sed
moeroris, et postea fructum pacificum justitiae reddet
his, qui per eam fuerint eruditi. Sentiens igitur anima
se peccasse, et habere vulnera peccatorum, et
in mortuis carnibus vivere, et indigere cauterio,
constanter dicit ad medicum: Ure carnes meas, reseca
vulnera, humores omnes et <foreign xml:lang="greek">ῥεῦμα</foreign> noxium dura hellebori
<pb n="1225B"/>
potione constringe. Mei vitii fuit, ut vulnerarer:
mei doloris sit, ut tot tormenta sustineam, ut postea <emph>525</emph> 
 sanitatem recipiam. Verusque medicus jam
sospiti atque securae ostendit causam medicaminis,
et recte se docet fecisse quod fecit. Denique post
cruciatus atque supplicia, educta de tenebris exterioribus
anima, et reddito novissimo quadrante, dicit: <hi>Videbo justitiam ejus,</hi> 
 et loquar: Justificata
sunt judicia tua, Deus. Si autem Christus factus est
nobis a Deo sapientia, et justitia, et sanctificatio, et
redemptio <note>(I Cor. I)</note>: qui justitiam post iram Dei
videre se dicit, Christi sibi repromittit aspectum.
Et haec dumtaxat de poenitentibus. Caeterum multo
melius est non habere vulnera, et medico non
egere. Curatio, non beatitudo sanatorum est, sed solatium
<pb n="1225C"/>
post dolorem. Igitur qui curatus est, caveat,
ne iterum peccet, et rursum ei aliquid deterius fiat.
Legimus in Levitico <note>(Levit. XIII)</note>, si tamen oculis
apertis legimus, et velamen quod in Lege positum
est, interioris oculi non excludit intuitum, in vibice
et cicatrice combusturae lepram solere generari, et
mutare colorem pili, et ad priorem deformationem
cicatricis novellam accedere foeditatem. Hoc propterea,
ne quis securus de poenitentia, eo quod post
peccatum possit dicere: <hi>Iram Dei sustinebo, quoniam
peccavi ei, donec justificet causam meam,</hi> peccet
et cauterio indigeat, et sanatus iterum vulneretur.
Cum autem eduxerit nos Dominus in lucem, et viderimus
justitiam ejus, tunc videbit inimica nostra
Babylon, et operietur confusione, quae prius loquebatur
<pb n="1225D"/>
ad nos: <hi>Ubi est Deus tuus;</hi> aestimans Jerusalem
post vulnera non posse sanari. Et respicient
eam oculi nostri, et erit in conculcationem, ut lutum
platearum. Et quia omnis poenarum finis bonorum
exordium est, et dolor proficit ad sanitatem,
de luto illius lateres fient, et erit formatio laterum
litura ejus. Et in die illa veteres abjiciet errores, civitatesque
illius, quae male munitae fuerant, venient
in conclusionem, sive in divisionem, et dividentur
ab Assyriis; de Tyro quoque, quae interpretatur <foreign xml:lang="greek">συνοχὴ,</foreign>
 id est, <hi>angustia,</hi> consurgent aliae fortitudines,
<pb n="1226A"/>
et erit seditio usque ad eos qui saeculi hujus
rheumate delectantur, et libidines generant in hominibus.
Et de mari usque <emph>526</emph> ad mare, et de
monte usque ad montem invicem bella consurgent,
ut amaritudo pugnet contra amaritudinem, et erigens
se humilianda sublimitas, contra aliam dimicet altitudinem,
et tunc vere compleatur: <hi>Venite, descendamus
et confundamus linguas eorum, ne audiat unusquisque
vocem proximi sui <note>(Gen. XI, 7)</note>
            </hi>, prodest quippe
fortitudines pessimas [ <hi>Al.</hi> fortitudinibus pessimis]
inter se non habere concordiam. Et, cum Satanas
adversus Satanam divisus fuerit, tunc demum omne
regnum illius destruetur <note>(Matth. XII)</note>. Et quod frequenter
in magnis exercitibus evenire solet, ut interfecto
tyranno, satellites ejus regnum inter se dividant,
<pb n="1226B"/>
contra seque consurgant, et intestinum inter
eos bellum sit: hoc et in consummatione mundi
fiet, quando Jerusalem maceriae fuerint aedificatae,
et Babylon corruerit, Assyriique, et Tyrii de flumine,
et de mari, et de montibus, id est, universae inter
se pugnabunt daemonum nationes, et dissipato
regno illorum, fiet regnum Domino Jesu, et omne
genu flectetur, coelestium, et terrestrium, et infernorum,
et universa lingua confitebitur, quia Dominus
Jesus in gloria est Dei Patris <note>(Philip. II)</note>. Ut autem
sciatis finem hujus seditionis profectum esse
virtutum, erit tunc terra Babylonia in dissipationem
cum omnibus habitatoribus suis, et nequaquam
fructus faciet Babylonios [ <hi>Al.</hi> Babylonicus].
</p>
          </div3>
<div3>
            <head>
              <note>(Vers. 14 seqq.)</note> </head>
            <p>
 <hi>Pasce populum tuum in virga tua,
<pb n="1226C"/>
gregem haereditatis tuae: habitantes solos in saltu in
medio Carmeli: pascentur Basan et Galaad juxta
dies antiquos: secundum dies egressionis tuae de terra
Aegypti, ostendam</hi> [Al. <hi>ostendi] ei mirabilia. Videbunt
gentes, et confundentur super omni fortitudine eorum</hi> 
[Vulg. <hi>sua]. Ponent manus suas super os: aures eorum
surdae erunt. Lingent pulverem sicut serpentes:
velut reptilia terrae, turbabuntur</hi> [Vulg. <hi>proturbabuntur]
de aedibus suis. Dominum Deum nostrum formidabunt,
et timebunt te.</hi> LXX: <hi>Pasce populum tuum in
virga tua, oves haereditatis tuae, habitantes solas in
saltu, in medio Carmeli pascentur Basanitin et Galaaditin
juxta dies pristinos, et juxta dies egressionis tuae
de terra Aegypti, ostendam eis mirabilia. Videbunt
gentes, et confundentur in omni fortitudine sua: ponent
<pb n="1226D"/>
manus super os suum, aures eorum surdae erunt.
Lingent humum sicut serpentes, quae trahunt terram:
turbabuntur</hi> <emph>527</emph> <hi>in conclusionibus suis: super Domino
Deo nostro formidabunt, et timebunt a te.</hi> Hoc
quod dicitur: <hi>Pasce populum tuum in virga tua,</hi> 
Deus Pater loquitur ad Filium, id est, ad Dominum
nostrum Jesum Christum, ut quia pastor bonus est,
et ponit animam suam pro ovibus suis <note>(Joan. X)</note>,
pascat populum suum in virga sua, et oves haereditatis
suae. Ac ne putemus eosdem esse populos,
quos et oves, in alio loco legimus: <hi>Nos autem populus
<pb n="1227A"/>
tuus, et oves pascuae tuae <note>(Ps. LXXVIII, 21)</note>
            </hi>.
Populus refertur ad rationabiles quosque, oves autem
ad eos, qui necdum ratione utentes, tantum
simplicitate contenti sunt, et appellantur de haereditate
Dei. Tam populus autem quam oves indigent
virga pastorali, de qua loquitur et Apostolus: <hi>Quid vultis, in virga veniam ad vos, an in charitate,
et spiritu mansuetudinis 
 <note>(I Cor. IV, 21)</note>
            </hi>? Ob hanc,
puto, causam, quia populus Israel durae cervicis
erat, et semper carnes Aegyptias suspirabat, usum
esse Moysen non solum adversum Aegyptios, quos
percussit decem plagis, sed etiam adversus populum
in solitudine, virga legali, virga percutiente, et
omnia vasa testea, et fragilia confringente. Apostolis
autem Domini Salvatoris, qui sapientiam loquebantur
<pb n="1227B"/>
inter perfectos <note>(I Cor. II)</note>, virgam excussam
esse de manibus, quia perfecta dilectio foras mittit
timorem <note>(I Joan. IV)</note>. Quod si quis nobis opposuerit,
quomodo nunc dicatur ad Christum, hoc est,
ad bonum pastorem, qui utique major apostolis, et
melior est, ut utatur virga, cum majoris profectus sit
virgam non habere, quam virga populos ovesque
corripere: respondebimus eis secundum illud quod
Dominus pollicetur apostolis suis, majora eos signa
in populis esse facturos, quam ipse fecerit <note>(Joan.
XIV)</note>. Et quia adhuc Dominus loquebatur ad carneum
Israel, et necdum ad eum, qui perfecte poterat nosse
mysteria, idcirco dictum esse de eo, ut pascat in
virga populum et gregem suum, apostolis autem
virgam excussam esse de manibus, et severitatem
<pb n="1227C"/>
Legis, Evangelii clementia temperatam. Porro hi
populi et istae oves propterea percutientur, et pascentur
in virga, quia habitaverant soli in saltu. Quod
quidem possumus, et de his accipere, qui se de Ecclesia
separantes, conviviis <emph>528</emph> dedunt amicitiisque
gentilium: necnon et de his, qui odio generis
humani vitam appetunt solitariam, qualem Timonem
fuisse Athenis legimus: non quod solitaria vita et
prophetica quam habuerunt Elias <note>(III Reg. XVII et XIX)</note> 
et Joannes <note>(Matth. III et XI)</note>, condemnanda sit; sed
quia si caeteros despiciens, ipse superbiat, et habitet
in saltu vitiorum, virga corripienda sit. Qui solus
habitat, et non habitat in saltu, iste in laude
virtutum est: qui autem solus est, et non facit
opera justitiae, et quietis tantum fruitur voluptate,
<pb n="1227D"/>
et non in Christi opere et labore desudat, nec propriis
manibus quaerit cibum quod Apostolus jubet <note>(I Cor. IV)</note>,
et in superbiam erigitur: hic habitat in
saltu, et inter infructuosa ligna versatur. Sed tamen
quia bonus pastor est, et virga ejus ob hoc percutit
ut emendet, meliora sermo propheticus pollicetur,
et dicit: <hi>In medio Carmeli pascentur Basanitidem et
Galaaditin,</hi> juxta dies aeternitatis, et juxta dies
egressionis tuae ex Aegypto. Carmelus interpretatur <hi>scientia circumcisionis:</hi> 
 Basanitis <hi>confusio,</hi> et
Galaad <hi>transmigratio testimonii.</hi> Populus ergo Dei,
et oves pascuae ejus, quae prius pascebantur absque
<pb n="1228A"/>
grege Domini, et extra Ecclesiam ejus, in saltu versabantur
errorum, postea transferentur ad notitiam
verae circumcisionis, et servient Deo in spiritu, et
gloriabuntur in Domino, et non in carne confident,
et erunt vera circumcisio, et non concisio. Cumque
pasti fuerint spirituali circumcisione, intelligentes
peccata pristina, confundentur in vitiis suis, et erubescent,
et erunt in confusione quae ducit ad vitam <note>(Eccl. IV)</note>,
quia est et alia confusio quae ducit ad
mortem, in qua habitavit quondam Og, rex Basan,
siquidem <hi>Basan</hi> interpretatur <hi>confusio:</hi> de qua confusione
pessima et Dominus repromittit liberaturum
se populum suum: <hi>Dixit Dominus, ex Basan convertam,
convertam de profundo maris <note>(Ps. LXVII, 23)</note>
            </hi>. Cumque
scierimus veram circumcisionem, et confusi fuerimus
<pb n="1228B"/>
super peccatis nostris, tunc erimus in Galaad,
quae interpretatur <hi>transmigratio testimonii,</hi> in Ecclesia
Christi, ad quam testimonia Legis et Prophetarum
eloquia transcenderunt, et hoc fiet nobis secundum
dies antiquos, secundum dies, quando egressi sumus <emph>529</emph> 
 de terra Aegypti, de quibus Moyses dicit: <hi>Recordamini
dies aeternitatis <note>(Deut. XXXII, 7)</note>
            </hi>, non dies
hujus saeculi, qui appellantur mali, sed dies perpetuos.
Recordatur autem dierum aeternitatis, qui
non aspicit praesentia, surrexitque cum Christo,
et sedet cum eo in coelestibus, jam mente praesumens
se de diebus praesentis saeculi liberatum.
Promittit quoque sermo divinus, quod ostendat
populo suo, et ovibus haereditatis suae mirabilia: <hi>Tunc,</hi> 
 inquit, <hi>videbunt gentes, et confundentur
<pb n="1228C"/>
in omni fortitudine sua,</hi> quia vastaverant quondam,
et praevaluerant adversus populum Dei, et confusio
earum habebit profectum, cum sua intellexerint
mala. Ponent enim manus suas super os suum,
malaque opera omnem eis loquendi auferent libertatem.
Quomodo autem impiarum gentium manus
claudunt ora eorum, sic justorum manus eorum ora
reserabunt, ex opere bono loquendi cum Deo accipientium
facultatem. Aures quoque eorum obsurdescent,
quia malitia non solum oculorum obcaecavit
intuitum, sed et aures fecit obsurdescere; noluerunt
enim audire vocem incantantium, et venefici
incantantis sapienter. Et juxta Isaiam: <hi>Auribus suis
graviter audierunt <note>(Isai. XXXIII)</note>
            </hi>: quamquam multo minus
sit graviter audire, quam penitus non audire, et
<pb n="1228D"/>
surdum fieri ut verbum non audiat veritatis. Post
tanta mala dicitur de eis, quod lingent humum quasi
serpentes, quae trahunt terram, ambulantes in ventre
suo, et comedentes terram omnibus diebus vitae
suae <note>(Gen. III)</note>. Et carnis, id est, terrena opera facientes,
et trahentes secum usque ad diem ultionis,
et visitationis Domini, non pulverem, non terrae
parva vestigia, sed totam humum. Quod cum fecerint,
et ad judicium Dei venerint, et conclusi fuerint
atque turbati, tamdiu turbabuntur, et conclusi
erunt, quamdiu terra quam traxerant quasi serpentes,
permanserit in eis. Cum autem illa defecerit,
<pb n="1229A"/>
obstupescent, et admirabuntur, non in Domino Deo
suo (necdum enim merebuntur, ut dicatur Dominus
Deus eorum), sed in Domino Deo nostro. Et subito
fit <foreign xml:lang="greek">ἀποστροφὴ</foreign> ad Christum diciturque ad eum: <hi>Et timebunt
a te.</hi> Principium enim sapientiae, timor Domini <note>(Prov. VII)</note>.
Et haec fient, ut videant gentes, et
confundantur in omni mala fortitudine sua; et ponant
manus super os suum, et auribus obsurdescant,
et lingant terram velut serpentes, <emph>530</emph> qui trahunt
humum, ut primum concludantur, conclusique turbentur,
inde territi obstupescant ad Dominum Deum
sanctorum, et ad extremum ipsi quoque timeant
illum. Hoc juxta LXX. Porro quia non multum ab
eis, in praesenti dumtaxat loco, nostra discordat editio,
quod in illis dictum est, etiam in hac dictum
<pb n="1229B"/>
existimemus.
</p>
          </div3>
<div3>
            <head>
              <note>(Vers. 18-20.)</note> </head>
            <p>
 <hi>Quis Deus similis tui? qui aufers
iniquitatem, et transis peccatum reliquiarum haereditatis
tuae. Non immittet ultra furorem suum: quoniam
volens misericordiam est. Revertetur, et miserebitur
nostri: deponet iniquitates nostras, et projiciet in profundum
maris omnia peccata nostra. Dabis veritatem
in Jacob, misericordiam Abraham, quam</hi> [Vulg. <hi>quae]
jurasti patribus nostris a diebus antiquis.</hi> LXX: <hi>Quis,
Deus sicut tu? auferens iniquitates, et transcendens
injustitias his qui reliqui sunt de haereditate tua? Non
tenuit in testimonium iram suam, quia volens misericordias
est. Revertetur, et miserebitur nostri, demerget
peccata nostra: et projicientur in profundum maris
omnia peccata nostra. Dabit veritatem Jacob, misericordiam
<pb n="1229C"/>
Abraham, sicut jurasti patribus nostris
juxta dies priores</hi> [Al. <hi>pristinos</hi> ]. Intelligens propheta,
gentium multitudinem propterea in conclusione sua
esse turbatam, ut obstupesceret, et timeret Deum,
et idcirco Dominum desaevire, ut peccata auferat,
et donet salutem, laudat Dominum atque miratur,
et dicit: <hi>Quis Deus sicut tu? auferens iniquitates, et
transcendens injustitias <note>(Exod. XII)</note>
            </hi>: ut quomodo exterminator
in Aegypto transcendit populum Israel, et non
vastavit eum (unde a transitu, <hi>phase,</hi> id est, <hi>pascha,</hi> 
nomen accepit) sic tu parcas gentibus, nequaquam illis
imputans iniquitates suas. Porro quod sequitur: <hi>His
qui reliqui sunt de haereditate ejus, non tenuit in testimonium
iram suam,</hi> hic est sensus: Si gentibus pepercit,
quae Legi ejus credere noluerunt, et qui superflui
<pb n="1230A"/>
et reliqui de populo sunt relicti, iniquitates suas eis
noluit imputare, nec in testimonium justi supplicii
eorum intulit iram suam, quid faciet de grege suo,
qui pascitur in medio Carmeli, et in Basanitide, et
in Galaad? Volens enim misericordiam est, et revertens
miserebitur nostri, et gravia peccata nostra,
et iniquitates quae sedent super talentum plumbi,
ipse portabit, et demerget in mare, et parere non
faciet <note>(Zach. V)</note>. Dabit veritatem Jacob, et misericordiam
Abraham: ut supplantatori populo et novello,
et semper in lucta <emph>531</emph> posito, reddat in
Christo [ <hi>Al.</hi> Christus] veritatem suam, et multitudini
gentium ( <hi>Abraham</hi> quippe vocatur <hi>pater multarum
gentium</hi> ) tribuat misericordiam, sicut juravit
eis, qui patres exstiterunt fidei nostrae secundum
<pb n="1230B"/>
dies antiquos: quod de tota hominum multitudine
alios salvet in veritate, alios in misericordia. Porro
ubi nos interpretati sumus, <hi>Non immittet ultra furorem
suum;</hi> pro <hi>ultra,</hi> Symmachus transtulit <hi>in sempiternum:</hi> 
Theodotio, <hi>in finem:</hi> Septuaginta et quinta
editio, <hi>in testimonium:</hi> pro quo positum est in Hebraeo
LAED ( ); et tam <hi>ultra,</hi> quam <hi>sempiternum,</hi> 
et <hi>testimonium</hi> intelligi potest. Dicam et ego in fine
voluminis, laborem opusculi mei, Domini invocatione
consignans: <hi>Deus, quis similis tibi?</hi> aufer iniquitatem
servi tui: transi peccatum reliquiarum
animae meae, ne immittas in me furorem tuum, neque
in ira tua <emph>532</emph> corripias me: quoniam misericors
es, et multae miserationes tuae. Revertere,
et miserere mei: praecipita iniquitates meas, et mitte
<pb n="1230C"/>
eas in profundum maris: ut salsugo et amaritudo
vitiorum in falsa regione dispereat. Da veritatem
quam promisisti servo tuo Jacob, et misericordiam
quam pollicitus es amico tuo Abraham, et libera animam
meam a persecutoribus prophetarum tuorum,
Achab, et Jezabel, sicut jurasti patribus meis in
diebus antiquis, dicens: <hi>Vivo ego, dicit Dominus:
Nolo mortem peccatoris, tantum ut revertatur, et vivat <note>(Ezech. XXXIII, 11)</note>
            </hi>.
Et alibi: <hi>Statim ut conversus
ingemueris, salvus eris.</hi> Tunc videbit inimica mea,
et operietur confusione, quae nunc dicit ad me: <hi>Ubi
est Dominus Deus tuus <note>(Ps. XLI, 4, 11)</note>
            </hi>? Videbo in ea
ultionem tuam, et erit quasi lutum platearum, atque
calcabitur, ne amplius de luto et paleis Aegyptias exstruat
civitates.

</p>
          </div3>
        </div2>
      </div1>
</body>
  </text>
</TEI>