<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Epistolam ad Ephesios</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 26</title>
           <idno>HieStr.CoInEpA15</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus.</head>
<p>
          <pb n="0439A"/> <emph>537-538</emph> Si quidquam est, Paula et Eustochium,
quod in hac vita sapientem virum teneat, et inter pressuras
et turbines mundi aequo animo manere persuadeat,
id esse vel primum reor, meditationem et
scientiam Scripturarum. Cum enim a caeteris animantibus
hoc vel maxime differamus, quod rationale
animal sumus et loqui possumus: ratio autem omnis
et sermo divinis libris contineatur, per quos et
Deum discimus, et quare creati sumus non ignoramus:
miror quosdam exstitisse, qui aut ipsi se inertiae
et somno dantes, nolint quae praeclara sunt discere:
aut caeteros, qui id studii habent, reprehendendos
putent. Quibus cum possim districtius respondere,
et breviter eos vel offensos dimittere, vel
placatos, multo esse melius Scripturas legere, quam
<pb n="0439B"/>
augendis et cumulandis opibus inhiare: illud dicam,
quod vel apud iniquissimum judicem obtineam, placere
mihi otium meum, et solitudinem omni celebritate
jucundiorem videri. Et quomodo ego non reprehendo,
non damno quod faciunt: ita illos ineptias
meas mihi debere concedere. Parum eloquens sum,
quid ad te? disertiorem lege. Non digne Graeca in
Latinum transfero: aut Graecos lege (si ejusdem
linguae habes scientiam); aut si tantum Latinus es,
noli de gratuito munere judicare, et, ut vulgare proverbium
est: Equi dentes inspicere donati. Numquid
te manu conserta in jus traho, quia nostra non scribas
[ <hi>Forte</hi> legas]? Me imperitior quisque lecturus
est: tua forsitan dicta si scripseris, Tullius admirabitur.
Numquid aut Tertullianus beatum Martyrem
<pb n="0439C"/>
Cyprianum, aut Cyprianus Lactantium, aut Lactantius
Hilarium deterruit a scribendo? Taceo de caeteris
minutalibus, qui mecum in libris suis garriunt.
Nisi et parva fuerint, magna eminere non possunt.
Primum non dicitur, nisi secundum sequatur et tertium.
Ad summa non scandimus, nisi per <emph>539-540</emph> 
ima gradiamur. Quamobrem obsecro tam vos
quae in praesentiarum estis, quam sanctam Marcellam,
<pb n="0440A"/>
unicum viduitatis exemplar, ne facile maledicis et invidis
opuscula mea tradatis: neque detis sanctum
canibus, et margaritas mittatis ante porcos <note>(Matth.
VII)</note>. Qui cum bona imitari non queant, quod solum
facere possunt, invident: et in eo se doctos eruditosque
arbitrantur, si de aliis detrahant. Quibus obsecro
respondeatis, ut figant ipsi stylum, tria ut dicitur
verba conjungant, sudent paululum, experiantur
semetipsos, et ex labore proprio discant ignoscere
laborantibus. Scitis enim et ipsae quod ad hoc me
explanationum opus, invitum et retractantem compuleritis.
Non quo ab adolescentia, aut legere umquam,
aut doctos viros ea quae nesciebam interrogare
cessaverim, et meipsum tantum, ut plerique, habuerim
magistrum. Denique nuper ob hanc vel
<pb n="0440B"/>
maxime causam Alexandriam perrexi, ut viderem
Didymum, et ab eo in Scripturis omnibus quae habebam
dubia sciscitarer. Sed cum aliud sit proprios
libros componere, verbi gratia, de avaritia, et de
fide, de virginitate, de viduis, et super unaquaque
materia testimoniis Scripturarum hinc inde quaesitis
eloquentiam jungere saecularem, et pene in communibus
locis pompaticum jactare sermonem: aliud in
sensum prophetae et apostoli ingredi, intelligere cur
scripserint, qua sententiam suam ratione firmaverint,
quid habeant in veteri Lege proprium Idumaei,
Moabitae, Ammonitae, Tyrii, Philistiim, Aegyptii, et
Assyrii; quid rursum in novo Testamento Romani,
Corinthii, Galatae, Philippenses, Thessalonicenses,
Hebraei, Colossenses, et quam nunc ad Ephesios
<pb n="0440C"/>
Epistolam habemus in manibus. Necesse est enim,
ut juxta diversitates locorum et temporum, et hominum,
quibus scriptae sunt, diversas et causas, et argumenta,
et origines habeant. Et quomodo beatus
Joannes in Apocalypsi sua ad septem scribens Ecclesias,
in unaquaque earum specialia, vel vitia reprehendit,
vel virtutes probat: ita et sanctus apostolus
Paulus per singulas Ecclesias vulneribus medetur
<pb n="0441A"/>
illatis, nec ad instar imperiti medici uno collyrio
omnium oculos vult curare. Et quia jam ad Galatas,
orantibus vobis, ante paucos dies quid nobis videretur,
expressimus: nunc ad Ephesios transeundum
est, mediam Apostoli epistolam, ut ordine ita et
sensibus. Mediam autem dico, non quo primas sequens,
extremis major sit; sed quomodo cor animalis
in medio est: ut ex hoc intelligatis quantis difficultatibus,
et quam profundis quaestionibus involuta
sit. Scribebat ad Ephesios Dianam colentes non
hanc venatricem, quae arcum tenet, atque succincta
est, sed illam multimammiam quam
Graeci <foreign xml:lang="greek">πολύμαστον</foreign> vocant, ut scilicet ex ipsa <emph>541-542</emph> 
 quoque effigie, mentirentur omnium
eam bestiarum et viventium esse nutricem. Scribebat
<pb n="0441B"/>
autem ad metropolim Asiae civitatem, in qua ita idololatria,
et quod semper idololatriam sequitur, artium
 magicarum praestigiae viguerant, ut Demetrius
diceret, <hi>et magnae deae templum Dianae in nihilum reputabitur,
destruetur quoque magnitudo ejus, quam
cuncta Asia et universus orbis colit <note>(Act. XIX, 27)</note>
          </hi>.
Denique triennio ibi Apostolus moratus est, nocte et
die Dei Evangelium praedicans, ut, idololatriae arce
destructa, facile minorum urbium templa caperentur.
Hoc ipsum Scriptura refert quomodo Paulus ad
Ephesios sermocinetur, dicens: <hi>Quapropter vigilate,
recordantes quia triennio nocte ac die non cessavi cum
lacrymis monere unumquemque vestrum: et nunc commendo
vos Deo, et verbo gratiae ejus, qui potens est
aedificare et dare vobis haereditatem in sanctificatis omnibus</hi> 
<pb n="0441C"/> <note>(Act. XX, 31, 32)</note>.
Indigebant enim commendatione
Apostoli ad Deum, quos tanto tempore daemonum
error tenuerat, et sciebant esse spirituales
aliquas potestates, et in extis atque auguriis et divinationibus
quamdam similitudinem divinitatis agnoverant.
Unde rursum ad eos loquitur: <hi>Propter quod
contestor vos in die hac, quia mundus sum ego a sanguine
omnium. Non enim subtraxi quo minus annuntiarem
vobis omnem voluntatem Dei.</hi> Et in alio [ <hi>Al.</hi> 
eodem] loco: <hi>Quomodo nihil subtraxerim eorum quae
vobis proderant, quin annuntiarem, et docerem publice
et domestice <note>(Ibid., 20)</note>
          </hi>. Legerat in Ezechiele <note>(Ibid.,
26, 27)</note>, quod speculator qui populo hostium non
praedixisset adventum, sanguis civium exigeretur de
manibus ejus, et propterea omnem se voluntatem
<pb n="0441D"/>
Dei, et universa quae illis utilia forent annuntiasse
memoravit, ut liber esset a sanguine eorum. Ut autem
<pb n="0442A"/>
sciatis eos qui in Epheso crediderant, daemoniacis
praestigiis et magiae fuisse artibus obligatos,
in eisdem Apostolorum Actibus replicatur, et dicitur: <hi>Plurimi quoque eorum qui curiosa gesserant, comportantes
libros, combusserunt coram omnibus, et computaverunt
pretium eorum, et invenerunt argenti quinquaginta
millia: sic potenter verbum Domini crescebat,
et confortabatur 
 <note>(Act. XIX, 19)</note>
          </hi>. Haec idcirco universa
replicavimus, ut ostenderemus quare Apostolus in hac
vel potissimum Epistola obscuros sensus et ignota
saeculis sacramenta congesserit: et de sanctarum
contrariarumque virtutum docuerit potestate: qui
sint daemones, quid valeant, quid ante fuerint, et
quomodo post adventum Christi sunt diruti atque
destructi. De quibus ait: <hi>Non est nobis pugna adversum
<pb n="0442B"/>
carnem et sanguinem, sed adversum principatus et
potestates: adversus rectores tenebrarum istarum: adversum
spiritualia nequitiae in coelestibus <note>(Ephes. VI,
12)</note>
          </hi>. Et in alio loco: <hi>Permanebo autem Ephesi usque
ad Pentecosten. Ostium enim mihi apertum est magnum,
et efficax; sed adversarii multi <note>(I Cor. XVI, 8, 9)</note>
          </hi>. Per
mansit autem Ephesi usque ad Pentecosten, tempus
laetitiae atque victoriae, quo non flectimus genua, nec
curvamur in terram: sed cum Domino resurgentes
ad coelorum alta sustollimur. Et permansit: quia
apertum ei erat ostium, et non ostium modicum,
sed magnum, ut vincto forti atque superato, domum
ejus invaderet, spoliaret, everteret, et captivam duceret
captivitatem <note>(Matth. XII)</note>: qui satellitum suorum
agminibus <emph>543-544</emph> congregatis, tota contra
<pb n="0442C"/>
Apostolum acie dimicavit, et victus est. Qui sint
autem Ephesii, et hinc vel maxime comprobatur,
quod sicut Joannes mysterium nativitatis antiquae
Domini relaturus, in pectus ejus recubuit, et de purissimo
fonte hausit rivulum doctrinarum <note>(Joan. XIII
et XXI)</note>: ita et hi in abeuntis Pauli collum ruentes <note>(Actor. 20)</note>,
osculis atque complexibus suis indicaverunt
unum se cum eo scientiae habere thesaurum,
et magistri desiderium lacrymis contestati sunt. Illud
quoque in praefatione commoneo, ut sciatis Origenem
tria volumina in hanc Epistolam conscripsisse,
quem et nos ex parte secuti sumus. Apollinarium
etiam et Didymum quosdam commentariolos edidisse,
e quibus licet pauca decerpsimus, et nonnulla,
quae nobis videbantur, adjecimus, sive subtraximus,
<pb n="0442D"/>
ut studiosus statim in principio lector agnoscat hoc
opus, vel alienum esse, vel nostrum.</p>
</div1>

<div1>
        <head> <hi>LIBER PRIMUS.</hi> </head>

<div2 id="I">
          <head> Cap. I</head>
<pb n="0443"/>
          <p>
            <pb n="0443A"/> <hi>
              <note>(Cap. I.--Vers. 1.)</note> Paulus apostolus Jesu Christi,
per voluntatem Dei.</hi> Si <hi>per</hi> praepositio ministerium
ejus per quem res agitur, ostendit, videtur mihi in
illam sententiam sensus iste congruere: <hi>Nemo venit
ad me, nisi Pater meus attraxerit eum ad me <note>(Joan.
VI, 44)</note>
            </hi>. Atque ita fiet, ut et illud quod in Joannis
Evangelio legitur: <hi>Omnia per illum facta sunt <note>(Joan.
I, 3)</note>
            </hi>, haud dubium quin per Filium, non praejudicet
Domino nostro Jesu Christo, quasi ex eo minor sit,
quod Patris obtemperet voluntati: quomodo et nunc
non praejudicat Patri, quod per voluntatem illius
Paulus apostolus Jesu Christi sit. Alii vero ita locum
istum intelligunt, ut Paulum apostolum Jesu Christi,
per voluntatem Dei, qui sit Christus, ostendi putent:
ut sicut sapientia et Verbum, et virtus Dei, et veritas
<pb n="0443B"/>
et resurrectio, et via dicitur: ita etiam voluntas appelletur.
Nonnulli nihil referre existimant, utrum
per voluntatem Dei, an ex Dei dixerit voluntate:
quia his praepositionibus Apostolus indifferenter utatur:
et idipsum significare, per voluntatem Dei,
quod si dixisset, <hi>ex voluntate Dei.</hi> </p>
<p> <hi>Sanctis omnibus qui sunt Ephesi.</hi> <emph>545</emph> Quidam
curiosius quam necesse est, putant ex eo quod Moysi
dictum sit: <hi>Haec dices filiis Israel: Qui est, misit me <note>(Exod. III, 14)</note>
            </hi>,
etiam eos qui Ephesi sunt sancti et
fideles, essentiae vocabulo nuncupatos. Ut quomodo
a sancto sancti, a justo justi, a sapiente sapientes:
ita ab eo qui est, hi qui sunt appellentur, et juxta
eumdem Apostolum elegisse Deum ea quae non erant,
ut destrueret ea quae erant. Ipsam etiam Scripturam
<pb n="0443C"/>
quae in testimonium adducta est, ita edisserunt: ut
destructionem eorum quae erant, ex consequentibus
intelligamus; <hi>Ut non,</hi> inquit, <hi>glorietur omnis caro in
conspectu Dei <note>(I Cor. I, 29)</note>
            </hi>. Si enim, aiunt, quispiam
<pb n="0444A"/>
ex eo quod non erat, in id quod est [ <hi>Al.</hi> erat] a Deo
esse proficiens, non datori gratiam referat; sed sui
meriti et virtutis aestimet quod subsistat, statim quod
est esse destruitur, et incipit non esse quod fuerat.
Alii vero simpliciter, non ad eos qui sint [ <hi>Al.</hi> sum],
sed qui Ephesi sancti et fideles sint, scriptum arbitrantur.</p>
<p> <hi>Et fidelibus in Christo Jesu.</hi> Quoniam sanctificata
est mulier infidelis in fratre fideli, et vir infidelis
sanctificatus est in muliere fideli <note>(I Cor. VII, 14)</note>. Et
sunt vasa quoque sancta, et mutae pecudes quae Deo
mactantur in templo <note>(Num. IV et XXXI)</note>: propterea
eos quos sanctos dixerat, vocavit et fideles: quia
fides ex mentis propriae descendit arbitrio: sanctificatio
vero ex sanctificantis interdum, absque voluntate
<pb n="0444B"/>
nostra, sumimur largitate. Quod autem ait, <hi>fidelibus
in Christo Jesu,</hi> et hoc ad distinctionem diligentissimae
observationis est positum. Sunt quippe
plures fideles; sed non in Christo Jesu. Si quis reddat
depositum; si quis commendata non abneget,
fidelem se amicum exhibeat: animam magis quam
fidem paratus sit prodere, quod de nonnullis philosophis
legimus (et ne illi satis gloriarentur, Atheniensis
meretrix perpetravit), iste quidem fidelis est:
sed non est fidelis in Christo Jesu.</p>
<p> <hi>
              <note>(Vers. 2.)</note> Gratia vobis et pax a Deo Patre nostro,
et Domino Jesu Christo.</hi> Sive ambo ad utrumque,
hoc est, et gratia et <emph>546</emph> pax, tam ad Deum Patrem,
quam ad Dominum nostrum Jesum Christum: sive ad
singulos referenda sunt singula, ut gratia ad Deum Patrem,
<pb n="0444C"/>
pax vero referatur ad Christum. Siquidem statim
sequitur: <hi>In laudem gloriae gratiae suae: in qua glorificavit
nos in dilecto;</hi> ut gratia Patris in eo sit, quod
Filium pro salute nostra dignatus est mittere: Pax
<pb n="0445A"/>
vero Filii in eo, quod per ipsum Patri reconciliati
sumus, et destructo medio pariete, inimicitias in
carne sua evacuans, fecerit utrumque unum.</p>
<p> <hi>
              <note>(Vers. 3.)</note> Benedictus Deus et Pater Domini nostri
Jesu Christi, qui benedixit nos in omni benedictione
spirituali in coelestibus, in Christo.</hi> Quomodo secundum
substantiam atque naturam Deus bonus, nos
communione sui effecit bonos, et loquitur ad Israel: <hi>Sancti estote, quoniam ego sanctus sum 
 <note>(Levit. XX, 7)</note>
            </hi>:
ita ipse benedictus nos praestet esse benedictos. Dat
quippe legislator benedictiones, et benedictio Domini
super caput justi <note>(Prov. X)</note>: cujus benedictionis
cognomentum habet <hi>Baruch,</hi> qui in lingua nostra, <hi>benedictum</hi> 
 sonat. Benedixit autem nos, non in una
benedictione, sed in cunctis. Non quo omnes omnia
<pb n="0445B"/>
consequamur, sed dum singuli, vel singulas, vel plures
habemus ex omnibus, omnes per singulas possideamus.
Et non in terrenis benedictionibus, sed
in spiritualibus. Sunt quippe terrenae benedictiones,
habere quempiam liberos, affluere opibus, honore et
sanitate gaudere: quae terrena benedictio usque ad
irrationabilia jumenta descendit. Dictum est quippe
de illis: <hi>Benedixit eis Dominus, et dixit: Crescite et
multiplicamini <note>(Gen. I, 22)</note>
            </hi>. Spirituales vero benedictiones
in coelestibus sunt; quia terra benedictionem
non capit spiritualem. Siquidem et benedictiones
illae quae in Levitico Dei praecepta servantibus promittuntur <note>(Levit. XXVI)</note>:
verbi causa, externis Gentibus
fenerare, plena esse horrea frumentis, benedictos
esse in urbibus <note>(Deut. XXVIII)</note>, benedictos in
<pb n="0445C"/>
agris, et caetera his similia, in prophetis non videbimus
[ <hi>Al.</hi> videmus] expleta, hominibus, qui in melotis
et in caprinis pellibus <emph>547</emph> erraverunt: in
egestate, in angustia, in desertis montibus, in speluncis
et cavernis petrarum, persecutorum impetus
declinantes <note>(Hebr. XI)</note>. Spiritualiter ergo accipienda
sunt omnia, et spiritualia, non in terrenis locis, sed
in coelestibus exspectanda. Quod vero ait: <hi>Benedixit
nos in omni benedictione spirituali in coelestibus,</hi> quasi
jam in praeterito factum sit, et non in futuro promissum,
id est, benedixit, et non benedicturus est,
quaeritur quomodo adhuc in terra nos positos, coelesti
benedictione benedixerit. Sive igitur quod conversatio
nostra in coelis est, et non sumus de mundo
isto; sed deposita imagine choici, portamus imaginem
<pb n="0445D"/>
supercoelestis: et in carne non vivimus, sed in
spiritu: et thesaurizamus nobis in coelis ubi et cor
habemus, dicimur nunc coelesti benedictione benedicti:
<pb n="0446A"/>
sive certe, quod omnis benedictio spiritualis
in Christo, licet in terra sit, tamen de coelestibus
computetur. <hi>Benedixit nos,</hi> inquit, <hi>in omni benedictione
spirituali in coelestibus in Christo:</hi> in sermone
Dei, et sapientia, et veritate, caeterisque virtutibus.
Dupliciter autem legendum: <hi>Benedictus Deus et Pater
Domini nostri Jesu Christi;</hi> ut sit benedictus
Deus, qui universorum conditor est, et hucusque
distinctio; deinceps inferatur: <hi>qui est et Pater Domini
nostri Jesu Christi,</hi> vel ita: ut Deus et Pater, ad
Dominum nostrum, in commune referatur. Beneditus
Deus ejus qui assumptus est hominis, et Pater
ejus, qui in principio apud Deum fuit Deus Verbum.
Non quo alius assumptus homo, et alius sit sermo
qui assumpserit; sed quo unus atque idem pro varietate
<pb n="0446B"/>
causarum, nunc sublimis, nunc humilis, praedicetur.</p>
<p> <hi>
              <note>(Vers. 4.)</note> Sicut elegit nos in ipso ante constitutionem
mundi: ut essemus sancti et immaculati coram
ipso.</hi> Pro constitutione mundi, in Graeco scriptum
habet, <foreign xml:lang="greek">πρὸ καταβολῆς κόσμου</foreign>; non idipsum autem <foreign xml:lang="greek">καταβολὴ,</foreign>
 quod <hi>constitutio</hi> sonat. Unde et nos propter
paupertatem linguae, et rerum novitatem, <emph>548</emph> et
sicut quidam ait, quod sit Graecorum et sermo latior
et lingua felicior, conabimur non tam verbum transferre
de verbo, quod impossibile est, quam vim
verbi quodam explicare circuitu. <foreign xml:lang="greek">Καταβολὴ</foreign> proprie
dicitur, cum qui deorsum jacitur, et in inferiorem
locum mittitur de sublimi, vel cum aliqua res sumit
exordium. Unde et hi qui aedium futurarum prima
<pb n="0446C"/>
jaciunt fundamenta <foreign xml:lang="greek">καταβεβληκέναι,</foreign> id est, deorsum
initia fundamentorum jecisse dicuntur. Volens itaque
Paulus ostendere quod Deus universa sit machinatus
ex nihilo, non <hi>conditionem,</hi> non <hi>creaturam</hi> atque <hi>facturam,</hi> 
 sed <foreign xml:lang="greek">καταβολὴν,</foreign> id est, <hi>initium fundamenti</hi> 
ad eum retulit: ut non juxta Manichaeum, et caeteras
haereses (quae factorem et materiam ponunt)
aliquid [ <hi>Al.</hi> aliud] unde creaturae factae sint, antecesserit
creaturas: sed omnia ex nihilo substiterint.
Quod autem electos nos, ut essemus sancti et immaculati
coram ipso, hoc est, Deo, ante fabricam
mundi testatus est, ad praescientiam Dei pertinet;
cui omnia futura jam facta sunt, et antequam fiant
universa sunt nota. Sicut et Paulus ipse praedestinatur
in utero matris suae, et Jeremias in vulva
<pb n="0446D"/>
sanctificatur <note>(Jerem. I)</note>, eligitur, roboratur, et in typo
Christi propheta gentibus mittitur. Alius vero qui
Deum justum conatur ostendere, quod non ex praejudicio
<pb n="0447A"/>
scientiae suae, sed ex merito electorum unumquemque
eligat, dicit, ante visibiles creaturas, coelum,
terram, maria et omnia quae intra ea [ <hi>Al.</hi> in
eis] sunt, fuisse alias invisibiles creaturas, in quibus
et animas, quae ob quasdam causas, soli Deo notas,
dejectae sint deorsum in vallem istam lacrymarum,
in locum afflictionis et peregrinationis nostrae, in
quo sanctus constitutus orabat ut ad sedem pristinam
reverteretur, dicens: <hi>Heu mihi, quia incolatus
meus prolongatus est! habitavi cum habitantibus</hi> [Al. <hi>habitationibus] Cedar, multum peregrinata est anima
mea 
 <note>(Ps. CXIX, 5)</note>
            </hi>. Et in alio loco: <hi>Miser ego homo:
quis me liberabit de corpore mortis hujus?</hi> Et: <hi>Melius est</hi> <emph>549</emph> 
 <hi>reverti, et esse cum Christo.</hi> Et alibi: <hi>Antequam
humiliarer ego peccavi <note>(Ps. CXVIII, 67)</note>
            </hi>, et caetera his
<pb n="0447B"/>
similia. Itaque priusquam animae, inquiunt, praecipitarentur
in mundum, et mundus ex animabus
[ <hi>Al.</hi> animalibus] fieret cum habitatricibus suis, in
infimum ipse dejectus, elegit Paulum Deus et ei similes
coram se, qui erant sancti et immaculati.
Nemo autem eligitur nisi de pluribus: et ubi sunt
aliqui viliores, ibi electio perpetratur. Quomodo autem
in Babylonia captivitate, quando a Nabuchodonosor
in Chaldaeam abductus est populus, missi sunt
prophetae Ezechiel, Daniel, tres pueri, Aggaeus, Zacharias,
non quo et ipsi meruerint captivitatem, sed
ut essent in solatio captivorum: ita et in illa dejectione
mundi eos, qui antequam mundus fieret,
electi erant a Deo, missos esse in eruditionem et
magisterium animarum peccatricium, ut ad praedicationem
<pb n="0447C"/>
eorum reverterentur ad eum locum unde
corruerant: et hoc esse quod a Moyse in octogesimo
nono psalmo dicatur: <hi>Domine, refugium factus es
nobis in generatione et generationem: antequam montes
firmarentur, et fieret terra, et orbis terrarum <note>(Psal. LXXXIX, 1)</note>
            </hi>.
Quod scilicet antequam mundus
fieret, et universa generatio principium sumeret,
sanctis suis Deus refugium fuerit. Quod autem ait, <hi>ut essemus sancti et immaculati coram ipso,</hi> 
 inter sanctum
et immaculatum hoc in erest, quod sanctus et
immaculatus quoque intelligi potest, immaculatus
vero non statim et sanctus. Parvuli quippe immaculati
sunt, quia integro corpore nullum fecere peccatum:
et tamen non sancti, quia sanctitas voluntate
et studio comparatur. Et quod immaculatus dici potest
<pb n="0447D"/>
ille qui peccata non fecit, sanctus autem is qui
virtutibus plenus sit, juxta illud quod in quodam
psalmo scribitur: <hi>Qui ambulat sine macula, et operatur
justitiam <note>(Psal. XIV, 2)</note>
            </hi> Et in Cantico canticorum: <hi>Tota speciosa es, proxima mea, et macula non
est in te 
 <note>(Cant. IV, 7)</note>
            </hi>. Quaeritur quomodo sanctus
quis et immaculatus sit coram Deo, cum propheta
testetur, dicens: <hi>Non justificabitur in conspectu tuo
omnis vivens.</hi> Aut enim sancti et immaculati coram
<pb n="0448A"/>
Deo Ephesii sunt, et falsum est hoc quod dicitur: <hi>Non justificabitur in conspectu tuo omnis vivens.</hi> 
 Aut
si nemo justificatur <emph>550</emph> in conspectu Dei, falsum
est quod praecessit, sanctos et immaculatos esse in
conspectu Dei, ad quod bifariam est respondendum.
Non enim ait Paulus: Elegit nos ante constitutionem
mundi, cum essemus sancti et immaculati; sed, elegit
nos ut essemus sancti et immaculati, hoc est, qui
sancti et immaculati ante non fuimus, ut postea essemus.
Quod et de peccatoribus ad meliora conversis
dici potest, et stabit illa sententia: <hi>Non justificabitur
in conspectu tuo omnis vivens,</hi> id est, in tota vita
sua, in omni quo in mundo isto conversatus [ <hi>Al.</hi> 
versatus] est tempore. Quidem ita intellectum, et
adversum eum facit, qui antequam mundus fieret,
<pb n="0448B"/>
animas dicit electas esse propter sanctitatem et nullum
vitium peccatorum. Non enim, ut ante jam diximus,
eliguntur Paulus, et qui ei similes sunt, quia
erant sancti et immaculati; sed eliguntur et praedestinantur,
ut in consequenti vita per opera atque
virtutes sancti et immaculati fiant. Deinde et sic
sentiendum est, quia non dixerit: <hi>Non justificabitur
in conspectu tuo quispiam vivens;</hi> sed, <hi>omnis vivens,</hi> 
id est, non justificabuntur omnes: justificabuntur
vero aliqui.</p>
<p> <hi>
              <note>(Vers. 5.)</note> In charitate praedestinans nos in adoptionem
filiorum per Jesum Christum in ipsum.</hi> Dupliciter
legendum, ut charitas vel cum superioribus,
vel inferioribus copuletur. Cum superioribus ita: <hi>ut essemus sancti et immaculati coram ipso in charitate,</hi> 
<pb n="0448C"/>
et postea sequatur: <hi>praedestinans nos in adoptionem
filiorum per Jesum Christum in ipsum</hi> [Al. <hi>ipso</hi> ].
Cum inferioribus autem sic: <hi>in charitate praedestinans
nos in adoptionem filiorum per Jesum Christum
in ipsum.</hi> Differentiam vero Graeci sermonis <foreign xml:lang="greek">προορίσας</foreign>
et <foreign xml:lang="greek">ὁρισθέντος</foreign> Latinus sermo non explicat.
Superior quippe sermo ad eos refertur, qui antea
non fuerunt, et priusquam fierent, de his cogitatum
est, et postea substiterunt. Inferior vero de eo quem
nulla cogitatio, voluntas nulla praecessit, sed semper
fuit, et numquam ut esset, accepit exordium. Unde
recte nunc de his qui cum ante non essent, postea
substiterunt, dicitur <foreign xml:lang="greek">προορισθέντες.</foreign> De Filio vero, hoc
est, de Domino nostro Jesu Christo, in alio loco
scriptum est <foreign xml:lang="greek">ὁρισθέντος,</foreign> quia semper cum Patre fuit,
<pb n="0448D"/> <emph>551</emph> 
 et numquam eum ut esset, voluntas paterna
praecessit. Ex quo colligitur semper Patrem, semper
fuisse Filium, et in quibus aeternitas coaequalis est,
eamdem esse naturam. Nec non etiam hoc inferendum,
quod cum praedestinet nos, sive praefiniat [ <hi>Al.</hi> 
definiat] Deus, in adoptionem filiorum per Jesum
Christum; tamen non ante filii esse possumus [ <hi>Al.</hi> 
possimus], nisi Filii ejus Jesu Christi fidem et intelligentiam
recipiamus. Et ille quidem natura Filius
<pb n="0449A"/>
est; nos vero adoptione. Ille numquam Filius non
fuit: nos antequam essemus, praedestinati sumus,
et tunc spiritum adoptionis accepimus, quando credidimus
in Filium Dei.</p>
<p> <hi>Secundum placitum voluntatis suae.</hi> Verbum <foreign xml:lang="greek">εὐδοκίαν,</foreign>
quod Latinus sermo interpretatus est, <hi>placitum,</hi> 
apud Graecos compositum est ex duobus integris, <foreign xml:lang="greek">ἀπὸ τοῦ Εὖ, καὶ τοῦ Δοκεῖν,</foreign>
 a <hi>bene,</hi> et a <hi>placito,</hi> 
quod nos possumus dicere <hi>beneplacitum,</hi> quia non
statim omne quod placuit, et bene placere potest,
sed ibi tantum <foreign xml:lang="greek">εὐδοκία</foreign> hoc est, <hi>beneplacitum</hi> dicitur,
ubi quod placuit, recte placitum comprobatur. Hunc
autem sermonem de Hebraico RESON ( ), Septuaginta
interpretes transtulerunt, rebus novis, nova
verba fingentes. Invadunt itaque in hoc loco occasionem,
<pb n="0449B"/>
qui ante conditionem mundi, animas putant
cum angelis et caeteris virtutum nominibus in coelesti
Jerusalem fuisse versatas, quod nec beneplacitum
Dei, nec in laudem gloriae ejus, et gratiae possit
intelligi, alios nudos, barbaros, servos, debiles;
alios divites, Romanos, liberos, sanos: ignobiles,
vel nobiles in diversa orbis parte generari, nisi
causae praecesserint, quibus ex meritis haec animarum
unaquaeque sortita sit. Et illud quod ad Romanos
scriptum se quidam putant nosse, nec norunt: <hi>An non habet potestatem figulus de eadem massa facere
aliud vas in honorem, aliud in contumeliam <note>(Rom. IX, 21)</note>
            </hi>?
ad eumdem sensum referunt: ut
quomodo vita bona, sive mala, laboriosa, vel facilis,
frustra in isto mundo agitur, nisi credamus Dei futurum
<pb n="0449C"/>
judicium esse; ita et diversitas in hoc mundo
nascentium justitiam Dei arguat, nisi animarum merita
praecesserint. Si enim, inquiunt, haec non ita
accipimus, nec beneplacitum <emph>552</emph> voluntatis Dei
erit, nec in laudem gloriae et gratiae ejus, alios
elegisse ante constitutionem mundi, ut essent sancti
et immaculati, et haberent adoptionem per Jesum
Christum; alios ultimae conditioni, et poenis perpetuis
destinasse.</p>
<p> <hi>
              <note>(Vers. 6.)</note> In laudem gloriae gratiae suae, in qua gratificavit
nos in dilecto.</hi> Quae laus, inquiunt, gloriae
gratiae Dei est, alios gratificare in Christo, alios
aeternis praeparare suppliciis: amare Jacob, antequam
oriatur ex utero; odisse Esau priusquam digna
odio perpetraret, nisi causae praecesserint quae justitiam
<pb n="0449D"/>
Dei probent? Omnis ergo gratia quam consequimur
in gloriam, et laudem ejus qui nos justificavit
[ <hi>Al.</hi> gratificavit] in dilecto, hoc est, in Domino nostro,
et Salvatore completur: quia absque sapientia,
<pb n="0450A"/>
veritate, justitia, pace, redemptione, caeterisque virtutibus,
nullum bonum intellegi potest. Nec putandum
quod in Latinis codicibus habetur scriptum
esse, <hi>in dilecto filio suo,</hi> sed simpliciter, <hi>in dilecto;</hi> 
et si quidem esset additum, <hi>dilecto Dei,</hi> vel <hi>dilecto
Patris,</hi> esset simplex intelligentia, et omnium opinione
vulgata, quod Dominus noster Jesus Christus
diligeretur a Patre; sed non magnum aliquid proprietati
Filii concederemus, cum sic Filius diligeretur,
ut caetera. Dicitur quippe ad Deum [ <hi>Al.</hi> eum]: <hi>Diligis omnia, et nihil abjicis eorum quae fecisti: Neque
enim odio quid habens condidisti 
 <note>(Sap. XI, 23)</note>
            </hi>.
Aut si esset oppositum, <hi>in qua gratificavit nos in dilecto
prae omnibus,</hi> universus scrupulus fuisset ablatus,
quia et patriarchas et prophetas, et omnes sanctos
<pb n="0450B"/>
viros scimus a Deo fuisse dilectos. Nunc vero in
eo quod absolute locutus est, dicens: <hi>in dilecto,</hi> ita
mihi intelligendum videtur, ut subaudiatur, <hi>ab omnibus.</hi> 
Si enim Christus, ut saepe jam diximus, sapientia
est, justitia, pax, gaudium, continentia, et
caetera, haec virtutum vocabula etiam hi qui sequi
nequeunt diligunt, et nullus tam confessi sceleris
est, ut non sapientiam et justitiam amare se dicat.
Quomodo et de substantia Dei omnium hominum
consentit opinio, quod divina sit, et nullius sensu facile
comprehendatur, errat vero unusquisque, dum
talem, vel talem eam putat: ita et Christum, secundum <emph>553</emph> 
 id quod diversas virtutes sonat, omnes
diligunt, licet plures factis non possint probare quod
diligunt. Iste est dilectus quem aestimo et in Isaia
<pb n="0450C"/>
significari: <hi>Cantabo dilecto canticum dilecti vineae
meae <note>(Isai. V, 1)</note>
            </hi>; et: <hi>Vinea facta est dilecto;</hi> et in
vigesimo octavo psalmo: <hi>Conteret Dominus cedros
Libani, et comminuet eas, ut vitulum Libani, et dilectus
sicut filius unicornium <note>(Psal. XXVIII, 6)</note>
            </hi>.</p>
<p> <hi>
              <note>(Vers. 7.)</note> In quo habemus redemptionem per sanguinem
ipsius, remissionem peccatorum.</hi> Ille redimitur
qui captivus est, et in hostium veniens potestatem liber
esse desivit: ita et nos quidam dicunt in hoc mundo
esse captivos, et sub principibus et potestatibus jugo
servitutis teneri, nec ante vinctas catenis explicare
manus, et oculos sursum attollere, nisi redemptor
advenerit. Sed quis iste, aiunt, tantus et talis, qui
possit pretio suo totum orbem redimere? Jesus
Christus Filius Dei proprium sanguinem dedit, et
<pb n="0450D"/>
nos de servitute eripiens libertate donavit. Et revera
si historiis gentilium credimus, quod Codrus, et
Curtius, et Decii Mures pestilentias urbium, et fames,
et bella suis mortibus represserint, quanto
<pb n="0451A"/>
magis hoc in Dei Filio possibile judicandum est,
quod cruore suo, non urbem unam, sed totum purgarit
orbem! Dupliciter vero sanguis Christi, et caro
intelligitur, vel spiritualis illa atque divina, de qua
ipse dixit: <hi>Caro mea vere est cibus, et sanguis meus
vere est potus <note>(Joan. VI, 56)</note>
            </hi>; et: <hi>Nisi manducaveritis
carnem meam, et sanguinem meum biberitis, non habebitis
vitam aeternam <note>(Ibid., 54)</note>
            </hi>; vel caro et sanguis,
quae crucifixa est, et qui militis effusus est lancea.
Juxta hanc divisionem et in sanctis ejus diversitas
sanguinis et carnis accipitur, ut alia sit caro quae visura
est salutare Dei: alia caro et sanguis quae regnum
Dei non queant possidere. Consequenter autem
post redemptionem sanguinis Christi, <emph>554</emph> remissionem
accepisse scribimur peccatorum: quia nisi
<pb n="0451B"/>
redempti fuerimus, frustra nobis peccata donantur.
Nec ante veniam accipere possumus delictorum, et
servi esse cessamus, nisi pretium pro nobis cruentus
quondam victor acceperit.</p>
<p> <hi>
              <note>(Vers. 8.)</note> Secundum divitias gratiae ejus qua</hi> [Al. <hi>quae] abundavit in nobis.</hi> 
 Qui intelligit hoc quod dictum
est: <hi>Gratia estis salvati, et non ex operibus <note>(Ephes.
II)</note>
            </hi>, et quinquaginta et quingentorum denariorum in
Evangelio debitorem <note>(Luc. VII)</note>: quod qui plus dimittitur,
plus diligat: iste potest scire quod secundum
divitias suas Dei gratia abundarit in nobis: maxime
in Ecclesia de gentibus congregata, quae aliena fuit
a testamento et promissionibus Israel, cujus delicto
nos salutem consecuti sumus. Annon est magnitudo
gratiarum in Paulo, et in caeteris sanctis, de quibus
<pb n="0451C"/>
dicitur: <hi>Nescitis quoniam Angelos judicabimus <note>(I Cor.
V, 3)</note>
            </hi>? et in alio loco: <hi>In quem desiderant angeli considerare <note>(I Petr. I, 12)</note>
            </hi>:
et rursum: <hi>Pater, da ut quomodo
ego, et tu unum sumus, sic et ipsi in nobis unum
<pb n="0452A"/>
sint <note>(Joan. XVII, 21)</note>
            </hi>. Has divitias gratiarum ille in
se non facit vacuas, qui quantum valet humana fragilitas,
nititur, laborat, atque contendit, et cum
Apostolo loquitur: <hi>Gratia ejus in me non fuit vacua <note>(I Cor. 15)</note>
            </hi>.
Qui vero beneficii magnitudinem non
recordans, ad deteriora delabitur, in isto dives
gratia Dei, et opulenta largitio paupertate tenuatur.</p>
<p> <hi>
              <note>(Vers. 9.)</note> In omni sapientia et prudentia notum nobis
faciens mysterium voluntatis suae.</hi> Sapientiam et
prudentiam esse diversas, Stoici quoque opinantur,
dicentes:  « Sapientia est rerum divinarum humanarumque
cognitio; prudentia vero tantum mortalium. » 
Juxta hanc divisionem possumus sapientiam
invisibilium, et visibilium accipere; prudentiam
<pb n="0452B"/>
vero tantum visibilium. Quaeritur itaque quomodo
nobis Deus, in omni sapientia, et prudentia notum <emph>555</emph> 
 fecerit mysterium voluntatis suae. Et quidem
primum simpliciter accipiendum, quod mysterium
voluntatis ejus, redemptio nostra sit, per sanguinem
Filii ipsius, et remissio peccatorum, secundum divitias
gratiae ejus qua [ <hi>Al.</hi> quae] abundavit in nobis.
Quod scilicet nos in Domini passione credentes
(quae est stultitia non credentibus) sapientiam possideamus
atque prudentiam. Deinde quod per Scripturas
suas nobis nota fecerit universa mysteria: quomodo
primum coelum, et terram machinatus sit, et
omnia quae intra ea sunt, fecerit, ordinarit atque
distinxerit: ut plasmatus homo, et usque ad passionem
Christi mundus impletus sit, quomodo ex visibilibus
<pb n="0452C"/>
ea quae sunt invisibilia cognoscantur. Ad extremum,
quod etiam ea quae in terra sunt, sapientia
indigeant atque prudentia. Quotus enim quisque
nostrum scit quid sit illud quod aves in aera suspendat,
<pb n="0453A"/>
pisces in fluctibus, nec non hominum gressus
promoveat, et rabiem incitet bestiarum? Sed qui diligens
lector est, statim nobis illud opponet: Si ex
parte cognoscit Paulus, et ex parte prophetat, et
nunc videt per speculum in aenigmate <note>(I Cor. XIII)</note>,
quomodo vel ipsi, vel Ephesiis, in omni sapientia atque
prudentia Dei mysterium revelatum est? Hac
itaque necessitate compellimur mutare ordinem lectionis,
et facere: <hi>Secundum placitum voluntatis suae,
in laudem gloriae gratiae tuae, in qua gratificavit nos in
dilecto; in quo habemus redemptionem per sanguinem
ipsius, remissionem peccatorum, secundum divitias gratiae
ejus, qua abundabit in nobis in omni sapientia et
prudentia,</hi> ut cum hucusque distinxerimus, quo scilicet, <hi>omni sapientia et prudentia,</hi> 
 ad superiora jungantur,
<pb n="0453B"/>
deinceps inferamus: <hi>notum faciens nobis
mysterium voluntatis suae secundum placitum suum.</hi> 
Potest autem et hac manente sententia, quod ex
parte videant, et ex parte prophetent, nunc in omni
sapientia et prudentia, dici revelatum eis esse mysterium.
Non quo ipsi in omni sapientia et prudentia
mysterium didicerint, sed Deus in omni sapientia
sua atque prudentia, juxta quod consequi poterant,
eis mysterium revelaverit.</p>
<p> <emph>556</emph> <hi>Secundum placitum suum quod proposuit in
eo in dispensatione plenitudinis temporum.</hi> Supra dixerat, <hi>secundum placitum voluntatis suae;</hi> 
 nunc, <hi>secundum
placitum suum,</hi> voluntate detracta. Ibi <foreign xml:lang="greek">προορισμὸν,</foreign>
 id est, <hi>praedestinationem in adoptionem
filiorum per Jesum Christum</hi> posuit: hic vero <foreign xml:lang="greek">πρόθεσιν,</foreign>
<pb n="0453C"/>
id est, <hi>propositionem.</hi> Inter praedestinationem
autem, et propositum, hi qui solent inter verba discutere,
hoc asserunt interesse, quod praedestinatio
alicujus rei multo ante in mente ejus qui destinet
quid futurum sit, praefiguret: Propositum autem,
cum jam vicina sit machinatio, et pene cogitationem
sequatur effectus. Quod vero ait, <hi>proposuit in eo,</hi> ad
mysterium referendum est: siquidem supra dixerat: <hi>ut notum faceret nobis mysterium voluntatis suae,</hi> 
quod mysterium dispensatio est plenitudinis temporum,
ut statuto tempore omnia compleantur. Quomodo
enim haeres quamdiu parvulus est, licet ipsius bona
sint, tamen necdum ei debetur haereditas <note>(Galat. IV)</note>:
ita et mysterium quod praedestinatum fuerat a Deo
in adoptionem filiorum ejus, ante non potuit dispensari,
<pb n="0453D"/>
nisi suo veniret tempore. De quo et alibi numero
singulari Paulus ait: <hi>Ut autem venit plenitudo
temporis, misit Deus Filium suum <note>(Ibid., IV, 4)</note>
            </hi>: qui
ante venire non potuit, nisi mysterium temporis impleretur.</p>
<p> <hi>
              <note>(Vers. 10.)</note> Recapitulare omnia in Christo, quae in
coelis, et quae in terra</hi> [Al. addit <hi>sunt], in ipso.</hi> Pro <hi>recapitulare</hi> 
 in Latinis codicibus scriptum est, <hi>instaurare</hi> 
[Al. <hi>restaurare</hi> ]. Et miror cur ipso verbo Graeco
<pb n="0454A"/>
non usi sint translatores, cum istiusmodi licentia,
dialectica et philosophia sicut in Graeco habentur,
assumptae sint. Nam et oratores in epilogis, vel ante
[ <hi>Al.</hi> inter] epilogos, in fine causarum propter memoriam
judicum et eorum qui audiere negotia, <hi>recordationem,</hi> 
id est, <foreign xml:lang="greek">ἀνακεφαλαίωσιν</foreign> solent facere, ut quae
prius latius disputarant, brevi postea sermone comprehendant,
et unusquisque recordari eorum incipiat
quae audivit. Sensus itaque in praesenti loco iste est:
Omnis dispensatio quae et ante mundum, et postea
esse coepit in mundo, tam invisibilium quam visibilium
creaturarum, adventum Dei <emph>557</emph> Filii pollicebatur.
Quod Adam qui de paradiso ejectus est, per
Salvatorem revocandus erat <note>(Genes. III)</note>. Quod in fabricatione
turris, linguarum unitas scissa est <hi>(Gen.
<pb n="0454B"/>
XI)</hi>, in Actibus apostolorum portendebat dona linguarum <note>(Actor. II)</note>.
Quod Isaac in typo Domini, crucem
suam ipse portavit <note>(Genes. III)</note>. Quod Samson
sanctam comam nutriens, Dalilae pauperis dilexit
amplexus, et omnia cordis sui secreta confessus est <note>(Judic. XVI)</note>,
Salvatoris et Ecclesiae ex Gentibus vere
pauperis et egenae mysterium significabat <note>(Joan. XIX)</note>.
In cruce itaque Domini, et in passione ejus recapitulata
sunt omnia, id est, universa in hac <foreign xml:lang="greek">ἀνακεφαλαιώσει</foreign>
supputata. Quod ut manifestius fiat, quotidianae
consuetudinis aliquod ponamus exemplum.
Verbi causa: Viginti denarios erogavi, rursum quinque,
et alios quindecim; triginta quoque et ter decies,
per diversa tempora dedi. Haec si in unum voluero
supputare, centenarii mihi numeri summa sucerescit,
<pb n="0454C"/>
et in uno numero habebo omnia quae ante descripsi.
Sic itaque universa mysteria et omnis dispensatio
vetustatis non solum quae in terris, sed
etiam quae in coelis gesta est, in Christi passione
completur. Cum enim semel mihi Christus passus
fuerit, et sepultus, et resurrexit, et ad Patrem victor
ascenderit: non necesse habeo veterem numerum,
quia in uno omnia teneo. Diligenter attendite, quod
non solum omnes historiae Scripturarum, quas in
terra gestas Spiritus sanctus enumerat: sed etiam
in coelestibus quae nobis ocultae sunt, in Christi
recapitulata passione teneantur.</p>
<p> <hi>
              <note>(Vers. 11.)</note> In quo et sorte vocati sumus: praedestinati
secundum propositum ejus qui universa operatur
secundum consilium voluntatis suae.</hi> Verbum haereditatis
<pb n="0454D"/>
et sortis, per quas in Christi partem venimus,
ostendit nos de alia potestate ad aliam transmigrasse:
et secundum illud quod in Deuteronomio
scriptum est: <hi>Quando dividebat Altissimus gentes,
cum disseminaret filios Adam <note>(Deut. XXIII, 8)</note>
            </hi>, de angelorum
ditione ad partem Domini esse translatos.
Et illi quidem aliena, et sibi vel commissa vel usurpata
tenuerunt. Iste vero recepit sua: et ascendens
in altum captivam duxit captivitatem <note>(Ps. LXVII)</note>, id
<pb n="0455A"/>
est, eos qui ante capti fuerant in perditionem, ipse
cepit ad vitam, ut reduceret <emph>558</emph> in excelsum: et
quodammodo est capta captivitas, dum per secundam
captivitatem qui prius capti fuerant, liberantur.
Considerandum quod et hic <foreign xml:lang="greek">προορισμὸς</foreign> et <foreign xml:lang="greek">πρόθεσις</foreign>
 id est, <hi>praedestinatio</hi> et <hi>propositum,</hi> simul
posita sint, juxta quae operatur omnia Deus secundum
consilium voluntatis suae. Non quo omnia quae
in mundo fiant, Dei voluntate et consilio peragantur:
alioquin et mala Deo poterunt imputari; sed
quo universa quae facit, consilio faciat et voluntate,
quod scilicet et ratione plena sint et potestate facientis.
Nos homines pleraque volumus facere consilio:
sed nequaquam voluntatem sequitur effectus.
Illi autem nullus resistere potest, quin omnia quae
<pb n="0455B"/>
voluerit, faciat. Vult autem ea quaecumque sunt
plena rationis atque consilii, vult salvari omnes, et
in agnitionem veritatis venire <note>(I Tim. II)</note>. Sed, quia
nullus absque propria voluntate salvatur (liberi
enim arbitrii sumus), vult nos bonum velle, ut cum
voluerimus, velit in nobis et ipse suum implere
consilium.</p>
<p> <hi>
              <note>(Vers. 12.)</note> Ut simus in laudem gloriae ejus, qui
ante speravimus in Christo.</hi> Si, <hi>speravimus,</hi> tantum
[ <hi>Al.</hi> ante] dixisset, <hi>in Christo,</hi> et non praemisisset, <hi>ante speravimus,</hi> 
 quod Graece dicitur <foreign xml:lang="greek">προηλπικότες,</foreign>
esset manifestior sensus, eos qui speraverunt in
Christo, sorte vocatos esse [ <hi>Al.</hi> et esse] et praedestinatos
secundum propositum ejus, qui universa operatur
juxta consilium voluntatis suae. Nunc vero
<pb n="0455C"/>
praepositionis adjectio, ad illam nos intelligentiam
trahit, de qua superius disputavimus, exponentes
hoc quod scriptum est: <hi>Qui benedixit nos in omni
benedictione spirituali, in coelestibus in Christo, sicut
elegit nos in ipso ante constitutionem mundi, ut essemus
sancti et immaculati coram ipso:</hi> quod scilicet
sicut jam non benedixerit omni benedictione spirituali
in coelestibus, et elegerit ante constitutionem
mundi: ita etiam nunc sperasse ante dicamur in
Christo, ex eo tempore quo electi et praedestinati,
et benedicti sumus in coelestibus. Alius vero hoc
dogma non sustinens, quod ante fuerimus et speraverimus
in Christo, quam in isto corpore degeremus,
illo intelligentiam transferet [ <hi>Al.</hi> transfert], ut
dicat: In adventu Domini Salvatoris, <emph>559</emph> quando
<pb n="0455D"/>
in nomine ejus omne genu flectetur coelestium, terrestrium
et infernorum, et omnis lingua confitebitur,
quia Dominus Jesus Christus in gloria est Dei Patris <note>(Philipp. III)</note>,
cum ei fuerint universa subjecta, alios
voluntate, alios necessitate subjiciendos, et eos qui
ante praesentiam majestatis ejus speraverint in eum,
futuros esse in laudem gloriae ejus, et vocari
 <foreign xml:lang="greek">ἀπηλπικότας</foreign>: eos vero qui reperti fuerint necessitate
credentes, eo tempore quo nec diabolus, et angeli
ejus poterunt negare regnantem, esse sperantes:
sed non in laudem gloriae ejus. Quod quidem
<pb n="0456A"/>
et nunc ex parte videmus expleri, quia alia sit merces
ejus, qui voluntate sequatur Deum, alia qui necessitate.
Verumtamen sive per occasionem, sive
per veritatem, tantum Christus annuntietur: dummodo
sciat, et sperans, et ante sperans, quod pro
diversitate spei diversa sint praemia recepturi.</p>
<p> <hi>
              <note>(Vers. 13.)</note> In quo et vos audito verbo veritatis
Evangelii salutis vestrae, in quo et credentes signati
estis Spiritu sancto promissionis. In quo:</hi> haud dubium
quin in Christo. Inter caeteros qui audierunt,
vos quoque, Ephesii, verbum veritatis audistis,
Evangelium salutis vestrae, cui credentes, signati
estis spiritu repromissionis sancto. Videtur autem
juxta ordinem lectionis non stare sententia, nec ei
quod praelatum est: <hi>In quo et vos audito verbo veritatis
<pb n="0456B"/>
Evangelii salutis vestrae,</hi> redditum aliquid quod
sequatur, quia statim secundo ponitur, <hi>in quo.</hi> quod
quia superfluum est, sublatum e medio potest textum
reddere lectioni. Hoc autem patiebatur Paulus
de nimio amore Christi, ut eum semper quem diligebat,
etiam superflue et extraordinarie nominaret.
Quod potest absque nobis in omnibus Epistolis ejus
lector diligens invenire. Unde et nunc secundo positum, <hi>in quo</hi> 
 ordinem deprehenditur turbasse sententiae,
et anteriorem propositionem reliquisse pendentem.
Neque vero parva laus Ephesiorum est, non
praedicationem, sed verbum veritatis audisse. Siquidem
inter praedicationem et verbum veritatis multam
esse distantiam, et in alia Epistola legimus: <hi>Et verbum,</hi> 
inquit, <hi>meum et praedicatio mea, non in persuasibilibus
<pb n="0456C"/>
sapientiae verbis, sed in ostensione spiritus et virtutis <note>(I Cor. XI, 14)</note>
            </hi>.
Quaeramus <emph>560</emph> diligentius, ubi
alibi scriptum sit, quod verbum quis audierit veritatis,
ut ex collatione eorum possit perspicue Pauli
sensus aperiri: ubi quoque Evangelium nominatum
sit, sive cum additamento, sive absolute. Verbi
gratia cum additamento, <hi>Evangelium meum <note>(Rom.
XVI, 25)</note>
            </hi>, et <hi>Evangelium Jesu Christi <note>(II Cor. II, 11)</note>
            </hi>,
et <hi>Evangelium aeternum <note>(Apoc. XIV, 6)</note>
            </hi>; vel quod nunc
dicitur ad Ephesios, <hi>Evangelium salutis vestrae.</hi> 
Absolute vero, ut cum loquitur de Luca, <hi>Cujus laus
in Evangelio per omnes Ecclesias <note>(II Cor. VIII, 18)</note>
            </hi>.
Signatur autem qui audierit verbum veritatis, et
crediderit in eo, spiritu repromissionis sancto. Quia
multi sunt qui audierunt, et increduli permanentes,
<pb n="0456D"/>
nequaquam signaculum sancti Spiritus consecuti
sunt. Dicitur et ad principem Tyri, <hi>Tu es signaculum
similitudinis Dei <note>(Ezec. XXVIII, 12)</note>
            </hi>. Signaculum autem
Dei est, ut quomodo primus homo conditus est
ad imaginem et similitudinem Dei: sic in secunda
regeneratione quicumque Spiritum sanctum fuerit
consecutus, signetur ab eo, et figuram conditoris
accipiat. Quaerendum etiam ubi alibi scriptum sit, <hi>spiritus repromissionis sanctus:</hi> 
 vel quid significet.
Ego enim aestimo quia sicut Spiritus sanctus sanctum
facit cum cui fuerit infusus: et spiritus sapientiae,
<pb n="0457A"/>
sapientem: et intelligentiae, intelligentem: et consilii,
cautum atque consultum: et fortitudinis, fortem:
et scientiae, scientem: et pietatis, pium; et
timoris, timidum, Deique timore trepidantem: ita
et spiritus repromissionis, vel spiritus Dei, sponsorem
et Deum facit eum in quo habitaverit. Quomodo
econtrario immundus spiritus immundum facit,
et spurcam sibi domum praeparat spurcus habitator:
fornicationis quoque spiritus efficit scortatores, de
quibus et propheta loquitur: <hi>Spiritu fornicationis
seducti sunt <note>(Osee IV, 12)</note>
            </hi>: et nequam spiritus, nequam
facit homines atque perversos: et daemoniacus,
daemones: qualisque fuerit liquor, qui novae
testae infusus est, talem diu testa et odorem retinet,
et sanorem.</p>
<p>
            <pb n="0457B"/> <hi>
              <note>(Vers. 14.)</note> Qui est pignus haereditatis nostrae in
redemptionem adoptionis, in laudem gloriae ipsius.
Pignus</hi> Latinus interpres pro <hi>arrhabone</hi> posuit. Non
idipsum autem <hi>arrhabo,</hi> quod <hi>pignus</hi> sonat. Arrhabo
enim futurae emptioni quasi quoddam <emph>561</emph> 
 testimonium, et obligamentum datur. Pignus
vero, hoc est, <foreign xml:lang="greek">ἐνέχυρον,</foreign> pro mutua pecunia opponitur:
ut cum illa reddita fuerit, reddenti debitum
pignus a creditore reddatur. Rursum in eo ubi ait: <hi>In redemptionem adoptionis,</hi> 
 non habet in Graeco <foreign xml:lang="greek">υἱοθεσίαν,</foreign>
 sed <foreign xml:lang="greek">περιποίησιν,</foreign> quam nos <hi>acquisitionem,</hi> 
sive <hi>possessionem,</hi> possumus dicere: nec tamen vim
sermonis expressimus. Multa enim verba sunt, quae
nec de Graeco in Latinum transferri valent, nec de
Hebraico in Graecum: et reciproce nec de Latino
<pb n="0457C"/>
in Graecum, nec de Graeco in Hebraeum. Quicumque
igitur non tantum Spiritum sanctum, sed Spiritum
sanctum repromissionis acceperit, simul consequetur,
et arrhabonem haereditatis, quae haereditas vita
perpetua est. Et quomodo ex arrhabone aestimatur
qualis emptio futura sit, et quae possessio: verbi
causa, ex decem solidis, centum solidorum villa, et
ex centum solidis mille solidorum possessio; ita ex
varietate arrhabonis, haereditatis, quoque postea secuturae
magnitudo cognoscitur. Quamvis autem
sanctus sit aliquis atque perfectus, et omnium judicio
beatitudine dignus putetur: tamen ad futuram
haereditatem nunc arrhabonem est Spiritus consecutus.
Si autem arrhabo tantus, quanta erit ipsa
possessio? Quomodo autem arrhabo qui nobis tribuitur,
<pb n="0457D"/>
non est extra nos; sed intra nos est: sic et
ipsa haereditas, hoc est regnum Dei quod intra nos
est, in nobis versatur intrinsecus. Quae enim potest
esse major haereditas, quam contemplari et videre
sensu pulchritudinem Sapientiae, et Verbi, et
Veritatis, et Luminis, et ipsius ineffabilem, et magnificam
Dei considerare naturam, omniumque quae
[ <hi>Al.</hi> qui] ad similitudinem Dei condita [ <hi>Al.</hi> conditi]
sunt, substantiam contueri? Iste autem spiritus repromissionis
<pb n="0458A"/>
sanctus, qui est arrhabo haereditatis
nostrae, idcirco nunc sanctis datur, ut redimantur
et copulentur Deo in laudem gloriae ipsius. Non
quod Deus laude alicujus indigeat, sed quo laus Dei
laudatoribus prosit, et dum per singula opera majestatem
ipsius magnitudinemque cognoscunt, ad
laudandum eum miraculo stuporis erumpant.</p>
<p> <note>(Vers. 15 seqq.)</note> <emph>562</emph> <hi>Propterea et ego audiens
fidem vestram in Domino Jesu, et in omnes sanctos,
non cesso gratias agens pro vobis, memoriam vestri faciens
in orationibus meis: ut Deus Domini nostri
Jesu Christi, Pater gloriae, det vobis spiritum sapientiae
et revelationis in agnitione ejus, illuminatos oculos
cordis vestri.</hi> Licet verbi ad verbum expressa
translatio possit Apostolum diligenti excusare lectori,
<pb n="0458B"/>
quod videatur omnis sententiae scatere contextus,
et soloecismus fieri, tamen et in Graeco vitium
sonat. Unde et nos Graecis potius calumniatoribus
respondentes, conabimur ita juxta sensum
temperare: ordinem lectionis, ut dicamus Audiens
fidem vestram in Domino Jesu, et in omnes sanctos
ejus: vidensque differentiam fidei vestrae in Dominum,
et in omnes sanctos ejus, non cesso gratias
agere, et memoriam vestri facere in orationibus
meis; ut Domini nostri Jesu Christi Deus, Pater
autem gloriae, det vobis spiritum sapientiae et revelationis.
Quod autem sequitur: <hi>illuminatos oculos
cordisvestri,</hi> ita per hyperbaton reddi potest: Propterea
et ego audiens fidem vestram in Domino Jesu in
agnitione ejus, illuminatos oculos cordis vestri, et in
<pb n="0458C"/>
omnes sanctos, non cesso, gratias agens pro vobis,
memoriam vestri facere in orationibus meis, ut Deus
Domini nostri Jesu Christi Pater gloriae det vobis
spiritum sapientiae, et revelationis in agnitionem; ut
sciatis quae sit spes vocationis vestrae, etc. Porro
Deus Domini nostri Jesu Christi, Pater autem gloriae,
ita intelligendus, ut quomodo Dominus noster
Jesus Christus ipse est sermo, sapientia, veritas,
pax, justitia, fortitudo, ipse sit etiam gloria, secundum
illud quod alibi dicitur: <hi>Apparebit gloria Dei <note>(Levit. IX, 23)</note>
            </hi>:
et in omni pene veteri Lege, scriptum
est super tabernaculum testimonii visam esse gloriam
Dei <note>(Num. IX)</note>. Et Psalmista canit: <hi>Exsurge,
gloria mea, exsurge <note>(Ps. CVII, 3)</note>
            </hi>. Quae gloria illuminans
suo fulgore mundum, templum sibi de virginali
<pb n="0458D"/>
utero fabricata est. Cujus templi Pater gloriae
efficitur Deus. Et ubi Christus gloria est, ibi tantum
Pater dicitur: ubi Jesus, ibi Deus ejus, absque additamento
aliquo nominatur. <emph>563</emph> Iste igitur Deus
assumpti hominis, Pater vero gloriae, sapientiae, veritatis,
dat credentibus in Filium suum spiritum
sapientiae, et revelationis, ut sapientes fiant, et revelata
facie gloriam Domini contemplentur. Quae
sapientia et revelatio cum eos sapientes fecerint, et
<pb n="0459A"/>
mysteria illis occulta aperuerint: statim sequitur
ut habeant illuminatos oculos cordis. Ex verbis
praesentibus approbatur secundum exterioris membra
hominis, etiam interioris hominis membra dici.
Ecce enim manifeste cordis oculos appellavit, quos
absque sensu et mente intelligere non possumus.
Huic et illud Psalmistae convenit: <hi>Illumina oculos
meos, ne umquam obdormiam in morte <note>(Ps. XII, 4)</note>
            </hi>. Et
alibi: <hi>Sapientes oculi in capite ejus <note>(Eccles. II, 14)</note>
            </hi>.
Si enim simpliciter oculos carnis accipimus, utique
non solum sapientis, sed etiam insipientis oculi in
capite ejus sunt. Caput itaque sapientis, sensus accipitur:
quia alio verbo mens, et animus, et principale
cordis appellatur. Quod vero ait, <hi>in agnitione
ejus,</hi> id est, <foreign xml:lang="greek">ἐπιγνώσει αὐτοῦ,</foreign> quidam sic intelligunt,
<pb n="0459B"/>
ut inter <foreign xml:lang="greek">γνῶσιν</foreign> et <foreign xml:lang="greek">ἐπίγνωσιν,</foreign> hoc est, inter <hi>notionem</hi> 
et <hi>agnitionem,</hi> illud intersit: quod notio eorum sit
quae ante non scivimus, et ea postea scire coepimus.
Agnitio vero eorum quae prius scientes deinceps
scire desivimus, eorumque postea recordamur, et
priorem quamdam vitam in coelestibus suspicantur,
postquam in corpora ista dejecti et obliti Dei Patris,
nunc eum per revelationem cognovimus, secundum
illud: <hi>Reminiscentur et convertentur ad
Dominum omnes fines terrae <note>(Ps. XXI, 28)</note>
            </hi>, et caetera
his similia replicantes [ <hi>Al.</hi> replicantur].</p>
<p> <hi>
              <note>(Vers. 18 seqq.)</note> Ut sciatis quae sit spes vocationis
ejus, et quae divitiae gloriae haereditatis ejus in sanctis,
et quae sublimis magnitudo virtutis ejus in nos qui
credimus</hi> [Al. <hi>credidimus] secundum operationem potentiae
<pb n="0459C"/>
virtutis ejus, quam operatus est in Christo,
suscitans illum a mortuis.</hi> Cui semel, juxta orationem
Pauli, datus fuerit spiritus sapientiae et revelationis,
ut apertis oculis cordis aspiciat, iste sciet
quae reposita sunt vocatis, et quae speranda sanctis
Dei, quae abundanter, et large his qui haereditatem
ipsius sustinent, est daturus. Ad quam notitiam
magnitudo <emph>564</emph> virtutis Dei est necessaria in his
qui juxta similitudinem Pauli, credentes vocantur,
per quam operatus est Deus in Christo Jesu, quem
a mortuis resuscitavit. Dupliciter autem intelligenda
haereditas: sive quod primogenitus omnis creaturae
haereditas sit animae Domini nostri Jesu Christi, et
ejus qui ex corpore et anima assumptus est hominis,
nosque cum haereditate animae haereditemus Deum
<pb n="0459D"/>
Verbum: sive quod in Christo haereditas nostra
sit, Patris et Filii, et Spiritus sancti una divinitas;
ut quomodo vocatur haereditas domorum atque villarum
ea ipsa quae ab haeredibus possidentur: sic
ipse Deus haereditas credentium sit atque sanctorum.
Scriptum est et in veteri Testamento: <hi>Filiis
autem Levi non dabitis haereditatem in medio fratrum
suorum: quia ego pars eorum <note>(Num. XVIII, 20)</note>
            </hi>; et
alibi: <hi>Dominus haereditas eorum est <note>(Deut. XVIII, 2)</note>
            </hi>;
et sanctus qui extra Deum nihil habere se novit, audacter
loquitur: <hi>Pars mea Dominus <note>(Ps. LXXII, 26)</note>
            </hi>;
<pb n="0460A"/>
et: <hi>Tu es pars haereditatis meae et calicis mei <note>(Psal. XV, 5)</note>
            </hi>.
Non ergo parvi studii est, ut sciamus
spem vocationis, et divitias gloriae haereditatis Dei
in sanctis: ea quippe indigemus ad haec cognoscenda
virtute, qua etiam in Filio suo Deus usus est suscitando:
quem suscitavit non semel, sed semper a
mortuis, et fecit eum in mortuis liberum, nulla
mortis contagione maculatum. Quotidie Christus
resurgit ex mortuis: quotidie in poenitentibus suscitatur.
Non quo non habuerit etiam secundum carnem
potestatem animae suae ponendae, et iterum
resumendae ejus (nemo quippe tollit eam, nisi ponat
illam a semetipso), sed quo juxta dispensationem
carnis et filii, homo et Filius a Deo et Patre suscitatus
esse dicatur.</p>
<p>
            <pb n="0460B"/> <hi>
              <note>(Vers. 21.)</note> Et sedere eum faciens ad dexteram
suam in coelestibus, super omnem principatum, et potestatem,
et virtutem, et dominationem, et omne nomen
quod nominatur non solum in hoc saeculo, sed
etiam in futuro.</hi> Per humanam similitudinem, Dei
potentiam demonstravit: non quo solium ponatur,
et Deus Pater in eo sedeat, secumque Filium habeat
residentem; sed quo nos aliter judicantem
atque regnantem, nisi per nostra verba intelligere
nequeamus. Ad hoc pertinet, et illud quod in centesimo <emph>565</emph> 
 nono psalmo scriptum est: <hi>Dixit Dominus
Domino meo: sede a dextris meis, donec ponam
inimicos tuos scabellum pedum tuorum <note>(Psal. CIX, 1)</note>
            </hi>.
Si enim juxta regnantis habitum Filius ad Patris
dexteram sedet, necesse est ut juxta eamdem similitudinem
<pb n="0460C"/>
major sit ab eo qui in laeva parte consederit.
Quod ut sciamus aliter intelligi quam littera
resonat, idem psalmus in consequentibus docet,
dicens: <hi>Tu es sacerdos in aeternum secundum ordinem
Melchisedec: Dominus a dextris tuis.</hi> Quomodo
enim cum Filius Patris ad dextram sedeat, rursum
Pater a dextris ejus esse perhibetur? Aut qua ratione
terra scabellum est pedum ejus, et coelum
thronus ipsius, cum et terram secundum Isaiam
pugillo continere dicatur, et coelum palmae extensione
metiri <note>(Isai. XL)</note>? Non enim potest intra id
esse quod ab eodem continetur: nec in manu inclusum
tenere, a quo ipse juxta sedentis habitum circumdetur.
Sicut ergo proximum esse Deo, vel
ab eo procul recedere, non secundum locorum
<pb n="0460D"/>
spatia, sed juxta merita sentiendum est, quod sancti
juxta eum sint: peccatores vero, de quibus ait
propheta dicens: <hi>Ecce qui elongant se a te, peribunt <note>(Ps. LXXII, 27)</note>
            </hi>,
ab omni ejus vicinia submoveantur:
sic et in dextris vel in sinistris Dei esse, accipiendum
est: quod sancti a dextris ejus sint: peccatores
vero a sinistris, Salvatore quoque idipsum in
Evangelio comprobante, cum oves a dextris, haedos
esse memoret a sinistris <note>(Matth. XXV)</note>. Sed et
ipsum verbum <hi>sedere,</hi> regni significat potestatem,
per quam beneficium eis Deus tribuit, super quibus
<pb n="0461A"/>
sedere dignatur: quod scilicet regat eos, et in curru
suo habeat, et ad nutum proprium vaga prius, et
libera colla convertat. Post haec quaeritur, <emph>566</emph> 
quomodo id quod sequitur, possit intelligi, <hi>super
omnem principatum, et potestatem, et virtutem, et
dominationem, et omne nomen quod nominatur, non
solum in hoc saeculo, sed etiam in futuro.</hi> Et quidem
de dextris ac sinistris, et de sessione jam dictum
est. Nunc quaerendum ubi Apostolus haec quatuor
nomina, <hi>principatum,</hi> loquor, et <hi>potestatem, virtutem,</hi> 
et <hi>dominationem,</hi> scripta reperit, et in medium unde
protulerit. Neque enim fas est eum qui divina lectione
fuerat instructus, aliquid locutum putare
quod in sanctis voluminibus non habetur. Arbitror
itaque illum aut de traditionibus Hebraeorum ea
<pb n="0461B"/>
quae secreta sunt, in medium protulisse: aut certe
quae quasi juxta historiam scripta sunt, cum intelligeret
legem esse spiritualem, sensisse, sublimius,
et quod de regibus atque principibus, ducibus
quoque, tribunis et centurionibus, in Numeris, et
in Regnorum libris refertur, imaginem aliorum
principum regnumque cognovisse: quod scilicet in
coelestibus sint principatus, sint potestates, sint
dominationes atque virtutes, et caetera ministeriorum
vocabula; quae nec nos possumus nominare,
nec ipsum Paulum, puto, ut in gravi corpusculo
constitutum, enumerare valuisse. Si autem sunt
principatus, et potestates, et virtutes, et dominationes,
necesse est ut et subjectos habeant, et
timentes se, et servientes sibi, et eos qui sua
<pb n="0461C"/>
fortitudine roborentur. Quae distributiones officiorum
non solum in praesentiarum, sed etiam in
futuro saeculo erunt: ut per singulos profectus, et
honores, et ascensiones, etiam et descensiones,
vel crescat aliquis, vel decrescat, et sub alia atque
alia potestate, virtute, principatu, et dominatione <emph>567</emph> 
 fiat. Nos homunculi cito in cinerem, et pulverem
<pb n="0462A"/>
dissolvendi, si consensu hominum levemur
in reges, tantas habemus ministrorum diversitates
et multitudines, quantas facilius possumus sentire,
quam dicere: Verbi causa: quod Praefectus in
parte civili, judices, provincias, et ordinem suum
habeat: rursum militia, in tot comites, duces, tribunos,
et multiplicem scindatur exercitum; et putamus
Deum, Dominum Dominorum et regem regnantium,
simplici tantum ministerio contentum?</p>
<p> <hi>
              <note>(Vers. 22, 23.)</note> Et omnia subjecit pedibus ejus, et
ipsum dedit caput super omnia Ecclesiae, quae est
corpus ipsius: plenitudo ejus qui omnia in omnibus
adimpletur.</hi> Huic videtur illud esse contrarium,
quod alibi scribitur: <hi>Necdum enim ei videmus omnia
subjecta.</hi> Sed et illud: <hi>Oportet enim illum regnare,
<pb n="0462B"/>
donec ponat omnes inimicos sub pedibus ejus <note>(I Cor.
XV, 25)</note>
            </hi>. Si enim necdum ei subjecta sunt omnia,
et oportet eum regnare, donec ei subjiciantur omnia:
quomodo nunc sub pedibus ejus Deus universa
subjecit? Maxime cum et in alio loco Paulus ipse
testetur: <hi>Cum autem ei subjecta fuerint omnia, tun
et ipse Filius subjicietur ei qui sibi subjecit omnia: ut
sit Deus omnia in omnibus <note>(I Cor. XV, 28)</note>
            </hi>? Ergo aut
secundum praescientiam [ <hi>Al.</hi> praesentiam] id quod
futurum est, quasi jam factum esse commemorat,
juxta sensum quem supra exposuimus, ubi ait: <hi>Benedixit
nos in omni benedictione spirituali in coelestibus
in Christo.</hi> Aut certe si de praeterito sentiendum
est: sic debemus accipere, quod etiam ea quae non
sunt ei voluntate subjecta, naturae conditione deserviant:
<pb n="0462C"/>
verbi causa, daemones, Judaei atque Gentiles.
Non enim serviunt Christo, nec subjecti sunt pedibus
ejus, et tamen quia ab eo in bonam partem creati
sunt, subditi sunt potestati ejus inviti, tametsi adversum
eum repugnent liberi arbitrii voluntate. In
hunc sensum et illud quod sequitur coaptatur: <hi>Et
ipsum dedit caput super omnia Ecclesiae, quae</hi> <emph>568</emph> 
<pb n="0463A"/> <hi>est corpus ipsius.</hi> 
 Quomodo enim caput plurima sibi
habet membra subjecta, e quibus sunt nonnulla
vitiosa et debilia: ita et Dominus noster Jesus Christus
cum sit caput Ecclesiae, habet membra eos
omnes qui in Ecclesia congregantur, tam sanctos
videlicet quam peccatores: sed sanctos voluntate,
peccatores vero sibi necessitate subjectos. Atque
ita fit, ut etiam inimici subjecti sint pedibus ejus.
Quapropter in eo quod ait, <hi>omnia,</hi> videtur facere
quaestionem. Nam illud quod dictum est: <hi>Sede a
dextris meis, donec ponam inimicos tuos sub pedibus 
 tuis <note>(Ps. CIX, 1)</note>
            </hi>. Et alibi: <hi>Oportet enim eum regnare,
donec ponat omnes inimicos sub pedibus ejus <note>(I Cor.
XV, 25)</note>
            </hi>: non magnopere quaerit interpretem, ut ea
quae inimica sunt, cum fuerint superata, subjiciantur
<pb n="0463B"/>
pedibus ejus, et in victoris transeant potestatem.
Cur autem omnia, id est, angeli, throni, dominationes,
potestates, et virtutes caeterae, quae numquam
fuerunt contrariae Deo, ejus pedibus subjiciantur,
videtur obscurum. Potest itaque responderi,
quod absque peccato nullus sit, et sidera ipsa non
sint munda coram Deo, omnisque creatura paveat
Creatoris adventum <note>(Job. XV)</note>. Unde et crux Salvatoris
non solum ea quae in terra, sed etiam quae in
coelis erant purgasse perhibetur. Alius vero, <hi>omnia,</hi> 
non ad universitatem, sed ad ea tantum refert, de
quibus disputatum est: vel hoc modo, omnis civitas
conclamavit, non quo aliquis tacens in urbe non
fuerit, sed ex parte maxima etiam ea quae minora
sunt appellantur. Et ipse Paulus apostolus: <hi>Omnes,</hi> 
<pb n="0463C"/>
inquit, <hi>sua quaerunt, non ea quae sunt Dei <note>(Philipp.
II, 21)</note>
            </hi>: et: <hi>Omnes me dereliquerunt.</hi> Non quod Timothaeus
et caeteri discipuli, qui illo tempore quo
Epistolae scribebantur, cum eo erant, illum reliquerint;
sed idcirco, quia a pluribus sit desertus,
ab omnibus, id est, a maxima parte desertum se
esse conqueritur. Simile huic quid et in psalmo
sonat: <hi>Omnes declinaverunt, simul inutiles facti sunt:</hi> <emph>569</emph> 
 <hi>Non est qui faciat bonum, non est usque ad unum <note>(Ps. XIII, 3)</note>
            </hi>.
Si enim omnes declinaverunt: ergo
declinavit et ipse qui loquitur. Et alibi: <hi>Ego dixi in
excessu mentis meae, omnis homo mendax <note>(Ps. CXV, 2)</note>
            </hi>.
Aut enim verum est hoc quod dixit, aut falsum. Si
omnis homo mendax est, ergo mendax est et ipse
<pb n="0463D"/>
qui loquitur. Si autem mendax est et ipse qui loquitur,
ne hoc quidem quod ait verum est, omnem hominem
esse mendacem. Porro si vera sententia est, omnis
sic accipiendi sunt, ut supra diximus, quod magna
<pb n="0464A"/>
pars hominum mentiatur. Scribit, et alibi Apostolus: <hi>Docentes omnem hominem 
 <note>(Coloss. III, 16)</note>
            </hi>. Et
rursum, <hi>commonentes omnem hominem:</hi> non quod
omnes homines docuerit: quanti enim sunt qui usque
hodie nec doctrinam Apostoli audiere, nec nomen;
sed quod eos omnes doceat et admoneat, qui in Ecclesia
sunt, et cupiunt scire quae Dei sunt. Sequitur: <hi>Plenitudo ejus qui omnia in omnibus adimpletur.</hi> 
 Quod
quidem sic accipiendum, quemadmodum et illud: <hi>Tunc subjicietur ei qui sibi subjecit omnia, ut sit Deus
omnia in omnibus 
 <note>(I Cor. XV, 28)</note>
            </hi>. Nunc enim Deus
per partes in singulis est, in alio justitia, in alio
castitas, in alio temperantia, in alio sapientia, in
alio fortitudo: et difficile est etiam in sanctis viris
atque perfectis omnes pariter esse virtutes. Cum autem
<pb n="0464B"/>
in finem rerum, et consummatione mundi, ei
fuerint universa subjecta, adimplebitur omnia in omnibus:
ut juxta id quod Deus est cunctis virtutibus
plenus, omnia in omnibus adimpleatur, et sint universi
habentes omnia, quae ante singula singuli possidebant.
Sed et hoc quod ait: <hi>Et ipsum dedit caput
super omnia Ecclesiae quae est corpus ipsius: plenitudo
ejus qui omnia in omnibus adimpletur,</hi> non solum hominum,
sed etiam angelorum cunctarumque virtutum,
et rationabilium creaturarum Ecclesia intelligi
potest. Nec non et hoc: <hi>Qui omnia in omnibus adimpletur,</hi> 
nequaquam ita ut resonat, accipiendum; non
enim ait: Qui omnia in omnibus adimplet; sed, <hi>qui
omnia in omnibus</hi> <emph>570</emph> <hi>adimpletur.</hi> Siquidem aliud
est implere, aliud impleri; quia in altero agentis,
<pb n="0464C"/>
in altero patientis est verbum. Sicut ergo adimpletur
imperator, si quotidie ejus augeatur exercitus,
et fiant novae provinciae, et populorum multitudo succrescat:
ita et Dominus noster Jesus Christus in eo
quod sibi credunt omnia, et per dies singulos ad fidem
ejus veniunt, ipse adimpletur in omnibus: sic tamen ut
omnia adimpleatur in omnibus, id est, ut qui in eum
credunt, cunctis virtutibus pleni sint, et juxta Evangelium
faciant eum proficere aetate, sapientia et gratia,
non solum apud Deum, sed et apud homines <note>(Luc. II)</note>.</p>
</div2>
<div2 id="II">
          <head> Cap. II</head>
<p> <hi>
              <note>(Cap. II.--Vers. 1 seqq.)</note> Et vos cum essetis mortui
delictis, et peccatis vestris, in quibus aliquando ambulastis,
secundum saeculum mundi hujus, secundum
principem potestatis aeris, spiritus qui nunc operatur in
<pb n="0464D"/>
filiis diffidentiae, in quibus et nos omnes conversati sumus
aliquando in desideriis carnis nostrae, facientes voluntates
carnis et cogitationum, et eramus natura filii
irae, sicut et caeteri. Deus autem qui dives est in misericordia,
<pb n="0465A"/>
propter multam charitatem suam qua dilexit
nos et cum essemus mortui peccatis, convivificavit nos
Christo.</hi> Antequam de singulis verborum sensibus
disputemus, videtur nobis ita lectionis ordo reddendus:
Et vos cum mortui essetis delictis et peccatis
vestris, convivificavit Christo Deus, qui dives est in
misericordia propter multam charitatem suam qua
dilexit nos: et cum essemus mortui delictis, in
quibus aliquando ambulavimus, secundum saeculum
mundi hujus, secundum principem potestatis aeris,
spiritus qui nunc operatur in filiis diffidentiae, in
quibus et nos omnes conversati sumus aliquando in
desideriis carnis nostrae, facientes voluntates carnis
et mentium, et eramus natura filii irae, convivificavit
nos Christo, ut <foreign xml:lang="greek">ἀπὸ κοινοῦ,</foreign> subaudiatur quasi bis
<pb n="0465B"/>
dictum, <hi>et nos convivificavit Christo.</hi> Conjunctionem
vero causalem in eo loco in quo ait: <hi>Deus autem</hi> <emph>571</emph> <hi>qui dives est in misericordia,</hi> 
 arbitramur aut ab indoctis
scriptoribus additam, et vitium inolevisse
paulatim, aut ab ipso Paulo, qui erat imperitus sermone,
et non scientia, superflue usurpatam <note>(II Cor.
XI)</note>. Manifeste autem mors animae dicitur esse peccatum,
ex eo quod ait: <hi>Et vos cum essetis mortui delictis
et peccatis vestris,</hi> juxta illud quoque quod in
Ezechiele scriptum est: <hi>Anima quae peccaverit ipsa
morietur <note>(Ezech. LVIII, 4)</note>
            </hi>. Et quia <hi>delicta</hi> quae Graece <foreign xml:lang="greek">παραπτώματα</foreign>
 nuncupantur, juxta ejusdem linguae
etymologiam proprie verbum est Scripturarum (licet
delicta <foreign xml:lang="greek">πλημμέλιαι</foreign> rectius transferantur) quaerimus
quid significent, quove distent a peccatis, id
<pb n="0465C"/>
est, quid intersit inter <foreign xml:lang="greek">παραπτώματα,</foreign> et <foreign xml:lang="greek">ἁμαρτίας.</foreign>
Aiunt enim quod <foreign xml:lang="greek">παραπτώματα,</foreign> quasi initia peccatorum
sint, cum cogitatio tacita subrepit, et ex aliqua
parte conniventibus [ <hi>Al.</hi> cohibentibus] nobis,
necdum tamen nos impulit ad ruinam. Unde et in
octavo decimo psalmo <note>(Vers. 13)</note> scribitur: <hi>Delicta,</hi> 
hoc est, <foreign xml:lang="greek">παραπτώματα,</foreign> <hi>quis intelligit?</hi> quia scilicet
difficile sit radices, et initia intelligere peccatorum.
Peccatum vero esse, cum quid opere consummatum
pervenit ad finem. Quaerimus quoque quid sit, <hi>in
quibus aliquando ambulastis secundum saeculum mundi
hujus,</hi> utrumnam et aliud saeculum sit, quod non
pertineat ad mundum istum, sed ad mundos alios,
de quibus et Clemens in Epistola sua scribit: <hi>Oceanus, 
 et mundi qui trans ipsum sunt?</hi> An unus iste
<pb n="0465D"/>
mundus sit, qui ab initio saeculi quo factus est Adam
<pb n="0466A"/>
usque ad terminum suum volvatur, et transeat: vel
certe mundus alio nomine appelletur princeps aeris
hujus, qui nunc operatur in filiis diffidentiae? Scribitur
et ad Galatas. <hi>Ut eruat nos de praesenti saeculo
nequam <note>(Galat. I, 4)</note>
            </hi>. Et in hac eadem Epistola: <hi>Redimentes
tempus, quoniam dies mali sunt (Infra, V,
16)</hi>. Et dies Jacob modici dicuntur et pessimi <note>(Gen.
XLVII)</note>, sive quod tempus vitae istius per quod clausi
tenemur in saeculo, grave sit et laboriosum, sive
quod ipse Satanas mundi hujus, ut supra diximus,
et saeculi vocabulo nuncupetur. De quo statim in
sequentibus: <hi>Secundum</hi> <emph>572</emph> <hi>principem,</hi> inquit, <hi>potestatis
aeris, spiritus qui nunc operatur in filiis diffidentiae.</hi> 
Princeps quippe aeris, et spiritus potestatis,
qui in aere isto est, diabolus intelligitur, qui nunc
<pb n="0466B"/>
operatur in filiis diffidentiae. In his enim qui Domino
credunt, non potest operari. De quo et infra ait: <hi>Non est nobis pugna adversus carnem et sanguinem,
sed adversum principatus et potestates, adversus rectores
tenebrarum istarum, adversus spiritualia nequitiae
in coelestibus.</hi> 
 Non quo diabolus, et satellites ejus,
qui per mundum istum vagantes, peccata hominibus
insinuant, in coelo versari queant, de quo ob sua
merita corruerunt; sed coelum dicitur, aer iste,
qui supra nos est, juxta illud Salvatoris eloquium: <hi>Considerate volatilia coeli 
 <note>(Matt. VI. 26)</note>
            </hi>, et caetera.
Manifestum quippe est, quod volatilia non per coelum
volitent, sed per aerem. Sequitur: <hi>In quibus et nos
omnes conversati sumus aliquando in desideriis carnis
nostrae, facientes voluntates carnis et mentium.</hi> Quod
<pb n="0466C"/>
ait, <hi>in quibus,</hi> ad delicta referendum est. Superius
enim quia duo pariter posuerat: <hi>Et vos cum essetis
mortui delictis et peccatis vestris,</hi> et ad peccata retulerat
dicens: <hi>in quibus aliquando ambulastis:</hi> ad delicta
vero nihil tale videbatur secutum quod sensum
posset explere: nunc ait: <hi>in quibus delictis, et nos
omnes conversati sumus:</hi> simulque ne in eo quod
dixerat, <hi>et peccatis vestris in quibus aliquando ambulastis,</hi> 
se per superbiam a peccato videretur excipere
adjunxit, <hi>in quibus et nos omnes conversati sumus.</hi> 
Qui autem conversatum esse se dicit, de praeteritis
delictis, et non de praesentibus confitetur. Conversati
sumus, inquit, aliquando, non in uno desiderio,
sed in desideriis carnis nostrae. <hi>Caro quippe desiderat
adversus spiritum, et spiritus adversus carnem (Galat.
<pb n="0466D"/>
V, 17)</hi>. Facientes non unam voluntatem carnis,
<pb n="0467A"/>
sed plures: et non solum voluntates carnis, sed
etiam mentium, pro quo in Latinis codicibus habetur, <hi>cogitationum.</hi> 
 Inter peccatum autem carnis, et
mentium hoc esse puto: quod carnis peccatum, est impudicitia
atque luxuria, et ea quae ministerium
ejus <emph>573</emph> in libidinibus explentur. Mentium vero
delictum ad dogmata pertinet contraria veritati et
haereticam pravitatem, ita ut possimus dicere plerosque
haereticorum (quamquam hoc rarum sit) voluntates
mentium facere, et non voluntates carnis,
et multos contra ecclesiasticos, carnis et non mentium
facere voluntates, et esse plures qui et carnis,
et mentium pariter faciant voluntates. Haec autem
diximus, non quo et haeretici carnis non faciant voluntates
(plura quippe apud eos corporis sunt vitia
<pb n="0467B"/>
quam apud nostros) sed ut, exemplo posito, facilius
quod volebamus possit intelligi. <hi>Et eramus,</hi> inquit, <hi>natura filii irae sicut et caeteri.</hi> 
 Respondeant haeretici
qui diversas naturas esse contendunt, quomodo Paulus,
quem utique spiritualis naturae esse non dubium
est, fuerit natura filius irae, sicut et caeteri qui adhuc
in errore sunt positi. Nos vero dicimus esse primum
omnes homines natura filios irae, vel propter corpus
humilitatis corpusque mortis, et quod ab adolescentia
mens hominum apposita sit ad malitiam <note>(Genes.
VIII)</note>: unde et Salomon ait: <hi>Non est justus in terra qui
faciat bonum, et non peccet <note>(Eccl. VII, 21)</note>
            </hi>. Vel quod
ex eo tempore quo possumus habere notitiam Dei,
et ad pubertatem venimus, omnes, aut opere, aut
lingua, aut cogitatione peccemus. Eramus igitur natura
<pb n="0467C"/>
filii irae sicut et caeteri, et omnes Sancti, qui ab
ira sanguine Christi redempti sunt. Sienim Paulus
qui juxta justitiam quae in Lege fuit, irreprehensibiliter
est conversatus, dicit se natura fuisse filium irae,
cur timeamus, etiam retro sanctos viros filios irae
fuisse testari? De quibus omnibus vere dici possit: <hi>Cum autem venit mandatum, peccatum revixit, ipsi vero
mortui sunt.</hi> 
 Filius autem irae sic accipiendum, ut
filius perditionis, filius iniquitatis, filius mortis. Non
quo aliqua ira, mors, iniquitas et perditio subsistat
in natura sua, quae filios habeat; sed quo filii dicantur
ejus rei quae operetur in singulis: sicut filii appellantur
gehennae, qui gehennae ignibus consumendi
sunt. Alius irae filios sic vocatos putat, ut filios diaboli.
Diabolus enim perditio est, et ira, et mors. <hi>Devoravit
<pb n="0467D"/>
mors invalescens <note>(Isai. LII, sec. LXX)</note>
            </hi> Et: <hi>Novissimus</hi> 
[Al. <hi>novissime</hi> ] <hi>
              <note>(I Cor. XV)</note> inimicus destruetur mors <note>(I Cor XV, 26)</note>
            </hi>:
et ad ipsum diabolum: <hi>Perditio</hi> <emph>574</emph> <hi>factus es 
 <note>(Ezech. XXVIII, sec. LXX)</note>
            </hi>. Factus, inquit,
propria voluntate, non ab initio sic creatus.
Quomodo igitur mors dicitur, ex eo quod invidia
diaboli mors introivit in orbem terrarum <note>(Sap. II)</note>,
et per illum sunt mortui qui ante vivebant, et perditio,
quod perdat quoscumque deceperit: sic et ira
dicitur propter eam quam exercet adversum hominem
feritatem. Sunt qui illud in Regnorum libris,
quando David numeravit populum Israel, iram in se
<pb n="0468A"/>
Dei provocans, Scriptura dicente: <hi>Et apposita est ira
Dei succendi in Israel, et incitavit David dicens <note>(II Reg.
XXIV, 1)</note>
            </hi>, iram Domini, diabolum significare putent:
etenim juxta Graecae linguae proprietatem non dixit
genere feminino, ira Dei <foreign xml:lang="greek">λέγουσα,</foreign> hoc est, <hi>qaae diceret,</hi> 
sed ira Dei <foreign xml:lang="greek">λέγων,</foreign> id est, <hi>qui diceret,</hi> genere masculino:
mittit siquidem Dominus iram et furorem suum
per angelos pessimos. Deus ergo qui dives est in misericordia,
et dives propter charitatem suam qua dilexit
hominum genus, et charitatem non simplicem,
sed multam, cum essemus mortui propter delicta
nostra, vivificavit nos, et non solum vivificavit (parum
quippe hoc erat bonitati et magnitudini ejus),
sed vivificavit cum Christo Jesu, unam atque eamdem
nobis tribuens vitam habere cum Christo. Quidam
<pb n="0468B"/>
pro eo quod nunc exposuimus: <hi>Et eramus natura
filii irae,</hi> pro <hi>natura, prorsus,</hi> sive <hi>omnino,</hi> quia verbum <foreign xml:lang="greek">φύσει,</foreign>
 ambiguum est, transtulerunt. Quod etsi sic
sonet, juxta ea quae diximus, exponendum est.</p>
<p> <hi>Gratia salvati estis.</hi> Si non sunt dignae passiones
hujus temporis ad futuram gloriam quae revelabitur
in nobis <note>(Rom. VIII)</note>, gratia magis sumus quam opere
salvati. Nihil enim possumus Domino retribuere pro
omnibus quae retribuit nobis.</p>
<p> <hi>
              <note>(Vers. 6.)</note> Et coexcitavit, simulque fecit sedere in
coelestibus in Christo Jesu.</hi> Supra dixerat, quod suscitaverit
Deus Christum a mortuis, et sedere fecerit
ad dextram suam in coelestibus super omnem principatum,
et potestatem, et virtutem, et dominationem,
et omne nomen quod nominatur non solum
<pb n="0468C"/>
in hoc saeculo, sed etiam in futuro. Nunc vero addidit: <hi>quia et nos suscitaverit cum eo, et sedere fecerit in coelestibus
ad dextram suam.</hi> 
 Quaeritur ergo, quomodo
Deus qui nos salvos fecit et suscitavit, simul <emph>575</emph> 
fecerit sedere cum Christo? Et quidem qui simplicius
est responsurus, hoc asserit, quod juxta praescientiam
Dei, id quod futurum est, quasi factum esse jam
dixerit. Et quia mos iste sit Scripturarum, ut interdum
futura tempore praeterito declinentur: Verbi
causa, de cruce Domini: <hi>Foderunt manus meas et
pedes <note>(Ps. XXI, 17)</note>
            </hi>. Et alibi de passione ejus: <hi>Quasi
ovis ad victimam ductus est <note>(Isai. LIII, 7)</note>
            </hi>. Et adhuc
de injuriis flagellorum: <hi>Livore ejus nos sanati sumus <note>(Ibid., 5)</note>
            </hi>.
Et alibi <hi>[Al. ibidem]</hi>: <hi>Ab iniquitatibus
populi mei ductus est in mortem <note>(Ibid., 8, sec. LXX)</note>
            </hi>.
<pb n="0468D"/>
Hoc autem ideo, ne quia futura semper incerta sunt,
hominum spes fluctuet et vacillet, ea quae Deus futura
cognovit (apud quem nihil ambiguum est) quasi
jam facta memorantur: ut quia praeterita secundum
philosophos quoque fieri infecta non possunt, qui
audierint, quasi jam facta habeant quae futura sunt.
Alius vero qui resurrectionem, et regnum Christi
spiritualiter intelligit, non deliberavit dicere, jam
sanctos sedere, et regnare cum Christo: quomodo
enim nequaquam in carne sanctus est, cum vivat in
carne, et habet conversationem in coelestibus, cum
gradiatur in terra, et caro esse desistens, totus
<pb n="0469A"/>
vertatur in spiritum: ita eum in coelestibus sedere
cum Christo: regnum quippe Dei intra nos est <note>(Luc.
XVII, 21)</note>; et ubi fuerit thesaurus noster, ibi erit et
cor nostrum <note>(Matth. VI, 21)</note>; firmique et stabiles sedemus
cum Christo, sapientia, Verbo, justitia, veritate.
Potest autem et hoc dici, ut quomodo arrhabonem
Spiritus sancti accepimus, necdum totam ejus plenitudinem
consecuti: sic et sedere nos cum Christo
atque regnare, necdum perfectam sessionem in coelestibus
obtinentes.</p>
<p> <hi>
              <note>(Vers. 7.)</note> Ut ostenderet in saeculis supervenientibus
abundantes divitias gratiae suae in bonitate super nos
in Christo Jesu.</hi> Quanta sit beneficii magnitudo, et
quam multiplex gratia qua nos Dominus de saeculi
istius perturbationibus liberatos sedere fecit, et regnare
<pb n="0469B"/>
cum Christo, hinc vel maxime comprobatur,
quod <emph>576</emph> in futuris saeculis non uno, sed omnibus
suam cunctis rationabilibus creaturis super nos ostensurus
est gloriam, suasque divitias monstraturus.
Quod nos qui quondam lege tenebamur inferni, et
propter vitia atque peccata; ut operibus carnis, ita
eramus et suppliciis destinati: nunc in Christo regnemus
sedeamusque cum eo. Sedeamus autem non
in humili quocumque loco, sed super omnem principatum,
et potestatem, et virtutem, et dominationem,
et omne nomen, quod nominatur non solum in hoc
saeculo, sed etiam in futuro. Si enim Christus suscitatus
a mortuis sedet ad dextram Dei in coelestibus
supra omnem principatum, et potestatem, et virtutem,
 et caetera: et nos sedemus regnamusque cum
<pb n="0469C"/>
Christo: necesse est ut super his quae sedet ille,
sedeamus. Sed qui diligens lector est, statim requirit
et dicit: Quid ergo, major homo angelis et cunctis
in coelo potestatibus? Quod quia periculosum est respondere;
principatus et potestates, et virtutes, et
dominationes, et omne nomen quod nominatur non
solum in hoc saeculo, sed etiam in futuro (maxime
quia omnia Christi subjecta sunt pedibus) non ad
bonam partem, sed ad contrariam referet: ut dicat
eas esse angelos refugas, et principem mundi istius,
et Luciferum qui mane oriebatur, super quibus sancti
cum Christo in fine sessuri sunt, illis quoque tribuentes
beneficium, qui nunc infreni et male libertate
sua abutentes passim vagantur [ <hi>Al.</hi> vagentur], et
per praecipitia corruunt [ <hi>Al.</hi> corruant], peccatorum.
<pb n="0469D"/>
Cum autem tales habuerint sessores, juxta sedentium
voluntatem incipient gubernari. Alius vero hoc quod
ait: <hi>ut ostenderet in saeculis supervenientibus abundantes
divitias gratiae suae in bonitate supra nos, in Christo
Jesu,</hi> ad illam intelligentiam transferet, quod non
<pb n="0470A"/>
simus merito nostro, sed gratia ejus salvati, et majoris
bonitatis indicium sit pro peccatoribus, magis quam
pro justis mori: <hi>Pro bono enim forsitan quis audeat interire;</hi> 
et daturus <emph>577</emph> nobis sit, quae nec oculus vidit,
nec auris audivit, nec in cor hominis ascenderunt <note>(I Cor. II)</note>.
Quae omnia ex parte jam dederit in Christo
Jesu, quia nullum absque Christo bonum dici potest.</p>
<p> <hi>
              <note>(Vers. 8, 9.)</note> Gratia enim estis salvi facti per fidem,
et hoc non ex vobis: Dei enim donum est, non ex operibus,
ut ne quis glorietur.</hi> Ideo, inquit, abundantes
divitias gratiae suae, in bonitate in superventuris saeculis
ostensurus est, quia gratia salvi facti estis per
fidem, non per opera. Et haec ipsa fides non est ex
vobis, sed ex eo qui vocavit vos. Hoc autem ideo, ne
forsitan nobis cogitatio occulta subreperet: si per
<pb n="0470B"/>
opera nostra salvati non sumus, certe vel per fidem
salvati sumus: et alio genere nostrum est quod salvamur.
Addidit itaque et dixit, fidem quoque ipsam
non nostrae voluntatis esse, sed Dei muneris. Non
quod liberum homini tollatur arbitrium, et secundum
illud Apostoli ad Romanos, non sit currentis neque
volentis; sed miserentis Dei <note>(Rom. IX)</note>; verum quod
arbitrii ipsa libertas Deum habeat auctorem, et ad
illius beneficium cuncta referantur, cum etiam bonum
nos velle ipse permiserit. Hoc autem totum
propterea, ne quis glorietur a semetipso, et non a
Deo se esse salvatum.</p>
<p> <hi>
              <note>(Vers. 10.)</note> Ipsius enim sumus factura, creati
in Christo Jesu in operibus bonis, quae praeparavit
Deus, ut in illis ambulemus.</hi> Reddidit causas, quare
<pb n="0470C"/>
gratia salvati sumus per fidem, et hoc ipsum non ex
nobis, sed ex munere Dei, dicens: <hi>Ipsius enim factura
sumus,</hi> hoc est, quod vivimus, quod spiramus,
quod intelligimus, et credere possumus, ipsius est,
quia ipse conditor noster est. Et diligenter observa,
quia non dixerit, <hi>ipsius figuratio sumus atque plasmatio:
sed, ipsius factura sumus.</hi> Plasmatio quippe
originem de terrae limo trahit: factura vero juxta
similitudinem et imaginem Dei sumpsit exordium.
Quod in centesimo quoque octavo decimo psalmo simul
positum diversa significat: <hi>Manus tuae fecerunt
me, et plasmaverunt me <note>(Psal. XVIII, 73)</note>
            </hi>. Factura
primum locum tenet: deinde plasmatio. Et quia
creationis, et conditionis nomen ad magna semper
solet opera copulari, verbi causa: illa urbs condita
<pb n="0470D"/>
est, et ab initio creatus est mundus, <emph>578</emph> et
unusquisque sanctorum per varia dogmata atque
virtutes, in semetipso mundus est totus: propterea
nunc creati in Christo dicimur, et creati in operibus
bonis sive quae ipsi fecimus, vel facturi sumus, sive
<pb n="0471A"/>
in aliis creaturis, ad quae nostra conversatio transferenda
est, ut quae praeparavit Deus, in illis ambulemus,
spe magna jam nobis data, dum in his ambulaturi
sumus, quae Deus magnopere praeparavit. Et
quia semel ad nomen creaturae venimus, et Sapientia
in Proverbiis Salomonis dicit se creatam initium
viarum Dei <note>(Prov. VIII)</note>, multique timore, ne Christum
creaturam dicere compellantur, totum Christi mysterium
negant, ut dicant, non Christum in hac sapientia,
sed mundi sapientiam significari: nos libere
proclamamus, non esse periculum eum dicere creaturam,
quem vermem, et hominem, et crucifixum,
et maledictionem, tota spei nostrae fiducia profitemur:
maxime cum ex duobus versiculis quae praecedunt,
ipsa sapientia promittat se esse dicturam quae
<pb n="0471B"/>
post saecula sunt <note>(Prov. XXII)</note>. Cum autem saecula Christus
fecerit, et quae deinceps loquitur, ea sint quae
post saecula dicturum se esse promiserit, ad incarnationis
mysterium, non ad naturam Dei referenda
sunt quae sequuntur: licet in Hebraeis codicibus non
habeatur: <hi>Dominus creavit me initium viarum suarum:</hi> 
sed, <hi>Dominus possedit me.</hi> Inter possessionem autem,
et creationem multa distantia est: quia qui possidetur,
is utique est atque subsistit, et est proprius,
qui possidetur. Creator vero ille qui non erat antequam
fieret: aut certe de eo quod erat, transfertur
in aliud, sicut et nos nunc creati dicimur in Christo
Jesu. Creati utique, non quia ante non fuimus, sed
creati in operibus bonis. Quod David quoque in
psalmo quinquagesimo deprecatur, dicens: <hi>Cor
<pb n="0471C"/>
mundum crea in me, Deus <note>(Psal. L, 11)</note>
            </hi>. Et certe mundum
cor ante peccatum habuerat, quando de eo Dominus
loquebatur: <hi>Inveni David filium Jesse secundum
cor meum <note>(Act. XIII, 22)</note>
            </hi>: sed ut ibi creatio
instaurationem sonat: ita et in nobis et in Christo
per singula opera et profectus, creatura atque conditio
accipi potest: ut quotidie in credentibus, <emph>579</emph> 
quia varie secundum merita diversa montes dicuntur,
et valles, et colles, atque campestria, Christus
creatus, natus et conditus sit.</p>
<p> <hi>
              <note>(Vers. 12.)</note> Propter quod memores estote, quia aliquando
vos gentes in carne, qui dicebamini praeputium,
ab ea quae appellatur circumcisio in carne manu facta:
quoniam eratis illo tempore sine Christo, alienati a
conversatione Israel, et peregrini testamentorum promissionis</hi> 
<pb n="0471D"/>
[Al. <hi>repromissionis], spem non habentes, et
sine Deo in mundo.</hi> Gentes Ephesios in carne vocans,
ostendit in spiritu esse non gentes: sicut econtrario
Judaei in spiritu gentes sunt, et in carne Israelitae.
Quadrifariam igitur Judaei dividuntur et gentes.
Alii sunt in carne circumcisi, et in spiritu, qualis
fuit Moyses et Aaron, Apostoli et Nathanael, cujus
occultum Judaismum Dominus intuens ait: <hi>Ecce
<pb n="0472A"/>
vere Israelites, in quo dolus non est <note>(Joan. I, 47)</note>
            </hi>.
Alii qui nec carne nec spiritu circumcisi sunt, qualis
fuit Nabuchodonosor et Pharao, et hodie Barbararum
et Romanarum gentium multitudo, quae non
credunt in Deum. Tertii, qui tantum in carne sunt
circumcisi, et spiritum incircumcisum habent, ad quos
propheta dicit: <hi>Circumcidimini Deo vestro, et nolite
circumcidere carnem praeputii vestri <note>(Jerem. IV, 4)</note>
            </hi>. Et
alibi: <hi>Omnes gentes incircumcisi</hi> [Al. <hi>incircumcisa] carne:
domus vero Israel incircumcisi sunt corde <note>(Jerem.
IX, 26)</note>
            </hi>. Extremi de quibus nunc dicitur: <hi>Quia
aliquando vos gentes in carne, qui dicebamini praeputium
ab ea quae dicitur circumcisio in carne manu facta,</hi> 
qualis hodie universa est turba credentium, et totus
e gentibus mundus est plenus. Ad distinctionem igitur
<pb n="0472B"/>
spiritualium gentium Judaeorum, Ephesii gentes
vocantur in carne, quia secundum spiritum Israelitae
sunt. Nam et in alio loco carneum Israelem Scriptura
commemorans ait: <hi>Videte Israel secundum carnem <note>(I Cor. X)</note>
            </hi>:
quia in spiritu non erat Israel. Pulchre
autem etiam verba moderatus est: <hi>qui dicebamini
praeputium.</hi> Dicebamini, inquit, praeputium,
 nec eratis, ab ea quae dicitur circumcisio in carne
manu facta. Non quo sit circumcisio, sed quo ipsa
sibi hoc nomen assumat, et sit vere circumcisio manu
facta, non spiritu. Simul et illud est attendendum
quod nos quos sine Christo alienatos quondam a
conversatione <emph>580</emph> Israel esse memoravit, et peregrinos
a promissionibus et Testamento Dei: nunc
postquam in Christum credidimus, sicut repromissiones
<pb n="0472C"/>
et testamenta ejus accepimus, ita conversationem
quoque habere dicamur Israel: quomodo
conversatio universa legalis expletur in nobis, quia
videlicet lex spiritualis est, et magis circumcidamur,
et sabbatizemus in spiritu, spirituales victimas offerentes:
illorum templo altarique destructis: nos
Deo fructuum nostr orum decimas offeramus: nos
immolemus agnum immaculatum, et accincti lumbos,
expediti Pascha comedamus. Sicut enim circumcisio
dicitur in carne manu facta: ita ad distinctionem
ejus intelligitur alia esse circumcisio, quae
non sit [ <hi>Al.</hi> sicut], ut diximus, manu facta, sed spiritu.
Quod autem ait: <hi>Spem non habentes, et sine Deo
in mundo:</hi> non quo plures deos, antequam in Christum
crederent, Ephesii non habuerint, atque venerati
<pb n="0472D"/>
sint; sed quo qui absque Deo vero sit, nullum
deum habeat. Et significanter additum est, <hi>sine Deo
in mundo.</hi> Habebant quippe Deum, quem eos habituros
Deus ante cognoverat, et apud praescientiam Dei
non erant sine Deo, sed in mundo erant absque Deo.</p>
<p> <hi>
              <note>(Vers. 13, 14.)</note> Nunc autem in Christo Jesu vos qui
aliquando eratis longe, facti estis prope in sanguine
Christi; ipse est enim pax nostra.</hi> Deus ubique est,
<pb n="0473A"/>
et totus ubique est, a quo quis potest separari, cum
in eo sint omnia? et ipse per prophetam loquatur: <hi>Ego Deus appropinquans, et non de longe 
 <note>(Jer. XXIII,
23)</note>
            </hi>. Et Psalmista testatur: <hi>Si ascendero in coelum, 
 tu illic es: si descendero in infernum, ades <note>(Ps. CXXXVIII, 8)</note>
            </hi>.
Cum igitur in eo sint omnia, procul
tamen esse ab impiis dicitur juxta illud: <hi>longe
est Dominus ab impiis <note>(Prov. XV, 29)</note>
            </hi>. Iste a quo
impii longe sunt, vicinus est sanctis. Denique cum
et ab Ephesiis esset procul, in sanguine Jesu prope
eis factus est. Et diligentius intuendum, quod absque
cruore Domini Jesu, nemo appropinquet Deo, quia
ipse est pax nostra, dicens: <hi>pacem meam do vobis:
pacem meam relinquo vobis (Joan, XIV, 27)</hi>. Quomodo
enim sapientia sapientes facit, et justitia justos, et
<pb n="0473B"/>
sanctificatio sanctos, et vita viventes: sic et ipse pax
nos facit esse pacatos, ut dicamus: <emph>581</emph> <hi>cum his qui
oderunt pacem, eram pacificus <note>(Psal. CXIX, 7)</note>
            </hi>. Si autem
Christus credentium pax est, quicumque sine pace
est, consequenter non habet Christum.</p>
<p> <hi>
              <note>(Vers. 15 seqq.)</note> Qui fecit utraque unum, et medium
parietem maceriae solvens inimicitiam in carne
sua, legem mandatorum in dogmatibus evacuans: ut
duo conderet in seipso in unum novum hominem, faciens
pacem, ut reconciliaret utrumque in uno corpore
Deo, per crucem interficiens inimicitiam in ea, et
veniens evangelizavit pacem vobis qui longe eratis, et
pacem his qui prope; quoniam per ipsum habemus accessum
uterque in uno spiritu ad Patrem.</hi> Iste est
medius paries et maceria, quae utrumque a se populum
<pb n="0473C"/>
dividebat. De quo et in Genesi in partu geminorum,
obstetrix loquitur: <hi>Utquid propter te dirupta
est sepis <note>(Gen. XXXVIII, 29)</note>
            </hi>? Postquam ergo sapientiam
carnis quae est inimica Deo <note>(Rom. VIII)</note>, in sua
Salvator carne destruxit, et praecepta Legalia, evangelicis
dogmatibus commutavit, ut de Judaeo atque
gentili unum populum faceret Christianum, evangelizans
nobis qui longe eramus, et reliquiis Judaeorum,
qui de Israel per apostolos crediderunt, pacem
atque concordiam: tunc accessimus per ipsum ad
Deum, et unum in spiritu Patrem nos habere cognovimus:
completumque est illud quod in Evangelio
Dominus loquebatur, dicens: <hi>Et fiet unus pastor et
unus grex <note>(Joan. X, 16)</note>
            </hi>; et iterum: <hi>Et alias oves
habeo quae non sunt de ovili isto,</hi> nos significans ex
<pb n="0473D"/>
gentibus congregandos. Inimicitia autem quae in
Salvatoris carne destructa est, etiam per crucem
est interfecta. Scriptum est enim: <hi>ut reconciliaret
utrumque in uno corpore Deo, per crucem interficiens
inimicitiam in ea.</hi> Non ut in Latinis codicibus habetur,
<pb n="0474A"/> <hi>in semetipso:</hi> 
 propter Graeci pronominis ambiguitatem: <foreign xml:lang="greek">ἐν αὐτῷ</foreign>
 enim, et <hi>in semetipso, et in ea,</hi> 
id est, cruce intelligi potest, quia crux, id est, <foreign xml:lang="greek">σταυρὸς,</foreign>
juxta Graecos generis masculini est. Lex quoque
mandatorum subversa est in dogmatibus: postquam
circumcisio, et sabbatismus, qui relictus est
populo Dei, et Pascha, et Pentecoste, et non apparere <emph>582</emph> 
 in conspectu Dei vacuum, sunt altius
intellecta quam resonant, et ab occidente littera recedentes,
coepimus vivificantem spiritum sequi. Quod
autem ait: <hi>Veniens evangelizavit pacem vobis qui longe,</hi> 
hoc est, gentibus, <hi>et pacem his qui prope,</hi> hoc est,
Judaeis, videtur mihi de Isaia aliis [ <hi>Al.</hi> his] verbis
testimonium protulisse, et Scripturae sententia abusum
quasi sua. Scriptum est quippe in eo: <hi>Vias ejus
<pb n="0474B"/>
vidi, et sanavi eum, et consolatus sum eum, et dedi ei
consolationem veram: pacem super pacem his qui longe
erant, et qui prope <note>(Isai. LVII, 18)</note>
            </hi>. Et haec quidem
juxta Vulgatam interpretationem dicta sint. Caeterum
qui illud Apostoli legit, de Christo memorantis: <hi>Pacem faciens per sanguinem crucis suae, his quae in
terra erant, et his quae in coelis,</hi> 
 et caetera quae in eodem
dicuntur loco, non putabit nos, qui juxta spiritum
Israel vocamur fuisse longe: et Judaeos, qui
tantummodo Israel nuncupentur in carne, fuisse
prope. Et hanc totam intelligentiam ad angelos virtutesque
coelestes, et ad animas temperabit humanas:
quod Christus in suo sanguine terrena et coelestia
copularit, quae inter se antea dissidebant: et
bonus pastor morbidam ad montes revectans ovem,
<pb n="0474C"/>
fecerit esse cum caeteris; drachmamque quae perierat,
drachmis quae salvae fuerant copulaverit <note>(Luc.
XV)</note>, et mandata legalia ad illa retraxerit dogmata,
ad quorum typum et imaginem Moyses quae essent in
tabernaculo fabricanda, conspexit <note>(Exod. XX)</note>. Atque
ita fieri, ut crux Domini non solum terrae, sed et
 coelo profuerit; non solum hominibus, sed et angelis;
et omnis creatura Domini sui cruore purgata
sit. Quod autem ait: <hi>Ut duo conderet in semetipso in
unum novum hominem,</hi> et quod magis videtur superiori
de Judaeis atque gentilibus sensui convenire:
sic suae intelligentiae coaptabat, ut dicat hominem
juxta imaginem et similitudinem Dei factum, eamdem
post reconciliationem formam recepturum, quam
et nunc angeli habent, et ipse perdiderit. Novum
<pb n="0474D"/>
autem hominem esse dicit, <emph>583</emph> qui quotidie renovatur,
et habitaturus est in novo mundo, quando
erit coelum novum et terra nova <note>(Isai. LXV)</note>, et bibiturus
est calicem Jesu novum in regno Dei <note>(Mar. XIV)</note>,
et cantaturus canticum novum <hi>(Psal. XXXII, 5 et
<pb n="0475A"/>
XCVII)</hi>, et veteris et novi Testamenti lectione gaudebit.
Illud quoque quod alibi scribitur: <hi>Ecce facio
nova quae nunc orientur <note>(Isai. XLIII, 19)</note>
            </hi>, sic sentiet,
ut principium innovationis in praesenti saeculo fieri
existimet. Caeterum perfectam consummatamque
novitatem, necdum in isto putet saeculo posse compleri.
Et quomodo nunc per speculum videmus in
aenigmate, tunc autem facie ad faciem <note>(I Cor. XIII)</note>:
sic et instaurationem novi hominis tunc plene perfecteque
complendam, cum coelestia terrenaque
fuerint copulata, et in uno spiritu, et sensu eademque
sententia, accesserimus ad Patrem. Nescio
quid tale et in alia Epistola (si quis tamen eam recipit)
prudentibus quibusque lectoribus Paulus subindicat,
dicens: <hi>Hi omnes testimonium accipientes
<pb n="0475B"/>
fidei, non retulerunt promissionem, Deo pro nobis
melius quid providente: ut non absque nobis consummarentur <note>(Hebr. XI, 39, 40)</note>
            </hi>.
Propterea et universa
creatura congemiscit nobiscum, qui in tabernaculo
isto ingemiscimus, et condolet, qui a timore Dei in
utero concepimus et dolemus, et praestolamur [ <hi>Al.</hi> 
praestolatur] revelationem filiorum Dei: ut de vanitate
servitutis, cui nunc subjecta est, liberetur, et
fiat unus pastor et unus grex: et Oratio Domini
compleatur dicentis: <hi>Fiat voluntas tua sicut in coelo et
in terra <note>(Matt. VI, 10)</note>
            </hi>.</p>
<p> <hi>
              <note>(Vers. 19 seqq.)</note> Ergo jam non estis peregrini et
accolae: sed cives sanctorum, et domestici Dei, superaedificati
super fundamentum apostolorum et prophetarum,
ipso summo angulari lapide Christo Jesu. In quo
<pb n="0475C"/>
omnis aedificatio compaginata, crescit in templum sanctum
in Domino. In quo et vos coaedificamini in habitaculum
Dei, in spiritu.</hi> Ad id quod supra dixerat: <hi>peregrini testamentorum et repromissionis,</hi> 
 nunc respondet: <hi>ergo jam non estis peregrini et accolae.</hi> 
 Et ad
illud quod praemiserat, <hi>alienati a conversatione Israel,</hi> 
modo redit: <hi>Estis cives sanctorum, et domestici Dei.</hi> 
Hic locus adversus eos vel maxime facit, qui diversas
naturas nituntur introducere. Quomodo enim
peregrini facti sunt cives sanctorum, et quomodo
domestici Dei fuerunt <emph>584</emph> quondam alienia conversatione
Israel, si non potest vel in melius, vel in pejus
natura mutari? Quod autem sequitur: <hi>Aedificati
super fundamentum apostolorum et prophetarum,</hi> magis
priori quam secundae interpretationi convenit,
<pb n="0475D"/>
in qua superius dixeramus, ante passionem Christi
vicinum Israel, et Gentes fuisse de longe. Hoc testimonio
et contra Marcionem caeterosque veteres haereticos,
qui alium Legis, alium Evangelii praedicant
Deum, uti possumus. Si enim nequaquam peregrini
<pb n="0476A"/>
et accolae, sed cives sanctorum et domestici Dei
superaedificati sunt fundamento apostolorum et prophetarum,
ipso summo angulari lapide Christo Jesu:
in quo omnis aedificatio compaginata, crescit in
templum sanctum in Domino: in quo et Ephesii
coaedificantur in tabernaculum Dei in spiritu, unus
est Deus, unius aedificationis et templi, quod superaedificatum
est fundamento apostolorum et prophetarum.
Quod si universa aedificatio compaginata,
crescit in templum sanctum in Domino, omni labore
nitendum est, ut fiamus illi lapides, de quibus
scriptum est: <hi>Lapides sancti volvuntur super terram <note>(Zach. IX, 16)</note>
            </hi>.
Et cum fuerimus vivi lapides, ex
omni parte dolati, laeves [ <hi>Al.</hi> leves], politi nullam
habentes scabredinem, aedificemur in templum, et
<pb n="0476B"/>
fiamus habitaculum Deo. Condaturque in nobis arca
testamenti custos Legis Domini, et Cherubim, <hi>scientiae
multitudo,</hi> et interiora pectoris nostri in novum
vocabulum transeant: dicamurque DABIR ( ),
quod nos <hi>oraculum,</hi> sive <hi>responsum</hi> possumus appellare,
et ut contentiosius verbum exprimamus e verbo, <foreign xml:lang="greek">λαλητήριον,</foreign>
 id est, <hi>locutorium</hi> dicere: ut cum Apostolo
erumpamus in vocem: <hi>An experimentum quaeritis
ejus qui in me loquitur Christus <note>(I Cor. XIII, 3)</note>
            </hi>?
Potest autem omnis aedificatio super fundamentum
apostolorum prophetarumque constructa, non solum
nos, sed et coelestes significare virtutes, ut universi
pariter fiant habitaculum Dei in spiritu: incongruum
quippe esse aiunt, ex hominibus aedificationem
compactam atque concordem crescere in
<pb n="0476C"/>
templum sanctum in Domino, fierique habitaculum
Dei in spiritu; angelos autem et beatas quasque
virtutes, quae in coelestibus Deo <emph>585</emph> serviunt, ab
hac felicitate alienas existimari. Summus autem
angularis lapis, qui populum utrumque contineat
(sive juxta secundam interpretationem coelestia jungat
atque terrena) Christus est Dominus noster, lapis
praecisus de monte sine manibus, de quo et
Psalmista testatur, dicens: <hi>Lapidem quem reprobaverunt
aedificantes, hic factus est in caput anguli. A Domino
factum est istud <note>(Ps. CXVII, 22)</note>
            </hi>. Reprobatus
quippe est a Pharisaeis, qui videbantur <emph>586</emph> Legis
habere notitiam, Deique templum legalibus aedificare
mandatis: et assumptus a Deo in angularem lapidem,
ut duos parietes ipse medius contineret: et
<pb n="0476D"/>
per illum uterque populus ad Deum haberet accessum.
Iste angularis lapis, non credentibus lapis offensionis
est, et petra scandali: super quem qui
ceciderit, quassabitur; super quem vero ipse corruerit,
comminuet eum <note>(Luc. XX)</note>.
</p>
        </div2>
      </div1>

<div1>
        <head> <hi>LIBER SECUNDUS.</hi> </head>

<pb n="0475"/>
<p>
          <pb n="0475D"/>Secundum orationibus vestris, o Paula et Eustochium,
ad Ephesios aggredimur librum: nova quoque
<pb n="0476D"/>
Romam munuscula transmissuri. Non quod haec dignetur
legere doctorum senatus, et bibliothecis veterum
<pb n="0477A"/>
ascribere: sed quod sancta Marcella idipsum
fieri per Epistolas flagitet. Cujus ego quotiescumque
studiorum, ingenii, laboris, recordor, toties me
damno inertiae, qui in monasterii solitudine constitutus,
et illud praesepe contra videns, in quo vagientem
parvulum festini adoravere pastores <note>(Luc. II)</note>,
id facere non possum, quod mulier nobilis inter strepentem
familiam, et procurationem domus explet
operis succisivis. Qua propter et illam et vos, et si
quis forte lecturi sunt, in commune precor, ut sciatis
me non cogitatum diu limatumque proferre sermonem:
sed ad revelanda mysteria Scripturarum, uti
verbis pene de trivio, et interdum per singulos dies
usque ad numerum mille versuum pervenire, ut
coepta in Apostolum explanatio, ipsius Pauli, cujus
<pb n="0477B"/>
Epistolas conamur exponere, orationibus compleatur.</p>
<div2 id="III">
          <head> Cap. III</head>
<p> <hi>
              <note>(Cap. III.--Vers. 1 seqq.)</note> Hujus rei gratia, ego
Paulus vinctus Jesu Christi pro vobis gentibus: si
tamen audistis dispensationem gratiae Dei, quae data
est mihi in vobis. Quoniam secundum revelationem
cognitum factum est mihi mysterium, sicut praescripsi
in modico; prout potestis legentes intelligere sensum
meum in mysterio Christi.</hi> Quantum ad consequentiam
sermonis textumque eloquii pertinet, ad id quod
praemisit: <hi>Hujus rei gratia, ego Paulus vinctus Jesu
Christi pro vobis gentibus,</hi> diligentissime perquirentes,
nihil quod ei reddiderit, potuimus invenire. Neque
enim dixit, hujus rei gratia ego Paulus hoc vel hoc
feci, vel illud et illud docui: sed suspensa manente
<pb n="0477C"/>
sententia, transgressus ad alia est. Nisi forte ignoscentes
ei, quod et ipse confessus est dicens: <hi>Et si
imperitus sermone, non tamen scientia <note>(I Cor. XI, 6)</note>
            </hi>,
sensuum magis in eo quaeramus ordinem, quam verborum.
Qui sic reddi potest: hujus rei gratia, ego
Paulus vinctus Christi Jesu, et vinctus pro vobis qui
estis ex gentibus, cognovi mysterium, ut vobis
quoque illud traderem: sicut in hac eadem Epistola
ante paululum <emph>587</emph> sum locutus. Debetis autem
audire dispensationem gratiae Dei, quae data est mihi
in vobis qui estis ex gentibus, pro quibus et vinctus
sum Jesu Christi. Vinctum autem Jesu Christi Paulum
esse pro gentibus, potest et de martyrio intelligi:
quod Romae in vincula conjectus, hanc Epistolam
miserit eo tempore quo ad Philemonem, et ad
<pb n="0477D"/>
Colossenses, et ad Philippenses in alio loco scriptas
esse monstravimus. Vel certe quia in pluribus
locis lectum est, vinculum animae corpus hoc dici,
quo quasi clausa teneatur in carcere: dicimus propterea
Paulum corporis nexibus coerceri, nec reverti
et esse cum Christo, ut perfecta in gentes per eum
<pb n="0478A"/>
praedicatio compleatur. Licet quidam alium sensum
in hoc introducant, quod Paulus praedestinatus, et
sanctificatus ex utero matris suae, ad praedicationem
gentium antequam nasceretur, postea vincula carnis
acceperit. Puto autem quod et vitiosa in hoc loco
elocutio sit. Pro eo enim quod debuit dicere: hujus
rei gratia, ego Paulus vinctus Jesu Christi pro vobis
gentibus, cognovi mysterium, sicut et praescripsi in
modico, prout potestis legentes intelligere, ait:
hujus rei gratia ego Paulus vinctus secundum revelationem,
cognitum factum est mihi mysterium, et
reliqua. Si vero quis potest etiam juxta sermonis et
eloquii contextum docere, Apostolum fuisse perfectum,
et in artis grammaticae vitia non incurrisse, ille
potius auscultandus est. Nos quotiescumque soloecismos,
<pb n="0478B"/>
aut tale quid annotavimus, non Apostolum
pulsamus, ut malivoli criminantur, sed magis Apostoli
assertores sumus, quod Hebraeus ex Hebraeis,
absque rhetorici nitore sermonis, et verborum compositione,
et eloquii venustate, numquam ad fidem
Christi totum mundum transducere valuisset, nisi
evangelizasset eum non in sapientia verbi, sed in
virtute Dei. Nam et ipse ad Corinthios ait: <hi>Et ego
cum venissem ad vos, fratres, veni non in eminentia
verbi aut sapientiae</hi> <emph>588</emph> <hi>annuntians vobis testimonium
Dei <note>(I Cor. II, 1)</note>
            </hi>. Et rursum: <hi>Et verbum meum, et
praedicatio mea, non in suasoriis sapientiae verbis, sed
in ostensione spiritus et virtutis, ut fides vestra non sit
in sapientia hominum, sed in virtute Dei <note>(Ibid., 4 et 5)</note>
            </hi>.
Iste igitur qui soloecismos in verbis facit, qui non
<pb n="0478C"/>
potest hyperbaton reddere, sententiamque concludere,
audacter sibi vindicat sapientiam, et dicit: <hi>Quoniam secundum revelationem cognitum est mihi
mysterium, sicut praescripsi in modico.</hi> 
 Vere enim si
quis superiora hujus epistolae contempletur, videbit
ei revelata mysteria, quorum partem quamdam modicam
suo sermone perstrinxit: non tam totum quod
noverat proferens, quam ostendens ex modico quid
taceret. Prout potestis, inquit, legentes intelligere
sensum meum, sive sapientiam in mysterio Christi.
Hoc est illud quod in praefatione diximus: nullam
Epistolarum Pauli tanta habere mysteria, tam reconditis
sensibus involutam, quos et Apostolus
nosse se gloriatur, et nobis indicatos breviter ostendit,
ut attentius quae sunt scripta, relegamus.</p>
<p>
            <pb n="0478D"/> <hi>
              <note>(Vers. 5 seqq.)</note> Et</hi> [Al. <hi>quod] aliis generationibus
non fuit notum filiis hominum, sicut nunc revelatum
est sanctis ejus apostolis et prophetis in Spiritu, esse
gentes cohaeredes, et concorporales, et comparticipes
promissionis in Christo per Evangelium, cujus factus
sum minister secundum donum gratiae Dei, quae data
<pb n="0479A"/>
est mihi juxta operationem virtutis ejus.</hi> Mysterium
Christi quod ex parte supra Apostolus exsecutus
est, quomodo aliis generationibus fuerit ignotum,
plenius retractandum videtur: utrumne Abraham,
Jacob et Moyses, Isaias, et caeteri prophetae illud ignoraverint,
an non? A quibus esse praedictum adventum
Christi et vocationem Gentium, Scriptura commemorat.
Abraham quippe vidit diem ejus, et laetatus
est <note>(Joan. VIII, 56)</note>, et dicitur ei: <hi>Benedicentur
in semine tuo omnes gentes <note>(Gen. XXII, 18)</note>
            </hi>. Et
Jacob de eo qui oriundus esset ex Juda prophetice
loquitur: <hi>Et ipse erit exspectatio gentium <note>(Ibid. XLIX, 10)</note>
            </hi>.
Moyses quoque majores divitias
Aegypti thesauris, opprobrium Christi arbitratus
est. <emph>589</emph> Et Isaias: <hi>Ecce,</hi> inquit, <hi>virgo in
<pb n="0479B"/>
utero concipiet, et pariet <note>(Isai. VII, 14)</note>
            </hi>. Et alibi: <hi>Erit virga Jesse, et qui surget ad regnandum gentibus:
in ipso gentes sperabunt 
 (Idem, XI, 10)</hi>. Et ne longum
fiat, pauca de Psalmis dixisse sufficiat: <hi>Et adorabunt
in conspectu ejus omnes familiae gentium <note>(Psal.
XXI, 28)</note>
            </hi>. Et iterum: <hi>Omnes gentes servient ei <note>(Psal.
XVII, 11)</note>
            </hi>. Et adhuc manifestius de populo Israel,
et de Domino Salvatore: <hi>Visita vineam istam, et
perfice eam quam plantavit dextera tua, et super filium
quem confirmasti tibi <note>(Psal. LXXIX, 15, 16)</note>
            </hi>. Cujus
etiam corporis dispensatio in consequentibus indicatur: <hi>Fiat manus tua super virum dexterae tuae, et
super filium hominis quem confirmasti tibi 
 <note>(Ibid., 18)</note>
            </hi>.
Aut igitur juxta Montanum, patriarchas et prophetas
in ecstasi locutos accipiendum, et nescisse quae
<pb n="0479C"/>
dixerint: aut si hoc impium est (spiritus quippe
prophetarum prophetis subjectus est) intellexerunt
utique quae locuti sunt. Et si intellexerunt, quaeritur
quomodo nunc Paulus dicat, quod aliis generationibus
non fuit notum, fuisse Christi apostolis revelatum.
Aut igitur illud est respondendum, quod
caute Paulus signanterque testatus sit, filiis hominum
ignotum fuisse mysterium, non filiis Dei, ad
quos loquitur: <hi>Ego dixi: dii estis, et filii Excelsi
omnes <note>(Psal. LXXXI, 6)</note>
            </hi>. Quod scilicet hi qui spiritum
adoptionis acceperint, de quibus patriarchae, et
prophetae fuerint, Dei scierint sacramentum. Aut si
hoc non recipitur, et nimium violentum et coactum
videtur, illuc sermo transibit, ut dicat non definite
et generaliter dixisse Paulum aliis generationibus
<pb n="0479D"/>
ignotum fuisse omnino Domini sacramentum: sed
sic quomodo nunc revelatum est sanctis ejus et
apostolis, nescisse patriarchas veteres, et prophetas.
Aliud est enim in spiritu ventura cognoscere, aliud
ea cernere opere completa. Unde et Joannes propterea
major prophetis omnibus dicitur <note>(Luc. VII)</note>:
quia quem caeteri prophetaverunt, ipse conspexerit,
et digito demonstrarit, dicens: <hi>Ecce Agnus Dei:
ecce qui tollit peccata mundi <note>(Joan. I, 29)</note>
            </hi>. Juxta
quem sensum et illud exponi potest: <hi>Multi prophetae
et justi cupierunt videre quae videtis, et non viderunt,
et audire quae auditis, et non audierunt (Luc.
<pb n="0480A"/>
X, 24)</hi>. Haec utique videre et audire cupiebant, quae
futura cognoverant. Quod si nesciebant ventura,
quomodo desiderare poterant, quae penitus ignorabant?
Legimus in Regnorum libris, Dominum <emph>590</emph> 
Salomoni in somnio pollicentem atque dicentem: <hi>Pro eo quod petiisti a me verbum istud, et non petiisti
tibi dies multos, nec postulasti divitias, nec animas
inimicorum tuorum, sed petisti ut intelligeres, et audires
judicium: ecce feci 
 verbum tuum, et dedi tibi
cor prudens et sapiens sicut tu</hi> [Al. <hi>tui] non fuit ante
te, et post te non surget similis tibi <note>(II Reg. III, 11,
12)</note>
            </hi>. Et quomodo quidam putant apostolis Christi
revelatum esse mysterium, quod ignotum fuerit
Salomoni, cum apostolis omnibus sapientiorem
fuisse Salomonem, et retro patriarchis vox divina
<pb n="0480B"/>
pollicita sit? qui de se quoque ipse loquitur confidenter: <hi>Deus docuit me sapientiam, et intellectum
sanctorum cognovi 
 <note>(Sap. VII, 21)</note>
            </hi>. Necnon et David
de scientia occulti mysterii gloriatur, dicens: <hi>Incerta
et occulta sapientiae tuae manifestasti mihi <note>(Psal.
L, 8)</note>
            </hi>. Et ad eum qui sibi de sapientia supplaudebat,
Deus loquitur per prophetam: <hi>Numquid tu sapientior
es Daniele <note>(Ezech. XXVIII, 3)</note>
            </hi>. Aut ille igitur de
quo jam supra disseruimus, tenendus est sensus,
ita patriarchas et prophetas, ut nunc apostolis revelatum
est, Christi ignorasse mysterium, quia aliud
sit tenere quid manibus, aliud futurum in spiritu
praevidere. Aut dicendum, quomodo non sunt similes
facies faciebus, sic nec corda esse cordibus;
et, juxta Apostolum, diversa esse charismata, alium
<pb n="0480C"/>
habere prophetiam, alium genera linguarum, alium
dona curationum, alium opitulationes et gubernationes,
illum esse sapientem, hunc fidelem, istum
pollere scientia secretorum, illum simplici tantum
fide esse contentum <note>(I Cor. XII)</note>. Neque enim
omnes in exemplum Salomonis de naturis bestiarum
et volucrum, et herbarum similiter sunt locuti, ut
disputarent a cedro Libani, usque ad hyssopum,
quae exiit per parietem. Econtrario Salomon non
ita forsitan viderit, ut Moyses omnes species victimarum,
et culturae Dei; nec ei facie ad faciem sit
locutus Dominus, nec vasorum tantam vel habuerit,
vel intellexerit supellectilem, quorum typum illi in
monte Dominus ostendit <note>(III Reg. IV; Exod. XXXIII,
XXV)</note>. Et quomodo patriarchae, et prophetae habuerunt
<pb n="0480D"/>
aliqua quae apostolos non habuisse credendum
est: sic econtrario pro opportunitate temporis, et
pro Evangelii praedicatione, habuerunt apostoli magis
notum mysterium Christi. Quod scierunt quidem
et sancti antiquitus viri, sed non ita ut apostoli,
quibus praedicandi necessitas incumbebat. <emph>591</emph> 
Quod est autem hoc mysterium, quod, sicut nunc,
aliis generationibus non fuit revelatum? Utique illud
quod sequitur, <hi>esse gentes cohaeredes, concorporales,
et comparticipes promissionis in Christo Jesu
per Evangelium,</hi> cujus factus est Paulus minister,
secundum donum gratiae Dei, quae data est ei juxta
<pb n="0481A"/>
operationem virtutis ejus. Scio appositionem conjunctionis
ejus, per quam dicitur, <hi>cohaeredes, et
concorporales, et comparticipes,</hi> indecoram facere in
Latino sermone sententiam. Sed quia ita habetur in
Graeco, et singuli sermones, syllabae, apices, puncta,
in divinis Scripturis plena sunt sensibus, propterea
magis volumus in compositione structuraque verborum,
quam intelligentia periclitari. Gentes igitur
cohaeredes sunt Israeli, sive quod melius arbitramur,
Christo cohaeredes sunt, ut haereditas nostra
Deus sit, et cohaeredes Christi. Quod et in alio loco
scriptum est. <hi>Haeredes Dei, cohaeredes autem Christi <note>(Rom. VIII, 17)</note>
            </hi>.
Non quod aliqua inter nos possessio
dividatur; sed quod ipse Dominus sit haereditas
nostra atque possessio. <hi>Dominus</hi> quippe, ait,
<pb n="0481B"/> <hi>haereditas vestra est 
 <note>(Deut. XVIII, 2)</note>
            </hi>; et alibi: <hi>Dominus
pars mea, et haereditas mea <note>(Psal. XV, 5)</note>
            </hi>.
Concorporales autem illud significat, ut quemadmodum
in uno corpore plura sunt membra: verbi
causa, oculi, manus, aures, pedes, venter, et genua:
et cum in uno sint corpore, habeant differentias
suas, et pro se invicem laetentur, et doleant: sic licet
diversas habeant gratias, hi qui in Christo credidere,
in uno tamen sint Ecclesiae corpore conglobati.
Et in superioribus quidem duobus verbis,
id est, in eo quod ait, <hi>cohaeredes et concorporales,</hi> 
poterat in uno corpore diversum aliquid suspicari.
Ex eo autem quod addidit: <hi>et comparticipes promissionis
in Christo Jesu,</hi> omnis penitus diversitas amputata
est. Ubi enim una comparticipatio est, universa
<pb n="0481C"/>
communia sunt. Pulchre etiam addidit, <hi>per
Evangelium, cujus factus sum minister secundum donum
gratiae quae data est mihi juxta operationem virtutis
ejus:</hi> ut Dei gratiam, non suum meritum demonstraret.
Sciebat se namque persecutorem fuisse,
et Christi Ecclesiam devastasse, ex qua humilitate,
arrogantiae penitus crimen excluditur. Super qua nonnulli
eum reprehendendum putant: quia sibi dixerit
mysterium revelatum, quod patriarchis et prophetis
fuerit <emph>592</emph> ignotum. Numquam enim humilitatis
discipulus, verbis arrogantiae intumesceret, Evangelium
cujus minister est, non sui meriti dicens
fuisse, sed gratiae Dei. Qui volunt prophetas non intellexisse
quod dixerint, et [ <hi>Al.</hi> sed] quasi in ecstasi
locutos, cum praesenti testimonio, illud quoque
<pb n="0481D"/>
quod ad Romanos in plerisque codicibus invenitur,
ad confirmationem sui dogmatis trahunt, legentes: <hi>Ei autem qui potest vos roborare juxta Evangelium
meum, et praedicationem Jesu Christi secundum revelationem
mysterii temporibus aeternis taciti, manifestati
autem nunc per Scripturas propheticas, et adventum
Domini nostri Jesu Christi,</hi> 
 et reliqua. Quibus breviter
respondendum est, temporibus praeteritis tacitum
Christi fuisse mysterium, non apud eos qui
illud futurum pollicebantur, sed apud universas
gentes quibus postea manifestatum est. Et pariter
annotandum, quod sacramentum fidei nostrae, nisi
<pb n="0482A"/>
per Scripturas propheticas, et adventum Christi non
valeat revelari. Sciant igitur qui prophetas non intelligunt,
nec scire desiderant, asserentes se tantum
Evangelio esse contentos, Christi nescire mysterium,
quod temporibus aeternis gentibus cunctis
fuerit ignoratum.</p>
<p> <hi>
              <note>(Vers. 8, 9.)</note> Mihi infimo omnium sanctorum data
est gratia haec, in gentibus evangelizare investigabiles
divitias Christi, et illuminare omnes quae sit dispensatio
mysterii absconditi a saeculis in Deo qui universa
creavit.</hi> Non puto apostolum Paulum cum mentis
suae concordasse secreto, ut vere omnibus [ <hi>Al.</hi> ex
omnibus] Sanctis infimum esse se dixerit: verbi
causa, his qui erant in Epheso, qui in Corintho,
qui in Thessalonica, vel qui in toto orbe crediderant.
<pb n="0482B"/>
Quod cum humilitatis indicium sit, se omnibus
Sanctis infimum dicere, mendacii est reatus, aliud
in pectore clausum habere, aliud in lingua promere.
Reperiendum ergo est argumentum, quo et Paulus
vere omnibus sanctis [ <hi>Al.</hi> omnium sanctorum] infimus
fuerit, et tamen de apostolica non ceciderit
dignitate. Loquitur Dominus in Evangelio ad discipulos: <hi>Qui vult in vobis major esse, fiat omnium
minor, et qui vult esse primus, sit omnium novissimus <note>(Matth. XX, 26, 27)</note>
            </hi>.
Quod Paulus opere complebat,
dicens: <hi>Puto enim quia Deus nos apostolos novissimos
ostendit, quasi morti destinatos <note>(I Cor. IV, 9)</note>
            </hi>. Omnibus
igitur qui se propter Christum infirmos esse cupiebant,
apostolus Paulus infirmior erat, et idcirco major. <emph>593</emph> 
 <hi>Omnibus enim,</hi> inquit, <hi>illis plus laboravi, non
<pb n="0482C"/>
autem ego, sed gratia Dei, quae mecum est.</hi> Propter
quam humilitatem dum omnium sanctorum est infimus,
data est ei gratia haec in gentibus, ut evangelizaret
ininvestigabiles divitias Christi, et doceret
dispensationem mysterii absconditi a saeculis in
Deo, qui universa creavit. Si ininvestigabiles divitiae
Christi sunt, quomodo evangelizantur in populo?
Si absconditum est a saeculis mysterium in Deo, qua
ratione per Paulum profertur in gentes? Sed ininvestigabiles
et absconditum dupliciter sentiendum.
Quod ininvestigabiles ante divitiae fuerint, et nunc
post Domini apertae sint passionem. Aut certe quae
natura sua homini ininvestigabiles erant, hae, Deo
revelante, sunt cognitae. Quia aliud est ad secretum
curiositate propria pervenire, quod postquam inventum
<pb n="0482D"/>
fuerit, desinit esse ininvestigabile. Aliud
propria diligentia illud nequaquam posse comprehendere,
sed per gratiam cognoscere Dei, quod cum
scieris, et caeteris quoque ostenderis, nihilominus
ininvestigabile perseverat, dum tibi quantum in te
est, fuit antequam ostenderetur occultum. Divitias
Christi ininvestigabiles, ad ipsum quoque Christum
loquens Psalmista testatur, dicens: <hi>Quam infinita
multitudo bonitatis tuae, quam abscondisti timentibus
te <note>(Ps. XXX, 20)</note>
            </hi>. Hae bonitatis ejus divitiae ab omnibus
retro saeculis absconditae fuerunt in Deo, qui
creator est omnium. Ubi sunt Marcion et Valentinus,
<pb n="0483A"/>
et omnes haeretici, qui alterum mundi, id est, visibilium,
et alterum asserunt in visibilium conditorem?
Hunc justum esse dicentes, illum nescio quem semper
ignotum: tantum bonum, qui Pater Christi sit.
Ecce Deus, in quo mysterium Christi ab omnibus
retro saeculis absconditum fuit, Creator esse
omnium praedicatur. Ex quo ostenditur idem esse
Deus novi et veteris Testamenti. Potest autem mysterium
a saeculis absconditum et aliter <emph>594</emph> intelligi,
quod ipsa illud saecula ignoraverint, hoc est, omnes
spirituales, et rationabiles creaturae quae in saeculis
fuerunt. Saeculum quippe frequenter pro his quae in
saeculo versantur, accipitur. Sicut Paulus ad Galatas
loquitur dicens: <hi>Ut eriperet nos de praesenti saeculo
nequam <note>(Galat. I, 4)</note>
            </hi>. Et in alio loco: <hi>Ut ostenderet
<pb n="0483B"/>
in venturis saeculis <note>(Ephes. II, 7)</note>
            </hi>, pro eo quod est, his
omnibus quae in supervenientibus saeculis futura erant.</p>
<p> <hi>
              <note>(Vers. 10, 11.)</note> Ut innotesceret nunc principatibus
et potestatibus in coelestibus per Ecclesiam multiplex
sapientia Dei secundum propositum saeculorum, quam
fecit in Christo Jesu Domino nostro.</hi> Juxta donum
gratiae Dei, quae data est Apostolo, ut evangelizaret
ininvestigabiles divitias Christi, et doceret in gentibus
mysterium quod a saeculis fuerat ignoratum:
idcirco idipsum sacramentum ei est revelatum, ut
non solum gentibus, sed et principatibus et potestatibus
per Ecclesiam manifesta fieret multiplex sapientia
Dei, quae juxta propositum veterum saeculorum
olim destinata, nunc consummata videtur in
Christo. Si autem principatibus et potestatibus in
<pb n="0483C"/>
coelis, quas sanctas ministrasque Dei accipere debemus
(licet quidam principem aeris istius et angelos
ejus interpretentur), ignota fuit multiplex sapientia
Dei, quae nunc eis per Ecclesiam revelata est, quanto
magis patriarchis et prophetis ignota fuit, quos supra
non ignorasse mysterium Christi, sed ita ut
apostolos, nescisse monstravimus? Multiplex quippe
sapientia Dei, quae sermone Graeco, <foreign xml:lang="greek">πολυποίκιλος,</foreign> et
ut ita dicam, <hi>multifaria,</hi> appellatur, per Ecclesiam Dei
nunc et principatibus et potestatibus revelata est.
Quam olim Deus futuram in sua mente decreverat,
et nunc esse perfectam ex eo quod videmus, agnoscimus.
Crux itaque Christi non solum nobis, sed et
angelis cunctisque in coelo virtutibus profuit, et aperuit
sacramentum quod antea nesciebant. Denique
<pb n="0483D"/>
ad coelum <emph>595</emph> cum corpore Deum revertentem mirantur,
et dicunt: <hi>Quis est iste qui ascendit de Edom,
<pb n="0484A"/>
fulvida vestimenta ejus ex Bosor, sic</hi> [Al. <hi>hic] formosus
in stola candida <note>(Isai. LXIII, 1)</note>
            </hi>. Et in alio loco: <hi>Quis est iste rex gloriae? Dominus virtutum ipse est rex
gloriae 
 <note>(Psal. XXIII, 10)</note>
            </hi>. Non putemus igitur in
Ecclesia esse simplicem fidem, sed multiplicem et
multifariam esse sapientiam, ut non solum varia sit,
sed multa varietate distincta. Respicis cunas Christi:
vide pariter et coelum. Vagientem in praesepe intueris
infantem: sed angelos simul ausculta laudantes.
Herodes persequitur, sed adorant Magi <note>(Matth. II)</note>.
Ignorant Pharisaei, sed stella demonstrat. Baptizatur
a servo: sed vox desuper Dei intonantis auditur <note>(Matt. III)</note>.
Aquis mergitur: sed columba descendit,
immo Spiritus in columba <note>(Ibid., 16)</note>. Ad passionem
venit, et pati timet, vult transire calicem, et Petrum
<pb n="0484B"/>
quia calicem timebat, accusat. Quid hac stultitia
prudentius, varietate distinctius, sapientia
obscurius, quam fecit Deus in Christo Jesu Domino
nostro? Licet enim a plerisque secundum ordinem
juncturamque sermonis, et Ecclesia facta intelligi
possit, et <foreign xml:lang="greek">πρόθεσις,</foreign> id est, <hi>propositio</hi> quam nos genere
neutrali in Latino sermone <hi>propositum</hi> habemus
expressam: tamen sapientia magis in Christo
facta potest resonare quam caetera. <hi>Fatuum quippe
Dei sapientius est hominibus <note>(I Cor. I, 25)</note>
            </hi>. Quod si in
Christo secundum mysticos intellectus dicitur facta sapientia <note>(Eccli. XXIV)</note>,
intelligant Ariani frustra se de
illo testimonio gloriari, in quo sapientia in initio viarum
Dei creatam se et genitam loquitur et fundatam. Et
utique juxta illos creata est, nata esse non potuit. Si
<pb n="0484C"/>
autem nata est, quomodo et fundata dicitur et creata?</p>
<p> <hi>
              <note>(Vers. 12.)</note> In quo habemus fiduciam, et accessum
in confidentia per fidem ejus.</hi> Nihil nobis ita potest ad
Deum praebere fiduciam, et conscientiae puritatem,
de qua dicitur: <hi>Si conscientia nos non reprehenderit,
confidentiam habemus ad Deum <note>(I Joan. III, 21)</note>
            </hi>, nisi
sermo, veritas, sapientia, justitia, quae omnia intelliguntur
in Christo. Quomodo igitur haec nobis tribuunt
fiduciam ad Deum: sic et accessum, ut noster
ad eum sensus accedat, et diligentius contempletur,
et aliquid sibi de ejus majestate assumat et vindicet,
et quasi de radiis solis, calorem quemdam splendoremque
luminis mutuetur et dicat: <hi>Signatum est</hi> <emph>596</emph> <hi>super nos lumen vultus tui, Domine 
 <note>(Ps. IV, 7)</note>
            </hi>. Magnum
est ergo non solum nos habere fiduciam, sed
<pb n="0484D"/>
etiam habere eam in confidentia. Nec tantum habere
accessum, sed ut ipse firmior sit accessus, habere
<pb n="0485A"/>
illum in confidentia, cujus fiduciae atque accessus,
principium et origo, fides in Christo est. Qui igitur
omnia ratione et ordine facit, iste credit in Christum
sermonem atque rationem: qui sapientiam potuerit
comprehendere, credit in Christum sapientiam: qui
intellexerit veritatem, credit in Christum veritatem:
qui juste vixerit, credit in eum justitiam. Nec opus
est plura dicere, cum frequenter mihi necessitas
incubuerit de Christo similiter disserendi.</p>
<p> <hi>
              <note>(Vers. 13.)</note> Propter quod peto, ne deficiatis in
tribulationibus meis pro vobis, quae est gloria vestra.</hi> 
Id quod nunc Latinus translator expressit, <hi>ne deficiatis,</hi> 
potest juxta Graeci sermonis ambiguitatem et
ita legi, <hi>ne deficiam.</hi> Ut sit sensus: <hi>Propter quod
peto, ne deficiam in tribulationibus meis pro vobis,</hi> 
<pb n="0485B"/>
etc. Hoc est ergo quod Apostolus rogat, et a Domino
magnopere deprecatur, ne deficiat in pressuris suis.
Videbat quippe se de Jerusalem usque ad Illyricum
Evangelium praedicasse, isse Romam, ad Hispanias,
vel perrexisse, vel ire disponere <note>(Rom. XV)</note>. Totus
mundus ad doctrinam ipsius de potestate principis
tollebatur: deserebantur idola, et cultoribus templa
deserta squalore et sordibus replebantur. Ob quam
causam omnis exercitus daemonum, omnis turba
inimicarum fortitudinum, contra ipsum facto cuneo
dimicabat, ut per tribulationes et angustias, Evangelium
Christi desineret praedicare, et lassus aliquando
requiesceret. Hoc est itaque quod ait: <hi>Peto,
ne deficiam in tribulationibus meis pro vobis.</hi> Totum
enim quod patior, quod tribulor, quod coarctor,
<pb n="0485C"/>
vestrae salutis est causa, dum vobis Evangelium
annuntiare desidero: quae tribulationes meae, vestra
est gloria. Porro quasi imperitus locutus est, ut
plurali tribulationum numero, gloriam subjungeret
singularem, et diceret: <hi>In tribulationibus meis pro
vobis, quae est gloria vestra,</hi> pro eo quod est, <hi>quae
sunt tribulationes gloria vestra:</hi> nisi forte quis
altius et per hyperbaton, vel ad fiduciam, vel ad
accessum, vel ad fidem hoc existimet esse referendum,
et dicat, in quo habemus fiduciam, <emph>597</emph> 
 et accessum, et fidem. Quae fiducia, accessus et
fides, vestra est gloria. Sed magis superior sectandus
est sensus. Potest autem secundum id quod Latinus
expressit: <hi>Propter quod peto, ne deficiatis in
tribulationibus meis pro vobis, quae est gloria vestra,</hi> 
<pb n="0485D"/>
illud exponi quod pro Ephesiis petat, ne in pressuris
apostoli lassescant atque deficiant. Siquidem et ea
quae sequuntur, huic sensui magis congruunt: <hi>Propterea
curvo genua mea ad Patrem Domini nostri Jesu
Christi, ut det vobis secundum divitias gloriae suae
virtute confortari.</hi> Necessariam quippe habebant fortitudinem,
ne in tribulationibus vincerentur. Dicat
aliquis: Si fuissent Ephesi in angustiis constituti,
<pb n="0486A"/>
recte Paulus pro eis potuerat deprecari, ne deficerent
atque lassescerent: nunc vero ridiculum est,
Paulo in tribulationibus posito, rogare cum, ne
Ephesi in suo labore deficiant. Sed et ad hanc quaestiunculam
dissolvendam, illud sumetur exemplum: <hi>Tentationem vestram in carne mea non sprevistis, neque
abjecistis.</hi> 
 Ostenditur siquidem in hoc dicto, quod
in carne Pauli aliis sit nata tentatio. Consideremus
totius mundi homines (et quid in commune de omnibus
loquor, eos qui in Christum putantur credere,
discutiamus), et videbimus hac eos vel maxime quaestione
tentari, quare sanctis viris et Deo servientibus,
multa adversa eveniant, et contra scelerati, impii,
parricidae floreant, vigeant, sint divites et potentes.
Quorum verba sub sua persona David exprimens ait:
<pb n="0486B"/> <hi>Quam bonus Deus Israel rectis corde. Mei vero pene
moti sunt pedes: pene effusi sunt gressus mei. Quoniam
aemulatus sum super iniquis, pacem peccatorum
videns 
 <note>(Ps. LXXII, 1 seqq.)</note>
            </hi>, et reliqua. Super quae infert: <hi>Ego autem dixi: ergo sine causa justificavi cor
meum, et lavi inter innocentes manus meas, et factus
sum flagellatus tota die.</hi> 
 Non itaque mirum est, si
pluribus Paulo angustiis in Epheso, et in Asia coarctato,
Ephesi tentabantur, et habebant necessarium
orationum ejus auxilium, ne deficerent in pressuris
ejus. Quod autem in Epheso et in Asia fuerit Apostolus
plura perpessus, scriptum est quidem et in
Actibus apostolorum: <emph>598</emph> sed magis de ipsius
Pauli Epistolis discimus, in quibus ait: <hi>Si juxta hominem
ad bestias pugnavi in Epheso, quid mihi prodest,
<pb n="0486C"/>
si mortui non resurgunt <note>(I Cor. XV, 32)</note>
            </hi>? Et in
secunda ad Corinthios: <hi>Nolo vos ignorare, fratres,
de tribulatione nostra, quae facta est in Asia: quia super
modum, super virtutem aggravati sumus, ita ut
desperaremus etiam vivere: sed ipsi in nobismetipsis
responsum mortis habuimus, ut non confidentes essemus
in nobis, sed in Deo qui suscitat mortuos, qui de
talibus mortibus liberavit nos, et liberat: speramus autem,
quia et liberaturus sit <note>(II Cor. I, 8 seqq.)</note>
            </hi>. Quantum
putas eum tribulationum pondus urgebat, ut diceret: <hi>qui de tantis et talibus mortibus liberavit nos?</hi> 
Recte igitur petit, ne deficiat fides Ephesiorum in
pressuris suis atque angustiis, quas propterea patitur,
quia Ephesiis Evangelium praedicabat. Quae quidem
pressurae apud incredulos poenae sunt, apud fideles
<pb n="0486D"/>
gloria atque victoria, quia vicisse, est adversariis
in angustiis non cessisse.</p>
<p> <hi>
              <note>(Vers. 14.)</note> Propterea curvo genua mea ad Patrem 
 Domini nostri Jesu Christi, ex quo omnis paternitas
in coelis, et in terra nominatur.</hi> Quomodo in superioribus
demonstratum est, ad effigiem corporalium luminum
esse oculos spirituales: sic nunc intelligendum,
alia esse exterioris hominis genua, alia interioris.
<pb n="0487A"/>
Etenim illud quod dicitur in Isaia: <hi>Confortamini
manus dimissae, et genua dissoluta <note>(Isai. XXXV, 3)</note>
            </hi>. Et
in alio loco ipse Apostolus: <hi>Ut in nomine,</hi> inquit, <hi>Jesu, omne genu flectatur, coelestium, terrestrium, et
infernorum 
 <note>(Philip. II, 10)</note>
            </hi>, non ad genua corporis,
sed ad subjectionem mentis et inclinationem animae,
cordisque obsequium pertinet, terrae se coaequantis,
ut Psalmista quoque canit, dicens: <hi>Adhaesit pavimento
anima mea <note>(Ps. CXVIII, 25)</note>
            </hi>. Res enim spiritualis et
incorporea anima, rei corporali pavimento quomodo
potuit adhaerere? Esto quippe in nomine Jesu flectant
genu terrestria: numquid et angelos caeterasque
virtutes, quae in coelestibus perseverant, possumus
affirmare speciem habere corpoream, ut in nomine
ejus flectant genu? vel apud inferos animas vinculis
<pb n="0487B"/>
corporis liberatas, genu quod non habent, esse flexuras?
Quomodo <emph>599</emph> igitur quicumque subjectus est
Salvatori, flectere ei genu dicitur: sic qui peccati
servus est, et habet spiritum servitutis iterum in timore,
genu scribitur flexisse peccato. <hi>Derelinquit
mihi,</hi> ait Dominus, <hi>septem millia virorum, qui non curvaverunt
genua ante Baal <note>(III Reg. XIX, 18)</note>
            </hi>, idolo
scilicet atque peccato. Qui fornicator est, et per lupanaria
scortaque discurrit, libidini flectit genu
suum. Qui furiosus, flexo adorat iram genu. Qui
mammonam suspicit, et Deus ejus est venter, flectit
genua avaritiae atque luxuriae. Et quid me necesse est
singula peragrare? Toties diabolo flectimus genu,
quotiescumque peccamus. Haec autem spiritualiter
exponentes, non statim juxta litteram orandi consuetudinem
<pb n="0487C"/>
tollimus, qua Deum genu posito suppliciter
adoramus, et fixo in terram poplite, magis quod ab
eo poscimus, impetramus. Legimus enim et Paulum
in littore sic orasse, et geniculationes in oratione
praeceptas <note>(Act. XXVII)</note>. Sed sicut illud aedificat simplices:
sic veram geniculationem esse docemus in
animo; quia multi corporale flectentes genu, animae,
nequaquam poplitem curvaverunt. Et contra, alii
erecto Deum corpore deprecantes, magis se animo
curvaverunt. Porro quod sequitur, <hi>ad Patrem ex quo
omnis paternitas in coelis, et in terra nominatur,</hi> non
ut in Latinis codicibus additum est, <hi>ad Patrem Domini
nostri Jesu Christi,</hi> sed simpliciter, <hi>ad Patrem,</hi> 
legendum, ut Dei Patris nomen, non Domino nostro
<pb n="0487D"/>
Jesu Christo, sed omnibus creaturis rationabilibus
<pb n="0488A"/>
coaptetur. Quaerendum ergo quomodo ex Deo Patre
omnis paternitas in coelis et in terra sit nominata. Et
simul antequam aliquid retractetur, notandum, quod
non dixerit, <hi>ex quo omnis paternitas in coelis et in
terra nata est,</hi> vel <hi>creata;</hi> sed, <hi>ex quo omnis paternitas
in coelis et in terra nominatur.</hi> Aliud est enim appellationem
paternitatis mereri, aliud naturae habere
consortium, paternitatem quae in Graeco <foreign xml:lang="greek">πατριὰ,</foreign> in <emph>600</emph> 
 Hebraeo MESPHATH ( ), id est, <hi>cognatio,</hi> 
vel <hi>familia</hi> dicitur, legimus et in Numeris: <hi>Tollite,</hi> 
 inquit, <hi>summam omnis synagogae Israel, juxta
cognationes et populos, secundum domos paternitatum,
juxta numerum nominum eorum <note>(Num. I, 2)</note>
            </hi>. Et post
paululum <note>(Vers. 16)</note>: <hi>Hi sunt electi synagogae principes
tribuum, juxta paternitates suas duces Israel.</hi> Et
<pb n="0488B"/>
rursum de tribu Levi: <hi>Et locutus est Dominus ad
Moysen in deserto Sina, dicens: Numera filios Levi,
secundum domos paternitatum suarum, secundum populos
eorum, secundum cognationes eorum: omne masculinum
a mense uno et supra, considerate eos <note>(Num.
III, 15)</note>
            </hi>. Haec de populo Israel, et de sacerdotali ac
Levitica tribu. Caeterum mecum ipse pertractans,
ubi de gentibus paternitatum vocabulum legerim,
nunc interim aliud non invenio, nisi vicesimi primi
psalmi testimonium, in quo scriptum est: <hi>Et adorabunt
in conspectu ejus omnes patriae gentium <note>(Psal.
XXI, 30)</note>
            </hi>; et vicesimi octavi: <hi>Afferte Domino patriae
gentium: afferte Domino filios arietum <note>(Psal. XXVIII, 1)</note>
            </hi>.
Quomodo ergo Deus essentiae suae nomen atque
<pb n="0488C"/>
substantiae, etiam caeteris impertit elementis, ut ipsa
quoque esse dicantur, non quo secundum naturam
sint (fuit enim tempus quando universa non fuerunt,
et rursum, si voluerit, in nihilum revertentur) sed
ut esse dicantur, habent Dei bonitate donatum: sic
et paternitatis nomen ex semetipso largitus est omnibus.
Quod ut manifestius fiat, Scripturarum testimonium
proferam [ <hi>Al.</hi> proferant]. Loquitur in Exodo
Dominus: <hi>Ego sum qui sum <note>(Exod. III, 14)</note>
            </hi>; et: <hi>Haec dices filiis Israel: Qui est, misit me ad vos.</hi> 
Numquid solus Deus erat, et caetera non erant? Utique
angeli, coelum, terra, vel maria, et ipse Moyses,
cui Dominus loquebatur, et Israel, et Aegyptii, ad
quos, et contra quos princeps et adversarius mittebatur,
et erant. Et quomodo nomen commune substantiae,
<pb n="0488D"/>
sibi proprium vindicat Deus? illa, ut diximus,
<pb n="0489A"/>
causa: quia caetera ut sint, Dei sumpsere beneficio.
Deus vero qui semper est, nec habet aliunde
principium, <emph>601</emph> et ipse sui origo est, suaeque
causa substantiae, non potest intelligi aliunde habere
quod substitit. Nam et in igne aliud est calidum,
aliud calefactum. Ignis absque calore intelligi non
potest. Caetera quae ex igne calefiunt, calorem illius
mutuantur, et paulatim si ignis abscesserit, calore
tenuato, redeunt in naturam suam, et nequaquam
calida nuncupantur. Juxta hunc sensum et in Evangelio
dicitur ad eum qui Salvatorem non quasi Dei
Filium, sed quasi magistrum bonum putabat: <hi>Quid
me appellas bonum? nemo est bonus, nisi unus Deus <note>(Luc. XVIII, 19)</note>
            </hi>.
Et certe terram bonam legimus <note>(Luc. VIII)</note>,
et hominem <note>(Matt. XII)</note>, et pastorem
<pb n="0489B"/>
bonum <note>(Joan. X)</note>; sed nemo juxta naturam bonus,
nisi solus Deus. Caetera ut dicantur bona, bonitate
illius consequuntur. Sicut ergo solus bonus, bonos
facit, et solus immortalis, immortalitatem tribuit,
et solus verus, veritatis nomen impertit: ita et solus
Pater, quia Creator est omnium, et universorum
causa substantiae, praestat caeteris ut patres esse dicantur.
De terrenis coelestia contemplemur: Adam
quem primum plasmavit Deus, et Creator ipsius, et
Pater fuit, certe Deo Patri scit se debere quod substitit.
Rursum hi qui geniti sunt ex Adam, patrem
illum intelligunt, ex quo orti sunt. Unde et in
Evangelio secundum Lucam, cum paulatim a Christo
David, et Abraham retrorsum esset generatio supputata,
ad extremum Scriptura ait: <hi>Filii Seth, filii
<pb n="0489C"/>
Adam, filii Dei <note>(Luc. III, 38)</note>
            </hi>; ut paternitatis in
terra vocabulum, a Deo primum ortum esse monstraret.
Quaeritur vero quam ob causam, et in coelis
ab eo omnis paternitas appelletur. Quomodo nos,
qui non sumus de genere Abraham, si fidem illius
habuerimus, filii vocamur Abraham: patriarchas
quoque et prophetas (si tamen nos ab eis peccata
non separent) nostros patres dicimus: ita puto et
angelos, caeterasque virtutes habere principes sui
generis in coelestibus, quos patres gaudeant appellare.
Archangelus enim, nisi angelorum dici non
potest, et dominatio, et principatus, et potestas, <emph>602</emph> 
 nisi inferiores subjectos habeant, non vocantur.
Potest ergo et hoc dici, ex eo quod Deus Pater
Domini nostri Jesu Christi juxta substantiam Pater
<pb n="0489D"/>
est, et unigenitus non est adoptione Filius, sed natura:
caeterae quoque creaturae paternitatis nomen adoptione
meruerunt. Quidquid autem de Patre et Filio
dicimus, hoc sciamus dictum esse de Spiritu sancto.
Nam et Salvator noster Patrem esse se novit, dicens: <hi>Fili, dimittuntur tibi peccata 
 <note>(Marc. II, 5)</note>
            </hi>;
<pb n="0490A"/>
et: <hi>Filia, fides tua te salvam fecit <note>(Matt. IX, 22)</note>
            </hi>;
et: <hi>Filioli mei, adhuc modicum vobiscum sum <note>(Joan.
XIII, 13)</note>
            </hi>; et per Spiritum sanctum, justi quique
adoptantur in filios. Valentinus saeculorum suorum
 probolas atque conjugia, ex hoc vel maxime loco
confirmandas putat: nequaquam intelligens, ut supra
diximus, ad similitudinem Dei Patris, et in coelo,
et in terra, paternitates non fieri, sed appellari.</p>
<p> <hi>
              <note>(Vers. 16 seqq.)</note> Ut det vobis, secundum divitias
gloriae suae, virtute confortari per spiritum ejus in interiorem
hominem: habitare Christum per fidem in
cordibus vestris: in charitate radicati et fundati: ut
possitis comprehendere cum omnibus sanctis quae sit
latitudo, et longitudo, et profundum, et altitudo:
Scire etiam supereminentem scientiae charitatem Christi,
<pb n="0490B"/>
ut impleamini in omni plenitudine</hi> [Al. <hi>omnem plenitudinem]
Dei.</hi> Propterea, inquit, curvo genua mea
ad Patrem, ad cujus similitudinem omnis in coelo et
in terra paternitas nominatur, deprecans eum atque
obsecrans, ut tribuat vobis virtutem gloriae suae, id
est, majestatis suae habere consortium: vosque roboret
atque confirmet per Spiritum sanctum: quia
nulla fortitudo absque Spiritu sancto est: Roboret
autem atque confirmet in interiorem hominem. Non
enim corporis vires, sed animae quaerimus: nec exteriorem,
sed interiorem hominem cupimus roborari:
ut postquam habitaverit Christus in interiore
homine, in ipsius interiori hominis habitet principali,
id est, in cordibus nostris: nequaquam per
cuncta ejus membra discurrens, sed in rationabili
<pb n="0490C"/>
ejus habitans: et in eo domicilium, sedemque suam
ponens. <emph>603</emph> Hoc autem totum per fidem fiet, si
credamus in eum. Quamobrem ait: <hi>Habitare Christum
per fidem in cordibus vestris.</hi> Habitatio autem
ista quae per exordium fidei fabricatur, radices et
fundamentum in charitate habet: ut quoniam Dei agricultura
sumus, Dei aedificatio <note>(I Cor. III)</note>, omnia in
charitate succrescant atque aedificentur. Cum autem
radicati et fundati in charitate <note>(Ephes. III)</note>, in interiore
homine habitare Christum tota mentis fiducia
noverimus: tunc incipiemus cum caeteris sanctis
etiam ad illa nos tendere: ut sagaci animo comprehendamus
quae sit latitudo, et longitudo, profundum,
et altitudo: et non solum hoc, sed etiam
supereminentem scientiae charitatem Christi scire
<pb n="0490D"/>
cupiemus; ut postquam haec omnia fuerint in nobis
ordine et ratione completa, tunc impleamur in
omnibus plenitudine Dei. Latitudinem et longitudinem,
profundum et altitudinem, de corporalibus
ante discamus, ut per ea ad spiritualia transire valeamus.
Verbi gratia, sit latitudo coeli istius et
<pb n="0491A"/>
terrae, id est, totius mundi, ab Oriente usque ad
Occidentem: longitudo, a Meridie ad Septentrionem:
profundum, in abyssis, et in inferno: altitudo, quae
supra coelestia sublimatur. Sed quoniam a plerisque
juxta Ecclesiasten <note>(Cap. I)</note>, coelum affirmatur rotundum,
et in spherae modum volvi. Nulla autem rotunditas,
latitudinem et longitudinem habet, altitudinem
quoque et profundum; sed ex universis partibus
coaequalis est, necessitate compellimur, altitudinem,
angelos intelligere superasque [ <hi>Al.</hi> supernasque]
virtutes. Profundum vero inferos, et quae
infra eos sunt. Longitudinem autem et latitudinem,
media quae inter superos inferosque consistunt. Et
quia consequens est, aut superis aliquem, aut inferis
esse vicinum, quaecumque incipiunt ad meliora
<pb n="0491B"/>
proficere, et ad coelestia, et ad alta consurgere,
longitudo appellentur. Quae vero inferiori parti
proxima sunt, et ad vitia delabuntur, his latitudinis
nomen impositum sit. <hi>Lata quippe et spatiosa via,
quae ducit ad mortem <note>(Matt. VII, 13)</note>
            </hi>. Haec universa,
et in cruce Domini nostri Jesu Christi intelligi
queunt. Ascendens quippe in altum, captivam duxit
captivitatem <note>(Ps. LXVII, 19)</note>: et descendit in inferiora <emph>604</emph> 
 terrae. Et post altitudinem et profundum,
in omnem terram exiit praedicatio crucis. Atque ita
et altitudinem, et profundum, et longitudinem, et
latitudinem tenet. Nec mirum si crux Christi universa
possideat, cum etiam si quis crucifixus fuerit
cum Christo, eamdem habeat potestatem. Sciet
quippe primum latitudinem ab inferioribus incipiens,
<pb n="0491C"/>
et minora cognoscens. Deinde longitudinem, eos
qui in terra positi, ad sublimia et alta festinant.
Post haec profundum, adversarias contrariasque
virtutes, quae contra nos in hoc mundo bellum
gerunt. Et ad extremum altitudinem: quia postquam
notitiam earum habentes, fecerimus nobis eas esse
sub pedibus: tunc merebimur ad alta et excelsa
conscendere. Nec putandum in hoc finem laboris
nostri esse, ut radicati et fundati in charitate, possimus
comprehendere cum omnibus sanctis, quae sit
latitudo, et longitudo et profundum, et altitudo, nisi
etiam omni studio nosse cupiamus, eminentem scientiae
charitatem Christi, ut non simplex charitas, sed
supereminens nota sit nobis: nec iste sit terminus
habere notitiam supereminentis charitatis Christi,
<pb n="0491D"/>
nisi addamus et aliud, ut supereminentem charitatem
scientiae consequamur. Ex quo animadvertendum,
quia grandem et immensam Christus scientiae
habeat charitatem, id est, eorum qui se scire desiderant,
qui in lege ejus meditantur die ac nocte,
qui verba vertunt in opera, et quod ore meditantur,
consummant manu. Qui autem talis est, ut dignus
sit per scientiam suam habere Christi supereminentem
charitatem, ille nihil debet aliud praeter scientiam
cogitare. Atque ita implebitur in omni plenitudine
Dei: non solum in praesenti saeculo, sed
<pb n="0492A"/>
etiam in futuro: ut qui nunc plenus esse coepit in
studio per lectionem, postea perfectius impleatur
Deo, qui est plenitudo omnium, se complente.</p>
<p> <hi>
              <note>(Vers. 20, 21.)</note> Ei autem qui potest super omnia
facere abundantius quam petimus aut intelligimus,
secundum virtutem quae operatur in nobis, ipse gloria in
Ecclesia, et in Christo Jesu, in omnibus generationibus</hi> 
[Al. <hi>omnes generationes] saeculi saeculorum, Amen.</hi> Ad
id quod supra dixerat: <hi>Propterea curvo genua mea ad</hi> <emph>605</emph> 
 <hi>Patrem: ex quo omnis paternitas in coelis et in
terra nominatur: ut det vobis secundum divitias suas
virtute confortari,</hi> et reliqua, nunc infert: <hi>Ei autem
qui potest super omnia facere abundantius quam petimus,
aut intelligimus,</hi> hoc ostendens, se quidem juxta
imbecillitatem hominis postulasse, quae eis conducibilia
<pb n="0492B"/>
videbantur: caeterum quantum ad rei ipsius
pertinet veritatem, plus Deum valere tribuere, quam
rogatur, et spes nostras vinci effectibus: quia secundum
id quod oportet orare, nescimus, et saepe contra
nos petimus, aestimantes esse pro nobis. Quanto
enim melius erat fornicatori aegrotare, et debilitate
torqueri, quam Christi templum facere membra meretricis?
potens est ergo Deus, non solum super id
quod petimus, sed etiam super id quod intelligimus,
tribuere. Evenit interdum, ut sensum nostrum non
exprimamus in vocem, et mentem verba non explicent,
tacitoque cogitatu gemitibus inenarrabilibus,
ut ipse Apostolus ait, nescio quid, quod dicere non
possumus, deprecemur. Praestabit igitur super quam
petimus, aut intelligimus, secundum eam virtutem
<pb n="0492C"/>
quae operatur in nobis: ut quomodo nunc non juxta
meritum nostrum, sed supra vota dat nobis aliqua,
quae nec petere ausi fuimus, nec si petissemus, aestimavimus
nos mereri: ita et caetera tribuat, quae nec
mens potest cogitare, nec lingua proferre. Ipsi itaque
Deo sit gloria: primum in Ecclesia quae est pura,
non habens maculam neque rugam, et quae propterea
gloriam Dei recipere potest, quia corpus est
Christi. Deinde in Christo Jesu, quia in corpore assumpti
hominis, cujus sunt universa membra credentium,
omnis divinitas inhabitet corporaliter.
Quae quidem gloria non in praesens tantum tempus
extenditur, et futuris saeculis terminatur; sed in omnes
generationes, et saeculum saeculorum, ineffabili
aeternitate permanet, crescit, augetur.</p>
</div2>
<div2 id="IV">
          <head> Cap. IV</head>
<p>
            <pb n="0492D"/> <emph>606</emph> <hi>
              <note>(Cap. IV.--Vers. 1.)</note> Obsecro itaque vos
ego vinctus in Domino, ut digne ambuletis vocatione
qua vocati estis.</hi> Potest et in Christi vinculis, et in
carcere pro martyrio constitutus haec scribere: melius
autem est, si vinctum Domini [ <hi>Al. addit</hi> nostri]
in Christi charitate dicamus. Cujus rei et Clemens
ad Corinthios testis est scribens: Vinculum charitatis
Dei quis poterit enarrare <note>(I Cor. XIII)</note> Et in
primo Regnorum libro legimus: <hi>Factum est post
verba haec, colligata est anima Jonathae cum anima
David <note>(I Reg. XVIII, 1)</note>
            </hi>. Et propheta de apostolis:
<pb n="0493A"/> <hi>Post te,</hi> 
 inquit, <hi>sequentur vinctis ferre manibus <note>(Ps.
CVI)</note>
            </hi>. Qui enim Christum diligunt, sequuntur eum
charitatis vinculis colligati. Est et alia expositio,
quae recipienda sit, necne, erit in potestate lectoris:
Vinculum animae, corpus hoc dici, et quia Paulus
ob ministerium Evangelii corpus hoc acceperit, consequenter
Christi vinctus sit appellatus. Corpus hoc
vinculum dici, et eos qui in corpore vincti sunt, vinctos
terrae appellari, Jeremias quoque in secundo
alphabeto testatur, dicens: <hi>Ut humiliaret sub pedibus
suis omnes vinctos terrae <note>(Thren. III, 34)</note>
            </hi>. Et alibi hoc
ipsum legimus ex Christi persona, dicentis: <hi>His qui
erant in vinculis, exite, et qui in tenebris, revelamini <note>(Isai. XLIX, 9)</note>
            </hi>.
Potest quidem vinculum hic peccati,
et tenebras ignorantiae, adventu et praedicatione
<pb n="0493B"/>
Christi propheta ostendere dissolutas. Sed et superior
sensus habet locum: quod vinculum, corpus
sit, et tenebrae, terrena haec habitatio, ubi sunt rectores
tenebrarum, et montes tenebrosi, ad quos
pedes prohibemur offendere. Quod autem ait: <hi>Ut
digne ambuletis vocatione qua vocati estis.</hi> Digne vocatione
ambulare credendus est, qui ingreditur per
eum qui dicit: <hi>Ego sum via <note>(Joan. XIV, 6, et Isai.
XXX)</note>
            </hi>, et non declinat, neque ad dextram, neque ad
sinistram, avertit pedem suum ab omni via mala <note>(Prov. IV)</note>,
completurque in eo: <hi>A Domino gressus
hominis diriguntur <note>(Ps. XXXVI, 22)</note>
            </hi>.</p>
<p> <hi>
              <note>(Vers. 2.)</note> Cum omni humilitate et mansuetudine,
cum patientia.</hi> Qui terram et cinerem esse se novit,
et post paululum in pulverem dissolvendum, numquam
<pb n="0493C"/>
superbia <emph>607</emph> elevabitur. Et qui Dei aeternitate
perspecta, breve et pene ad puncti instar humanae
vitae spatium cogitarit, ante oculos suos semper
habebit interitum, et erit humilis atque dejectus. <hi>Corruptibile enim corpus aggravat animam, et terrenum
hoc tabernaculum, sensum opprimit multa curantem <note>(Sap. IX, 15)</note>
            </hi>.
Propter quod cum omni humilitate
dicamus: <hi>Domine, non est exaltatum cor meum,
neque elati sunt oculi mei <note>(Ps. CXXX, 1)</note>
            </hi>. Omnis autem
humilitas, non tam in sermone, quam in mente
est, ut humiles nos esse conscientia, noverit, numquam
nos vel scire, vel intelligere, vel esse aliquid
aestimemus. Mansuetudo quoque illa est, quae nulla
passione turbatur: et specialiter ira et furore non
rumpitur. Quam qui habuerit, beatitudinem, quae
<pb n="0493D"/>
Domini voce promissa est, consequetur: ut possideat
terram, id est, imperet corpori suo, domineturque
<pb n="0494A"/>
subjecto; et haec sit ejus prima haereditas, in
carne non carnaliter vivere. Nonnulli rugata fronte,
demisso supercilio, verbisque trutinatis, auctoritatem
sibi doctorum, et judicum vindicant. Non quo
ipsi dignum aliquid arrogantia noverint: sed quo
simplices quosque fratrum, sui quaedam videant
comparatione nescire.</p>
<p> <hi>Sufferentes invicem in charitate.</hi> Si quis intelligit
quid sit, <hi>sufferentes invicem in charitate,</hi> non putabit
in sanctos viros hoc convenire mandatum: verum
in eos qui sunt in virtutum initiis constituti. Sancti
quippe non habebunt [ <hi>Al.</hi> habent] quod inter se
invicem sufferant: sed hi qui quasi homines aliqua
adhuc passione superantur. Nec mirum si Ephesi
haec audiant, cum in multitudine credentium sint
<pb n="0494B"/>
aliqui qui adhuc invicem sufferre se debeant. Hoc
ipsum mihi videtur significare et illud quod ad Galatas
scribitur: <hi>Alterutrum onera vestra portate <note>(Galat.
VI, 2)</note>
            </hi>. Possumus ergo utrumque testimonium
et aliter interpretari: ut vel alterutrum onera portare,
vel sufferre invicem in charitate, et eos complere
dicamus, qui divites sunt, et inopiam pauperum
sublevant. Si quis aegrotanti fratri praebet obsequium,
suffert eum in charitate. Si quis in coelibatu
beatam transigens vitam, alium qui et uxorem habet
et liberos, et seipsum vix potest pascere, adjuverit,
et utcumque potest, fuerit consolatus, alienum onus
portasse <emph>608</emph> laudabitur. Est qui matrem vel sororem
viduam cernens egestate tabescere, non potest
adjuvare: huic si quis porrexerit manum, sustinuit
<pb n="0494C"/>
eum in charitate. Sive autem superiorem
sensum, sive posteriorem sequamur: nec peccantem
fratrem, nec inopem consolatur, qui non habet
charitatem, et contemnit verba Apostoli commonentis: <hi>Debemus autem nos, qui fortiores sumus, infirmitates
imbecilliorum portare, et non nobismetipsis placere <note>(Rom. XV, 1)</note>
            </hi>.</p>
<p> <hi>
              <note>(Vers. 3, 4.)</note> Solliciti servare unitatem spiritus in
vinculo pacis. Unum corpus, et unus spiritus, sicut et
vocati estis in una spe vocationis vestrae.</hi> Ephesiis qui
jam unitatem Spiritus sancti fuerant consecuti, recte
dicitur: <hi>solliciti servare unitatem spiritus in vinculo
pacis.</hi> Qui enim quid habet, servandi illi sollicitudo
praecipitur. Qui autem non habet, studium illi ut habere
valeat, imperatur. Hic locus vel maxime adversum
<pb n="0494D"/>
haereticos facit, qui, pacis vinculo dissipato
atque corrupto, putant se tenere spiritus unitatem:
<pb n="0495A"/>
cum unitas spiritus in pacis vinculo conservetur.
Quando enim non idipsum omnes loquimur, et alius
dicit: <hi>Ego sum Pauli, ego Apollo, ego Cephae <note>(I Cor.
I, 12)</note>
            </hi>, dividimus spiritus unitatem, et eam in partes
ac membra discerpimus. Nec statim aliquis illud
opponat: Quomodo ergo diversae sunt gratiae, et varia
charismata, cum unitas custodienda sit spiritus?
Sunt quidem variae donationes, sed in eodem spiritu:
et diversa ministeria, sed idem Dominus: et
multiplices operationes, sed ipse Deus qui operatur
omnia in omnibus <note>(I Cor. XII, 4 seqq.)</note>. Quod autem
ait: <hi>Unum corpus, et unus spiritus,</hi> vel simpliciter
unum corpus Christi intelligitur, quae est Ecclesia,
vel certe quod ex Virgine est dignatus assumere:
ne illum quidem putent toties corporatum, quoties
<pb n="0495B"/>
in veteri apparuit Testamento. Et unus Spiritus sanctus:
unus quippe largitor, et sanctificator est omnium.
Vel certe unum corpus, ad vitam refertur et
opera quae Graece dicuntur <foreign xml:lang="greek">πρακτικὸς βίος</foreign>: et unus
spiritus. ad scientiam et contemplationem, quae proprie
versatur in corde, et ab illis appellatur <foreign xml:lang="greek">θεορία.</foreign>
Cum ergo membrum quis fuerit Ecclesiae, nec ab uno
ejus spiritu separatus, consequenter erit in una spe
vocationis. Quaeritur quomodo una spes vocationis
sit: cum apud Patrem diversae <emph>609</emph> sint mansiones.
Ad quod, unam spem vocationis, regnum coelorum,
quasi unam domum Dei Patris esse dicemus [ <hi>Al.</hi> 
dicimus], et in una domo varias mansiones. <hi>Alia
enim gloria solis, alia lunae, alia stellarum <note>(I Cor. XV,
41)</note>
            </hi>. Aut certe illud subtilius indicatur, quod in fine
<pb n="0495C"/>
et consummatione rerum in pristinum statum restituenda
sint omnia, quando omnes unum corpus efficiemur,
et in virum perfectum reformabimur: et
oratio pro nobis Salvatoris implebitur: <hi>Pater, da,
ut quomodo ego et tu unum sumus, sic et isti in nobis
unum sint <note>(Joan. XVII, 21)</note>
            </hi>. Non ignoro in eo quod
nunc exposui: <hi>solliciti servare unitatem spiritus in
vinculo pacis,</hi> Spiritum a plerisque non sanctum accipi,
sed affectum mentis atque sententiam, juxta
quam omnium credentium erat anima et cor unum <note>(Actor. IV)</note>.
Et ab Apostolo virgini praecipitur: <hi>Ut
sit sancta et corpore et spiritu <note>(I Cor. VII, 34)</note>
            </hi>: carnis
videlicet opere, et mentis affectu. Sed et generalis
explanatio ad specialem interpretationem trahi potest,
quod servet unitatem spiritus in vinculo pacis,
<pb n="0495D"/>
qui non rapiatur omni vento doctrinae, neque in morem
stulti quasi luna mutetur <note>(Eccli. XXVII)</note>, nunc
diabolo serviens, nunc Deo. Habeat vero unum corpus
bonorum operum, et semper carnem suam Deo templum
exhibeat. Et unum spiritum: eadem semper
sentiens: in una spe vocationis, ut nequaquam de
repromissionibus ambigens, in resurrectione et restitutione
omnium, solida mente confidat.</p>
<p> <hi>
              <note>(Vers. 5, 6.)</note> Unus Dominus, una fides, unum baptisma,
unus Deus et Pater omnium, qui super omnes, et per
<pb n="0496A"/>
omnes, et in omnibus.</hi> Quomodo alia est fides a baptismate,
Deo et Domino: sic baptisma, Dominus et Deus,
alia sunt a tribus singulis, quae pariter nominantur.
Hoc autem dico propter Sabellium, qui eumdem Deum
Patrem arbitratur et Filium, confunditque personas,
dum eamdem divinitatem in utroque deprehendit.
Ecce manifestissime unus Dominus Filius, et unus
Deus Pater vocantur. Quod ad Corinthios quoque
plenius scriptum est: <hi>Sed nobis unus Deus Pater, ex
quo omnia, et unus Dominus noster Jesus Christus, per
quem omnia, et nos per ipsum <note>(I Cor. VIII, 6)</note>
            </hi>. Sicut
enim <emph>610</emph> Deo Patri non adimit Filius ne Dominus
sit, cum Dominus solus ipse dicatur: ita et Filio non
aufert Pater ut Deus sit, quia Pater Deus tantummodo
nominatur. Legimus et in alio loco: <hi>Et scitote
<pb n="0496B"/>
quoniam Dominus ipse est Deus <note>(Ps. XCIX, 2)</note>
            </hi>; et alibi: <hi>Dominus Deus tuus, Deus unus est 
 <note>(Deut. VI, 4)</note>
            </hi>. Si
enim, ut existimant Ariani, Deus Pater solus est
Deus, eadem consequentia, solus erit Dominus Jesus
Christus, et nec Pater erit Dominus, nec Filius Deus.
Sed absit, ut non sit, vel in dominatione deitas, vel
in deitate dominatio. Unus est Dominus, et unus est
Deus, quia Patris et Filii dominatio, una divinitas
est. Propterea et fides una dicitur, quia similiter in
Patrem, et in Filium, et in Spiritum sanctum credimus.
Et baptisma unum, eodem enim modo, et in
Patrem, et in Filium, et in Spiritum sanctum baptizamur.
Et ter mergimur, ut Trinitatis unum appareat
sacramentum. Et non baptizamur in nominibus Patris,
et Filii, et Spiritus sancti, sed in uno nomine,
<pb n="0496C"/>
quod intelligitur Deus. Et miror qua consequentia in
uno vocabulo, eodem opere, et eodem sacramento,
naturae diversitatem, Arius, Macedonius, et Eunomius
suspicentur (concordante in impietate discordia)
et creaturae in Filio, et Spiritu sancto coenosum
fontem tenentes, diversos haereseos rivulos duxerint. <hi>Unum baptisma,</hi> 
 et contra Valentinum facit, qui duo
baptismata esse contendit, et contra omnes haereticos:
ut sciant non habere se baptismata, sed in una Christi
Ecclesia fontem esse vitalem. Potest unum baptisma
et ita dici, quod licet ter baptizemur, propter
mysterium Trinitatis: tamen unum baptisma reputetur.
Unum quoque baptisma est in aqua, in spiritu,
et in igne. Et de quo Dominus loquitur: <hi>Baptisma
habeo baptizari <note>(Luc. XII, 50)</note>
            </hi>; et alibi: <hi>Baptismate
<pb n="0496D"/>
meo baptizabimini <note>(Marc. X, 39)</note>
            </hi>. Diversitas autem
praepositionum in quibus dicitur: <hi>Unus Deus, et Pater
omnium, qui super omnes, et per omnes, et in omnibus,</hi> 
diversam intelligentiam sapit. Super omnes
enim est Deus Pater, quia auctor est omnium. Per
omnes Filius, quia cuncta transcurrit, vaditque per
omnia. In omnibus <emph>611</emph> Spiritus sanctus, quia nihil
absque eo est. Nec vero putandum, unum Deum, et
Patrem omnium esse communiter, ut scilicet ad irrationabilia
jumenta, nomen Patris possit aptari;
<pb n="0497A"/>
sed quomodo si in decem hominibus, quinque filiis,
et quinque servis, pariter diceremus: horum decem,
unus est dominus, et unus est pater: non utique
omnium patrem, nec dominum omnium vocaremus:
sic et in eo quod ait: <hi>Unus Deus et Pater omnium,</hi> 
aliorum Pater, aliorum Deus accipiendum est. Tale
quid de creaturis, et de Deo etiam Zeno cum suis
Stoicis suspicatur. Quem secutus Virgilius ait <note>(Aeneid. VI)</note> 
:
<l rend="indent">Deum namque ire per omnes</l>
<l>Terrasque tractusque maris, etc.;</l>
et:
<l>Principio coelum ac terras, camposque liquentes,</l>
<l>Lucentemque globum lunae, Titaniaque astra,</l>
<l>Spiritus intus alit, totamque infusa per artus</l>
<l>Mens agitat molem, et magno se corpore miscet.</l> 

<pb n="0497B"/>
Quidam hoc quod est scriptum: <hi>Super omnes, et per
omnes, et in omnibus,</hi> ad Patrem, et Filium, et Spiritum
sanctum sic aestimant esse referendum, <hi>ut super
omnia</hi> Pater sit, quia auctor est omnium: <hi>per omnes,</hi> 
Filius, quia per Filium creata sunt omnia: <hi>in omnibus,</hi> 
Spiritus sanctus, ipse enim credentibus datur,
et templum sumus Spiritus sancti: et Pater et Filius
habitant in nobis.</p>
<p> <hi>
              <note>(Vers. 7.)</note> Unicuique autem nostrum data est gratia
secundum mensuram donationis Christi.</hi> Licet Deus
Pater super omnia sit, et per omnes, et in omnibus:
tamen gratia juxta mensuram credentibus datur. Non
quod ad mensuram spiritum, et gratiam tribuat Deus
(magnificentiae enim ejus non est finis), sed quod
juxta mensuram vasculorum, infundat liquorem,
<pb n="0497C"/>
tantum muneris largiens, quantum potest ille cui donatur,
accipere. Nec enim ad mensuram dat Deus
spiritum: aut potest habere mensuram, quod aequaliter
ubique diffusum est. Quod ut manifestius fiat,
imperfectum licet et non implens similitudinem, tamen
per quod possit intelligi quod dicitur sumamus
exemplum. Mare certe immensum est, et capacitas
ejus Deo soli <emph>612</emph> nota: ex hoc si quis velit multis
hominibus secundum id quod gestare queunt, tradere,
necesse est ut ad mensuram unicuique tribuat,
et partes ejus mensuram recipiant, cujus solidum
immensurabile est. Ita et Spiritus sanctus immensus
quidem est, et nullo fine concluditur: tamen unicuique
datur secundum quod expedit. Et simul notandum,
quod haec eadem gratia, quae nunc attributa
<pb n="0497D"/>
perhibetur, secundum mensuram donationis Christi
data sit nobis.</p>
<p> <hi>
              <note>(Vers. 8.)</note> Propter quod dicit: Ascendens in altum,
captivam duxit captivitatem, dedit dona in hominibus.</hi> 
Quia supra dixerat: <hi>Unicuique autem nostrum data
est gratia secundum mensuram donationis Christi,</hi> ut
confirmaret haec ipsa dona, quae post paululum quoque
enumerat, dicens: <hi>Et ipse dedit quosdam quidem
apostolos, quosdam autem prophetas, alios evangelistas,
alios pastores et magistros,</hi> et reliqua, a Salvatore
<pb n="0498A"/>
esse donata, testimonium de sexagesimo septimo
psalmo assumpsit, ut sciamus illas esse manubias
hominibus distributas, quas Christus victor emeruit.
Ascendens quippe in altum, captivam duxit captivitatem.
Nos qui nunc in Christo credimus de gentibus
congregati, cum essemus creatura Dei, a diabolo
capti sumus, et ejus satellitibus distributi. Venit igitur
Dominus noster Jesus Christus secundum Ezechielem <note>(Cap. IX et XII)</note>,
vasa secum captivitatis apportans,
et operto capite, ne ab adversariis
cognosceretur, praedicavit his qui capti erant remissionem,
et qui tenebantur in viculis, solutionem,
et nos de catenis hostium, et de compedibus liberavit,
sicut illam in Evangelio mulierem, de qua ipse
commemorat: <hi>Hanc autem filiam Abraham, quam
<pb n="0498B"/>
ligavit Satanas jam decem et octo annis, non oportuit
solvi de vinculo hoc in die sabbati <note>(Luc XIII, 16)</note>
            </hi>? Liberatosque
nos, et per novam captivitatem de captivitate
veteri erutos, secum duxit in coelum: et his
ipsis quos de inimicorum manu victor eripuit, diversa
gratiarum dona largitus est. Et eleganter hic posuit, <hi>dedit dona in hominibus,</hi> 
 cum in Psalterio scriptum
sit: <hi>accepit dona in hominibus <note>(Psal. LXVII, 19)</note>
            </hi>. Verum
ibi, quia necdum factum erat, sed futurum promittebatur,
propterea dicitur, <hi>accepisse.</hi> Hic vero cum Apostolus <emph>613</emph> 
 scribit, quia jam dederat, et in universo
orbe Ecclesiae fundatae erant: idcirco non <hi>accepisse</hi> 
scribitur, sed <hi>dedisse.</hi> Alii hunc locum ita edisserunt,
quod ob id Dominus noster Jesus Christus ad coelos
victor ascenderit, ut inde angelos caeterasque virtutes
<pb n="0498C"/>
ad custodiam Ecclesiarum suarum mitteret. Et
dum indignus sit locus iste terrenus, sublimium potestatum
habere praesentiam, quodammodo illae sustinuerint
captivitatem. Ideo enim (inquiunt) ascendit
in altum, ut captivans captivitatem, dona hominibus
largiretur. Hoc autem totum ideo Apostolus
replicat, ut quia superius dixerat: <hi>Sufferentes invicem
in charitate, solliciti servare unitatem spiritus in vinculo
pacis,</hi> doceret in diversis charismatibus Ecclesiam
esse concordem, et non statim schismatum et
dissensionum occasionem dari, quia secundum mensuram
donationis Christi unusquisque nostrum accepisset
dona: non eadem, sed in unum corpus, et
in unum spiritum omnes vocatos esse, id est, ut sicut
unus Dominus est, et una fides, et unum baptisma,
<pb n="0498D"/>
et unus Deus Pater: ita et nos in charitate idipsum
simus, in pacis vinculo servantes spiritus unitatem.</p>
<p> <hi>
              <note>(Vers. 9.)</note> Quod autem ascendit, quid est, nisi quia
et descendit in inferiora terrae?</hi> Qui ascendisse nunc
dicitur, propterea ascendit, quia ante descenderat.
Hoc enim sonat: <hi>Quod autem ascendit, quid est, nisi
quia et descendit.</hi> Requirendum itaque super eo quod
alibi scriptum est: <hi>Nemo ascendit in coelum, nisi qui
de coelo descendit, Filius hominis <note>(Joan. III, 13)</note>
            </hi>, quomodo
ascenderit ante descendens? Quando enim haec
<pb n="0499A"/>
loquebatur, post descensionem e coelis, se quondam
ad coelos ascendisse monstrabat. Necnon et illud
pariter retractandum, quomodo ipsa descensio et
ascensio sentienda sit. Utrumnam secundum corpus
localiter, an supra corpus spiritualiter, vel certe
utroque modo. Inferiora autem terrae, infernus accipitur
ad quem Dominus noster Salvatorque descendit,
ut sanctorum animas, quae ibi tenebantur inclusae,
secum ad coelos victor abduceret. Unde et post
resurrectionem ejus, plurima corpora justorum in
sancta civitate visa sunt <note>(Matth. XXVII)</note>. Quod autem
infernus in inferiori parte terrae sit, et Psalmista
testatur, dicens: <hi>Aperta est terra, et devoravit Dathan,</hi> <emph>614</emph> 
 <hi>et operuit super congregationem Abiron <note>(Ps. 105, 17)</note>
            </hi>.
Et ipsum in Numerorum libro <hi>(Cap.
<pb n="0499B"/>
16)</hi> plenius explicatur. Alio quoque loco legimus: <hi>Veniat mors super eos, et descendant in infernum viventes <note>(Ps. LIV, 16)</note>
            </hi>.</p>
<p> <hi>
              <note>(Vers. 10)</note> Qui descendit, ipse est qui ascendit supra
omnes coelos, ut impleret omnia.</hi> Numquid corporaliter
omnes coelos, et universas sublimitates, et
coelorum circulos, quos philosophi sphaeras vocant,
transiens atque transcendens, stetit in summo coeli
fornice, et ut ipso verbo utar, apside? An certe omnia
corporalia contemnens atque despiciens, et aeterna
contemplans, super coelos, id est, super invisibilia
stetisse credendus est? quod ego melius puto. Descendit
ergo in inferiora terrae, et ascendit super
omnes coelos Filius Dei, ut non tantum legem prophetasque
compleret; sed et alias quasdam occultas
<pb n="0499C"/>
dispensationes, quas solus ipse novit cum Patre.
Neque enim scire possumus, quomodo et angelis, et
his qui in inferno erant, sanguis Christi profuerit,
et tamen quin profuerit nescire non possumus.
Descendit quoque ad inferos, et ascendit ad coelos,
ut impleret eos qui in illis regionibus erant, secundum
id quod se capere poterant. Ex quo sciendum,
quod antequam Christus descenderet et ascenderet,
vacua fuerint omnia, et plenitudine illius indiguerint.
Hic locus adversum Ebionem, et Photinum, vel maxime
facit. Si enim ipse est ascendens in coelos, qui
de coelis ante descenderat, quomodo Dominus noster
Jesus Christus non ante Mariam est, sed post Mariam?
Necnon et contra eos, qui duos filios insano errore
confingunt: Filium videlicet Dei, et filium hominis.
<pb n="0499D"/>
Ecce hic apertissime dicitur, quod ipse sit ascendens
atque descendens. Nec statim ista dicentes, locum
alteri haeresi damus, quae dimidiatam Christi asserit
dispensationem; sed sic unum et Dei et hominis
Filium confitemur: ne dispensationem assumpti hominis,
qua salvati sumus, ex parte credentes, in
parte truncemus.</p>
<p> <hi>
              <note>(Vers. 11, 12.)</note> Et ipse dedit quosdam quidem apostolos:
quosdam autem prophetas: alios vero Evangelistas:
alios autem pastores et magistros ad instructionem
sanctorum, in opus ministerii, in aedificationem
corporis Christi.</hi> Et ex hoc loco manifestissime comprobatur,
Patris et Filii una divinitas. Siquidem hoc
quod nunc Christus tribuisse <emph>615</emph> describitur, in
<pb n="0500A"/>
prima epistola ad Corinthios, Deus Pater dedisse
narratur: <hi>Alios enim,</hi> ait, <hi>posuit Deus in Ecclesia:
primo apostolos: secundo prophetas, tertio doctores:
deinde virtutes, et dona sanitatum, opitulationes, gubernationes,
genera linguarum <note>(I Cor. XII, 28)</note>
            </hi>. Quod
Sabellius non intelligens, Patrem confundit et Filium,
dum eamdem operationem esse non putat diversorum.
Et simul notandum, quod hic apostolos, prophetas,
evangelistas, pastores, et magistros dedisse Christus:
ibi vero eosdem Pater posuisse memoretur. Posuit
itaque sive dedit Pater et Filius, primo apostolos,
secundo prophetas: non illos qui futura vaticinentur,
quales in veteri legimus Testamento: sed qui
infideles et imperitos arguant atque dijudicent. Tales
quippe prophetas novi Testamenti in alia epistola
<pb n="0500B"/>
esse definit <note>(II Cor. XI)</note>. Tertio Evangelistas, quorum
speciosi pedes sunt ad annuntiandam pacem <note>(Rom.
X)</note>. Nec vero putandum, quod sicut in superioribus
tribus, alios dixit esse apostolos, alios prophetas,
alios Evangelistas: ita et in pastoribus et magistris,
officia diversa posuerit. Non enim ait: alios autem
pastores, et alios magistros, sed alios pastores et
magistros: ut qui pastor est, esse debeat et magister:
nec in Ecclesiis quamvis sanctus sit, pastoris
sibi nomen assumere, nisi possit docere quos pascit.
Vel certe aliter, ut unus atque idem praeses Ecclesiae,
sit pastor et doctor; pastor ovium: magister
hominum. <hi>Homines quippe et jumenta salvos facies,
Domine <note>(Psal. XXXV, 7)</note>
            </hi>. Arbitror hodie quoque in
Ecclesiis, quemadmodum propheta et evangelista,
<pb n="0500C"/>
pastor quoque invenitur et doctor: ita posse et apostolum
reperiri, in quo apostolatus signa et indicia
compleantur; et e regione esse plurimos tam foris,
quam intus, tam in Ecclesia, quam in haeresibus,
qui pseudoapostoli sint, et pseudoprophetae, et pseudoevangelistae,
et pseudopastores, et pseudomagistri.
Et de haeresibus quidem nulla dubitatio est quin
secundum falsam fidem, falsa universa possideant.
In Ecclesiis autem nonne vobis videntur falsi esse
pastores, qui non pascunt oves cum disciplina, sed
quasi mercenarii nequaquam gregis salutem cogitant,
quod erravit, non convertentes, et quod periit, non
quaerentes; sed tantummodo de ovibus lac et lanam, <emph>616</emph> 
 cibos videlicet et vestimenta captantes. Nec vero
absque ordine in haec putemus Apostolum subito prorupisse;
<pb n="0500D"/>
verum quia praemiserat esse Deum super omnia
et per omnia, et in omnibus, et unicuique sanctorum
datam gratiam secundum mensuram donationis
Christi; nunc addit alios apostolos, alios prophetas,
alios evangelistas, alios pastores et magistros esse in
Ecclesia distributos, qui necessarii sint ad perfectionem,
instructionemque sanctorum in opus ministerii,
in aedificationem corporis Christi: quia cum corpus
Domini Ecclesia sit, et Ecclesia de vivis lapidibus
construatur: hi quos supra memoravimus in Ecclesia
constitutos, id habent operis, ut secundum dispensationem
et officia sibi credita, Ecclesiam Christi,
id est, corpus ejus aedificent. Si quis igitur non aedificat
Ecclesiam Christi, nec plebem sibi subjectam
<pb n="0501A"/>
instruit (ut de subjecto populo, Christi Ecclesia construatur),
iste nec apostolus, nec propheta, nec evangelista,
nec pastor, nec magister est appellandus.</p>
<p> <hi>
              <note>(Vers. 13 seqq.)</note> Donec occurramus omnes in unitate
fidei et agnitionis filii Dei, in virum perfectum, in mensuram
aetatis plenitudinis Christi. Ut ultra non simus
parvuli fluctuantes, et circumlati omni vento doctrinae,
in fallacia hominum et astutia, ad circumventionem
erroris. Veritatem autem facientes in charitate, augeamus
in ipso omnia qui est caput Christus.</hi> Quaerendum
quos omnes dixerit occurrere in unitate fidei: Utrumnam
omnes homines, an omnes sanctos, an certe
omnes qui rationis capaces sunt? Videtur autem mihi
de omnibus hominibus dicere, quia multi venti doctrinarum
sunt; et flatu eorum fluctibus concitatis,
<pb n="0501B"/>
huc atque illuc homines incerto cursu, et vario feruntur
errore. Unde omni studio laborandum, primum
in fidei occurrere unitate: deinde in eadem
unitate, habere agnitionem Filii Dei. Quorum cum
fuerit secura possessio, parvuli esse cessantes, et mensuram
interioris hominis recipientes (quae mensura
plenitudinis, mensura Christi est), perfecti viri vocabulum
sortiemur: ita tamen ut [ <hi>Al. tacet</hi> ut] ad consummatam
aetatem plenitudinis Christi, omnis credentium
turba perveniat, et nequaquam in dogmatibus
fluctuans, ad instar parvulorum gurgite infidelitatis
feratur incerto, dum venti hinc inde perflantes, haereticorum <emph>617</emph> 
 videlicet, sive sapientium saeculi,
diversae compugnantesque rationes, naufragium audientibus
aut inferunt, aut minantur: dum alii absque
<pb n="0501C"/>
voluntate fallaciae, ea tamen quae falsa sunt,
praedicant; alii vero omni calliditate erroris laqueos
componentes, nos decipere et vincere festinant.
Cum autem occurrerint atque pervenerint sancti in
mensuram supradicti viri, tunc intelligentes charitatem
Christi, augebunt in eo omnia quae acceperant
semina veritatis, habentes corporis Ecclesiae
caput Dominum Jesum. Quia vero ait: <hi>Ut ultra non
simus parvuli fluctuantes,</hi> et reliqua, se quoque fluctuantem
et parvulum esse contestans, retractandum
videtur, utrumne haec secundum humilitatem locutus
sit: an certe ex parte videns, et ex parte cognoscens,
intellexerit quantum a perfecta absit scientia, et in
vera conscientiae suae verba proruperit. Si quis igitur
vult eum haec secundum humilitatem locutum,
<pb n="0501D"/>
illo utetur exemplo: <hi>Quando eram parvulus, loquebar
ut parvulus, cogitabam ut parvulus, sapiebam ut
parvulus. Quando vero factus sum vir, evacuavi ea
quae erant parvuli <note>(I Cor. XIII, 11)</note>
            </hi>. Alius vero ad
ista respondeat, comparatione multorum, in aetatem
perfecti viri Apostolum pervenisse: ad ea vero
quae reposita sanctis sunt, adhuc parvulum nuncupari.
Siquidem omnes apostolos qui in Christo
credant, parvulos propheta commemorat, dicens: <hi>Ecce ego et parvuli quos dedit mihi Deus 
 <note>(Isai. VIII,
18)</note>
            </hi>. Post haec attentius disserendum, ne forte vere
<pb n="0502A"/>
juxta humilitatem, non solum parvulum Apostolus
se esse dixerit, sed fluctuantem, et omni doctrinarum
flatu in diversa raptatum, in fallacia hominum,
in nequitia, ad circumventionem erroris. Qui autem
vult haec eum non de humilitate, sed de conscientia
protulisse, dicit: Paulus apostolus, homo
erat acuti et acris ingenii, et qui ad primos quosque
disputantium conatus, sagaci mente quae erant inferenda,
praenosceret. Videbat igitur saepe ex utraque
parte sic dici, et tam verisimilia in rebus contrariis
asseri, ut ambigere facerent audientem: idcirco ut
homo, et adhuc in fragili corpusculo constitutus,
circumferebatur quidem omni vento doctrinae, <emph>618</emph> 
sed non elidebatur in saxa, nec navis ejus gurgitibus
implebatur: stabat quippe in puppi gubernaculum
<pb n="0502B"/>
tenens, et spumantes haereseos fluctus, fidei securitate
frangebat. Non tamen intrepidus et securus,
nec quietus et placidus, prospiciebat ventos hinc
inde perflantes, et sollicita aure captabat, vincebatque
contraria: sed non erat illi secura victoria.
Quia igitur adversariorum verba, atque rationes,
quibus veritatem evertere nitebantur, videbat non
facile posse superari, et omni calliditate plenas,
dialecticae quoque, immo diaboli arte contextas,
sperabat Dei auxilium, ut omnem deliberationem
de mente sua propelleret, et certae atque defixae absque
ulla molestia crederet veritati, et augeret eam
in dilectione Christi: quem sciebat et sui et totius
Ecclesiae corporis caput. Sciendum quod hic locus
in Graeco manifestior sit, dum autem in Latinum e
<pb n="0502C"/>
verbo transfertur ad verbum, sensus sermonibus
involuti, obscurum fecere [ <hi>Al.</hi> facere] quod dicitur.</p>
<p> <hi>
              <note>(Vers. 16.)</note> Ex quo totum corpus compactum, et
conglutinatum per omnem juncturam subministrationis
secundum operationem in mensuram uniuscujusque
membri augmentum corporis facit in aedificationem
sui in charitate.</hi> In fine rerum, cum Deum facie videre
coeperimus ad faciem, et in mensuram pervenerimus
aetatis plenitudinis Christi (de cujus plenitudine
 nunc omnes accepimus <note>(Joan. I)</note>, ita ut
Christus non ex parte sit, sed totus in nobis: et
relictis initiis parvulorum, creverimus in eum virum,
de quo Propheta dicit: <hi>Ecce vir, Oriens nomen
illi <note>(Zach. VI, 12)</note>
            </hi>. Et Joannes Baptista commemorat <note>(Joan. I, 30)</note>:
 <hi>Post me venit</hi> [Al. <hi>veniet] vir qui
<pb n="0502D"/>
ante me factus est, quoniam ante me erat</hi> ), tunc in occursu
unius fidei, et unius agnitionis Filii Dei, quem
nunc pro varietate mentium, non una nec eadem
fide et agnitione cognoscimus, totum corpus, quod
prius dissipatum fuerat, et in diversa laceratum, in
suam compagem juncturamque redigetur: ita ut
una subministratio eademque operatio, et unius
aetatis consummata perfectio, totum crescere faciat
corpus aequaliter, et omnia membra juxta mensuram
suam incrementum aetatis accipiant. Haec autem
tota aedificatio, per quam <emph>619</emph> Ecclesiae per
<pb n="0503A"/>
partes corpus augetur, mutua in se charitate complebitur.
Totas rationabiles creaturas sub unius rationabilis
animalis intelligamus exemplo, et quodcumque
de hujus membris dixerimus et partibus,
hoc sciamus esse referendum ad unamquamque rationabilem
creaturam. Putemus hoc animal ita per
artus, venas, carnesque laceratum, ut nec os ossi
haereat, nec nervus jungatur ad nervum: separatim
oculi jaceant, seorsum nares, manus alium locum
teneant, alio projecti sint pedes, et reliqua membra
in hunc modum inter se dispersa sint, et divisa.
Finge aliquem venire tantae scientiae medicum, qui
juxta fabulas ethnicorum, Aesculapium possit imitari,
et in novam figuram novumque nomen, Virbium
suscitare: hic necesse habebit unumquodque
<pb n="0503B"/>
membrum suo loco restituere, et compagem copulare
compagi, et quodam glutino partibus restitutis,
unum corpus efficere. Huc usque nobis una similitudo
processerit: nunc in eamdem similitudinem ad
id quod intelligi volumus, aliud trahatur exemplum.
Parvulus crescat, et occulto aevo, in perfectam adolescat
aetatem: suum manus augmentum habebit,
sua pedes sentient incrementa: venter dum nescimus,
impletur: humeri, dum falluntur oculi, dilatantur:
et omnia membra per partes juxta mensuram
suam sic crescunt ut tamen non sibi, sed corpori
videantur augeri. Ita igitur et in restitutione
omnium, quando corpus totius Ecclesiae nunc dispersum
atque laceratum, verus medicus Christus
Jesus sanaturus advenerit, unusquisque secundum
<pb n="0503C"/>
mensuram fidei, et agnitionis Filii Dei (quem ideo
agnoscere dicitur, quia prius noverat, et postea
nosse desivit) suum recipiet locum, et incipiet id
esse quod fuerat. Ita tamen ut non juxta aliam
haeresim, omnes in una aetate sint positi, id est:
omnes in angelos reformentur: sed unumquodque
membrum juxta mensuram et officium suum perfectum
sit: <emph>620</emph> verbi gratia, ut angelus refuga id
esse incipiat quod creatus est: et homo, qui de paradiso
fuerat ejectus, ad culturam iterum paradisi
restituatur. Ista autem universa sic fient, ut invicem
inter se charitate jungantur: et dum congaudet
membrum membro, et in alterius provectione laetatur,
Christi corpus, Ecclesia primitivorum habitet
in coelesti Jerusalem, quam in alio loco Apostolus
<pb n="0503D"/>
matrem sanctorum vocat <note>(Galat. IV)</note>. Idcirco (ut supra
diximus) haec apud nos obscuriora sunt, quia <foreign xml:lang="greek">μεταφορικῶς</foreign>
 dicuntur in Graeco. Et omnis metaphora,
si de alia in aliam linguam transferatur ad verbum,
<pb n="0504A"/>
quibusdam quasi sentibus, orationis sensus et
germina suffocantur.</p>
<p> <hi>
              <note>(Vers. 17 seqq.)</note> Hoc ergo dico, et contestor in Domino,
ut non amplius ambuletis, sicut et gentes ambulant
in vanitate sensus sui, obscurati mente, abalienati
a via Dei propter ignorantiam, quae est in illis,
propter caecitatem cordis eorum. Qui desperantes, semetipsos
tradiderunt impudicitiae in operatione immunditiae
omnis in avaritia.</hi> Hoc ergo, ait, dico vobis,
o Ephesii, vosque contestor, ut quia occursuri estis
in mensuram aetatis plenitudinis Christi, non ambuletis
sicut ambulant gentes, quae idolis servientes,
et sensu et mente abutuntur in prava. Quae cum
ideo acceperint animam et intellectum, ut cognoscerent
Deum, abalienati sunt a via ejus (quam aliam
<pb n="0504B"/>
absque Christo non novimus) et in sui cordis ambulant
caecitate. Atque utinam peccasse sufficeret,
et vel sero agerent poenitudinem, damnarentque
vitia in quibus jugiter inhiarunt, esset remedium
resipiscere post errorem. Nunc vero desperantes,
se, et in ritum irrationabilium bestiarum, coeno voraginique
mergentes, tradiderunt impudicitiae atque
luxuriae, operantes quidquid corpus voluit, mens
desideravit, libido suggessit. Et cum nihil omnino
praetermiserint quod immundum sit, hoc totum fecere
in avaritia, dum numquam luxuriando satiantur, nec <emph>621</emph> 
 eorum terminum habet voluptas. Aut certe
ultra concessam viri ad feminam conjunctionem, ad
majora conscendunt, masculi in masculos turpitudinem
operantes, et mercedem erroris sui in semetipsis
<pb n="0504C"/>
recipientes. Vanitas sensus, et mentis obscuritas,
bifariam dividitur, in saeculi hujus negotia,
et in sapientiam saecularem: quando aut in his quae
mundi hujus sunt, et cito transeunt, detinemur, aut
non profutura cognoscimus. Nonne vobis videtur in
vanitate sensus et obscuritate mentis ingredi, qui
diebus ac noctibus in dialectica arte torquetur: qui
physicus perscrutator oculos trans coelum levat, et
ultra profundum terrarum et abyssi quoddam inane
demergit [ <hi>Al.</hi> demergitur], qui iambum struit, qui
tantam metrorum silvam in suo studiosus corde
distinguit et congerit: et (ut alteram partem transeam)
qui divitias per fas et nefas quaerit: qui adulatur
regibus, haereditates captat alienas, et opes
congregat, quas in momento cui sit relicturus, ignorat?
<pb n="0504D"/>
Quod autem ait, <hi>qui desperantes semetipsos,</hi> id
est, <foreign xml:lang="greek">ἀπηλγηκότες ἑαυτοὺς</foreign>, multo aliud in Graeco significat
quam in Latino: <hi>desperantes</hi> quippe <foreign xml:lang="greek">ἀπηλγηκότες</foreign>
nominantur; <foreign xml:lang="greek">ἀπηλγηκότες</foreign> autem hi sunt, qui
<pb n="0505A"/>
postquam peccaverint, non dolent: qui nequaquam
sentientes ruinam suam, feruntur in pronum, et
tamquam bestiae ferrum videntes, in mortem ruunt.
Pone mihi duos in uno vitio deprehensos: alterum
qui intelligat, plangatque quod fecit: alterum qui
delectetur in scelere, et non solum non doleat, verum
etiam glorietur, et putet se quamdam turpitudinum
palmam et victoriam consecutum: nonne tibi videtur
ille dolere, et hic penitus non dolere? Exprimamus,
si possimus, verbum de verbo, et dicamus <foreign xml:lang="greek">ἀπηλγηκότες</foreign>, <hi>indolentes,</hi> 
 sive, <hi>indolorios.</hi> Nam et quidam
 philosophorum <foreign xml:lang="greek">ἀναλγησίαν</foreign>, id est, <hi>indoloriam</hi> praedicavit.
Hi qui naturas varias introducunt, sciant
propterea gentes in vanitate sensus obscuratis mentibus
ambulare: quia ignorantiae se et caecitati dederint.
<pb n="0505B"/>
Nemo enim imperitus appellatur et caecus,
nisi is qui cognoscere potest et videre. Nec dicimus
caecum esse lapidem, et brutum animal ignorare:
quia non ab eo quaeritur, nec ejus naturae est, ut
cognoscat et videat. Sin autem in natura gentium
fuit, ut Dei <emph>622</emph> vitam intelligerent et viderent:
non choicorum et spiritualium natura varia, sed voluntas.
Dixeramus supra operationem immunditiae
omnis in avaritia, non ad avaritiam, ut sonat simpliciter,
pertinere; sed ad libidinem atque luxuriam.
Debemus hunc sensum alterius loci testimonio comprobare.
In prima ad Thessalonicenses Epistola
scribitur: <hi>Haec est enim voluntas Dei, sanctificatio
vestra, ut abstineatis vos a fornicatione: ut sciat unusquisque
vestrum suum vas possidere in sanctificatione
<pb n="0505C"/>
et honore: non in libidine desiderii, sicut et gentes,
quae non noverunt Deum: ut ne quis supergrediatur,
et circumscribat in negotio fratrem suum: quoniam vindex
est Dominus de his omnibus: sicut et praediximus
vobis, et testificati sumus. Non enim vocavit nos Deus
in immunditia, sed in sanctificatione <note>(I Thess. IV, 3
et seqq.)</note>
            </hi>. Diligenter observa, quia ad castitatem nos
provocans, et volens uxoribus tantum esse contentos,
dixerit: <hi>Ne quis supergrediatur, et circumscribat
in negotio fratrem suum,</hi> id est, ne suam conjugem
derelinquens, alterius polluere quaerat
uxorem. Ubi nos habemus, <hi>et circumscribat in
negotio fratrem suum,</hi> in Graeco legitur, <foreign xml:lang="greek">καὶ πλεονεκτεῖν
ἐν τῷ πράγματι τὸν ἀδελφὸν αὐτοῦ. Πλεονεξία</foreign>
autem <hi>avaritia</hi> nuncupatur, quam nos possumus,
<pb n="0505D"/>
vim verbi transferentes, sic in praesenti loco exprimere: <hi>ut ne quis supergrediatur, et avarus fraudet in
negotio fratrem suum.</hi> 
 Quae enim consequentia est,
vel in illo capitulo quod nunc ad exemplum vocavimus,
vel in hoc quod principaliter ad Ephesios conamur
exponere, inter impudicitiam et immunditiam,
castitatem quoque et affectum conjugalem,
extraordinarie repente avaritiam nominari? Non
vobis molestum sit, si diu in obscurioribus immoremur:
causati enim in principio sumus, inter omnes
Pauli Epistolas, hanc vel maxime et verbis, et sensibus
involutam.</p>
<p>
            <pb n="0506A"/> <hi>
              <note>(Vers. 20.)</note> Vos autem non ita didicistis Christum;
si tamen illum audistis et in illo docti estis.</hi> Si omnes
qui Christum audire videntur, audirent, numquam
ad Ephesios, et certe illos quibus sacramenta Christi
revelarat Apostolus diceret: <hi>Si tamen illum audistis.</hi> 
Discere autem Christum, idipsum est, quod
nosse virtutem: et audite illum, non differt ab eo
si diceret, audire sapientiam, <emph>623</emph> justitiam, fortitudinem,
temperantiam, et caetera quibus Christus
vocatur. Si quis ergo Christum audivit et didicit,
non ambulabit in vanitate sensus sui: nec obscuratus
mente gradietur: neque erit abalienatus a vita
Dei: habebit etiam scientiam, ignoratione discussa,
et immisso tenebris lumine, omnis de oculis cordis
ejus caecitas auferetur. Quod cum habuerit, non se
<pb n="0506B"/>
tradet impudicitiae: nec operabitur omnem immunditiam
in avaritia, concessos fines praetergrediens
nuptiarum. Si autem aliquando contigerit ut aliqua
passione superetur, dolebit super vulnere suo, et
conscientiae tormenta patietur: quia liberam frontem,
et puritatem immaculatae mentis amiserit. Discamus
igitur Christum, et audiamus illum; si quis
est qui potest dicere: <hi>An experimentum quaeritis ejus
qui in me loquitur Christus <note>(I Cor. XIII, 3)</note>
            </hi>? Curramus
ad eum diebus ac noctibus, ad os ejus et ad eloquium
pendeamus. Christus nobis loquitur: Spiritus
sancti sunt verba quae promit. Statuit enim Deus
in Ecclesia primum apostolos, secundo prophetas,
tertio doctores. Sed nec illud est desperandum, quod
aliquando ipse in mentibus nostris Christus loquatur,
<pb n="0506C"/>
et per semetipsum nos doceat, et organum oris
non quaerat alieni: tantum non simus subditi peccato;
nec corpus nostrum delicta possideant, et ingredietur
in illud sapientia.</p>
<p> <hi>
              <note>(Vers. 21.)</note> Sicut est veritas in Jesu.</hi> Vocabulum, <hi>Jesus,</hi> 
 interdum eum hominem significat, qui a Deo
Verbo est assumptus ex Virgine, juxta illud: <hi>Vocabis
nomen ejus Jesus: ipse enim salvabit populum a
peccatis ejus <note>(Luc. I, 31)</note>
            </hi>. Et alibi: <hi>Jesus ergo fatigatus
de via <note>(Joan. IV, 6)</note>
            </hi>, et reliqua. Interdum vero
Deum Verbum: Nobis enim unus Dominus Jesus
Christus per quem omnia. Si quando ergo dicit Jesus: <hi>Ego sum via, et veritas 
 <note>(Joan. XIV, 6)</note>
            </hi>, juxta id
dicit quod Filius Dei est. Cum autem scribit Paulus: <hi>Sicut est veritas in Jesu,</hi> 
 de templo corporis loquitur,
<pb n="0506D"/>
in quo habitat Verbum Deus. <hi>Verbum</hi> enim <hi>caro
factum est, et habitavit in nobis <note>(Joan. I, 14)</note>
            </hi>. Nisi
forte utrumque de Deo Verbo intelligendum, quod
quomodo habitet in eo vita, et ipse sit vita: <hi>Sicut
nim habet Pater vitam in semetipso: ita et Filio dedit
habere vitam in semetipso <note>(Joan. V, 26)</note>
            </hi>. Sic et veritas
dicatur Filius, et ipsa in eo habitare monstretur.
Haec autem dicimus, non Jesum a Christo separantes: <emph>624</emph> 
 nec rursum Deum Verbum ab eo
quem assumpsit, hominem alterum esse dicentes:
sed secundum intelligentias effectuum vel locorum,
illum quem unum esse credimus Filium hominis et Filium
<pb n="0507A"/>
Dei, et ante virginem, et post virginem alium atque
alium nuncupantes. Potest autem et aliter intelligi: <hi>Sicut
est veritas in Jesu.</hi> In nullo, patriarcharum, in nullo
prophetarum, in nullo apostolorum veritas fuit, nisi in
solo Jesu. Alii enim ex parte cognoscebant, et ex parte
prophetabant, et per speculum in aenigmate videbant <note>(I Cor. XIII)</note>.
In solo Jesu veritas Dei apparuit, quae loquitur
confidenter: <hi>Ego sum veritas <note>(Joan. XIV, 6)</note>
            </hi>: quae
credentibus in se juxta analogiam fidei tribuit libertatem.
Qui enim cognoscit veritatem, a veritate libertate
donatur. Et ipsa veritas propterea formam servi
assumpsit, et humiliavit se, facta obediens Patri usque
ad mortem <note>(Philip. II)</note>: ut servum redderet liberum.
Ubi enim spiritus Dei est, ibi libertas. Si volumus
formam liberi in Jesu, faciemque cognoscere veritatis,
<pb n="0507B"/>
ascendamus cum eo in montem, videamus
eum transfiguratum: ubi et vestimenta ejus, id est,
Scripturae quae de eo annuntiant, immutantur: et
Moyses quoque et Elias, id est, Lex et Prophetae videntur
in gloria <note>(Matth. XVII)</note>. Quamdiu Dominus formam
servi non mutat, nec ascendit in montem, Lex in
sordibus, Prophetae in squalore versantur. Cum ille
ad superiora conscenderit, et vestimenta sua voluerit
immutare, intellectusque de servo fuerit clarus
et liber: tunc Moysi quoque et Eliae, et facies, et
vestimenta mutantur.</p>
<p> <hi>
              <note>(Vers. 22.)</note> Deponere vos secundum priorem conversationem
veterem hominem, qui corrumpitur juxta desideria
erroris.</hi> Quia videtur juxta ordinem, textumque
sermonis scatere sententia, sic legendum est:
<pb n="0507C"/> <hi>Vos autem non ita didicistis Christum (si tamen illum
audistis, et in illo docti estis) deponere vos secundum
priorem conversationem veterem hominem, qui corrumpitur
juxta desideria erroris: sicut est veritas in Jesu:</hi> 
ut sit sensus: Quomodo est veritas in Jesu, sic erit
et in vobis qui didicistis Christum, et audistis illum;
et docti estis deponere secundum priorem conversationem
veterem hominem, qui corrumpitur juxta
desideria erroris. Veterem autem hominem, quem praecipit
deponendum, inveteratum a malitia arbitror appellari.
Iste enim <emph>625</emph> secundum priorem conversationem
et desideria erroris, semper errans, et in opere
corruptionis helluans, corrumpitur atque violatur. Et
quia in desideriis indesinenter versatur erroris, et
numquam cessat a vitio, nequaquam corruptus dicitur,
<pb n="0507D"/>
sed corrumpi: quod per singulos dies, horas,
puncta atque momenta corrumpitur, intercipitur,
violatur. Sermo vero Dei qui ideo interficit, ut vivificet
mortuum, et vivificatus Dominum requirat,
quem ante interitum nesciebat, non corrumpsit, sed
interficit veterem hominem: <hi>Ego enim occido,</hi> ait, <hi>et ego vivifico 
 <note>(Deut. XXXII, 39)</note>
            </hi>; et: <hi>Cum interficeret
illos, tunc quaerebant eum <note>(Ps. LXXVII, 34)</note>
            </hi>. Nec
putemus hoc quod nunc ait: <hi>Qui corrumpitur secundum
desideria erroris,</hi> illi esse contrarium quod in
alio loco scriptum est: <hi>Et si exterior noster homo
corrumpitur: sed is qui interior est, renovatur de die
in diem <note>(II Cor. IV, 16)</note>
            </hi>: quia corruptio exterioris
hominis, interioris hominis renovatio est: et contra,
<pb n="0508A"/>
interioris hominis corruptio, exterioris est instauratio.
Aestimet aliquis simpliciter Paulum loqui:
Si quis templum Dei corrumpit, corrumpet illum
Deus: <hi>Templum enim Dei sanctum est, quod estis vos.</hi> 
Sed forte et ibi aliquid latitat, quod apud nos videtur
absconditum. Si templum Dei nos sumus, secundum
id quod scribitur: <hi>Templum enim Dei sanctum
est quod estis vos <note>(I Cor. III, 17)</note>
            </hi>: et alius est qui
corrumpit templum Dei, aliud quod corrumpitur.
Quaerendum quis sit ille qui templum corrumpat
Dei. Si inveneris hostes Jerusalem, corrumpentes
atque violantes templum ex lapidibus exstructum:
videbis pariter omnem corrumpentem, et violantem
templum Dei, quem corrumpet et violabit Deus,
ulciscens corruptionem templi sui. Verumtamen et
<pb n="0508B"/>
templum quod se praebuit (vivens quidem est atque
sensibile) insidiis corrumpentis, luet poenas, per
hoc ipsum quod corruptum atque violatum, spiritum
incorruptionis amisit.</p>
<p> <hi>
              <note>(Vers. 23, 24.)</note> Renovamini autem spiritu sensus
vestri: et induite novum hominem, qui secundum
Deum creatus est, in justitia et sanctitate veritatis.</hi> 
Nec in sensu renovamur absque spiritu, nec in spiritu
absque sensu; sed renovamur conjuncte in spiritu <emph>626</emph> 
 sensus nostri: ut quomodo psallimus spiritu,
psallimus et sensu, oramus spiritu, oramus et
sensu: sic in spiritu sensus nostri renovemur: ut
cum sensus mundus fuerit atque purgatus, et ab
omni macula sordidae concretionis alienus: tunc ei
jungatur et spiritus, et ita quodam inter se unitatis
<pb n="0508C"/>
glutino copulentur, ut nequaquam simplex spiritus,
sed spiritus sensus esse dicatur. Cum autem renovati
fuerimus in spiritu, qui nostri sensus est spiritus;
tunc induemur novum hominem, qui secundum
Deum creatus est. Quod quidem aliis verbis idipsum
puto esse, quod in alio loco dicitur: <hi>Induite vos
Christum Jesum <note>(Rom. XIII, 14)</note>
            </hi>. Iste quippe est
novus homo, quo universi credentes debemus indui
atque vestiri. Quid enim in homine qui a Salvatore
nostro assumptus est, non novum fuit? Conceptus,
nativitas, partus, infantia, doctrina, vita, virtutes:
et ad extremum, crux et passio, exspoliantis in
ea principatus, et contrarias fortitudines ostentui
habentis: resurrectio quoque et ascensus ad coelum.
Hic ergo vere creatus est in justitia et sanctitate veritatis:
<pb n="0508D"/>
quia Deus verus, Dei veri Filius fuit, et tota
in illo religio atque justitia Dei veritate completa
est. Qui igitur conversationem illius imitari potest,
et universas in se exprimere virtutes, et sit mansuetus,
sicut fuit ille mansuetus et humilis corde,
et ponat animam suam pro amicis, ut ille posuit
pro ovibus suis: verberatus non respondeat: maledictus
non remaledicat, sed vincat in humilitate superbiam:
iste indutus est novum hominem, et dicere
cum Apostolo potest: <hi>Vivo autem jam non ego,
vivit vero in me Christus <note>(Galat. II, 10)</note>
            </hi>. Et: <hi>Imitatores
mei estote, sicut et ego Christi <note>(I Cor. XI, 1)</note>
            </hi>.
Potest quoque verba Joannis assumere: <hi>Qui dicit se
in Christo credere, debet sicut ille ambulavit, et ipse
<pb n="0509A"/>
ambulare <note>(I Joan. II, 6)</note>
            </hi>. Quod autem ait: <hi>Qui secundum
Deum creatus est,</hi> non idipsum sonat in
Latino sermone quod Graeco. Creatio quippe apud
nos, <hi>generatio,</hi> vel <hi>nativitas</hi> dicitur: apud Graecos
vero sub nomine creationis, verbum <hi>facturae</hi> et <hi>conditionis</hi> 
accipitur. Et quod apud nos <hi>conditio,</hi> hoc
apud Graecos <hi>creatio</hi> sonat. Unde et haeresis <emph>627</emph> 
nativitatem Christi calumnians, Salomonis usurpet
exemplum: <hi>Dominus creavit me initium viarum suarum <note>(Prov. VIII, 22)</note>
            </hi>.
Considerandum igitur, quia
creatio atque conditio numquam nisi in magnis operibus
nominentur. Verbi causa, mundus creatus est:
urbs condita est: domus vero quamvis magna sit,
aedificata potius dicitur, quam condita, vel creata.
In magnis enim operibus atque facturis, verbum
<pb n="0509B"/>
creationis assumitur. Ex quo animadvertendum istum
novum hominem, qui juxta Deum in Christo
creatus est, magnum Dei opus esse, et eminere
ultra caeteras creaturas: cum sic conditus esse dicatur,
ut mundus, et initium viarum Dei, et in
exordio elementorum omnium sit creatus.</p>
<p> <hi>
              <note>(Vers. 25.)</note> Propter quod deponentes mendacium,
loquimini veritatem unusquisque cum proximo suo:
quoniam sumus alterutrum membra.</hi> Non simpliciter,
ut quidam putant, nec moraliter Apostolus praecepit,
mendacio derelicto, cum proximis veritatem
loquendam. Alioqui si tantum cum proximis loquimur
veritatem, quicumque non fuerit proximus,
debet audire mendacium. Quod quidem et in Lege
praeceptum est: <hi>Non adulterabis uxorem proximi tui</hi> 
<pb n="0509C"/> <note>(Exod. XX, 17)</note>.
Si proximus tantumpropinquus vel
amicus accipitur, adulteria in alienos jure permittit:
sed proximum vocat omnem hominem, qui ex
eodem nobiscum parente generatus est. Quod quidem
et parabola illa significat, de Jerusalem Jericho
hominis descendentis, qui incidit in latrones: et
sacerdote et Levita praetereuntibus, a Samaritano
curatus est, et ad stabularium revectus <note>(Luc. X)</note>.
Affirmat autem post haec Dominus eum esse proximum,
qui illi misericordiam fecerit, volens ostendere
omnes homines, omnibus esse proximos. Et
hoc quidem sic intellectum aedificat audientes. Caeterum
id quod sequitur: <hi>Quoniam sumus alterutrum
membra,</hi> magis videtur mihi significare mysterium,
et de his dicere, qui nobis fide et virtute sunt proximi.
<pb n="0509D"/>
Membra quippe alterutrum non sunt, nisi fideles
fidelium, et Christiani Christianorum, et perfecti,
eorum qui sunt plenae, consummataeque virtutis.
Propter quod Paulus ipse perfectus, in <emph>628</emph> Epistola
alia loquebatur: <hi>Sapientiam autem loquimur
inter perfectos <note>(I Cor. II, 6)</note>
            </hi>. Ergo hoc jubet, ut
<pb n="0510A"/>
unusquisque mystica quaeque atque secreta, et ea
quae Dei veritate sunt plena, loquatur cum proximo
suo, et dies diei eructet verbum, et nox nocti
indicet scientiam <note>(Psal. XVIII)</note>, hoc est, clara quaeque
et lucentia his indicet, qui merentur audire: <hi>Vos estis lumen mundi 
 <note>(Matt. V, 14)</note>
            </hi>. Porro tenebrosa
et involuta, et omni sacramentorum nocte velata,
his referat, qui et ipsi nox, tenebrae, vel caligo
sunt, de quibus dicitur: <hi>Et caligo sub pedibus
ejus <note>(Ps. XVII, 10)</note>
            </hi>: haud dubium quin Dei. Nam et
in monte Sina Moyses ingreditur in turbinem et
caliginem, ubi erat Deus <note>(Exod. XIX)</note>, et de ipso
Deo scriptum est: <hi>Posuit tenebras latibulum suum <note>(Ps. XVII, 12)</note>
            </hi>.
Loquatur itaque veritatem atque mysterium
unusquisque cum proximo suo, et non det
<pb n="0510B"/>
sanctum canibus, neque mittat margaritas suas ante
porcos <note>(Matth. VII)</note>: sed quicumque oleum habuerint
veritatis, illos in thalamum sponsi et penum
regis inducat. Porro quod ait: <hi>Loquimini veritatem
unusquisque cum proximo suo,</hi> sciamus de Zacharia
propheta sumptum <note>(Zach. VIII, 16)</note>.</p>
<p> <hi>
              <note>(Vers. 26.)</note> Irascimini, et nolite peccare.</hi> De quarto
psalmo hoc usurpatum, nulli dubium est, et videtur
illi esse contrarium quod alibi dicitur: <hi>Nunc autem
deponite et vos omnes iram, et indignationem, et malitiam,
et blasphemiam, et turpem sermonem ex ore
vestro <note>(Coloss. III, 8)</note>
            </hi>. Sed et simpliciter intellectum
nocet, dum putantur irae frena laxata. Duplex autem
non solum apud nos, verum etiam apud philosophos
irae nomen accipitur. Vel cum injuria lacessiti,
<pb n="0510C"/>
naturalibus stimulis concitamur: vel cum, requiescente
impetu, et furore restincto, potest mens
habere judicium, et nihilominus super eo qui putatur
laesisse, desiderat ultionem. Arbitror itaque
de priori ira nunc dictum, et nobis quasi hominibus
esse concessum, ut ad indignae alicujus rei faciem
moveamur, tranquillitatemque mentis, velut lenis
quaedam aura conturbet: nequaquam tamen in
tumentes gurgites furoris impetu sublevemur. Firmianus
noster librum de Ira Dei docto pariter et
eloquenti sermone conscripsit, quem qui legerit,
puto ei ad irae intellectum <emph>629</emph> satis abundeque
posse sufficere.</p>
<p> <hi>Sol non occidat super iracundiam vestram.</hi> Si simpliciter
hunc solem intelligimus, qui oculis carnis
<pb n="0510D"/>
aspicitur, peccamus, quando irascimur, et occidente
sole, iracundia perseverat. Non peccamus
autem, quando (verbi gratia) a prima hora usque
ad undecimam irascentes, facimus quod indignatio,
furor, ira suggesserint. Quo sensu nihil mihi videtur
absurdius, quasi non queat quispiam ab ortu
<pb n="0511A"/>
solis usque ad occasum, in tanta scelera debacchari,
quanta tota vita sua non possit lacrymis
expiare? Aut non magis ira locum in die habeat,
cum utique nox requies sit furoris, et succedente
somno, etiam si irascimur, in diem iracundiam
differamus. Quia igitur verus sol, sicut occidit super
malos prophetas, juxta illud quod scriptum
est: <hi>Occidit sol super prophetas vestros meridie <note>(Amos VIII, 9)</note>
            </hi>:
ita etiam super omnes occidit peccatores,
nequaquam eis ortus sui lumen indulgens:
praecipit nunc Apostolus, ne talia faciamus furore
superati, per quae nobis sol occidat, et principale
cordis, tenebris involvatur. Quidam putant sic accipiendum
hoc esse simpliciter, quomodo et illud
quarti psalmi, unde idipsum sumptum videtur: <hi>Quae
<pb n="0511B"/>
dicitis in cordibus vestris, et in cubilibus vestris compungimini <note>(Psal. IV, 5)</note>
            </hi>,
id est, quaecumque in die,
vel opere, vel sermone, vel cogitatione peccatis,
haec succedente poenitentia purgate per noctem: et
ira sit brevis, nec in diem crastinum differatur.</p>
<p> <hi>
              <note>(Vers. 27.)</note> Neque locum detis diabolo.</hi> Diabolus
Graecum verbum est, quod Latine dicitur <hi>criminator:</hi> 
lingua vero Hebraea <hi>Satan</hi> appellatur, id est, <hi>adversarius,</hi> 
 sive <hi>contrarius:</hi> et ab Apostolo <hi>Belial <note>(II Cor. VI)</note>
            </hi>,
hoc est, <hi>absque jugo</hi> quod de
collo suo Dei abjecerit servitutem: quem Aquila <hi>apostatam</hi> 
 transtulit. Et sciendum ubicumque in veteri
Lege <hi>filii pestilentiae</hi> scribantur, sicut ibi: <hi>Filii
autem Heli, filii pestilentiae <note>(I Reg. II)</note>
            </hi>, ibi in Hebraicis
voluminibus <hi>Belial,</hi> hoc est, <hi>diabolum</hi> pro <hi>pestilentia</hi> 
<pb n="0511C"/>
nominari: licet plurimi <emph>630</emph> pro <hi>Belial</hi> 
corrupte in Apostolo <hi>Beliar</hi> legant. Nolite itaque,
ait, dare locum diabolo, qui, tamquam leo rugiens,
quaerit aditum per quem possit irrumpere. Quomodo
enim Pater et Filius stant ante ostium, et pulsant,
ut introeant, et coenent cum eo qui se receperit <note>(Apoc. III)</note>:
ita et adversarius semper in nos est
paratus irrumpere, et cum locum dederimus, ingreditur.
Solet autem, antequam veniat, quaedam jacula
praemittere, et praecursorem adventus sui facere
cogitationem: hanc si nos in corde nostro susceptam
nutrierimus intrinsecus, et crescere fecerimus,
cum in nobis prolem suam auctam viderit, et
ipse audebit intrare. Denique in Judae Iscariot cor,
primam jecit sagittam, ut traderet Salvatorem,
<pb n="0511D"/>
quam si exceptam ille miserabilis non fovisset,
numquam post intinctum panem in paropside, intrasset
in illum Satanas. Simulque et hoc diligenter
attendite, quod non invenerit diabolus locum introeundi
in Judam, cujus pectus jam ante percusserat,
<pb n="0512A"/>
nisi in convivio Salvatoris <note>(Joan. XIII)</note>. Quia
tunc vel maxime in potestatem ei damur, quando
nec humanitate, nec clementia, nec mansuetudine
ejus vincimur, quem odimus indigne. Huic quod
nunc praecepit, <hi>neque locum detis diabolo,</hi> illud de
Ecclesiastico comparatur: <hi>Si spiritus potestatem
habentis ascenderit super te, locum tuum ne dederis
ei <note>(Eccli. X, 4)</note>
            </hi>. Ille superbus et temerarius vult ascendere,
vult subire: sed etiam si te oppressum putaverit,
et se extulerit, tu ne dederis locum. Potestas
quippe diaboli, non in temeritate illius atque
jactantia, sed in tua est voluntate.</p>
<p> <hi>
              <note>(Vers. 28.)</note> Qui furabatur, jam non furetur: magis
autem laboret, operando manibus suis quod bonum
est: ut habeat communicare ei qui indiget.</hi> Quia hi
<pb n="0512B"/>
qui in vitae istius negotiis conversantur, propter
alimenta et usus necessarios coguntur aliqua vel
emere, vel vendere, et lucra de negotiatione sectari:
et difficile est etiam eos qui a caeteris passionibus
liberati sunt, fornicatione videlicet, idololatria, adulterio,
et homicidio, <emph>631</emph> hoc vitio non teneri. Propterea
nunc Ephesios monet, ne sub occasione
emolumenti, furti crimen incurrant. Furtum nominans,
omne quod alterius damno quaeritur. Justum
autem esse, ut manibus suis unusquisque operans,
et victum labore conquirens, impertiat non habentibus.
Neque vero ait: Magis autem laboret, operando
manibus suis, quod bonum est, ut non indigeat,
et habeat victum, et nulli molestiam exhibeat: sed,
Laboret, inquit, manibus suis quod bonum est, ut
<pb n="0512C"/>
habeat unde communicet indigentibus. Qui igitur ad
hoc tantum laborat, ut ipse non egeat, et a caeteris
contrahit manum: quamvis applaudat sibi, tamen
Apostoli praeceptum non fecit. Potest autem et altius
intelligi: <hi>qui furabatur, jam non furetur,</hi> et reliqua:
propter illud quod scriptum est de pseudoprophetis: <hi>Qui furantur sermones unusquisque a
proximo suo 
 <note>(Jerem. XXIII, 30)</note>
            </hi>. Et in Evangelio: <hi>Omnes qui venerunt ante me, fures fuerunt et latrones <note>(Joan. X, 8)</note>
            </hi>.
Et ad Romanos: <hi>Qui praedicas non furandum,
furaris <note>(Rom. II, 21)</note>
            </hi>: quod furta prohibeamur
facere spiritualia. Neque enim hoc quod
sequitur: <hi>magis autem laboret, operando manibus
suis quod bonum est,</hi> ad vitae hujus necessaria digne
referri potest: ut bonum dicatur quodcumque periturum
<pb n="0512D"/>
est, et ad mammonam iniquitatis pertinet.
Quamvis enim justus labor opes habeat absque tergiversatione
quaesitas, satis habebit si non dicantur
malum: caeterum bonum non valent appellari. Igitur
bonum operatur, qui declinat a malo, et facit
<pb n="0513A"/>
bonum, et operatur in agro animae suae, ut spiritualibus
panibus impleatur, et possit commodare esurienti,
et necessitatem sustinenti, daus in tempore
cibaria conservis suis: si autem talis est qui operatur
bonum: ergo et is qui furatur, consequenter
verba furatur et dogmata, de furto vivens, de furto
sibi cervicalia consuens, et Scripturarum pannos
hinc inde colligens, ut possit tunicam facere conscissam,
quae deorsum est non desursum. Tunica
enim Ecclesiae, hoc est, corpus Christi, desuper
contexta est, et nulla ex parte consutilis, quae ne
ab inimicis quidem scindi potest.</p>
<p> <emph>632</emph> <hi>
              <note>(Vers. 29.)</note> Omnis sermo malus de ore vestro
non procedat. Sed si quis bonus, ad aedificationem
opportunitatis, ut det gratiam audientibus.</hi> Bonus sermo
<pb n="0513B"/>
est ad aedificationem opportunitatis, dans gratiam
audientibus, qui docet virtutes sequendas, vitia
fugienda. Malus, qui ad peccata provocat, et pronos
magis incitat ad ruinam. Pro eo autem quod nos
posuimus, <hi>ad aedificationem opportunitatis,</hi> hoc est
quod dicitur Graece, <foreign xml:lang="greek">τῆς χρείας</foreign> in Latinis codicibus
propter euphoniam mutavit interpres, et posuit, <hi>ad aedificationem fidei.</hi> 
 Quotiescumque ex sermone
nostro aliquis proficit, et juxta opportunitatem loci,
temporis et personae aedificat audientes, bonus de
ore nostro sermo processit. Quoties vero loquimur,
aut non in tempore, aut importuno loco, aut non ut
convenit audientibus, toties sermo malus procedit
de ore nostro, ad destructionem eorum qui audiunt.
Consideremus itaque quid loquamur, quia pro omni
<pb n="0513C"/>
otioso verbo, reddituri sumus rationem in die judicii
<pb n="0514A"/> <note>(Matth. XII)</note>.
Et etiam si non laedamus, non tamen
aedificemus, mali verbi nobis luenda sit poena.</p>
<p> <hi>
              <note>(Vers. 30.)</note> Et nolite contristare Spiritum sanctum
Dei, in quo signati estis in die redemptionis.</hi> Moeror
sancti Spiritus sic intelligendus, quomodo ira Dei et
somnus, et caeterae in humanam similitudinem passiones.
Non quo contristetur Spiritus, et ullam perturbationem
divinitas sentiat: sed quo ex verbis
nostris, Dei discamus affectus, quod moereat quotiescumque
peccamus, et defleat peccatores. Nam
et Salvator in corpore constitutus, flevit Jerusalem <note>(Luc. XIX)</note>,
et omne hominum genus in propheta deplorat,
dicens: <hi>Heu mihi, anima, quia periit revertens</hi> 
[Al. <hi>reverens] a terra. Et qui corrigat, inter homines
non est: omnes in sanguine judicantur (Mich.
<pb n="0514B"/>
VII)</hi>. Et in Ezechiele opera quondam sanctae civitatis
enumerans, ait: <hi>In omnibus istis contristabas me <note>(Ezech. XX)</note>
            </hi>.
Signati autem sumus Spiritu Dei
sancto, ut et spiritus noster et anima imprimantur
signaculo Dei, et illam recipiamus imaginem et similitudinem
 ad quam in exordio conditi sumus,
Hoc signaculum sancti Spiritus, juxta eloquium
Salvatoris, Deo imprimente, signatur. <hi>Hunc enim,</hi> 
ait, <hi>signavit Pater Deus <note>(Joan. VI, 27)</note>
            </hi>. Signatur ergo
a Patre, Spiritu sancto, omnis qui ex eo quod credidit
Deo, signavit, quia verus est Deus. Qui idcirco
signatur, ut servet signaculum et ostendat illud in
die redemptionis, purum atque sincerum, et nulla
ex parte mutilatum, et ob id numerari cum his valeat
qui redempti sunt.
</p>
        </div2>
      </div1>

<div1>
        <head> <hi>LIBER TERTIUS.</hi> </head>

<pb n="0513"/>
<p>
          <pb n="0513C"/> <emph>633-634</emph> Satis abundeque, o Paula et Eustochium,
de argumento Epistolae Pauli ad Ephesios,
in primi libri praefatione disserui: et sparsim ubicumque
occasio data est, licet breviter, ostendi
quod beatus Apostolus ad nullam Ecclesiarum tam
<pb n="0513D"/>
mystice scripserit et abscondita saeculis revelaverit
sacramenta. Nunc ergo quoniam orationum vestrarum
et sanctae Marcellae fultus auxilio, tertium, id
est extremum, in eamdem Epistolam dicto librum,
justum mihi videtur, ut nominis quoque ipsius etymologiam
cum sensu quem supra exposui, congruere
<pb n="0514C"/>
doceam. <hi>Ephesus</hi> in Latinam linguam interpretatur, <hi>voluntas,</hi> 
 sive <hi>consilium meum in ea,</hi> vel certe <hi>anima mea in ea.</hi> 
 Voluntas et consilium, et anima
Dei in eo est, qui potest dicere: <hi>Ipse enim mihi dedit
notitiam omnium <note>(Eccl. I, et I Joan. V)</note>
          </hi>, et cum
<pb n="0514D"/>
incerta et occulta sapientiae Dei, illi fuerint revelata,
testimonium consequetur loquentis: <hi>Inveni David
de Bethleem filium Jesse, virum secundum cor meum,
qui faciet</hi> [Al. <hi>faciat] omnes voluntates meas <note>(Act. XIII,
22)</note>
          </hi>. Istiusmodi virum et Osee propheta significat,
dicens: <hi>Quis sapiens et intelliget</hi> [Al. <hi>intelligit</hi> et
<pb n="0515A"/> <hi>agnoscit] haec, prudens et agnoscet ista 
 <note>(Ose. XIV, 10)</note>
          </hi>?
Porro ut sciatis multam esse distantiam justi simplicis,
justique sapientis, qualem in resurrectione mortuorum
singuli gloriam consequantur attendite. <hi>Et
multi dormientium de limo terrae exsurgent: hi in vitam
aeternam, et hi in opprobrium et confusionem
aeternam. Et intelligentes fulgebunt sicut splendor firmamenti,
et ex justis multi sicut stellae in aeternum <note>(Dan. XII, 2)</note>
          </hi>.
Fulgebunt, inquit, justi sicut stellae in
aeternum: et intelligentes, id est, habentes scientiam
Scripturarum, sicut splendor coeli. Non quo
doctus vir justus quoque esse non debeat: sed quo
qui justus est, nisi fuerit eruditus, tam procul sit a
sapiente justo, quam est stellarum fulgor a lumine
firmamenti. Quod si quis meditatione tantum legis
<pb n="0515B"/>
instructus, vitam suam negligit, neque audet dicere: <hi>A mandatis tuis intellexi, propterea ad omnia mandata
tua dirigebar 
 <note>(Ps. CXVIII, 10)</note>
          </hi>, iste quasi aeramentum
sonans, et cymbalum tinniens, et infatuatum
sal, in stercore conculcandus est <note>(I Cor. XIII,
Marc. IX, et Luc. XIV)</note>. Si autem detur optio singulorum
(seposito eo qui habet sapientiam atque justitiam),
magis ego velim rusticitatem justam, quam
doctam malitiam. Quia in altero <emph>635-636</emph> licet
minor, tamen gloria est, stellarum esse lumini coaequalem:
in altero juxta scientiae profectum, majora
supplicia sunt. <hi>Potentes patientur tormenta <note>(Sap.
VI, 7)</note>
          </hi>; et: <hi>Servus qui scierit voluntatem Domini sui,
et non fecerit eam, vapulabit multis <note>(Luc. XII, 47)</note>
          </hi>.
Haec idcirco, ut docerem quare animam et consilium,
<pb n="0515C"/>
et voluntatem Dei, Ephesiorum vocabulum sonet:
qui, artium magicarum praestigiis derelictis, erroris
zelum ad veritatis studium transtulerunt. Ob quorum
salutem tanto Paulus sudore pugnavit, ut ad
Corinthios scriberet: <hi>Si secundum hominem ad bestias
pugnavi Ephesi: quid mihi prodest si mortui non
resurgunt <note>(I Cor. XV, 32)</note>
          </hi>? Quae sunt istae bestiae?
Nempe illae de quibus Psalmista precatur dicens: <hi>Ne tradas bestiis animam confitentem tibi 
 <note>(Psal. LXXIII,
13)</note>
          </hi>. Et in alio loco: <hi>Increpa feras calami <note>(Psal.
LXVII, 31)</note>
          </hi>. Adversarius enim noster diabolus, tamquam
leo rugiens circuit <note>(I Petr. V, 8)</note>. Qui cum
cerneret principem Asiae civitatem ad doctrinam
Pauli de faucibus suis eripi, totis satellitum suorum
agminibus congregatis, eum opprimere nitebatur, et
<pb n="0515D"/>
improbe se extollens, volebat quasi aquila ponere
super illum nidum suum <note>(Isai. XIV, Prov. IV)</note>. Quod
<pb n="0516A"/>
Apostolus sentiens, et omni custodia servans cor
suum (quippe qui ejus non ignoraret astutias), post
victoriam quidem, sed non incruentam victoriam loquebatur: <hi>Non enim volumus vos ignorare, fratres,
de tribulatione nostra quae facta est nobis in Asia:
quoniam supra modum gravati sumus, supra virtutem,
ita ut taederet nos etiam vivere 
 <note>(II Cor. I, 8)</note>
          </hi>. Quod
autem per Tychicum Epistola mittitur, valde ejusdem
Epistolae congruit sacramentis <note>(I Thess. IV)</note>. De
quibus et noni psalmi titulus praenotatur, <hi>pro arcanis
filii. Tychicus</hi> enim <hi>silens</hi> interpretatur: non
projiciens margaritas ante porcos, nec dans sanctum
canibus: et libere ad Deum loquens. <hi>In corde
meo abscondi eloquia tua, ut non peccem tibi <note>(Ps.
CXVIII, 11)</note>
          </hi>.</p>
<p>
          <pb n="0516B"/> <hi>
            <note>(Vers. 31.)</note> Omnis amaritudo, et furor, et ira, et
clamor, et blasphemia auferatur a vobis cum omni malitia.</hi> 
Amaritudo contraria est dulcedini: unde amari
vulgo appellantur, et dulces. De qua et Jeremias loquitur,
dicens: <hi>Et amaritudo tua ascendit super me <note>(Jerem. XV, 17)</note>
          </hi>.
Furor vero incipiens ira est, et fervescens
in animo indignatio. Ira autem est (cujus
amaritudo et furor species sunt) quae furore restincto
desiderat ultionem, et eum quem nocuisse putat,
vult laedere. Quae quidem licet in Deo saepe dicantur,
secundum illud: <hi>Domine, ne in furore tuo arguas
me, neque in ira tua corripias me <note>(Ps. VI, 1)</note>
          </hi>,
non sunt perturbationes animi computandae sicut in
nobis: quia in illo moderata et ordinata sunt omnia,
<pb n="0516C"/>
et poena qua peccatores corriguntur, nostris vocibus
appellatur. Nos vero si irascimur, perturbamur, et,
furore rapti, nostri esse desinimus. Unde a nobis
omnis amaritudo, et furor, et ira penitus auferenda
sunt. Nam ad illud Evangelii: <hi>Quicumque irascitur
fratri suo sine causa, reus erit judicio <note>(Matt. V, 12)</note>
          </hi>,
frustra est additum, <hi>sine causa,</hi> quia nec cum causa
nobis irasci conceditur, manifestissime Apostolo
nunc dicente: <hi>Amaritudo, et furor et ira tollatur a
vobis:</hi> <emph>637</emph> Et tricesimo sexto psalmo universam
commotionem animi generaliter auferente: <hi>Quiesce
ab ira, et dimitte furorem.</hi> Si enim ira desiderat ultionem:
omnis autem ultio rependere cupit ei malum
a quo se laesam putat, et Christianus non debet
malum pro malo reddere; sed vincere in bono malum
<pb n="0516D"/> <note>(I Petr. III, et Rom. XII, 19)</note>.
Et: <hi>Mihi vindictam,
et ego retribuam, dicit Dominus (Deut. XXXII,
<pb n="0517A"/>
35)</hi>: omnis qui irascitur, peccat: <hi>Ira quippe viri
justitiam Dei non operatur <note>(Jacob. I, 20)</note>
          </hi>. Post amaritudinem,
furorem et iram, recte clamor quoque et
blasphemia prohibentur in nobis. Quia qui semel
fuerit furore superatus, necesse est ut prosiliat in
clamorem, et turbide fremens, huc atque illuc in
modum folii ventiletur, et dicat: O rerum iniquitas!
o injusta judicia Dei! et caetera quae solent loqui,
qui per indignationis furorem mentis judicium perdiderunt.
Porro blasphemia non solum aperta est,
et de ira nascitur: sed et absque ira, sedata mente,
profertur: si aut de mundi istius quispiam gubernatione
causetur, et dicat: Illud sic esse non debuit,
hoc vero esse sic debuit: aut certe in Ecclesia constitutus,
et credens in Deum, labatur in dogmatibus
<pb n="0517B"/>
quae ignorare non licitum est: aliter de Patre, et
Filio, et Spiritu sancto sentiens, quam rei ipsius veritas
habet: non ita credens in resurrectione mortuorum,
ut Scripturae docent; vel certe alienae invidens
sapientiae, eum male sentire commemoret, qui
catholicae fidei est, et rursum haereticum pro adulatione
qua sibi obsequitur, catholicum esse contestans:
qui dicit dulce amarum, et amarum dulce.
Unde omni studio legendae nobis Scripturae sunt, et
in lege Domini meditandum die ac nocte: ut probati
trapezitae, sciamus quis nummus probus sit,
quis adulter. Porro amaritudinem, furorem, iram,
clamorem, atque blasphemiam sic tollamus a nobis,
ut cum omni malitia auferantur. <hi>Malitia</hi> autem vel
contraria virtuti intelligenda est, quam alio nomine
<pb n="0517C"/> <hi>vitium</hi> 
 nominamus: vel <hi>malignitas,</hi> et <hi>nequitia,</hi> quae
in tergiversatione et calliditate sentitur.</p>

<div2 id="V">
          <head> Cap. V</head>
<p> <hi>
              <note>(Cap. V.--Vers. 1.)</note> Estote autem invicem benigni,
misericordes: donantes vobismetipsis, sicut et Deus in
Christo donavit vobis.</hi> Supra amaritudini contrariam
dulcedinem dixeramus, quam nunc Apostolus alio
verbo <foreign xml:lang="greek">χρηστότητα</foreign>, id est, <hi>suavitatem</hi> magis, <emph>638</emph> 
quam <hi>benignitatem</hi> vocavit: praecipiens, ut omni
amaritudine, et furore, ira, clamore, et blasphemia,
et motu turbido, cum quadam frontis austeritate
damnatis, clementes simus, et blandi: et ad
familiaritatem nostram ultro homines invitemus, ut
nullus ad nos formidet accedere: quae familiaritas
maxime ex misericordia comparatur. Nec statim
praestantes aliis, ipsi quod dedimus, habere desistimus:
<pb n="0517D"/>
sequitur enim: <hi>Donantes vobismetipsis:</hi> 
quia quod bene in alium fit, magis ei reponitur qui
praestitit, quam cui datum est. Qui miseretur pauperis,
ipse saturabitur: et qui dat ei, Deo fenerat.
Vel certe ita accipiendum, quod in eo quod suaves et
misericordes sumus, et perturbationibus quae nos
inquietabant relictis, ad mansuetudinem, temperantiamque
transivimus, ipsis nobis datum sit et
donatum, dum de malis in bonos vertimur, et haec
ipsa donamus nobis, quae Deus Pater donavit in
Christo. Si enim, omissis vitiis, virtutes sequimur:
omnes autem virtutes, sapientia, veritas, justitia,
mansuetudo, et caetera ad Christum intellecta referuntur:
cum has virtutes habuerimus, ipsas nobis
<pb n="0518A"/>
etiam nostro studio comparamus, et habere nos
facimus, quas Deus nobis donavit in Christo. Alius
vero hoc quod ait, <hi>donantes vobismetipsis,</hi> simpliciter
accipiet, ut quomodo supra dicitur: <hi>Estote autem
invicem suaves:</hi> sic et nunc dicatur, <hi>donantes vobismetipsis:</hi> 
pro eo quod est, donantes vobis invicem:
ut quomodo Deus nobis in Christo nostra peccata
donavit: sic etiam nos eis qui in nos peccaverint,
dimittamus. Et ad probandum quod dimissio peccatorum
in Scripturis donatio nuncupetur, illud sumet
exemplum quod in Luca scribitur, ubi uni creditori
alius debebat quingentos denarios, et alius quinquaginta <note>(Luc VII)</note>,
quos utrisque concesserit, et ad
interrogationem Salvatoris ille qui interrogatus
fuerat, responderit, majorem gratiam illum habere
<pb n="0518B"/>
cui plus donatum sit. Dicitur et in Oratione Dominica: <hi>Dimitte nobis debita nostra, sicut et nos dimittimus
debitoribus nostris 
 <note>(Matt. VI, 12)</note>
            </hi>. Deus autem
nobis donavit in Christo, non extra positus, sed
habitans in eo: quia Pater in Filio, et Filius in
Patre. Nec statim ille in quo donatur, minor est ab
eo qui in se donat: quia et Apostolus <emph>639</emph> dicit: <hi>Et ego si quid donavi vobis, in facie Christi et Dei <note>(II Cor. II, 10)</note>
            </hi>.</p>
<p> <hi>Estote ergo imitatores Dei, sicut filii charissimi.</hi> Qui intelligit quomodo dictum sit: <hi>Estote perfecti,
sicut et Pater vester coelestis perfectus est <note>(Matt. V, 48)</note>
            </hi>,
iste sciet quomodo et nunc dicatur: <hi>Estote imitatores
Dei <note>(I Cor. IV, 16)</note>
            </hi>. Et Corinthiis quidem scribens
ait: <hi>Imitatores mei estote, sicut et ego Christi</hi> 
<pb n="0518C"/> <note>(I Cor. XI, 1)</note>.
Non enim poterant statim imitatores
Christi fieri; sed grande illis erat, si imitatores
possent imitatoris existere. Ephesiis vero quasi his
quos jam mysteria tanta docuerat, non ait, Imitatores
mei estote, nec, imitatores Christi; sed, imitatores
Dei. Non quod minus sit imitatorem Christi
esse, quam Dei (Deus quippe Christus est), sed quod
aliud sit secundum hominem imitari, aliud secundum
Deum. Nam etsi Christum secundum carnem
antea noveramus; nunc jam nequaquam eum novimus
secundum carnem. Loquitur et ipse Salvator,
humilitatem dispensationis ostendens: <hi>Quaecumque
viderit Patrem facientem, haec eadem Filius facit similiter <note>(Joan. V, 19)</note>
            </hi>.
Non quo aliud coelum et aliam
terram Pater fecerit, et ad similitudinem eorum,
<pb n="0518D"/>
aliud coelum et alia terra, et elementa a Christo
facta sint caetera; sed quo quaecumque operetur
Pater, haec eadem et Filius operetur. In quo autem
similes Deo possumus fieri, supra testatus est, dicens: <hi>Donantes vobis, sicut et Deus in Christo donavit
vobis.</hi> 
 Non enim puto quod in caeteris quoque
quaecumque Deus fecit, homo Deum possit imitari:
sed verbi causa, ut quomodo ille clemens est, et
pluit super bonos et malos, et reliqua: sic etiam
nos bonitatem nostram super omnes homines effundamus.
Quod cum fecerimus, erimus filii [ <hi>Al.</hi> sicut
filii] dilecti, sive ipsius Pauli, sive, quod melius puto,
Dei.</p>
<p> <hi>
              <note>(Vers. 2.)</note> Et ambulate in charitate, sicut et Christus
<pb n="0519A"/>
dilexit nos, et tradidit semetipsum pro nobis oblationem,
et hostiam Deo in odorem suavitatis.</hi> Qui pro
aliorum salute usque ad sanguinem contra peccatum
dimicat, ita ut et animam suam tradat pro
eis: iste ambulat in charitate, imitans Christum,
qui nos intantum dilexit, ut crucem pro salute omnium
sustineret. Quomodo enim ille se tradidit pro
nobis: sic et iste pro quibus potest libenter occumbens,
imitabitur eum qui oblationem et hostiam <emph>640</emph> 
 in odorem suavitatis se Patri tradidit, et fiet
etiam ipse oblatio et hostia Dei in odorem suavitatis.</p>
<p> <hi>
              <note>(Vers. 3, 4.)</note> Fornicatio autem et omnis immunditia,
aut avaritia, nec nominetur in vobis, sicut decet sanctos:
et turpitudo, et stultiloquium, aut scurrilitas,
<pb n="0519B"/>
quae ad rem non pertinent: sed magis actio gratiarum.</hi> 
Nisi philosophorum quidam Cynicus exstitisset, qui
doceret omnem titillationem carnis, et fluxum seminis
ex qualicumque attritu tactuque venientem, in
tempore non vitandum, et nonnulli sapientes saeculi
in hanc turpem et erubescendam haeresim consensissent:
numquam sanctus Apostolus scribens ad
Ephesios, ad fornicationem etiam omnem immunditiam
copulasset, et ad immunditiam junxisset avaritiam:
non hanc qua pecuniam cupimus congregare,
sed illam de qua supra diximus: <hi>ne supergrediatur,
et avarus fraudet in negotio fratrem suum.</hi> Quod scilicet
insatiabilis et inexpletus, per omnia turpitudinum
genera, lasciviaeque discurrat. <hi>Sicut decet,</hi> inquit, <hi>sanctos.</hi> 
 Ex quo sanctus non potest appellari,
<pb n="0519C"/>
quicumque extra fornicationem in aliqua immunditia
et avaritia voluptatum, quae se delectaverint,
invenitur. Si quis autem arbitratur avaritiam non
in illo sensu accipiendam esse quo diximus, reddat
causas, quare inter fornicationem, et immunditiam,
et turpitudinem, et stultiloquium, et scurrilitatem,
mediam avaritiam extraordinarie posuerit. Porro
stultiloquium esse existimo non solum eorum qui
aliqua narrant turpia, ut risum moveant, et fatuitate
simulata magis illudant eis, quibus placere desiderant:
sed etiam eorum qui sapientes saeculi putantur,
et de rebus physicis disputantes, dicunt se
arenas littorum, guttas Oceani, et coelorum spatium,
terraeque punctum liquido comprehendisse.
Est et in Ecclesia stultiloquium. Si quis coelum
<pb n="0519D"/>
putet fornicis more curvatum, Isaiae, quem non
intelligit, sermone deceptus: solium quoque in
coelis positum, et super eo sedere Deum, et in
ritum imperatoris et judicis, angelos stare in
<pb n="0520A"/>
circuitu, qui verbis jubentis obtemperent, et in
diversa mittantur officia <note>(Isai. VI)</note>. Sed quia sequitur
stultiloquium scurrilitas: magis stultiloquium
ad fatuas et ineptas fabulas tranferendum.
Inter stultiloquium autem et scurrilitatem <emph>641</emph> 
 hoc interest, quod stultiloquium nihil in
se sapiens et corde hominis dignum habet. Scurrilitas
vero de prudenti mente descendit, et consulto
appetit quaedam vel urbana verba, vel rustica, vel
turpia, vel faceta, quam nos jocularitatem alio verbo
possumus appellare, ut risum moveat audientibus.
Verum et haec a sanctis viris penitus propellenda,
quibus magis convenit flere atque lugere, ut in Hebraico
quoque Evangelio legimus, Dominum ad discipulos
loquentem: <hi>Et numquam,</hi> inquit, <hi>laeti sitis,
<pb n="0520B"/>
nisi cum fratrem vestrum videritis in charitate.</hi> Videtur
hucusque nihil extra propositum et extra consequentiam,
textumque ordinis intulisse. Verum hoc
quod sequitur, et in fine positum est: <hi>Sed magis
gratiarum actio,</hi> quaerat aliquis, et dicat quid sibi
velit post fornicationem prohibitam, et immunditiam,
et lasciviam, et turpitudinem, et stultiloquium,
et scurrilitatem, actio gratiarum. Si enim semel ei
liberum fuit ponere quamcumque virtutem, potuit
dicere, sed magis justitia, veritas, dilectio. Quomodo
autem hoc inconsequens est: ita etiam illa
inconsequentia esse potuissent, et eadem licentia
ordinem non haberent. Forsitan igitur gratiarum
actio in hoc loco non ista est nominata: juxta quam
gratias agimus Deo, sed juxta quam grati sive gratiosi,
<pb n="0520C"/>
et falsi apud homines appellamur. Stultiloquium
enim et scurram non decet esse Christianum.
Decet autem sermonem ejus sale esse conditum, ut
gratiam apud audientes habeat. Et quia non est consuetudinis,
nisi inter doctos quosque apud Graecos <foreign xml:lang="greek">εὐχαριστίαν</foreign>,
ad distinctionem Eucharistiae dicere,
hoc est, gratiosum esse, et agere gratias: propterea
puto Apostolum quasi Hebraeum ex Hebraeis, verbo
usum esse vulgato, et sensum suum alterius significatione
verbi explicare voluisse: maxime cum apud
Hebraeos gratiosus et gratias agens, uno, ut aiunt,
sermone dicatur. Unde et in Proverbiis puto ita
scriptum: <foreign xml:lang="greek">γυνὴ</foreign> <foreign xml:lang="greek">εὐχάριστος ἐγείρει ἀνδρὶ</foreign> <emph>642</emph> <foreign xml:lang="greek">δόξαν</foreign>, <hi>mulier grata suscitat viro gloriam 
 <note>(Prov. XI, 16)</note>
            </hi>, pro
eo quod est, <hi>gratiosa:</hi> videremur vim facere Scripturae,
<pb n="0520D"/>
et gratias agentem mulierem, pro gratiosa
audacter accipere, nisi et caeterae editiones nostrae
opinioni congruerent. Aquila enim et Theodotio, et
Symmachus ita posuerunt, <foreign xml:lang="greek">γυνὴ χάριτος</foreign>, id est,
<pb n="0521A"/> <hi>mulier gratiosa,</hi> 
 et non <foreign xml:lang="greek">εὐχάριστος</foreign>, quod ad actionem
pertinet gratiarum.</p>
<p> <hi>
              <note>(Vers. 5.)</note> Hoc autem scitote, quia omnis fornicator
aut immundus, aut avarus, quod est idolis serviens,
non habet haereditatem in regno Christi et Dei.</hi> Notandum
quod sex vitiis supra prohibitis, fornicatione,
immunditia, avaritia, turpitudine, stultiloquio, scurrilitate,
nunc tantum tria posuerit, fornicationem,
immunditiam, avaritiam: quibus qui fuerit obnoxius,
haereditatem in regno Christi et Dei habere
non possit. Si enim ita stultiloquus et scurra alieni
essent a regno Dei, quomodo tres quos specialiter
separavit, videretur sententia esse crudelis, non
ignoscere imbecillitati fragilitatis humanae: cum
etiam per jocum nos dicta damnarent. <hi>Qui enim in
<pb n="0521B"/>
sermone non labitur perfectus est <note>(Jacob. III, 2)</note>
            </hi>. Neque
vero ista dicentes, locum stultiloquio et scurrilitati
damus, dum non excluduntur a regno, sed
quomodo apud Patrem diversae sunt mansiones, et
stella a stella differt in gloria <note>(Joan. XIV; I Cor. XV)</note>:
sic et resurrectio mortuorum: quamvis aliquis a
fornicatione, immunditia, atque lascivia alienus sit:
tamen si stultiloquus et scurra fuerit, non tenebit
eum locum quem possessurus erat, si haec vitia non
haberet. Respondeat quis: Esto stultiloquium et
scurrilitas non eumdem habeat reatum, quem fornicatio,
immunditia et avaritia: numquid non et turpitudinem
cum tribus superioribus debuit nominare?
Ad quod dicendum, turpitudinem hic significare
absconditam cogitationem, cum inflammatur sensus
<pb n="0521C"/>
noster ad libidinem, et carnis titillationibus anima
ignita succenditur, et nihilominus Dei timore et mentis
judicio refrenatur. Denique etiam supra absque
turpitudine, tria pariter appellavit, dicens: <emph>643</emph> <hi>Fornicatio autem et omnis immunditia et avaritia, nec
nominetur in vobis:</hi> 
 et deinceps turpitudo cum stultiloquio
et scurrilitate numerata est. Et quomodo
stultiloquium et scurrilitas: sic et ista turpitudo
non perdit, nec in perpetuum excludit a regno. Quia
vero in superioribus ex eo quod alibi legeramus: <hi>Ne supergrediatur, et avarus fraudet in negotio fratrem
suum 
 <note>(I Thess. IV, 6)</note>
            </hi>, dixeramus avaritiam pro
adulterio positam: quaerimus id quod nunc dicitur, <hi>aut avarus, quod est idolis serviens,</hi> 
 utrum cum illa,
an cum vulgata interpretatione consentiat. Invenimus
<pb n="0521D"/>
in locis plurimis prophetarum idololatriam, fornicationem
appellatam. <hi>Fornicabantur,</hi> inquit, <hi>post
idola sua <note>(Ose. IV, 12)</note>
            </hi>. Et: <hi>spiritu fornicationis seducti
sunt.</hi> Potest itaque fornicatio et super idololatria
intelligi. Sin vero avarus ille accipitur, qui
pecuniam utcumque conquirens, nummos per fas et
<pb n="0522A"/>
nefas habere desiderat, et pleno saeculo delectatur,
iste idololatres in eo est, quia sculpturam ipsius
nummi colit, et idola in eis caelata veneratur. Ut
voracium deus venter est, ita cupidorum quoque
justissime pecunia deus dici potest: maxime cum in
alio loco apostolus cupiditatem idololatriam vocet.
Ad haec videndum quid sentire voluerit, dicens: <hi>In regno Christi et Dei 
 <note>(I Cor. X)</note>
            </hi>: utrumnam aliud
regnum Christi sit, et aliud Dei: an idem regnum
sit Patris et Filii. Et siquidem dixisset, in regno
Filii et Patris, per Filium veniremus ad Patrem:
et licet esset diversitas personarum, tamen esset
regnantium una majestas: tunc vero cum dixerit, <hi>In regno Christi et Dei,</hi> 
 ipsum Deum, et Christum intelligamus,
quia et cum tradiderit regnum Deo et
<pb n="0522B"/>
Patri, non erit Pater omnia in omnibus, sed Deus
omnia in omnibus. Ubi autem Deus est, tam Pater
quam Filius intelligi potest. Porro quod de Patre et
de Filio dicimus, hoc idem et de Spiritu sancto
sentiamus.</p>
<p> <hi>
              <note>(Vers. 6.)</note> Nemo vos decipiat inanibus verbis: propter
haec enim venit ira Dei in filios diffidentiae.</hi> Verba
quae decipiunt atque supplantant, inania sunt et vacua.
Quae vero <emph>644</emph> aedificant auditores, plena, cumulata,
conferta. Quia igitur sunt plerique qui
dicunt, non futura pro peccatis esse supplicia, nec
extrinsecus adhibenda tormenta: sed ipsum peccatum,
et conscientiam delicti esse pro poena, dum
vermis in corde non moritur, et in animo ignis accenditur,
in similitudinem febris quae non torquet
<pb n="0522C"/>
[ <hi>Al.</hi> torqueat] extrinsecus aegrotantem, sed corpora
ipsa corripiens punit, sine cruciatuum forinsecus
adhibitione quod possidet. Has itaque persuasiones
et decipulas fraudulentas, verba inania appellavit et
vacua, quae videntur florem quemdam habere sermonum,
et blandiri peccantibus; sed dum fiduciam
tribuunt, magis eos ferunt ad aeterna supplicia. Quia
de nulla re sic irascitur Deus: quomodo si peccator
superbiat, et erectus ac rigidus non flectatur in
fletum, nec misericordiam postulet pro delicto. <hi>Propter haec enim venit ira Dei super filios diffidentiae,</hi> 
sive, <hi>insuasibilitatis:</hi> <foreign xml:lang="greek">ἀπηθεία</foreign> enim magis a <hi>suasione</hi> 
quam a <hi>fiducia</hi> e diverso intelligi potest. Insuasibilitatis
autem, sive diffidentiae, filii sic dicuntur,
quomodo filii perditionis, et filii fornicationis, et
<pb n="0522D"/>
filii mortis, et filii gehennae, et caetera his similia,
quae in variis Scripturarum locis invenire perfacile
est.</p>
<p> <hi>
              <note>(Vers. 7.)</note> Nolite ergo effici comparticipes eorum.</hi> 
Particeps sive comparticeps fit diffidentiae filiorum,
qui in fornicatione, et in immunditia, et avaritia,
<pb n="0523A"/>
propter quae venit ira Dei super filios diffidentiae,
reperitur. Et particeps quidem eorum est, ab eo
quod participatur, et communionem habet malorum
operum: comparticeps vero ei appellatur, qui cum
aliis est particeps: et in comparticipi intelligitur et
particeps. In participi vero non statim tenetur et
comparticeps. Diligenter observa verbum comparticipis
atque participis. Puto enim in Scripturis participem
in bonam partem, comparticipem in malam
semper accipi. Verbi gratia: <hi>Propter quod unxit te
Deus Deus tuus, oleo exsultationis prae participibus tuis <note>(Ps. XLIV, 8)</note>
            </hi>;
et in alio loco: <hi>Participes enim
Christi facti sumus: si tamen principium substantiae
usque ad</hi> <emph>645</emph> <hi>finem firmum tenuerimus <note>(Heb. III, 14)</note>
            </hi>.
Porro non memini alibi me legisse, excepto praesenti
<pb n="0523B"/>
loco, <hi>comparticipem:</hi> et tamen manifestum est hic
non in bona parte, sed in contraria positum.</p>
<p> <hi>
              <note>(Vers. 8.)</note> Eratis enim aliquando tenebrae: nunc
autem lux in Domino.</hi> Si possibile est verti in lucem
tenebras non est secundum quosdam haereticos natura
quae pereat, et recipere nequeat salutem. Interrogemus
ergo eos qui illa confingunt: utrumnam
omnes impii tenebrae sint, necne: de quibus quidam
cum propter malitiam tenebrae vocarentur, ad
meliora conversi, nunc lux appellantur in Domino.
Sicut autem justi sunt lumen mundi, sic impii consequenter
tenebrae vocabuntur; et justi quidem
cum sint lumen, videbunt lumen in lumine; injusti
autem cum sint tenebrae, populus sunt sedens in
tenebris, et nihil videns. Quorum differentiam inter
<pb n="0523C"/>
se atque distantiam, ex fructibus intelligimus. Omnis
enim qui operatur malum, odit lucem, et non
veniens ad lucem, tenebrosus est, et filius noctis
atque tenebrarum. Qui vero operatur veritatem, et
in lucem venit, lux est, et filius lucis et diei <note>(Joan.
III, 20, 21)</note>. Lucentes autem sive tenebrosi, de cordis
vel lumine, vel tenebris cognoscuntur. Super
haec quaeres, ne forte ob distinctionem eorum qui
lux sunt; sed non sunt lux in Domino, de justis dicatur; <hi>nunc autem lux in Domino.</hi> 
 Decenter quoque
Ephesiis, qui ad scientiae summam conscenderant,
scribitur quod sint lux in Domino. Neque vero tenebrae
ipsae vertuntur in lucem; aut lux in tenebras
commutatur; sed hi qui ab eo quod sunt, nomen
quoque vel virtutis meruere, vel vitii: si conversi
<pb n="0523D"/>
fuerint de alio in aliud, <foreign xml:lang="greek">ὁμωνύμως</foreign> his rebus a quibus
possidentur, vel tenebrarum, vel lucis vocabulum
sortientur.</p>
<p> <hi>Ut filii lucis ambulate.</hi> Si Deus lux est, et tenebrae
in eo non sunt, filii Dei, filii lucis sunt. Necnon
si Christus lux vera est, filii quoque ejus ad quos
joquitur, dicens: <hi>Filioli mei, adhuc modicum vobiscum
sum <note>(Joan. XIII, 33)</note>
            </hi>, filii verae lucis sunt. Ex
quo colligitur eosdem filios esse Dei Patris, qui
sunt filii Christi Jesu.</p>
<p> <hi>
              <note>(Vers. 9.)</note> Fructus enim lucis est in omni bonitate
et justitia et veritate.</hi> Adversus Marcionem (qui justum
Deum a bono separat, et putat Creatorem esse
ustum; <emph>646</emph> alium vero ne cio quem, cujus Christus
<pb n="0524A"/>
iste qui venit, filius sit, bonum tantummodo esse
Deum) hoc testimonium proferamus. Siquidem fructus
lucis, non solum est in bonitate; sed in justitia
et in veritate. Ubi itaque bonitas est, ibi et justitia:
ubi justitia, ibi consequenter et veritas. Apud bonum
ergo Christi Patrem, ut ipsi quoque fatentur,
est veritas et bonitas. Ubi autem bonitas et veritas,
apud ipsum, et non apud alium, ut nunc Apostolus
docet, justitia est. Intelligat quoque Marcion ipsum
Christum, bonitatem, veritatem, et justitiam nuncupari.
Bonitatem in eo quod non secundum opera,
sed secundum misericordiam det gratiam credentibus
in se. Justitiam in eo, dum unicuique retribuit
quod meretur. Porro veritatem, dum ipse solus
causas creaturarum omnium, rerumque cognoscit.</p>
<p>
            <pb n="0524B"/> <hi>
              <note>(Vers. 10.)</note> Probantes quid sit beneplacitum Deo.</hi> 
Omnia facienda cum consilio, ut cauti atque solliciti,
ea tantum quae scimus Deo placere, faciamus:
in morem prudentissimi trapezitae, qui sculptum numisma
non solum oculo, sed et pondere, et tinnitu
probat. Quia vero in hoc loco contextus eloquii videtur
esse turbatus, et tota scatere sententia, sic
ordini sermo reddendus est: Nolite ergo fieri comparticipes
eorum, probantes quid sit beneplacitum
Deo: etsi enim eratis aliquando tenebrae, nunc autem
lux estis in Domino: quasi filii lucis ambulate,
fructus luminis ostendentes in omni bonitate, et
justitia, et veritate.</p>
<p> <hi>
              <note>(Vers. 11.)</note> Et nolite communicare operibus infructuosis
tenebrarum.</hi> Et ad Galatas nomen fructus, in
<pb n="0524C"/>
spiritu, operis vero posuit in carne, dicens: <hi>Manifesta
autem sunt opera carnis, quae sunt fornicatio <note>(Galat. V, 19)</note>
            </hi>,
et reliqua. <hi>Fructus vero spiritus est
charitas, gaudium, pax <note>(Ibid., 22)</note>
            </hi>, et caetera. Porro
in praesentiarum, opera tenebrarum infructuosa appellavit:
quibus qui ea fecerint, communione sociantur.</p>
<p> <hi>Magis autem et arguite.</hi> Inter caetera mandata,
etiam peccantes posse arguere, maximae libertatis
est. Sed hoc ille potest facere qui non meretur audire: <hi>Hypocrita, ejice primum trabem de oculo tuo,
et tunc poteris ejicere festucam de oculo fratris tui <note>(Luc. VI, 42)</note>
            </hi>.
Quamobrem et prophetae, nulla ipsi
peccatorum sorde polluti, nec cauteriatam habentes <emph>647</emph> 
 conscientiam, poterant caeteros arguere
<pb n="0524D"/>
delinquentes. Ex quo animadvertendum eum arguere
posse, qui ipse non redarguatur in semetipso.</p>
<p> <hi>
              <note>(Vers. 12.)</note> Quae enim occulte fiunt ab eis, turpe est
et dicere.</hi> Non mihi videtur sermonis stare contextus,
ut id quod nunc dicitur: <hi>Quae enim occulte fiunt
ab eis,</hi> ex superioribus pendeat, et sciri possit ad
quos potissimum referendum sit, nisi forte altius
reddatur hyperbaton, et ad filios diffidentiae copuletur,
ut sonare possit, quae enim occulte fiunt a
filiis diffidentiae, turpe est et dicere, quae sunt fornicatio
et immunditia et avaritia omnis.</p>
<p> <hi>
              <note>(Vers. 13.)</note> Omnia autem arguta a luce manifestantur:
omne enim quod manifestatur, lux est.</hi> Omnia,
haud dubium quin ea quae occulte fiunt a filiis
<pb n="0525A"/>
diffidentiae: haec enim a luce arguta manifestantur.
Lux autem arguit ea quae prius erant tenebrae, et
postea facta sunt lumen in Domino: ut ex eo quod
corripiuntur, mutentur in melius, et mutata manifestentur
in publico, et publicata sint lumen, quia
omne quod manifestatur, lux est.</p>
<p> <hi>
              <note>(Vers. 14.)</note> Propter quod dicit: Surge qui dormis,
et exsurge a mortuis, et illuminabit te Christus</hi> (sive, <hi>orietur tibi Christus</hi> 
). Quoniam opera tenebrarum a
luce arguta manifestantur in lucem, his quae arguta
fuerant transmutatis, dicitur dormientibus et mortuis,
eo quod opera fecere tenebrarum: <hi>Surge qui
dormis, et exsurge a mortuis.</hi> Quaerat aliquis, quisnam
sit iste qui dicat: <hi>Surge qui dormis, et exsurge
a mortuis;</hi> aut cujus testimonio Apostolus sit abusus?
<pb n="0525B"/>
Et quidem qui simplici responsione contentus
est, dicet in reconditis eum prophetis, et his quae
vocantur apocrypha haec lecta in medium protulisse
(sicut in aliis quoque locis illum fecisse manifestum
est), non quod apocrypha comprobaret; sed quo et
Arati, et Epimenidis, et Menandri versibus <emph>648</emph> 
sit abusus ad ea quae voluerat in tempore comprobanda.
Nec tamen Arati, et Epimenidis, et Menandri,
tota quae scripsere, sunt sancta, quia eos vere
aliquid dixisse testatus est. Alius vero quasi <foreign xml:lang="greek">προσωποποιΐαν</foreign>
Spiritus sancti Apostolus figuraverit, ad exhortationem
poenitentiae haec dicta memorabit. Ego
certe secundum paupertatulam meam, omnes editiones
veterum Scripturarum, ipsaque Hebraeorum
volumina diligenter eventilans, numquam hoc scriptum
<pb n="0525C"/>
reperi. Nisi forte et hoc dicamus: quomodo
olim prophetae in concione populi loquebantur. <hi>Haec
dicit Dominus.</hi> Et: <hi>Quoniam Dominus locutus est:</hi> 
ita et Apostolum Spiritu sancto plenum, repente in
verba quae in se Christus loquebatur, erupisse atque
dixisse: <hi>Haec dicit Dominus.</hi> Necnon et illud est
disserendum, quomodo uni atque eidem dicatur
quasi viventi, <hi>Surge qui dormis:</hi> et quasi mortuo, <hi>Exsurge a mortuis.</hi> 
 Igitur quia et spiritus est hominis,
quem semper in bonam partem scriptum meminimus,
et anima cujus et infirmitates et mortes
legimus peccatorum, id quod nunc dicitur, <hi>Surge qui
dormis,</hi> referatur ad spiritum: et quod sequitur, <hi>Exsurge a mortuis,</hi> 
 animae coaptetur. <hi>Anima enim quae
<pb n="0526A"/>
peccaverit, ipsa morietur <note>(Ezech. XVIII, 4)</note>
            </hi>. Spiritus
autem mortem numquam omnino legimus. Christus
ergo lux vera orietur ei qui surrexit de somno, et
ex mortuis fuerit suscitatus. Scio me audisse quemdam
de hoc loco in Ecclesia disputantem, qui in
theatrale miraculum, numquam ante visam formam
populo exhibuit, ut placeret, Testimonium hoc,
inquiens: ad Adam dicitur in loco Calvariae sepultum,
ubi crucifixus est Dominus. Qui Calvariae idcirco
appellatus est, quod ibi antiqui hominis esset
conditum caput: illo ergo tempore quo crucifixus
Dominus, super ejus pendebat sepulcrum, haec
prophetia completa <emph>649</emph> est dicens: <hi>Surge, Adam,
qui dormis, et exsurge a mortuis:</hi> et non ut legimus <foreign xml:lang="greek">ἐπιφαύσει σοι Χριστὸς</foreign>,
id est, <hi>orietur tibi Christus;</hi> 
<pb n="0526B"/>
sed <foreign xml:lang="greek">ἐπιψαύσει</foreign>, id est, <hi>continget te Christus.</hi> Quia
videlicet tactu sanguinis ipsius, et corporis dependentis,
vivificetur atque consurgat: et tunc typum
quoque illum veritate compleri, quando Elisaeus
mortuus mortuum suscitavit <note>(IV Reg. XIII)</note>. Haec
utrum vera sint, necne, lectoris arbitrio derelinquo.
Certe tunc in populo dicta placuerunt, et quodam
plausu ac tripudio sunt excepta. Unum quod scio,
loquor, cum loci istius interpretatione atque contextu
sensus iste non convenit.</p>
<p> <hi>
              <note>(Vers. 15.)</note> Videte ergo quomodo caute ambuletis:
non ut insipientes, sed ut sapientes.</hi> Recte Ephesiis
dicitur, ut caute ambulent, qui habebant exercitatos
sensus ad discernendum bonum et malum, et probantes
omnia, id quod statuerant, bonum esse retinebant.
<pb n="0526C"/>
Qui autem videt quomodo ambulet, et quam
caute figat gradum, ne forte ad lapidem offendat pedem
suum, et dicit: <hi>Lucerna pedibus meis verbum
tuum, Domine <note>(Ps. CXVIII, 105)</note>
            </hi>, utique sapiens est.
Non enim puto <foreign xml:lang="greek">ἰδιώτην</foreign> quempiam, etsi velit ambulare
caute, posse hoc implere praeceptum: quia sapientibus
et non insipientibus imperatum est. Ex quo
intelligimus et praecepta moralia (quae plerique manifesta
arbitrantur, ex eo quod in octavo decimo
psalmo <note>(Vers. 9)</note> dicitur: <hi>Mandatum Domini lucidum
illuminans oculos</hi> ) indigere prudenti, et circumspecta
expositione: quia lucidum illud praeceptum, eorum
illuminat oculos, qui, insipientia derelicta, sapientiae
studiis se manciparint.</p>
<p>
            <pb n="0527A"/> <hi>
              <note>(Vers. 16.)</note> Redimentes tempus, quoniam dies mali
sunt.</hi> Qui sapiens est, et idcirco caute ambulat, redimit
tempus. Tempus autem redimit, quia dies mali sunt.
Quando in bono opere tempus consumimus, emimus
illud, et proprium facimus quod malitia hominum venditum
fuerat. Nemo autem vitae hujus quaerens necessaria,
et de divitiis et sollicitudinibus, quas Evangelium
spinas nuncupat <note>(Marc. IV, et Luc. VIII)</note>, cogitans, potest
sibi tempus redimere. Redimentes autem tempus, quod
in diebus malis est, quodammodo immutamus illud:
et dies malos in bonos vertimus, et facimus illos non
praesentis saeculi, sed futuri. Potest et aliter locus
iste edisseri: <emph>650</emph> O vos Ephesii, quibus de somno
saeculi istius exsurgentibus sol justitiae ortus est
Christus, caute ambulate atque prudenter: et abjecta
<pb n="0527B"/>
insipientia, tenete sapientiam, per quam possitis non
cum varietate temporum commutari; sed diversitatem
temporum vobis unum tempus efficere. Et quia
sunt plurimae persecutiones (in principio quippe
fidei propemodum quotidie vexabantur Ecclesiae),
unum tenete cursum, et hoc scitote servandum, ut
non in morem stulti, quasi luna mutemini; sed quod
semel coepistis, firma mente teneatis: ne videlicet si
persecutorem judicem videritis, et vos cum judicis
voluntate mutemini. Rursum si alius dogmatis vestri
laudator advenerit, vos fateamini Christianos;
sed quod estis, omni tempore reservate. Aliquod de
Scripturis ponamus exemplum, ut quod dicimus manifestius
fiat. Joseph unum habebat propositum,
placere Deo. Hoc nulla varietate temporis immutatum
<pb n="0527C"/>
est: nec fratrum invidia, nec conditione servitutis,
nec aetatis illecebris, nec dominae repromissis,
nec squalore carceris, nec postea tumore Aegyptiae
potestatis: sed semper unus fuit, et varietatem, ut
diximus, temporum sibi redimens, malos dies vertit
in bonos. Hoc idem et de Job sentiendum est, quod
per varia tentamenta vexatus, nec divitiis, nec damnis,
nec orbitate, nec vulnere, nec exprobratione
amicorum, nec solitudine, nec postea bonorum omnium
restitutione mutatus est. Redemerat enim sibi
tempus, et dies malos fecerat bonos.</p>
<p> <hi>
              <note>(Vers. 17.)</note> Propter quod nolite effici imprudentes:
sed intelligite quae sit voluntas Dei.</hi> Quia tempus
malum est, et, sicut supra diximus, redimendum, appetenda
ante sapientia est, ut per illam intelligere valeamus
<pb n="0527D"/>
quae sit voluntas Dei. Non enim possumus
caute ambulare, nisi prius intellecta voluntate Dei.
In omni ergo opere primum considerandum quid
velit Deus: et habito judicio, id postea faciendum,
quod illi placere fuerit comprobatum.</p>
<p> <hi>
              <note>(Vers. 18.)</note> Et nolite inebriari vino, in quo est luxuria:
sed impleamini spiritu.</hi> Quomodo non possumus
duobus dominis servire, Deo et mammonae <note>(Matth.
VI)</note>: sic non possumus spiritu impleri pariter, et vino.
Qui enim spiritu impletur, habet prudentiam, et
<pb n="0528A"/>
mansuetudinem, <emph>651</emph> verecundiam, castitatem.
Qui vino, habet insipientiam, furorem, procacitatem,
libidinem. Hoc quippe aestimo uno verbo significare
luxuriam. Quod si quidam intelligerent, numquam
me temeritatis et haereseos arguissent, quod
 in virginitate servanda dixerim vinum adolescentulis
declinandum, et non mittendum super flammam
oleum, nec naturalem carnis ardorem fomentis
voluptatis augendum. Potest autem vinum, in quo
est luxuria, et illud accipi, de quo in cantico Moysi
dicitur: <hi>Furor draconum vinum eorum, et furor aspidum
insanabilis <note>(Deut. XXXII, 33)</note>
            </hi>: quod omnes qui
saeculi istius cogitatione sunt ebrii, bibunt et insaniunt,
et vomunt, et praecipites corruunt. Et juxta
Lapitharum, Centaurorumque fabulam, in mutuum
<pb n="0528B"/>
feruntur exitium. Huic vino illud vinum contrarium
est quod Dominus se nobiscum in regno suo bibiturum
esse promittit <note>(Marc. XIV)</note>. Frequenter annotavimus,
nomen spiritus absque additamento, in bonam
positum partem: quod quidem etiam nunc observandum
videtur.</p>
<p> <hi>
              <note>(Vers. 19.)</note> Loquentes vobismetipsis in psalmis, et
hymnis, et canticis spiritualibus, cantantes et psallentes
in cordibus vestris Domino.</hi> Qui se abstinuerit ab
ebrietate vini, in quo est luxuria, et pro hoc spiritu
fuerit impletus, iste omnia potest accipere spiritualiter,
psalmos, hymnos, et cantica. Quid autem intersit
inter psalmum et hymnum et canticum, in
Psalterio plenissime discimus. Nunc autem breviter
hymnos esse dicendum, qui fortitudinem et majestatem
<pb n="0528C"/>
praedicant Dei, et ejusdem semper, vel beneficia,
vel facta mirantur. Quod omnes psalmi continent,
quibus ALLELUIA, vel praepositum, vel subjectum
est, psalmi autem proprie ad ethicum locum
pertinent, ut per organum corporis, quid faciendum,
et quid vitandum sit, noverimus. Qui vero de superioribus
disputat, et concentum mundi omniumque
creaturarum ordinem atque concordiam subtilis disputator
edisserit, iste spirituale canticum canit. Vel
certe (ut propter simpliciores manifestius quod volumus,
eloquamur) psalmus ad corpus: canticum refertur
ad mentem. Et canere igitur et psallere, et
laudare <emph>652</emph> Dominum magis animo quam voce debemus.
Hoc est quippe quod dicitur: <hi>Cantantes et
psallentes in cordibus vestris Domino.</hi> Audiant haec
<pb n="0528D"/>
adolescentuli: audiant hi quibus psallendi in ecclesia
officium est, Deo non voce, sed corde cantandum:
nec in tragoedorum modum guttur et fauces
dulci medicamine colliniendas, ut in ecclesia theatrales
moduli audiantur et cantica, sed in timore, in
opere, in scientia Scripturarum. Quamvis sit aliquis
ut solent illi appellare <foreign xml:lang="greek">κακόφωνος</foreign>, si bona opera habuerit,
dulcis apud Deum cantor est. Sic cantet servus
Christi, ut non vox canentis, sed verba placeant
quae leguntur: ut spiritus malus qui erat in Saule
<pb n="0529A"/> <note>(I Reg. XVI)</note>,
ejiciatur ab his qui similiter ab eo possidentur,
et non introducatur in eos qui de Dei domo
 scenam fecere populorum.</p>
<p> <hi>
              <note>(Vers. 20.)</note> Gratias agentes semper pro omnibus, in
nomine Domini nostri Jesu Christi Deo et Patri.</hi> Huic
quid simile et in Epistola ad Thessalonicenses prima
scriptum est: <hi>Semper gaudete, sine intermissione
orate, in omnibus gratias agite <note>(I Thess. V, 16, 17)</note>
            </hi>.
Quod praeceptum ille solus custodire potest, qui
providentia Dei novit etiam quinque passeres, qui
venduntur dipondio, gubernari: quorum unus non
cadit in laqueum sine Patris voluntate <note>(Luc. XII)</note>.
Quod autem ait: <hi>Gratias agentes, et semper, et pro
omnibus,</hi> dupliciter intuendum, ut et in omni tempore,
et pro omnibus quae nobis accidunt, Deo gratias
<pb n="0529B"/>
referamus: ut non tantum pro his quae bona
putamus, sed etiam quae nos coarctant, et contra
nostram veniunt voluntatem, in Dei praeconium
mens laeta prorumpat, et dicamus: <hi>Nudus exivi de
utero matris meae, nudus et redeam: sicut placuit
Domino, ita factum est: sit nomen Domini benedictum <note>(Job I, 21)</note>
            </hi>.
Haec actio gratiarum apud prudentes
viros, et generaliter et specialiter observatur.
Generaliter, ut gratias agamus Deo, quod nobis sol
oritur, dies currit, nox mutatur in requiem, splendore
lunae tenebrae temperantur, et ortu occasuque
stellarum tempora mutantur, et redeunt: quod nobis
serviunt pluviae, terra parturit, elementa famulantur:
quod tantae animalium varietates, vel ad vehendum,
vel ad operandum, vel ad vescendum, vel ad
<pb n="0529C"/>
tegmen, vel ad <emph>653</emph> exemplum, vel ad miraculum
datae sunt: et ad extremum, quod nati sumus, quod
subsistimus, quod in mundo quasi in quadam domo
potentissimi patrisfamilias procurationem gerimus,
et totum quidquid in mundo est, nostri causa intelligimus
procreatum. Specialiter vero, quando in Dei
beneficiis quae nobis accedunt, gratulamur. Sed hoc
et gentilis facit, et Judaeus, et publicanus, et ethnicus.
Christianorum propria virtus est, etiam in his
quae adversa putantur, referre gratias Creatori. Si
domus corruerit, si amantissima uxor et filii vel
captivitate, vel veneno, vel naufragio intercepti sint,
si divitias proscriptione perdidimus, si sanitatem innumerabiles
morbi, et semper exspectanda miseris
podagrae debilitas fregerit. Qui sibi sanctiores videntur,
<pb n="0529D"/>
solent Deo referre gratias quod de periculis, vel
de miseriis liberati sunt. Sed juxta Apostolum haec
virtus est maxima, ut in ipsis periculis atque miseriis,
Deo gratiae referantur, et semper dicamus: Benedictus
Deus, minora me scio sustinere quam mereor:
haec ad mea peccata parva sunt: nihil mihi
dignum redditur. Hic animus Christiani est, hic crucem
suam tollens, sequitur Salvatorem, quem nec
orbitas, nec damna debilitant. Quem, ut Flaccus in
lyrico carmine ait:
<l>
<pb n="0530A"/>Si fractus illabatur orbis,</l>
<l>Impavidum ferient ruinae.</l> 
Qui autem, sicut diximus, gratias agit Deo et Patri,
in mediatore Dei et hominum referat eas Christo Jesu:
quia nisi per illum accedere non valemus ad Patrem.</p>
<p> <hi>
              <note>(Vers. 21.)</note> Subjecti invicem in timore Christi.</hi> Audiant
haec episcopi, audiant presbyteri, audiat omnis
ordo doctorum: subjectis suis se esse subjectos, et
imitentur dicentem Apostolum: <hi>Cum enim essem liber
ex omnibus, omnibus meipsum servum feci, ut omnes
lucrifacerem <note>(I Cor. IX, 19)</note>
            </hi>. Et in alio loco: <hi>Per
charitatem servite invicem <note>(Galat. V, 13)</note>
            </hi>. Unde et ipse
eadem charitate omnibus gentium servivit Ecclesiis.
Salvator quoque formam servi accepit, ut serviret
discipulis suis, et pedes eorum lavit <note>(Joan. XIII)</note>. Hoc
<pb n="0530B"/>
interest inter Gentium principes et Christianorum,
quod illi dominantur subditis, nos servimus, et in
eo majores sumus, si minimi omnium fuerimus. Sed
et hoc quod ait: <hi>In timore Christi,</hi> sic accipiendum,
ut ipsa subjectio non propter hominum gloriam, <emph>654</emph> 
 sed propter timorem Christi fiat, dum illum
timemus offendere. Alius vero sic interpretabitur: <hi>subjecti invicem in timore Christi:</hi> 
 ut hanc sententiam
generalem in consequentibus dividi dicat atque
partiri: <hi>Mulieres viris suis subditae sint;</hi> et: <hi>Filii, obedite
parentibus;</hi> et: <hi>Servi, obedite dominis carnalibus
cum timore et tremore:</hi> ut non solum uxor viro, et filii
parentibus, et servi dominis; sed etiam viri mulieribus,
juxta officium quod praeceptum est: et patres
filiis, ne illos ad iracundiam provocent: et domini
<pb n="0530C"/>
servis, ut remittant minas, et praebeant his quae habent
necessaria, invicem sint subjecti: et hoc ex
Christi timore faciant: ut quomodo servis suis fuit
ille subjectus: sic et hi qui majores videntur, subjiciantur
minoribus suis reddendo officia quae jubentur.
Possumus hic timorem et pro <foreign xml:lang="greek">εὐλαβεία</foreign>, id est, <hi>reverentia</hi> 
 accipere, quae magis vicina est charitati.
Nequaquam enim convenit Ephesiis, ut timore quid
faciant, et non dilectione Christi.</p>
<p> <hi>
              <note>(Vers. 22, 23.)</note> Mulieres viris suis subditae sint sicut
Domino: quoniam vir caput est mulieris, sicut et
Christus caput Ecclesiae.</hi> Hoc quod in Latinis exemplaribus
additum est, <hi>subditae sint,</hi> in Graecis codicibus
non habetur: siquidem ad superiora refertur,
et subauditur: <hi>Subjecti invicem in timore Christi,</hi> ut
<pb n="0530D"/> <foreign xml:lang="greek">ἀπὸ κοινοῦ</foreign>
 resonet subjectae, <hi>et mulieres viris suis sicut
Domino.</hi> Sed hoc magis in Graeco intelligitur,
quam in Latino. Quomodo itaque Christo subjecta
est Ecclesia: sic subjecta sit uxor viro suo. Quem
enim habet principatum et subjectionem Christus
et Ecclesia, huic eidem ordini maritus et uxor astringitur.
Sed videndum, ut quomodo in Christo, et in
Ecclesia sancta conjunctio est: ita et in viro et in
muliere sancta sit copula. Sicut autem non omnis
congregatio haereticorum Christi Ecclesia dici potest,
nec caput eorum Christus est: sic non omne
<pb n="0531A"/>
matrimonium quod non viro suo secundum Christi
praecepta conjungitur, rite conjugium appellari potest,
sed magis adulterium. Alias autem subjicitur
uxor viro ut domino: quia ad ipsum conversio ejus
est, et ipse illius dominabitur <note>(Gen. III)</note>. Nam et Sara
dominum vocabat Abraham <note>(Gen. XVIII)</note>. Quae spontanea
servitus, quanto magis fuerit voluntate subjecta,
tanto esse incipit coaequalis: quinimmo, obsequiis
suis in servitutem <emph>655</emph> redigere dominantem.
Quidam hunc locum secundum anagogen ita
interpretantur, ut dicant uxorem in corpore, virum
accipi in animo. Et sicut Christo subjecta est Ecclesia:
ita corpora subjici debere sensui, et in unum
spiritum redigi, si Domino fuerint copulata. <hi>Qui
enim adhaeret Domino, unus spiritus est <note>(I Cor. VI, 17)</note>
            </hi>.</p>
<p>
            <pb n="0531B"/> <hi>Ipse est Salvator corporis.</hi> Quoniam propinquior
atque inferior est a substantia Christi natura Ecclesiae,
propterea eam corpus Christi aestimo nominatam:
cujus corporis Salvator est Christus Jesus, id
est, Verbum, sapientia, caeteraeque virtutes in quibus
intelligitur Filius Dei. Quaere curiosius, sicubi
in divinis voluminibus potueris invenire, vocabulum
carnis pro Ecclesia positum. Si quidem nunc nequaquam
caro, sed corpus Christi appellatur Ecclesia.
Porro manifestum quod quidquid caro est, consequenter
et corpus sit: non autem quidquid corpus,
hoc consequenter et caro.</p>
<p> <hi>
              <note>(Vers. 24.)</note> Sed ut</hi> [Al. <hi>sicut] Ecclesia subjecta est
Christo: ita et mulieres viris suis in omnibus.</hi> Ecclesia
Christi gloriosa est, non habens maculam neque rugam,
<pb n="0531C"/>
aut quid istiusmodi. Qui ergo peccator est, et
aliqua sorde maculatus, de Ecclesia Christi non potest
appellari, nec Christo subjectus dici. Possibile
autem est, ut quomodo Ecclesia quae prius rugam
habuerat et maculam, in juventutem et munditiam
postea restituta est, ita et peccator currat ad medicum
(quia non habent opus sani medico <note>(Luc. V)</note>, sed
male habentes) et curentur vulnera ipsius, et fiat de
Ecclesia quae corpus est Christi. Satis quoque eleganter,
et caute ad Ephesios loquens ait. <hi>Ut Ecclesia
subjecta est Christo: ita et uxores viris suis.</hi> Si
enim ita uxor subjicienda viro est, ut Christo Ecclesia,
inter virum et uxorem erit sancta conjunctio,
et numquam corporis servient passionibus. Quod si
nobis aliquis illud quod ad Corinthios scribitur opposuerit:
<pb n="0531D"/>
virum uxori debitum reddere, et uxorem
viro <note>(I Cor. VII)</note>, animadvertat magnam inter Corinthios
et Ephesios esse distantiam. Illis quasi parvulis
atque lactentibus scribitur, in quibus erant dissensiones
et schismata, et audiebatur fornicatio
qualis ne inter gentes quidem: et propterea eis
conceditur, ut post orationem ad idipsum redeant,
ne tententur a Satana: licet et ibi in consequentibus,
non juxta voluntatem, sed juxta <emph>656</emph> <foreign xml:lang="greek">συγκατάβασιν</foreign>
se eis dicat ignoscere. Ephesii vero, apud
quos fecit triennium, et omnia eis Christi aperuit
sacramenta, aliter erudiuntur: et habet unusquisque
arbitrii liberam potestatem, vel Corinthios sequi,
vel Ephesios: et salvari aut servitute Corinthii,
<pb n="0532A"/>
aut Ephesii libertate. <hi>Vae,</hi> inquit Salvator, <hi>praegnantibus,
et lactantibus in die illa <note>(Luc. XXXI, 25)</note>
            </hi>, hoc
est, judicii, quae utique proprie opera nuptiarum
sunt. Unde omni labore nitendum, ut magis Ephesios
quam Corinthios aemulemur: nec deprehendamur
quasi in diluvio ementes, et vendentes, nubentes
et matrimonio copulati; sed accinctis lumbis lucernas
teneamus in manibus <note>(Matth. XXIV)</note>.</p>
<p> <hi>
              <note>(Vers. 25 seqq.)</note> Viri, diligite uxores vestras, sicut et
Christus dilexit Ecclesiam, et semetipsum tradidit pro
ea, ut eam sanctificaret: mundans</hi> [Al. additur <hi>eam]
lavacro aquae in verbo, ut exhiberet ipse sibi gloriosam
Ecclesiam, non habentem maculam, aut rugam, aut
aliquid ejusmodi, sed ut sit sancta et immaculata.</hi> 
Quamvis sui invicem maritus et conjux amore teneantur
<pb n="0532B"/>
(qualis illa uxor memoratur Hasdrubalis,
quae, capto viro, in patriae se jecit incendium, et caeterae
quae viris mortuis supervivere noluerunt) numquam
tamen dilectionem illam vir sapiens dilectioni
Christi et Ecclesiae comparabit. Sanctus igitur hic
intelligendus est amor, quo et Isaac dilexit uxorem
suam <hi>Rebeccam <note>(Genes. XXIV)</note>
            </hi>, quae interpretatur <hi>patientia:</hi> 
et de terra Mesopotamiae, quae saeculi hujus
ex omni parte fluctibus cingitur, in terram eam repromissionis
induxit, ut consolaretur pro morte matris
suae. Interitum quippe Synagogae, conjunctione
Ecclesiae temperavit. Ista dicentes occasionem haereticis
damus qui omnes omnino nuptias repudiandas
putant: et hoc vel maxime utuntur testimonio. Quibus
brevibus [ <hi>Al.</hi> breviter] respondendum, passiones
<pb n="0532C"/>
hic et immunditiam, et luxuriam ab Apostolo
inter maritum et uxorem vetari, non sanctam conjunctionem:
alioquin si conjugium omnino prohibebat,
quid necesse fuit dicere, <hi>uxores vestras:</hi> cum
potuerit dicere: Viri, diligite mulieres, vel uxores. <hi>Vestras</hi> 
 enim proprie matrimonium sonat. Et rursum
in sequentibus: <hi>et viri debent diligere uxores suas,
sicut sua corpora:</hi> et adhuc manifestius: <hi>Qui uxorem
suam diligit, seipsum diligit: Nemo enim umquam
suam carnem odit; sed nutrit et fovet eam:</hi> 
quia secundum edictum Legis antiquae, et instaurationem
Evangelii, <emph>657</emph> maritus et uxor una caro
efficiuntur. Liberorum ergo, ut diximus, in matrimonio
opera concessa sunt. Voluptates autem quae
de meretricum capiuntur amplexibus, in uxore damnatae.
<pb n="0532D"/>
Hoc legens omnis vir, et uxor intelligant, sibi
post conceptum, magis orationi quam connubio serviendum.
Et quod in animalibus et bestiis ipso naturae
jure praescriptum est, ut praegnantes ad partum
usque non coeant, hoc in hominibus sciant arbitrio
derelictum, ut merces esset ex [ <hi>Al.</hi> ea] abstinentia
voluptatum. Quia vero secundum tropologiam, viros
animas, et uxores corpora dixeramus, sic diligat
anima carnem [ <hi>Al.</hi> corpus], quomodo Christus Ecclesiam,
ut semetipsam tradat pro salute ipsius, et
eam sanctificet verbo doctrinae, ut exhibeat sibi eam
non habentem maculam aut rugam aliquam vetustatis:
maxime cum sciat illam in resurrectione salvandam,
et visuram esse salutare Dei. Talis vir caput
<pb n="0533A"/>
habet Christum: et cum propter salutem carnis se
humilians, factus fuerit cum uxore sua una caro, retrahit
eam ad spiritum, et Domino copulatus, caro esse
desistit. Pulchre quoque maculam aut rugam, quia
de conjugio loquebatur, de exemplo mulierum ad
decorem traxit Ecclesiae. Sicut enim solent in mulierum
corporibus vel sordere naevi, vel ruga contrahi,
vel lentigo variari: et hoc est omne studium
feminarum, ut quod foedare videtur abstergant, et
exhibeant maritis corporum venustatem: ita et animae
omni peccatorum sorde purgandae sunt, ut ruga
veteris hominis juventa tendatur, et renovetur in
novum hominem de die in diem.</p>
<p> <hi>
              <note>(Vers. 28.)</note> Ita et viri debent diligere uxores suas
<pb n="0533B"/>
sicut sua corpora.</hi> Et in Genesi ex persona loquentis
Adam scriptum est: <hi>Hoc nunc os ex ossibus meis, et
caro ex carne mea <note>(Gen. II, 23)</note>
            </hi>. Et idipsum in Evangelio,
Domino postea dicente, firmatur: <hi>Qui creavit
ab initio, masculum et feminam fecit eos, et dixit:
Propter hoc relinquet homo patrem et matrem, et adhaerebit
uxori suae, et erunt duo in carne una <note>(Marc. XIX,
4, 5)</note>
            </hi>. Cum igitur vir et uxor una caro sint: <emph>658</emph> ita
uxoribus ut nostris corporibus providendum. Nemo
autem corpus suum turpiter amat, aut semetipsum
propter coitum diligit; sed quasi vasculum animae
suae fovet corpus et nutrit, ne fracto vase, id quod
continebatur, effluat, et erumpat. Nec non et juxta
litteram, quamdiu mulier partui servit et liberis, hanc
habet ad virum differentiam, quam corpus ad animam.
<pb n="0533C"/>
Sin autem Christo magis voluerit servire quam
saeculo, mulier esse cessabit, et dicetur vir, quia
omnes in perfectum virum cupimus occurrere. Quod
si ad tropologiam et haec referimus, amabimus nostrum
corpus, et corporis sensus, vilioris quidem
conditionis ab animo, sed per quos ad mentem bonarum
artium, et virtutum transeant disciplinae.</p>
<p> <hi>
              <note>(Vers. 29.)</note> Qui uxorem suam diligit, seipsum diligit:
nemo enim umquam carnem suam odio habuit,
sed nutrit et fovet eam, sicut et Christus Ecclesiam.</hi> 
Quantum ad simplicem intelligentiam pertinet, sancta
inter virum et uxorem charitate praecepta, nunc jubemur
ut nutriamus, et foveamus conjuges, ut scilicet
eis victum atque vestitum, et ea quae sunt necessaria
praebeamus. Sed opponi nobis potest, quod
<pb n="0533D"/>
non sit vera sententia dicentis Apostoli: <hi>Nemo enim
umquam carnem suam odit,</hi> cum morbo regio laborantes,
et ptysi, et cancere, et distillationibus, mortem
vitae praeferant, et sua oderint corpora. Magis
<pb n="0534A"/>
itaque ad tropicam intelligentiam sermo referatur,
et dicamus, quod illam carnem quae visura sit salutare
Dei, anima diligat, et nutriat et foveat, eam
disciplinis erudiens, et coelesti saginans pane, et
Christi sanguine irrigans, ut refecta et nitida possit
libero cursu virum sequi, et nulla debilitate, et pondere
[ <hi>Al.</hi> nullo debilitatis pondere] praegravari. Pulchre
etiam in similitudinem Christi nutrientis, et foventis
Ecclesiam, et dicentis ad Jerusalem: <hi>Quoties
volui congregare filios tuos sicut gallina congregat pullos
suos sub alas, et noluisti?</hi> animae quoque fovent
corpora sua, ut corruptivum hoc induat incorruptionem,
et alarum levitate suspensum, <emph>659</emph> in aerem
facilius elevetur. Foveamus igitur et viri uxores, et
animae nostra corpora, ut et uxores in viros, et corpora
<pb n="0534B"/>
redigantur in animas. Et nequaquam sit sexuum
ulla diversitas: sed quomodo apud angelos non est
vir et mulier: ita et nos, qui similes angelis futuri sumus,
jam nunc incipiamus esse quod nobis in coelestibus
repromissum est.</p>
<p> <hi>
              <note>(Vers. 30.)</note> Quoniam membra sumus corporis ejus,
ex carne ejus, et ex ossibus ejus.</hi> Quia membra sumus
corporis Christi, et Christus nutrit et fovet Ecclesiam:
ideo et nos nutrimus, et fovemus carnem nostram,
quam nemo umquam odio habuit. Membra
autem sumus corporis Christi: non secundum naturam
divinitatis aeternae, sed juxta id quod hominem
est dignatus assumere. Quamquam et homo ipse qui
assumptus est, habeat naturam nostrorum corporum,
sed non habeat originem. Nos enim ex humano semine
<pb n="0534C"/>
coagulamur: ille de Spiritu sancto natus est.
Potest autem et aliter dici: Quoniam corpus Christi
Ecclesiae est, et Ecclesia de cunctis credentibus congregatur,
Paulus et Ephesii membra sunt corporis,
id est, Ecclesia Christi.</p>
<p> <hi>
              <note>(Vers. 31.)</note> Propter hoc relinquet homo patrem et
matrem, et erunt duo in carne una.</hi> Quod frequenter
annotavimus, apostolos et evangelistas non eisdem
verbis usos esse, Testamenti veteris exemplis, quibus
in propriis voluminibus continentur, hoc et hic
probamus: siquidem testimonium istud ita in Genesi
scriptum est: <hi>Propter hoc relinquet homo patrem
suum et matrem suam, et adhaerebit uxori suae, et
erunt duo in carne una <note>(Gen. II, 24)</note>
            </hi>. Nunc autem Apostolus
pro eo quod ibi habetur, <foreign xml:lang="greek">ἕνεκεν τούτου</foreign>, id est,
<pb n="0534D"/> <hi>propter hoc,</hi> 
 posuit <foreign xml:lang="greek">ἀντὶ τούτου</foreign>, quod Latine aliis
verbis dici non potest: deinde pro <hi>patre suo et matre
sua,</hi> pronomina abstulit, et <hi>patrem</hi> tantum posuit <hi>et matrem:</hi> 
 et quod in medio dicitur, <hi>et adhaerebit
<pb n="0535A"/>
uxori suae,</hi> hic penitus praetermisit, et tantum quod
sequebatur hoc dictum, superioribus copulavit, et
posuit, <hi>et erunt duo in carne una.</hi> Hoc autem totum
nunc idcirco observavimus, ut etiam in caeteris locis,
sicubi testimonia quasi de prophetis, et de veteri
Testamento ab apostolis usurpata sunt, et in nostris
codicibus non habentur, nequaquam statim ad apocryphorum
ineptias, et <emph>660</emph> deliramenta curramus,
sed sciamus scripta quidem ea esse in veteri Testamento,
sed non ita ab apostolis edita, et sensum
magis usurpatum: nec facile nisi a studiosis posse
ubi scripta sint, inveniri. Igitur ad exhortationem
mutui affectus inter uxorem et virum, Adam et Evae
sumpsit exemplum. Ut quomodo costa tollitur de
Adam, et aedificatur in conjugem: et ipsa rursum
<pb n="0535B"/>
conjux in unam viri carnem redigitur: quia qui
uxorem diligit, seipsum diligit: sic et nos nostras
amemus uxores. Idipsum autem per allegoriam in
Christo interpretatur, et in Ecclesia: ut Adam Christum,
et Eva praefiguraret Ecclesiam. Factus est
enim novissimus Adam in spiritum vivificantem <note>(I Cor. XV)</note>.
Et quomodo de Adam et uxore ejus
omne hominum nascitur genus: sic de Christo et
Ecclesia omnis credentium multitudo generata est.
Quae unum Ecclesiae corpus effecta, rursum in latere
Christi ponitur, et costae locum replet, et unum viri
corpus efficitur, ipso Domino id in Evangelio postulante: <hi>Pater, da, ut quomodo ego et tu unum sumus:
sic et ipsi in nobis unum sint 
 <note>(Joan. XVII, 21)</note>
            </hi>. Interrogemus
Marcionem qua consequentia locum istum
<pb n="0535C"/>
qui de veteri usurpatus est Instrumento, in Christum
et in Ecclesiam interpretari queat, cum juxta illum
Scriptura vetus omnino non pertineat ad Christum.</p>
<p> <hi>
              <note>(Vers. 32.)</note> Sacramentum hoc magnum est, ego autem
dico, in Christo et in Ecclesia.</hi> Non, ut plerique
existimant, omnis historia quae de Adam et de Eva
in Genesi scripta est, ad Christum et ad Ecclesiam
facile referri potest, sed tantummodo quod in praesenti
loco ponitur, id est: <hi>Propter hoc relinquet homo
patrem suum et matrem suam, et adhaerebit uxori suae,
et erunt duo in carne una.</hi> Primus enim homo, et
primus vates Adam, hoc de Christo et Ecclesia prophetavit:
quod reliquerit Dominus noster atque Salvator
Patrem suum Deum, et matrem suam coelestem
<pb n="0535D"/>
Jerusalem, et venerit ad terras propter suum
corpus Ecclesiam, et de suo eam latere fabricatus
sit, et propter illam Verbum caro factum sit. Et quia
non omnia aequalia sacramenta sunt, sed est aliud
sacramentum majus, et aliud minus: propterea nunc
dicit: <hi>Sacramentum hoc magnum est:</hi> simulque humilitatis
ejus indicium est inferentis: <hi>Ego autem dico</hi> <emph>661</emph> 
 <hi>in Christo et in Ecclesia.</hi> Gregorius Nazianzenus,
vir valde eloquens, et in Scripturis apprime
eruditus, cum de hoc mecum tractaret loco, solebat
dicere: Vide quantum istius capituli sacramentum
sit, ut Apostolus in Christo illud, et in Ecclesia interpretans,
non se ita asserat, ut testimonii postulabat
dignitas, expressisse: sed quodammodo dixerit:
<pb n="0536A"/>
Scio quia locus iste ineffabilibus plenus sit sacramentis,
et divinum cor quaerat interpretis. Ego autem
pro pusillitate sensus mei, in Christo interim illud,
et in Ecclesia intelligendum puto: non quo aliquid
Christo et Ecclesia majus sit; sed quod totum quod
de Adam et de Eva dicitur, in Christo et in Ecclesia
interpretari posse, difficile sit.</p>
<p> <note>(Vers. 33)</note>. <hi>Verumtamen et vos singuli unusquisque
suam uxorem sicut se diligat.</hi> Aestimet aliquis eamdem
inter maritum et uxorem juberi ab Apostolo
charitatem, quae in proximum praecepta est: sic
enim scriptum est: <hi>Diliges proximum tuum sicut teipsum <note>(Levit. XIX, 18)</note>
            </hi>,
et nunc dicitur: <hi>Unusquisque
suam uxorem sicut se diligat.</hi> Ergo eadem in proximum
<pb n="0536B"/>
et in uxorem charitas erit. Quod si proximus,
juxta interpretationem Salvatoris, omnis homo est
homini: nulla ergo erit inter uxorem et quorumlibet
hominum dilectionem differentia charitatis, quod
dicere valde absurdum est. In proximo enim similitudo
ponitur, ut sic eum diligas sicut te, et cupias
esse salvatum. In uxore autem comparationis adverbium, <hi>sicut,</hi> 
 non similitudinem, sed approbationem
et confirmationem, cum quodam pondere sonat. Quomodo
dicimus de viro: quasi vir fecit, et de Salvatore
scriptum est: <hi>Vidimus gloriam ejus, quasi gloriam
unigeniti <note>(Joan. I, 14)</note>
            </hi>. Non quo ipse Salvator
gloriam habuerit ad comparationem alterius unigeniti:
ipse est enim unigenitus. Et unigenitus si
et alter fuerit, unigenitus non potest appellari.
<pb n="0536C"/>
Unde alterius unigeniti non indigebat exemplo:
sed quasi unigenitum, hoc est, ut semetipsum
decebat gloriam habere, possedit. Hoc idem
et septuagesimi secundi psalmi, juxta Graecos tamen,
exordium sonat: <foreign xml:lang="greek">ὡς ἀγαθὸς ὁ Θεὸς τῷ Ἰσραὴλ
τοῖς εὐθέσι τῇ καρδίᾳ</foreign>, quod a nostris translatum est: <hi>Quam bonus Deus Israel rectis corde 
 <note>(Psal. LXXII, 1)</note>
            </hi>!
Alioquin juxta Graecos <foreign xml:lang="greek">ὡς</foreign>, id est, <hi>sicut,</hi> similitudinem
magis videtur, quam firmitatem significare <emph>662</emph> 
 dictorum, si non ut confirmationem audieris,
sed quasi [ <hi>Al. tacet</hi> quasi] exemplum. Simul et hoc
attendendum, quod vir diligere jubetur uxorem, mulier
vero timere virum. Congruit enim viro dilectio,
mulieri timor: servo vero non solum metus, sed et
tremor jungitur. Unde et in consequentibus ait: <hi>Servi,
<pb n="0536D"/>
obedite dominis carnalibus cum timore et tremore.</hi> </p>
<p> <hi>Mulier autem ut timeat virum.</hi> Si in Deum metus
propter timorem supplicii, non sinit eum qui metuit
esse perfectum; quanto magis imperfecta erit mulier,
non solum Deum, sed etiam virum metuens?
Propter quod requirendum, an carnaliter uxor intelligenda
sit, et uxoris timor: cum frequenter multo
meliores maritis inveniantur uxores et eis imperent,
et domum regant, et educent liberos, et familiae teneant
disciplinam: illis luxuriantibus et per scorta
currentibus. Hae viros suos utrum regnare debeant,
an timere, lectoris arbitrio derelinquo. Quod si juxta
allegoriam, ut supra diximus, uxor in corpore accipitur,
vir in animo, nihil incongruum est timere
<pb n="0537A"/>
eam ut ancillam virum, in secundo gradu et in viliori
substantia constitutam. Animi quippe, ut ait
Crispus, imperio, corporis servitio magis utimur.
Qui vero simplicem intelligentiam mulieris sequitur
et mariti, duas significantias in verbo timoris esse
monstrabit. Et dicet una de qua Joannes ait: <hi>Qui
timet, poenam habet, et qui timet, non est perfectus <note>(I
Joan. IV, 18)</note>
            </hi>. Juxta quam et servi spiritum servitutis
habent in timore, quem exiguntur a Domino dicente
ad eos: <hi>Et si pater sum ego, ubi est gloria
mea: et si dominus sum ego, ubi est timor meus <note>(Malach.
I, 6)</note>
            </hi>? Alteram vero quae apud philosophos nominatur <foreign xml:lang="greek">εὐλάβεια</foreign>,
et apud nos, licet non plene sonet, <hi>reverentia</hi> 
 dici potest. Scit quoque et prophetes perfectorum
timorem, quem qui timuerit, perfectus est,
<pb n="0537B"/>
in tricesimo tertio psalmo dicens: <hi>Non est inopia timentibus
eum <note>(Psal. XXXIII, 9)</note>
            </hi>. Potest igitur uxori
simpliciter intellectae hic imperari metus, ut timeat,
hoc est, revereatur virum suum.</p>
</div2>
<div2 id="VI">
          <head> Cap. VI</head>
<p> <hi>
              <note>(Cap. VI.--Vers. 1.)</note> Filii, obedite parentibus
vestris in Domino: hoc enim est justum. Honora patrem
tuum et matrem tuam (quod est mandatum primum
in promissione) ut bene sit tibi, et longaevus sis
super terram.</hi> Ambigue dictum, utrum in Domino
parentibus <emph>663</emph> suis filii debeant obedire, an certe
parentibus suis filii obediant in Domino. Quod utrumque
faciendum, ut et his parentibus qui nos in
Domino genuere, qualis fuit Paulus et apostoli, obediamus
et ea faciamus quaecumque praeceperint, et
parentibus nostris, de quibus secundum carnem nati
<pb n="0537C"/>
sumus, obtemperemus in Domino, implentes ea quae
non sunt Domini contraria voluntati. Simulque et
haereticos coarctabimus, nolentes vetus Testamentum
esse Dei boni, cujus filius Christus sit. Qua ratione
Apostolus Christi, boni Dei filii, Scriptura
Creatoris utatur, et obedientiam filiorum de veteri
Lege praesumat. Quod testimonium de Exodo sumptum,
ita ibi contexitur: <hi>Honora patrem tuum et matrem
tuam, ut bene sit tibi, et sis longaevus super terram,
quam Dominus Deus tuus dabit tibi <note>(Exod. XX,
12)</note>
            </hi>: de quo nunc ultima verba subtraxit, quod mandatum
in Decalogo quintum est. Unde quaerendum
quare nunc dixerit, <hi>quod est mandatum primum:</hi> 
cum primum mandatum sit: <hi>Non erunt tibi dii alii
praeter me.</hi> Quamobrem nonnulli ita legunt, <hi>quod est
<pb n="0537D"/>
mandatum primum in promissione:</hi> quasi quatuor alia
mandata, quae ante dicta sunt, non habeant promissiones,
et in hoc solo pollicitatio feratur adjuncta, <hi>ut bene sit tibi, et sis longaevus super terram quam Dominus
Deus tuus dabit tibi.</hi> 
 Sed videntur mihi non
observasse subtilius, et in secundo mandato repromissionem
esse sociatam. Ait enim: <hi>Non facies tibi
idolum, neque omnem similitudinem eorum quae in coelo
sursum, et quae in terra deorsum, et quae in aquis
<pb n="0538A"/>
subtus terram: non adorabis ea, et non immolabis illis:
Ego enim sum Dominus Deus tuus, Deus zelotes,
qui reddo peccata patrum in filios usque ad tertiam et
quartam generationem, his qui me oderunt, et facio
misericordiam in millia his qui diligunt me, et custodiunt
mandata mea <note>(Exod. IV, 5)</note>
            </hi>. Observa enim quod
verba sint sponsionis: <hi>Faciens misericordiam in millia
his qui diligunt me, et custodiunt mandata mea.</hi> 
Forsitan ergo quia Decalogus exeunti de Aegypto
populo, prima Lex data est, unumquodque mandatum
Decalogi, primum <emph>664</emph> mandatum est appellandum,
ad comparationem eorum praeceptorum,
quae postea in Lege conscripta sunt. Qui vero expositionem
superiorem tenere conabitur, in eo quod
distinxerat, <hi>quod est mandatum primum in repromissione,</hi> 
<pb n="0538B"/>
dicet separatim esse mandatum: <hi>Honora patrem
tuum et matrem tuam:</hi> et postea repromissionem
suo loco positam, <hi>ut sis longaevus super terram,
quam Dominus Deus tuus dabit tibi.</hi> In hoc vero mandato,
id est: <hi>Non facies tibi idolum, neque omnem similitudinem,</hi> 
non seorsum, sed sub uno textu atque
sermone, non tam promissionem datam, quam sententiam
in laudes Dei esse finitam, facientis misericordiam
in millia his qui eum diligunt, et custodiunt
mandata ejus. Rursum is qui tota Decalogi
mandata, primum mandatum esse contendit, repromissionem
in qua scriptum est: <hi>ut sis longaevus
super terram, quam Dominus Deus tuus dabit tibi,</hi> non
solum ad eos pertinere monstrabit, qui parentibus
obsequantur: sed etiam ad alia innumerabilia praecepta;
<pb n="0538C"/>
et necesse habebit cuncta replicare mandata,
in quibus merces haec et praemium promittantur,
ut sint longaevi super terram, quam Dominus Deus
suus dederit eis. A quo diversus ille exigere debebit
interpres, ut doceat ante hoc mandatum, illa quae
ab eo prolata sunt, scripta esse mandata. Quod si
non potuerit approbare, frustra et in aliis praeceptis
hanc repromissionem adjunctam esse memorabit.
Post haec retractandum, pro honore patris et
matris, non Judaicum et carnale esse promissum, ut
longaevi sint filii super terram, quam Dominus Deus
suus dederit eis. Multos enim fuisse credendum, qui
et parentibus obsequentes cito mortui sint, et in parentes
impii usque ad extremam venerint senectutem.
Respondeant enim Judaei et similes Judaeorum,
<pb n="0538D"/>
si vitae istius longitudo est in repromissis, et diu in
corpore permanere felicitas est, quid sibi vult illud
in Psalmis: <hi>Heu mihi, quia incolatus meus prolongatus
est! habitavi cum habitantibus Cedar <note>(Ps.
CXIX, 7)</note>
            </hi>. Et hoc Salomonis in Ecclesiaste: <hi>Laudavi
ego omnes mortuos qui olim mortui sunt,
super viventes qui vivunt usque in praesens:</hi> <emph>665</emph> 
 <hi>et melior est super hos duos, qui necdum natus
est, et non vidit omne opus malum quod factum est
sub sole <note>(Eccles. IV, 2, 3)</note>
            </hi>; et post paululum: <hi>Si
<pb n="0539A"/>
genuerit vir centum</hi>, <hi>et annos plures vixerit, et multi
fuerint dies annorum ejus, et anima illius repleatur
bonis, et sepultura non sit ei: dixi melius est super
eum abortivum, quia in vanitate venit, et in tenebris
nomen ejus operietur: et quidem solem non vidit <note>(Ibid., 6)</note>
            </hi>,
et caetera. Si enim laudantur super vivos
mortui (et juxta quosdam qui, antequam in corpora
ista descendant, animas degere in coelestibus arbitrantur,
melior esse dicitur duobus, qui necdum
natus est, et omnis ista vita tentatio est; et secundo
Job: <hi>Mors viri</hi> [Al. <hi>viro] requies <note>(Job III, 13)</note>
            </hi>: et
juxta eumdem et Jeremiam, Maledicta est dies in
qua nascimur <note>(Jerem. XX, 14)</note>, quomodo nunc repromittur
honorantibus patrem et matrem quod
longaevi sint super terram, quam Dominus Deus
<pb n="0539B"/>
suus dederit eis? Quaerenda est ergo terra, quam
Dominus repromittit et tribuit his qui spiritualem
Aegyptum reliquerint, et cum omni patientia, magna
et terribilia vitae istius deserta transierint, et
vicerint reges magnos, quos percutit Dominus: et
transierint in Judaeam quae lacte et melle fluit, et
sub Jesu duce, Jericho corruente, atque vastata
Hai, quae interpretatur, <hi>abruptum,</hi> Jerusalem venerint,
et aedificetur eis templum sub Salomone rege
pacifico <note>(Jos. VI, 8)</note>, et possideant terram, quae mansuetis
est praeparata: <hi>Beati</hi> quippe <hi>mites: quoniam
ipsi possidebunt terram <note>(Matth. V, 4)</note>
            </hi>, quae vere est
terra viventium, Psalmista quoque dicente: <hi>Credo
videre bona Domini in regione viventium <note>(Ps. XXVI,
13)</note>
            </hi>. Hujus vitae longitudinem et sapientia habet in
manu dextera, in sinistra tenens divitias et gloriam.</p>
<p>
            <pb n="0539C"/> <hi>
              <note>(Vers. 4.)</note> Et patres nolite ad iracundiam provocare
filios vestros: Sed educate illos in disciplina et conversatione
Domini.</hi> Peccatum filiorum est non obedire
parentibus, et quia poterant parentes aliquid imperare
perversum, adjunxit, <hi>in Domino.</hi> Peccatum vero parentum,
<pb n="0540A"/> <emph>666</emph> 
 parvulos filios atque lactentes ad iracundiam
provocare, aut certe jam adolescentibus et
maturioris aetatis, ea imperare quae gravia sunt.
Sicut igitur in filiis obsequium, et subjectionis merces
est demonstrata: ita parentibus moderatum jubetur
imperium, ut non quasi servis, sed quasi filiis
praeesse se noverint. Nec hoc praecepti fine contentus
est; sed et illud adjunxit: <hi>Educate illos in disciplina
et correptione Domini.</hi> Quam correptionem nos
legimus, melius in Graeco dicitur <foreign xml:lang="greek">νουθεσία</foreign>, quae <hi>admonitionem</hi> 
magis et <hi>eruditionem</hi> quam <hi>austeritatem</hi> 
sonat. Legant episcopi atque presbyteri, qui filios
suos saecularibus litteris erudiunt, et faciunt comoedias
legere, et mimorum turpia scripta cantare,
de Ecclesiasticis forsitan sumptibus eruditos:
<pb n="0540B"/>
et quod in corbonam pro peccato virgo vel vidua,
vel totam substantiam suam effundens quilibet pauper
obtulerat, hoc kalendariam strenam, et Saturnalitiam
sportulam et Minervale munus Grammaticus,
et Orator, aut in sumptus domesticos, aut
in templi stipes, aut in sordida scorta convertit.
Eli sacerdos ipse sanctus fuit, sed quia filios suos
non erudivit in omni disciplina et correptione, supinus
cecidit, et mortuus est <note>(I Reg. II)</note>. Non enim
poterat ad priora extendi, sed retrorsum ruit, et
 opisthotono insanabili lapsus in tergum, ad Sodomam
cum Lot uxore respexit. Et certe corripuerat
filios suos, dicens: <hi>Quare facitis verba haec quae ego
audio de vobis mala ab omni populo? Nolite, filii
mei: quoniam non est bona fama, quam ego audio de
vobis <note>(I Reg. II, 23, 24)</note>
            </hi>. De istiusmodi patribus et
<pb n="0540C"/>
Isaias lacrymabili voce causatur, dicens: <hi>Et filii
alienigenarum nati sunt eis <note>(Isai. II)</note>
            </hi>. Quod si hoc
Ephesiis laicis, et plerisque, ut in populo solet, vitae
hujus negotiis occupatis, praecepit, ut filios suos
erudiant in omni disciplina, et admonitione Domini:
quid de sacerdotibus aestimandum est, de quorum
<pb n="0541A"/>
ordine ad Timotheum scribit, dicens: <emph>667</emph> <hi>Filios
habentem in obsequio, cum omni honestate <note>(I Tim.
III, 4)</note>
            </hi>. Et idipsum ad Titum inculcat et repetit: <hi>Filios habentem fideles: non in accusatione luxuriae,
aut non subditos 
 <note>(Tit. I, 6, 7)</note>
            </hi>: et quasi vitia filiorum
parentibus imputentur, conjunctionem causalem
interserens, ait; <hi>Oportet enim episcopum sine
crimine esse, tamquam Dei dispensatorem <note>(I Tim. III)</note>
            </hi>.
Non est ergo sine crimine episcopus, cujus filius
non fuerit subditus, et in accusatione luxuriae.</p>
<p> <hi>
              <note>(Vers. 5, seqq.)</note> Servi, obedite dominis carnalibus,
cum timore et tremore, et simplicitate cordis vestri,
sicut Christo: non ad oculum servientes, quasi omnibus
placentes: sed ut servi Christi, facientes voluntatem
Dei ex animo: cum fidelitate servientes sicut
<pb n="0541B"/>
Domino, et non hominibus: scientes quod unusquisque
quod fecerit boni, hoc recipiet a Domino, sive servus,
sive liber.</hi> Propheta loquente ad Jerusalem: <hi>Qualis
tu timuisti ab homine mortali, et a filio hominis <note>(Isai.
LI)</note>
            </hi>? et Petro in Epistola sua: <hi>Timorem eorum ne
timeatis: sed Dominum Jesum Christum sanctificate
in cordibus vestris <note>(I Petr. III, 14, 15)</note>
            </hi>: et Salvatore
eadem concinente: <hi>Nolite timere eos qui possunt
occidere corpus, et plus non habent quod vobis faciant:
sed timete eum qui potest et animam et corpus
occidere in gehennam <note>(Matth. X, 28)</note>
            </hi>: Salomone
quoque paria testante. <hi>Fili, honora Dominum, et
confortaberis: praeter illum autem ne timeas alium <note>(Prov. VII)</note>
            </hi>:
videtur Apostolus diversa praecipere
ut servi cum timore et tremore obediant dominis
<pb n="0541C"/>
carnalibus, et uxor [ <hi>Al.</hi> uxori] ut timeat virum. Atque
qui simplicius respondebit, haec dicet: non
perfectis servis et eis qui sapientiae secreta cognoverint
haec praecepta constituti, sed his qui principia
habebant fidei, et doctrinis humilioribus indigebant.
Alius vero asserat eum qui non habeat
spiritum servitutis iterum in timore, nequaquam
huic subjacere sententiae, ut cum timore et tremore
obediat dominis carnalibus, hoc idem et de uxore
dicturus, quae jubetur ut timeat virum. Porro tertius
in hoc quoque loco, sicut in muliere, timorem
pro reverentia dictum putabit: sed arctabitur ex
eo quod additus est timori tremor. Potest enim
uxori reverentia convenire, ut reverens timeat virum.
Ubi autem tremor est, metus non sonabit
<pb n="0541D"/>
reverentiam, sed timorem. Necessario itaque in
servis additum est, ut post timorem Domini habeant
et tremorem, et ad distinctionem Domini
spiritualis, nunc carnalis <emph>668</emph> dominus appellatur:
ita ut servo quicumque crediderit in Deum, et necdum
ad scientiae summam pervenerit, non indecens
sit domino servire carnali cum timore et tremore,
in simplicitate cordis sui, et sic ei servire fideliter
ut Christo. Non ad oculum serviens, ut hi faciunt
qui hominibus placere desiderant, sed ut necessitatem
in voluntatem vertat, et faciat de servitute
mercedem: maxime cum dominus carnis a Domino
<pb n="0542A"/>
spiritus diversa non imperet. Hoc est enim quod
ait: <hi>Non ad oculum servientes, ut hominibus placentes,
sed ut servi Christi, facientes voluntatem Dei.</hi> 
Sed et ipsam fidelitatem non coactam servus habeat,
sed spontaneam et ex animo: sic serviens
domino suo sicut Christo, a quo recepturus est fidelis
praemium servitutis, non minus quam si liber
voluntate servisset. Simul et hoc notandum, quod
obedientiae filiorum atque servorum diversa subjunxerit.
Ad filios enim dicit: <hi>Obedite parentibus
vestris in Domino:</hi> ad servos vero, <hi>Obedite dominis
carnalibus cum timore et tremore.</hi> Ut sicut inter servum
et uxorem habet metus diversitatem: ita et
inter filios et servos obedientia discreparet. Et pulchre
imperans servis ut obediant dominis, adjecit,
<pb n="0542B"/> <hi>quasi Christo:</hi> 
 et iterum, <hi>ut servi Christi, facientes
voluntatem Dei:</hi> ut scilicet non audiat servus carnalem
dominum, si contraria Deo praeceptis voluerit
imperare. Quomodo autem ad Corinthios secundum
tempus rescripserat <note>(I Cor. VII)</note>, ne per occasionem
fidei in Christum inter maritos, et uxores divortia
fierent, si e duobus unus credere voluisset: ita ad
Ephesios et ad Colossenses, quia plurimi inter initia
fidei putabant Gentiles dominos contemnendos,
nunc conditionum moderate praecepta constituit:
ut et servitia non videatur contra dominos concitare:
et rursum nequaquam dominos doceat audiendos,
si vitiosa et nefanda praecipiant.</p>
<p> <hi>
              <note>(Vers. 9.)</note> Et domini, eadem facite ad illos, remittentes
minas: scientes quia et ipsorum, et vester Dominus
<pb n="0542C"/>
est in coelis, et personarum non est acceptio
apud eum.</hi> Quaenam sunt haec quae servis superius
imperavit, ut diceret dominis eadem facienda
quae servis? Puto illa quae dixerat, <hi>in simplicitate
cordis,</hi> et, <hi>facientes voluntatem Dei:</hi> et, <hi>ex animo:</hi> 
 et, <hi>cum fidelitate</hi> sive benevolentia in
servos, quia <foreign xml:lang="greek">εὔνοια</foreign> utrumque sonare potest. <emph>669</emph> 
 Unusquisque enim quod fecerit boni, hoc recipiet
a Domino, sive famulus servierit, sicut dictum
est, sive liber dominatus fuerit, ut oportet:
ut non sit terribilis, non promptus ad verbera:
sciens quia et ipse habeat Dominum in coelis, apud
quem non est acceptio personarum, et qui solus
tantum judicet voluntates, et juxta eas deteriori
praeferat meliorem, eligens facta, non homines.</p>
<p>
            <pb n="0542D"/> <hi>
              <note>(Vers. 10.)</note> De caetero confortamini in Domino, et
in potentia virtutis ejus.</hi> Scio in Graeco pro virtute,
fortitudinem positam, id est, <foreign xml:lang="greek">ἰσχὺν</foreign>: quia virtus
apud eos <foreign xml:lang="greek">ἀρετὴ</foreign> appellatur. Sed haec apud nos consuetudo
est Scripturarum, ut indifferenter <foreign xml:lang="greek">ἰσχὺν</foreign> et <foreign xml:lang="greek">ἀρετὴν</foreign>,
 <hi>virtutem</hi> nominent: maxime quia fortitudo
corporis virtus animi existimatur. Quamquam et
apud philosophos inter quatuor virtutes fortitudo
sit posita; quam utique animi, et non corporis esse
manifestum est. Quod igitur ait: <hi>Confortamini in
Domino, et in potentia virtutis ejus,</hi> totum sentitur in
Christo, ut in omnibus virtutibus quae super eo intelliguntur,
<pb n="0543A"/>
qui crediderint confortentur. Et prudenter
post specialia mandata, quid viris et uxoribus,
patribus et filiis, dominis et servis observandum
sit, nunc generaliter omnibus in commune praecipit,
ut in Domino et in ejus potentia confortati,
praeparent se adversum diabolum, de quo in consequentibus
scribit.</p>
<p> <hi>
              <note>(Vers. 11.)</note> Induite omnia arma Dei, ut possitis
stare contra versutias diaboli.</hi> Ex his quae infra
legimus, et his quae in Scripturis omnibus
de Domino Salvatore dicuntur, manifestissime
comprobatur, omnia arma Dei quibus nunc indui
jubemur [ <hi>Al.</hi> jubetur], intelligi Salvatorem;
ut unum atque idem sit dixisse, Induite vos
omnia arma Dei; quasi dixerit, Induite Dominum
<pb n="0543B"/>
Jesum Christum. Si enim cingulum veritas est, et
lorica justitia est: Salvator autem et veritas, et justitia
nominatur, nulli dubium quin ipse et cingulum
sit et lorica. Itaque juxta haec, ipse erit et
praeparatio Evangelii pacis, et scutum fidei, et galea
salutaris, et gladius spiritus, quod est verbum
Dei, et vivens sermo et efficax, et acutus super omnem
gladium ex utraque parte acutum. Quae autem
alia arma Dei possumus existimare, quibus induendus
est qui habet adversum diaboli dimicare versutias
excepta virtute, quae Christus est. <emph>670</emph> Hunc
enim qui juxta omnia quae super eo intelliguntur,
fuerit indutus, potens erit contra universas insidias
diaboli repugnare, et secundum id quidem quod veritate
praecinctus est, non facile ad falsitatis dogmata
<pb n="0543C"/>
deducetur. Juxta hoc vero quod loricam indutus
est justitiae, iniquitatis jaculis non poterit
perforari. Nec non cum calciatus fuerit calciamentis
pulcherrimis in praeparatione Evangelii pacis,
quasi is qui praeparavit in fine opera sua, et idcirco
pacis homo factus est, nec bellicum aliquid, et tumultuosum
agit, nec cum his qui impraeparati sunt,
condemnabitur. Infidelitas quoque, quae inimica est
fidei, ubi scutum est fidei, nihil valebit. Caput
etiam et principale cordis, et animae in quo sensus
omnes locati sunt, salutis galea circumdatum non
quassabitur. Ad extremum quasi vir bellator et fortis,
omnes sectas contrarias veritati concidet, interficiet,
jugulabit, gladium spiritus, id est, verbum Dei,
manu tenens. Volens ergo apostolus multimoda diaboli
<pb n="0543D"/>
ingenia ostendere, quibus nos capere nitatur
[ <hi>Al.</hi> nititur], per ea loca in quibus non omni custodia
servemus cor nostrum, <foreign xml:lang="greek">μετοδείας</foreign> ejus, id est,
adinventiones vel versutias nominavit. Si enim abstinuerimus
nos a corporum voluptate, parum cautos
in avaritia capit. Quod si et avaritiam cum voluptate
contemnimus, per luxuriam irrepit, et facit
nobis ventrem esse deum, et per hanc etiam illa
quae fortia esse videbantur, expugnat. Et quomodo
solent sapientes exercituum principes, ea vel maxime
<pb n="0544A"/>
oppugnare urbium loca quae parum munita
sunt, ut cum per illa irruperint, facile munita capiantur;
ita et diabolus per ea quae patere videt,
aut certe non firmiter clausa, quaerit irrumpere, et
ad ipsam arcem cordis et animae pervenire. Et quid
me necesse est de pluribus ejus insidiis dicere, cum
ex his et caeterae versutiarum ejus species cognoscantur?
Diabolus autem, nomen Graecum est, quod
interpretatur <hi>criminator.</hi> Juxta Hebraei vero sermonis
proprietatem, quia et tribus Zabulon quamdam
similitudinem hujus vocabuli habet, <foreign xml:lang="greek">καταρύων</foreign>, id
est, <hi>deorsum fluens</hi> dici potest, quod scilicet paulatim
de virtute ad vitium fluxerit, et de coelestibus ad
terrena corruerit.</p>
<p> <hi>Quoniam non est nobis colluctatio adversus</hi> <emph>671</emph> 
<pb n="0544B"/> <hi>sanguinem et carnem; sed adversus principatus, adversus
potestates, adversus mundi rectores tenebrarum
harum, adversus spiritualia nequitiae in coelestibus.</hi> 
Non puto Paulum scribentem ad Corinthios dicere
potuisse: Non est vobis colluctatio adversus
carnem et sanguinem, quibus ait: <hi>Tentatio vos non
apprehendat nisi humana. Fidelis autem Deus, qui
non permittet</hi> [Al. <hi>permitti] vos tentari supra id quod
potestis <note>(I Cor. X, 13)</note>
            </hi>. Existimo quippe adversus
carnem et sanguinem esse certamina, quae ibi tentationes
appellantur humanae, quando caro concupiscit
adversus spiritum, et provocat nos facere opera
sua, fornicationem, immunditiam, luxuriam, idololatriam,
inimicitias, contentiones, aemulationes, iras,
rixas, dissensiones, haereses, insidias, ebrietates,
<pb n="0544C"/>
comessationes <note>(Galat. V)</note> et reliqua his similia. Porro
non est humana tentatio, nec adversus carnem et sanguinem
pugna, quando aut ipse Satanas transfiguratus
in Angelum lucis, persuadere nititur, ut eum
Angelum lucis arbitremur, aut aliquid horum simile
facit, in omni virtute, signis et portentis mendacibus,
in omni deceptione iniquitatis. Nam cum aliquem
illaquearit inimicus ut recipiat se, et loquatur
in eo, <hi>haec dicit Dominus,</hi> non quasi caro et sanguis
eum decipit, aut quasi humana tentatio, sed
quasi principatus et potestas, rector tenebrarum et
nequitia spiritualis <note>(Ephes. IV)</note>. Quamobrem non demus
locum diabolo, sed et si spiritus potestatem
habentis ascenderit super nos, juxta quod scriptum
est, locum non demus ei. Dicat quispiam hoc quod
<pb n="0544D"/>
ait: <hi>Non est nobis colluctatio adversus sanguinem et
carnem, sed adversum principatus et potestates <note>(Eccl.
X, 4)</note>
            </hi>, et caetera quae sequuntur, ideo dici, ut doceamur,
ne ea quidem quae nobis ministrari vitia putamus
ex carne, carnis esse vel sanguinis, sed a quibusdam
spiritualibus nequitiis suggeri. Sunt enim
quidam daemones amoribus et amatoriis canticis
servientes, ut Propheta quoque commemorat dicens: <hi>Spiritu fornicationis</hi> 
 <emph>672</emph> <hi>seducti sunt <note>(Ose. IV, 22)</note>
            </hi>.
Nam et barbara quaedam nomina eorum esse dicuntur,
<pb n="0545A"/>
ut saepe confessi sunt hi quos vere vulgus maleficos
vocat, et incantationes, et preces, et colores
varii, et diversa vel metallorum genera, vel ciborum,
ad quae invocati assistere daemones, et infelices
animas capere memorantur. Alii vero iracundias,
et furores, et bella committere: alii praeesse
inimicitiis, et inter homines odia concitare. Quia
vult ergo, aiunt, Apostolus nos docere: non ex natura
corporis, et de materia carnis et sanguinis,
haec vitiorum genera procreari, sed instinctu daemonum;
propterea ait: <hi>Non est nobis colluctatio adversus
sanguinem et carnem, sed adversus principatus
et potestates,</hi> et reliqua. Ideo autem nunc eorum qui
magicis infelices artibus serviunt, et facere ista
perhibentur, in medium exempla protulimus,
<pb n="0545B"/>
ut retundamus eorum opinionem, qui putant
omnia vitia esse carnis et sanguinis, et nullam
habere daemones potestatem, ut nos incitent ad
peccatum. Talem luctationem et Jacob putamus
fuisse, quod scilicet non adversum carnem et
sanguinem contenderit <note>(Genes. XXXI)</note>, quando remansit
solus, et luctabatur cum eo homo, adjuvans
eum, et corroborans adversum alium, sudore nimio
dimicantem. Et simul vide, ne forte ridiculi sint
qui arbitrantur in ritum luctantium, tota Jacob nocte
luctatum. Quid enim grande, si, ut illi aiunt,
luctans aut superarit, aut victus sit? Sed juxta rationabilem
et convenientem patriarchae luctam, talem
illi colluctationem fuisse credendum est, qualem
hi habent qui possent dicere: <hi>Non est nobis colluctatio
<pb n="0545C"/>
adversus carnem et sanguinem.</hi> Non necesse est totum
nunc loci illius excutere sacramentum, cum in suo loco,
si vixero, plenius disserendum sit. Quaerimus autem
( <hi>Consule Quaestiones Hebraicas in Genesim</hi> ) ubi in veteri
Testamento Paulus haec legerit, aut qua auctoritate
quae minime scripta sunt, publicarit. Et conjicimus
ex his quae de praeliis et singulari certamine, verbi
<pb n="0546A"/> <emph>673</emph> 
 causa, David adversum Goliam, et filiorum
Israel contra alienigenas, et caeteras gentes, scripta
sunt in Lege, et Jesu, et libro Judicum, et Regnorum,
et Paralipomenon, altius intellexisse Apostolum <note>(I Reg. XVII)</note>;
et spirituale bellum sensisse de
carneo, quo pugnantes victi sint, sive superarint, et
satrapas quidem uniuscujusque loci, supernarum
fuisse indicia [ <hi>Al.</hi> judicia] potestatum: reges autem
gentium singularum, imagines eorum qui nunc rectores
mundi, tenebrarumque dicuntur: malos vero
homines spirituales nequitias in coelestibus demonstrasse.
Et videtur nobis Apostolus aliis verbis haec
dicere: O Ephesii, quae de praeliis Israelis adversum
nationes legitis, videntur quidem carnem sonare vel
sanguinem, verbi gratia, Aegyptiorum, Idumaeorum,
<pb n="0546B"/>
Ammonitarum, Moabitarum, et gentium caeterarum:
sed si vere vultis scire, cognoscite quia illa universa
figuraliter contingebant illis <note>(I Cor. X)</note>. Scripta sunt
autem propter nos, in quos fines saeculorum decurrerunt,
ut intelligamus ex illis, non esse nobis pugnam
adversum carnem et sanguinem, sed adversus
spirituales quasdam et invisibiles potestates, adversus
rectores earum tenebrarum, quae huic mundo incubant,
et errorem hominibus incredulitatis offendunt,
et adversum spiritualia nequitiae, quae habitant in
coelestibus: non quo daemones in coelestibus commorentur,
sed quo supra nos aer, hoc nomen acceperit.
Unde et aves quae volitant per aerem, volucres
coeli esse dicuntur. Nam et in alio loco de daemonibus
quod in aere isto vagentur, Apostolus ait: <hi>In quibus
<pb n="0546C"/>
ambulastis aliquando juxta saeculum mundi istius, secundum</hi> <emph>674</emph> 
 <hi>principem potestatis aeris spiritus, qui
nunc operatur in filios diffidentiae <note>(Ephes. II, 2)</note>
            </hi>. Haec
autem omnium doctorum opinio est, quod aer iste
qui coelum et terram medius dividens, inane appellatur,
plenus sit contrariis fortitudinibus. Post haec
retractandum, a quo principatus, et potestates, et
<pb n="0547A"/>
rectores tenebrarum mundi, et spiritualia neguitiae
in coelestibus, ut hoc sint, acceperint potestatem. Et
quidem dicat alius, apostatam diabolum satellitibus
suis diversa officia commisisse, et non esse harum
distributionum auctorem Deum. Cui potest illud diligens
lector opponere, et quomodo scriptum est: <hi>Non est enim potestas, nisi a Deo 
 <note>(Rom. XIII, 1)</note>
            </hi>?
Quod si de hominibus dicitur, quanto magis de his
qui sunt subtilioris meliorisque naturae? Nec statim
qui hoc sentiat, blasphemiae eum crimen incurrere:
quia unusquisque juxta suam voluntatem diversa ministeria
sortitus sit. Quomodo enim in urbibus eos
qui aliquid commisere flagitii, videmus vel bestias
alere, vel secare marmora, vel mundare spurcitias
cloacarum, vel praeesse gladiatoribus, et fundendo
<pb n="0547B"/>
reorum sanguini destinari: ita et daemones ex proprii
arbitrii libertate, insidiarum, fraudum, scelerum,
atque perjurii, et reliquam vitiorum provinciam
esse sortitos, ut sint rectores tenebrarum, quia
esse lucis principes noluerunt. Hi ergo rectores
mundi atque tenebrarum, cum adversum aliquem
colluctantes supplantaverint cum, fecerintque corruere,
statim illum suo mundo et suis tenebris quibus
principantur, annectunt. Ob quam causam fortius
laborandum, ut qui semel audivimus: <hi>Ego elegi vos
de isto mundo: jam non estis</hi> <emph>675</emph> <hi>de isto mundo:
si enim essetis de mundo, mundus quod suum esset,
amaret <note>(Joan. XV, 19)</note>
            </hi>, non redeamus ad mundum,
nec subjiciamur ei: sed crucifigatur nobis mundus,
et nos ei, ut rector lucis, Jesus proprio mundo nos
<pb n="0547C"/>
copulet, et sub Patris esse faciat ditione, erutos de
spiritualis nequitiae potestate, et de coelo eorum quod
transiturum est, nec Dei sedes appellari potest. Impium
quippe est, ut spiritualia nequitiae in coelestibus,
eum coelum tenere credantur, de quo loquitur Deus: <hi>Coelum mihi thronus est 
 <note>(Isai. LXVI, 1)</note>
            </hi>. Itaque qui intelligit
quanta in isto mundo, nobis et praesentibus,
et absentibus fiant: dum ea videre non possumus,
sive propter corpus humilitatis nostrae hoc fragile
atque terrenum, quo anima involvitur, sive quia carnalibus
oculis subtilior natura non panditur: hic videbit
quae sint tenebrae quae ab Apostolo nunc dicantur:
quod scilicet aut tota vita ista terrena, tenebrae
nuncupentur (lux quippe lucet in tenebris, et tenebrae
eam non comprehenderunt <note>(Joan. I, 5)</note>, aut
<pb n="0547D"/>
animae lumen et sensus, terrenum corpus, et corpus
mortis, et humilitatis obumbret, operiat et obcaecet.
Sciamus autem quod, excepto praesenti loco, nec in
<pb n="0548A"/>
veteri, nec in novo Testamento, <foreign xml:lang="greek">κοσμοκράτορας</foreign>, id
est <hi>mundi rectores,</hi> umquam legerimus: quod nomen
idcirco Paulus apostolus finxit: quia necesse habebat
ad Ephesios disputans, rebus novis et invisibilibus
nova nomina coaptare. Adhuc propter hoc
quod ait <hi>in coelestibus,</hi> quia videtur ambiguum, dicendum,
subaudiri posse illud ad omnia, ut sit sensus:
Non est nobis colluctatio adversus potestates
in coelestibus, et rectores tenebrarum istarum in
coelestibus, et spiritualia nequitiae in coelestibus; et
 non tantum, <hi>adversum spiritualia nequitiae in coelestibus.</hi> 
Maxime si intelligimus (ut jam supra expositum
est) quomodo coelestia nominentur propter volucres
coeli, et quod in usu dicitur, pluviam venire
de coelo: non quo pluvia e coelo veniat. Philosophi
<pb n="0548B"/>
quippe aiunt, non amplius, quam duobus millibus
passuum a terra distare nubes, ex quibus fundantur
pluviae, et imber irroret. Juxta quem sensum cataractae
quoque coeli in diluvio apertae esse feruntur.
Verumtamen quanto quis pejor fuerit, tanto vicinior
erit terrae locis, et pinguiori substantiae. Siquidem
et terra, et circumdatus nobis <emph>676</emph> aer habent pinguedinem
suam: Aiunt quidam et animas corporibus
liberatas, si attenuatae fuerint in praesenti vita, et
lima, ut ita dicam, <foreign xml:lang="greek">ἀσκήσεως</foreign> atque virtutum, in subtile
corpus attritae, non habitaturas in pinguioribus
locis: sed Deo, qui incorporeus est, vicinas fore. Si
vero tales fuerint, de quibus dici possit; <hi>Filii hominum,
usquequo gravi,</hi> sive <hi>pingui corde <note>(Ps. IV, 3)</note>
            </hi>,
secundum crassitudinis suae pondus ad infima detrahi,
<pb n="0548C"/>
et pinguedine praegravari. Post hoc et illud
pariter disserendum, an hac terra et aere aliquis
pinguior locus sit, qui a plerisque appellatur Infernus,
in quo hi qui dicuntur inferi, commorentur.
Quinam vero isti sint, et quam vel cognationem, vel
diversitatem habeant, ad eos qui spiritualia nequitiae
in coelestibus appellantur, non est praesentis temporis
disputare. Reliquum est, ut quid inter colluctationem
carnis et sanguinis, et inter rectores tenebrarum istarum,
et spiritualia nequitiae in coelestibus sit, in duobus
apud Apostolum manifestius discamus agminibus.
Quando enim vult humanas tentationes, hoc est, colluctationem
carnis et sanguinis indicare, despiciens
eas atque contemnens loquitur: <hi>Quis nos separabit a
charitate Dei: tribulatio, an angustia, an persecutio,
<pb n="0548D"/>
an fames et nuditas, et periculum, et gladius? Juxta
quod scriptum est <note>(Ps. XLIII, 22)</note>
            </hi>: <hi>Propter te mortificamur
tota die, reputati sumus ut oves occisionis. Sed
<pb n="0549A"/>
in his omnibus superamus, propter eum qui dilexit nos <note>(Rom. VIII, 35, 56)</note>
            </hi>.
Quando vero docere nos vuit de
adversariis potestatibus, et rectoribus tenebrarum,
et spiritualibus nequitiae in coelestibus, ab alio quasi
capite sumit exordium, et dicit: <hi>Certus sum enim,
quia neque mors, neque vita, neque angeli, neque principatus,
neque praesentia, neque futura, neque fortitudo,
neque altitudo, neque profundum, neque alia
quaelibet creatura poterit nos separare a charitate Dei,
quae est in Christo Jesu Domino nostro.</hi> Prolixius forsitan
quam lector voluerit, de hoc capitulo disputatum
sit: sed, quaeso, det veniam difficultati ipsius
loci et personae Ephesiorum, qui post artes magicas
scire debuerant, a quibus fuissent aliquando decepti.</p>
<p>
            <pb n="0549B"/> <hi>
              <note>(Vers. 13.)</note> Ideo sumite omnia arma Dei, ut possitis
resistere in die malo: et universa operati, stare.</hi> Diem
malam, aut praesens tempus ostendit, de quo
supra dixerat: <hi>Redimentes tempus, quia dies mali</hi> <emph>677</emph> 
 <hi>sunt,</hi> propter angustiam et vitae hujus labores,
quia non absque sudore et certamine pervenimus
ad palmam: aut certe consummationis atque
judicii, quando diabolus, inimicus et vindex, in sua
nos cupiet parte retinere, de qua liberabitur, qui intelligit
super egenum et pauperem: <hi>In die enim mala
liberabit eum Dominus <note>(Ps. XL, 1)</note>
            </hi>. Haec est dies, de
qua et in alio loco scriptum est: <hi>Ecce venit, dies
irae Domini <note>(Isai. XIII, 9)</note>
            </hi>; et alibi: <hi>Dies enim Domini
insanabilis veniet, furoris et irae <note>(Isai. XXII, 6)</note>
            </hi>; et
rursum: <hi>Vae desiderantibus diem Domini: Ut quid
<pb n="0549C"/>
vobis dies Domini? et haec est tenebrae, et non lux.
Quemadmodum si fugiat homo a facie leonis, et incurrat
in ursum: et introeat in domum suam, et reclinet
manus suas super parietem: et mordeat eum coluber.
Nonne tenebrae dies Domini, non lux: et caligo non
habens splendorem <note>(Amos V, 18)</note>
            </hi>? Quomodo enim non
mala est haec dies, quae tenebris et caligine involvitur?
De qua Joel quoque propheta commemorat dicens: <hi>Canite tuba in Sion: praedicate in monte sancto meo:
et confundantur omnes qui habitant terram; quoniam
adest dies Domini: quia prope est dies tenebrarum et
turbinis, dies nebulae et caliginis 
 <note>(Joel. II, 1)</note>
            </hi>. Et Sophonias
de eadem die loquitur dicens: <hi>Prope est dies
Domini magna, prope et velox nimis. Vox diei Domini
amara, et dura, et fortis: dies irae, dies illa, dies angustiae
<pb n="0549D"/>
et necessitatis <note>(Soph. I, 14 et seqq.)</note>
            </hi>, et reliqua.
Post quae infert: <hi>Et affligam homines, et ambulabunt
ut caeci: quia Domino peccaverunt <note>(Apoc. XII)</note>
            </hi>. Ut igitur
possit quis in hac die diabolo resistere: quia ipse
est accusator fratrum nostrorum, assumat omnia
arma Dei (hoc enim sonat <foreign xml:lang="greek">πανοπλία</foreign>, non ut in Latino
simpliciter <hi>arma</hi> translata sunt), et omnibus telis armisque
succinctus, de quibus in sequentibus explicatur,
sciat tunc se stare posse, si universa fuerit
operatus, ut plenus cunctis virtutibus, stabilem figat
gradum, et non moveatur de acie, sitque ex his de
quibus Dominus ait: <hi>Sunt quidam de hic stantibus <note>(Matth. XVI, 28)</note>
            </hi>;
et in alio loco: <hi>Etenim fide statis <note>(II Cor. I, 22)</note>
            </hi>;
et Psalmista: <hi>Statuit,</hi> inquit, <hi>supra petram
<pb n="0550A"/>
pedes meos <note>(Psal. XXXIX, 5)</note>
            </hi>. Tertia quoque a
quibusdam interpretatio subinducitur, dicentibus:
non omne adversum diabolum praelium morte finiri;
sed cum de isto saeculo exierimus, tunc nobis fortius
et apertius, praesentibus contra praesentes futurum
esse certamen: et sic illud quod paulo ante posuimus,
exponent, neque praesentia, <emph>678</emph> neque futura:
ut futura haec dicant esse, quae post vitam
istam sint ineunda certamina. Necnon et illud: <hi>Quapropter
contendimus, sive in praesenti, sive in futuro,
placere illi <note>(II Cor. V, 9)</note>
            </hi>, ut praesens tempus, hanc
vitam, futurum, post mortem significari putent. Hoc
quoque quod nunc dicitur: <hi>Et omnia operati, stare,</hi> 
ad eumdem sensum referent: quasi non possit aliquis
omnia in praesenti vita operari, sed ex parte quid
<pb n="0550B"/>
faciat: sicut ex parte videat, et ex parte prophetet:
et tunc perfecte stare valeat, cum universa fuerit
operatus. Alius vero simplicius haec exponit dicens,
Ephesios ad futuras tentationes, et persecutiones
quas eis Paulus apostolus post hanc epistolam prophetico
videbat spiritu provenire, cohortari et moneri,
ut omnia faciant, per quae possint in fide stare
Evangelii, nec in persecutione corruere. Diem autem
malam, proprie de quadragesimo octavo psalmo arbitramur
esse nunc sumptam.</p>
<p> <hi>
              <note>(Vers. 14.)</note> State ergo succincti lumbos vestros in
veritate.</hi> Quod juxta membra carnis et corporis, omnia
membra animae in Scripturis vocentur, nulli dubium
est, de quibus unum puto esse nunc membrum, <hi>lumbos,</hi> 
 quos ut accingamus veritate, praecipitur.
<pb n="0550C"/>
Scriptum est quoque in Evangelio <foreign xml:lang="greek">κατὰ Λουκᾶν</foreign>: <hi>Sint
lumbi vestri praecincti, et lucernae ardentes in manibus
vestris <note>(Luc. XII, 35)</note>
            </hi>. Quia igitur lumbi in generatione
semper accipiuntur et semine, secundum illud: <hi>De fructu lumbi tui ponam super thronum tuum 
 <note>(Ps.
CXXXI, 11)</note>
            </hi>. Et alibi: <hi>Adhuc in lumbis erat Levi patris
sui Abraham, quando obviavit ei Melchisedec <note>(Hebr.
VIII, 10)</note>
            </hi>, videtur nobis accinxisse lumbos suos, qui
nequaquam uxori debitum reddit, nec servit libidini:
sed imitatur ingenitum Deum, generationis negotiis
non ministrans. Hoc idem, reor, et illud significare
quod Joannes zonam pelliceam habebat circa lumbos
suos <note>(Matth. III)</note>, et non erat de immundis, qui
propter fluxum seminis extra castra projecti, cum
arca Domini habitare non possunt <note>(Levit. XIII)</note>: nec
<pb n="0550D"/>
ex his de quibus in Numeris scribitur: <hi>Sint vestimenta
ejus dissuta <note>(Num. VIII)</note>
            </hi>. Qui autem Christo
accinctus est veritate, haec vestimenta in altum colligit,
et sursum trahit: et nudorum laterum foeditatem
balteo spirituali velat, stringit, et includit, et
paratus ad praelium est, et opera habet lucentia,
quae lucernae dicuntur ardentes.</p>
<p> <emph>679</emph> <hi>Et induti loricam justitiae.</hi> Sicut difficile vulneratur,
in his vel maxime locis quae vitam tenent,
qui confertam hamis, et ferreis invicem circulis se
tenentem loricam virtutis indutus est: ita qui est
circumdatus multiplici veste justitiae, nec ad similitudinem
cervi in jecur accipiet sagittam, nec in desideria
corruet et furores, sed erit mundo corde,
<pb n="0551A"/>
habens artificem hujus loricae Deum, qui unicuique
sanctorum omnia arma fabricatur, et non sinit eum
a jaculo volante per diem, et a sagittis ardentibus
percuti pariter et exuri.</p>
<p> <hi>
              <note>(Vers. 15.)</note> Et calciati pedes, in praeparatione
Evangelii pacis.</hi> Diligentius observate, quod virtutem
quamdam animae appellaverit pedes, quibus
ingredimur in eo qui dicit: <hi>Ego sum via <note>(Joan. XIV,
6)</note>
            </hi>, et quos nos oportet calciare praeparatione Evangelii
pacis. In horum calciamentorum figuram, et
illa calciamenta in Exodo praecesserunt, quae habere
Pascha vescentibus imperatur et his, qui ad
faciendum iter parati sunt. <hi>Sic</hi> enim ait, <hi>manducabitis
illud: lumbi vestri accincti, et calciamenta vestra
in pedibus vestris, et baculi vestri in manibus vestris: et
<pb n="0551B"/>
comedetis illud cum festinatione: Pascha est enim Domini <note>(Exod. XII, 11)</note>
            </hi>.
Signum siquidem praeparationis est,
cum festinatione, et calciatis pedibus comedere: ut,
corroborati paschali cibo, latam et horribilem possint
eremum pertransire. Qui ergo adhuc ambulat, calcietur:
qui vero, jam Jordane transmisso, terram
repromissionis intravit, nudet pedem. <hi>Solve,</hi> ait, <hi>calciamentum de pedibus tuis: locus enim in quo tu
stas, terra sancta est 
 <note>(Exod. III, 5)</note>
            </hi>. Si quis non est
Jesus Nave <note>(Cap. V)</note>, nec Apostolus, calciet pedes
suos in praeparatione Evangelii pacis. Si quis autem
Apostolus est, et inter duodecim numerari potest,
nequaquam tollat in via calciamentum suum, nec
ad scorpiones, et colubros declinandos calcaneum
tegat; sed jam consummatus atque perfectus, stet
<pb n="0551C"/>
in terra sancta, et vivat in Christo, et sequatur
Agnum quocumque vadit. Quaeritur utrumnam ad
distinctionem Evangelii alterius, nunc dixerit, pacis
Evangelium? An certe proprium sit hoc Evangelii,
ut pacis Evangelium nominetur? Qui igitur habet
pacem, calciatus est Christi Evangelio: et cum
calciatus fuerit, praeparatus est: et praeparatus non
se putet esse perfectum: sed ad hoc praeparetur,
ut pergat, et pergens veniat ad finem.</p>
<p> <emph>680</emph> <hi>
              <note>(Vers. 16.)</note> Super omnia accipientes scutum
fidei, in quo possitis omnia jacula maligni ignita exstinguere.</hi> 
Quasi dixerit: In omni opere portate clypeum
fidei, ut possitis tecti atque muniti excipere venientes
sagittas, et huc atque illuc arte eas bellica declinare.
Haec est fides super qua et Abraham post
<pb n="0551D"/>
multa opera atque virtutes vix potuit promereri, ut
de eo Scriptura diceret: <hi>Credidit autem Abraham
Deo, et reputatum est illi ad justitiam <note>(Gen. XV, 8)</note>
            </hi>.
Perspicua sunt autem jacula maligni, quae vult mittere
in corda nostra per cogitationes pessimas: de
quibus unum jecit in cor Judae, ut traderet Salvatorem.
Itaque ne principium quidem habere poterit
inimicus animae vulnerandae, si tenuerimus scutum
fidei: in quo non solum venientia tela tranguntur,
sed etiam telorum ipse ignis exstinguitur, de quo et
propheta complorat dicens: <hi>Omnes adulterantes,
quasi clibanus corda eorum <note>(Ose. VII, 4)</note>
            </hi>. Qui hunc
umbonem fidei manu forti tenuerit, et confisus in
Domino, scierit se a venientibus jaculis esse securum,
<pb n="0552A"/>
loquetur intrepidus: <hi>In Domino confido: quomodo
dicitis animae meae: Transmigra in montem sicut
passer? Quoniam ecce peccatores intenderunt arcum, paraverunt
sagittas suas in pharetris, ut sagittent in obscuro
rectos corde <note>(Psal. X, 1, 2)</note>
            </hi>. Cum ergo, inquit, confidem
in Domino, qua mihi datis ratione consilium,
ut non stem adversum inimicorum impetus, et jacula
quae contra me in pharetris praepararunt, volentes
non solum me, sed etiam omnes rectos [ <hi>Al.</hi> 
recto] corde percutere? Ecce sto super petram, et
non transmigro in montes tenebricosos: et omnia
tela hostium repulsa, in ipsos qui dirigunt, convertuntur.</p>
<p> <hi>
              <note>(Vers. 17.)</note> Et galeam salutis accipite.</hi> Propter
hanc galeam salutaris, omnes in capite nostro sensus
<pb n="0552B"/>
integri perseverant: et maxime oculi, de quibus
in Ecclesiaste Salomon ait: <hi>Sapientis oculi in capite
ejus <note>(Eccles. II, 14)</note>
            </hi>. Sciebat enim quod esset
viri caput, et quinam isti oculi in viri capite collocati.
Si enim caput viri Christus est, et oculi sapientis
in capite ejus sunt: sequitur ut omnis noster
sensus, mens, cogitatio, sermo, consilium (si
tamen sapientes fuerimus) in Christo sint. In Christo
autem Verbo, lumine, justitia, veritate, cunctisque
virtutibus.</p>
<p> <hi>
              <note>(Vers. 18, 19.)</note> Et gladium spiritus, quod est verbum
Dei. Per omnem orationem et obsecrationem,
orantes in omni tempore in spiritu: et in ipso vigilantes
in omni instantia et prece,</hi> <emph>681</emph> <hi>pro omnibus
sanctis et pro me.</hi> Dei sermo de Spiritu sancto fluit:
<pb n="0552C"/>
contrarius vero de terra loquitur, et inde sumit
exordium. <hi>Qui enim de terra est, de terra loquitur.
Qui de coelo venit, super omnes est: Et quod vidit et
audivit hoc testatur <note>(Joan. III, 31)</note>
            </hi>. Porro sermo Dei,
gladius spiritus est, de quo nunc Paulus ait: <hi>Gladius
spiritus, quod est verbum Dei <note>(Hebr. IV)</note>
            </hi>. Vivens
quippe sermo Dei et efficax, et acutus super omnem
gladium ancipitem, et penetrans usque ad artus
animae, et ossium, et medullarum. Qui spiritus praecidit
et dividit, multum proficiens per orationem,
et obsecrationem eorum, qui in omni tempore Dominum
deprecantur in spiritu, juxta illud: <hi>Orabo
spiritu, orabo et mente <note>(I Cor. XIV, 15)</note>
            </hi>. Et in hoc proficiens,
ut per vigilias, et instantem precem Apostolus
in Dei verbo doctrinaque ditetur. Et haec omnis
<pb n="0552D"/>
opulentia ad aliorum proficiat salutem, ut eis quoque
ipsis prosit, qui pro eo obsecrant. Simulque Apostoli
humilitas admiranda, petentis Ephesios, ut pro
se faciant obsecrationes. Ait quippe: <hi>In omni instantia,
et prece pro omnibus sanctis et pro me.</hi> Ut
seorsum sanctorum, et seorsum sui faceret mentionem.</p>
<p> <hi>
              <note>(Vers. 20.)</note> Ut mihi detur sermo in apertione oris
mei, in confidentia notum facere mysterium Evangelii,
pro quo legatione fungor in catena: ita ut in ipso audeam
ut oportet me loqui.</hi> Hoc quod nunc ait: <hi>In apertione
oris mei;</hi> et alibi: <hi>Os meum ad vos apertum est, o
Corinthii <note>(II Cor. VI, 11)</note>
            </hi>; et: <hi>Aperiens os suum, docebat
discipulos suos dicens <note>(Matth. V, 2)</note>
            </hi>; et: <hi>Os meum
<pb n="0553A"/>
aperui et attraxi spiritum <note>(Psal. CXVIII, 13)</note>
            </hi>; et: <hi>Aperiam in parabolis os meum 
 <note>(Psal. LXXVII, 2)</note>
            </hi>, et
caetera his similia, sic accipiendum quasi dixerit:
aperiantur thesauri, et abscondita a saeculis sacramenta
pandantur, ut Spiritus sanctus introeat ad ea
proferenda quae latitant. Nam quod hujus testimonii,
id est, <hi>ut detur mihi sermo in apertione oris mei,</hi> iste sit
intellectus, sequentia probant. <hi>In confidentia,</hi> inquit, <hi>notum facere mysterium Evangelii.</hi> 
 Nequaquam in parabolis
et proverbiis: sicut et prophetae, et ipse Dominus
adhuc constitutus in corpore loquebatur dicens: <hi>Venit hora quando nequaquam vobis in proverbiis loquar,
sed confidenter de Patre annuntiabo vobis 
 <note>(Joan. XVI, 25)</note>
            </hi>.
Hunc confidentiae sermonem, solus poterit <emph>682</emph> obtinere,
qui non habuerit cor se reprehendens: <hi>Si
<pb n="0553B"/>
enim cor nostrum nos non reprehenderit, confidentiam
habemus ad Deum, et quodcumque petierimus, accipiemus
ab eo <note>(I Joan. III)</note>
            </hi>. Rarus itaque est qui in confidentia
notum faciat mysterium Evangelii: quia
rarus est qui confidentiam habeat ad Deum. <hi>Quis
enim gloriabitur castum se habere cor: aut quis stabit
dicens mundum se esse a peccatis <note>(Prov. XX, 9)</note>
            </hi>. Post
haec quid sit hoc quod ait: <hi>Pro quo legatione fungor
in catena,</hi> ut notum videlicet facerem mysterium
Evangelii, breviter perstringendum. Et quidem qui
simpliciter intelligit, dicet propter testimonium
Christi eum de carcere, et de catenis haec Romae
positum scripta misisse. Alius vero propter corpus
humilitatis, et catenam istam qua circumdamur, et
necdum scimus secundum quod oportet nos scire, et
<pb n="0553C"/>
per speculum videmus in aenigmate, ista eum dixisse
contendet, et tunc vere posse in confidentia Evangelii,
aperire mysteria, cum catenam deposuerit, et de
carcere liber exierit: nisi forte et in vinculis absque
vinculis computandus est, qui conversationem habet
in coelis, et de quo dici potest: <hi>Vos autem non estis
in carne, sed in spiritu: si tamen spiritus Dei habitat
in vobis <note>(Rom. VIII, 9)</note>
            </hi>.</p>
<p> <hi>
              <note>(Vers. 21, 22.)</note> Ut autem sciatis et vos quae circa me
sint, quid agam, omnia nota vobis faciet Tychicus dilectus
frater, et fidelis minister in Domino: quem misi
ad vos in hoc ipsum, ut cognoscatis quae circa nos sunt,
et consoletur corda vestra.</hi> Dupliciter accipite: Vel
ideo Tychicum missum Ephesum, ut nuntiaret eis
vincula apostoli Pauli nota facta esse in omni praetorio,
<pb n="0553D"/>
et catenam illius ad fidem Evangelii profecisse,
eo tempore quo et ad Colossenses scripsit dicens: <hi>Quae circa me sunt, omnia nota vobis faciet
Tychicus frater dilectus, et minister, et conservus in
Domino: quem misi advos ob hoc ipsum, ut cognoscatis
quae circa nos sunt: et consoletur corda vestra cum
Onesimo charissimo et fideli fratre, qui est ex vobis,
qui omnia quae hic aguntur, nota faciet vobis 
 <note>(Coloss.
IV, 7 seqq.)</note>
            </hi>. Grandis enim consolatio erat, audire
Paulum Romae in domina urbium, et in arce Romani
<pb n="0554A"/>
imperii, de carcere et de vinculis triumphantem.
Vel certe ob id Tychicum missum esse, ut vitam et
conversationem Pauli, quam <emph>683</emph> ignorabant, annuntiaret
eis, et quasi quoddam exemplar vivendi
daret discentibus gesta Apostoli atque virtutes, et
eum imitari volentibus. Nec parva esse poterat consolatio
aemulari cupientium, quae Apostolum egisse
cognoverant.</p>
<p> <hi>
              <note>(Vers. 23.)</note> Pax fratribus, et charitas cum fide, a
Deo Patre et Domino Jesu Christo.</hi> Si qua alia dona
sunt quae tribuuntur a Deo Patre, et Domino Jesu
Christo, inter haec pax non minimum possidet locum,
quae superat omnem sensum, et custodit corda
intellectusque sanctorum, serenitas quaedam atque
tranquillitas animae quiescentis, et universam tempestatem
<pb n="0554B"/>
et turbinem perturbationum fugans. Huic
similis est charitas cum fide, quam et ipsam simul
Deus Pater donat et Filius, ut diligamus Deum de
toto corde, et proximos sicut nosmetipsos, et pro
inimicis nostris precemur. Hanc pacem et charitatem,
quam credentibus Apostolus imprecatur, hi
tantum habent, qui fratrum nomine merentur vocari. <hi>Pax</hi> 
 quippe <hi>fratribus, et charitas cum fide et pace.</hi> 
Igitur et charitatem et fidem sic Pater praestat ut
Filius: et haeresis obmutescit, quae non vult eadem
Filium posse quae Patrem.</p>
<p> <hi>
              <note>(Vers. 24.)</note> Gratia cum omnibus qui diligunt Dominum
Jesum Christum in incorruptione. Amen.</hi> Nonnulli
hoc ita interpretati sunt, ut <emph>684</emph> eum putarent
diligere Dominum nostrum Jesum Christum, qui ab
<pb n="0554C"/>
operibus corruptionis alienus sit, opera corruptionis
in coitu sentientes. Unde et consuetudo et sermo
vulgaris incorruptos, virgines vocat, eosque qui coitum
nesciant feminarum. Corruptos vero eos, qui
istiusmodi degustaverint voluptatem. Illud quoque
testimonium coaptantes: <hi>Si quis templum Dei corrumpit,
corrumpet illum Deus <note>(I Cor. III, 17)</note>
            </hi>. Sed
nescio an hoc valeant explanare quod scribitur; <hi>Unusquisque proprium habet donum a Deo: alius quidem
sic, et alius sic 
 <note>(Ibid. VII, 7)</note>
            </hi>. Videamus igitur ne
forte melius sit omne peccatum corruptionem animae
intelligere, et eos qui a peccato liberi sunt, incorruptos
vocari: ita ut diligentes Dominum Jesum
Christum, in incorruptione sint, dum peccati vinculis
non tenentur, et cum eis est gratia Dei. Simulque
<pb n="0554D"/>
arbitror ad distinctionem eorum qui diligunt Dominum
Jesum Christum, sed non in incorruptione nunc
positum, eos gratiam habere Christi, qui diligant
eum in incorruptione. Quanti enim diligunt Dominum,
parati exsilia, parati martyria, parati inopiam,
et omnia pro eo contumeliarum genera sustinere, et
nihilominus carnis passione superantur: sed his non
imprecatur Apostolus gratiam: quia gratia Domini
est cum omnibus qui diligunt eum in incorruptione.

</p>
        </div2>
      </div1>
</body>
  </text>
</TEI>