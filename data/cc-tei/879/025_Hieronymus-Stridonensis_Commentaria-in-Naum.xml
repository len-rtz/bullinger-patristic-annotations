<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentaria in Naum</title>
              <author ref="http://viaf.org/viaf/95147024">Hieronymus Stridonensis<date>340-420</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>HieStr.CoInNa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROLOGUS.</head>
<p>
          <pb n="1231A"/> <emph>533-534</emph> Juxta Septuaginta interpretes, in ordine
prophetarum duodecim, post Jonam Naum ponitur:
quia videntur de eadem urbe prophetare.
Scriptum siquidem est in Jona: <hi>Factus est sermo Domini
ad Jonam, filium Amathi, dicens: Surge et vade
in Niniven, civitatem magnam, et praedica in ea (Jonae
I, 1)</hi>. In Naum vero istud exordium est: <hi>Assumptio
Ninivae: liber Visionis Naum Elcesaei.</hi> Igitur uterque
de Ninive Assyriorum metropoli, quae nunc vocatur
Ninus, texunt vaticinium. Porro in Hebraico, post
Jonam, Michaeas ponitur, et Michaeam sequitur Naum,
qui interpretatur <hi>consolator</hi> Jam enim decem tribus
ab Assyriis deductae fuerant in captivitatem sub
Ezechia, rege Juda, sub quo etiam nunc in consolationem
populi transmigrati, adversum Niniven
<pb n="1231B"/>
visio cernitur. Nec erat parva consolatio, tam his
qui jam Assyriis serviebant, quam reliquis, qui sub
Ezechia de tribu Juda et Benjamin ab iisdem hostibus
obsidebantur, ut audirent, Assyrios quoque a
Chaldaeis esse capiendos, sicut in consequentibus
hujus libri <emph>535-536</emph> demonstrabitur. Sciendum
autem est (quoniam <hi>Ninive</hi> in nostra lingua de Hebraeo <hi>speciosam</hi> 
 sonat: speciosus autem mundus hic
dicitur: unde et apud Graecos <foreign xml:lang="greek">κόσμος</foreign> ab ornatu nomen
accepit) quidquid nunc adversum Niniven dicitur,
<pb n="1232A"/>
de mundo figuraliter praedicari. Quam ob
causam <hi>assumptio,</hi> quam Septuaginta interpretantur <foreign xml:lang="greek">λῆμμα,</foreign>
 et Aquila <foreign xml:lang="greek">ἄρμα</foreign> interpretatus est, apud
Hebraeos MASSA ponitur, id est, <hi>grave onus:</hi> eo quod
eam adversus quam videtur, premat, nec sinat elevare
cervicem. Porro quod additur, <hi>Naum Elcesaei,</hi> 
quidam putant Elcesaeum patrem esse Naum, et secundum
Hebraeam traditionem etiam ipsum prophetam
fuisse: cum Elcesi [ <hi>Al.</hi> Elcesaei], usque hodie
in Galilaea viculus sit, parvus quidem et vix ruinis
veterum aedificiorum indicans vestigia; sed tamen
notus Judaeis, et mihi quoque a circumducente
monstratus. Simul et hoc attendendum quod haec
ipsa vel <hi>assumptio,</hi> vel <hi>onus,</hi> vel <hi>pondus,</hi> prophetae
visio sit. Non enim loquitur in <foreign xml:lang="greek">ἐκστάσει,</foreign> ut Montanus
<pb n="1232B"/>
et Prisca Maximillaque delirant; sed quod prophetat,
liber est visionis intelligentis universa quae loquitur,
et pondus hostium facientis in suo populo visionem.
De consummatione itaque mundi secundum <foreign xml:lang="greek">ἀναγωγὴν,</foreign>
 o Paula et Eustochium, in consolationem
sanctorum prophetia texitur: ut quaecumque in
mundo vident, quasi praetereuntia et caduca contemnant,
et praeparent se ad judicii diem, ubi
ultor adversus veros Assyrios futurus Dominus
est.</p>
</div1>

<div1>
        <head> <hi>INCIPIT LIBER.</hi> </head>
<pb n="1231C"/>

<div2 id="I">
          <head>
            <note>(CAP. I)</note>
          </head>
<div3>
            <head>
              <note>(Cap. I.--Vers. 1.)</note>
            </head>
            <p>
 <hi>Deus aemulator, et ulciscens Dominus.</hi> 
Vox prophetae laudantis Deum, quod de Assyriis
populi sui sit ultus injuriam. Sive juxta altiorem
intelligentiam, quod audiat gemitum sanctorum
suorum, et in consummatione mundi faciat adversarios
sentire supplicia. Quod autem zelus in bonam
partem accipiatur, et Paulus apostolus ostendit, dicens: <hi>Zelamini charismata 
 majora <note>(I Cor. XII)</note>
            </hi>. Et
<pb n="1232C"/>
in alio loco: <hi>Zelor enim vos Dei zelo <note>(II Cor. XI)</note>
            </hi>. Et
ipse Dominus in psalmo: <hi>Zelus domus tuae comedit
me <note>(Ps. LXVIII)</note>
            </hi>. Et Elias: <hi>Zelans,</hi> inquit, <hi>zelatus sum
Domino omnipotenti Deo Israel <note>(III Reg. XIX)</note>
            </hi>. Phinees
quoque zelum, et Matathiae legimus <note>(Num.
XXV; I Mach. II)</note>. Et Simonem zelotem apostolum
Jesu Christi, quem Marcus evangelista, Simonem
Chananaeum vocat <note>(Act. I; Marc. III)</note>. Zelatur autem
<pb n="1233A"/>
Dominus in salutem eorum quos zelatur: ut quos non
potuit ejus servare clementia, servet aemulatio.
Unde et ad Jerusalem, quae propter peccata nimia
visitationem zeli et furoris ejus non merebatur, in
Ezechiele loquitur Deus: <hi>Zelus meus recessit a te,
et non irascar ultra tibi <note>(Ezech. XVI, 42)</note>
            </hi>. Quamdiu
itaque agebat poenitentiam mundus, consummatio
illius non fiebat: postquam vero, multiplicata
iniquitate, refrixit charitas multorum, ita ut
tententur etiam electi Dei: tunc zelator Dominus
venit in ultionem: non quod ipse sit inimicus et
ultor, quod de diabolo dicitur; sed quod inimica [ <hi>Al.</hi> 
amica] sit ejus ultio, et quasi ignis, ligna, fenum,
stipulamque consumat, ut purum aurum remaneat et
argentum <note>(Matth. XXIV)</note>.
</p>
            <p>
              <pb n="1233B"/> <hi>Ulciscens Dominus, et habens furorem: Ulciscens
Dominus in hostes suos, et irascens ipse inimicis suis.</hi> LXX: <hi>Ulciscens Dominus cum furore: ulciscens Dominus
in adversarios suos, et tollens ipse inimicos suos.</hi> 
Secundum utramque intelligentiam, quia diligit Dominus
quem corripit <note>(Prov. III)</note>, et castigat omnem
filium quem recipit, ideo irascitur, ut quod adversarium
et inimicum sibi est tollat, et hostibus [ <hi>Al.</hi> tollat
ex hostibus], et contrariis cogitationibus fractis,
sermonibusque sublatis, in antiquum redeant
statum. Denique in consequentibus ait: <hi>Dominus patiens,
et longa fortitudo ejus.</hi> Sed quia semel et historiam
exponere proposuimus, inimicos et hostes
Dei intelligamus Assyrios, in quos cum diu patiens
fuerit, postea cum furore et iracundia ultor existet.
<pb n="1233C"/>
</p>
          </div3>
<div3>
            <head>
              <note>(Vers. 2.)</note>
            </head>
            <p>
 <hi>Dominus patiens et magnus fortitudine,
et mundans, non faciet innocentem.</hi> Quod significantius
in Graeco dicitur: <foreign xml:lang="greek">καὶ</foreign> <foreign xml:lang="greek">ἀθωῶν οὐκ ἀθωώσει</foreign> [Al. <foreign xml:lang="greek">καὶ ἀθοῶν οὐκ ἀθοώσει</foreign>
]. Et est sensus: <emph>537</emph> Diu quidem
sceleris Assyriorum patiens fuit, et magnanimitatis
suae fortitudine iniquitates eorum sustinuit,
provocans eos ad poenitentiam; sed quia, contempta
bonitate Dei, secundum cor impoenitens thesaurizaverunt
sibi iram in die irae <note>(Rom. II)</note>, qui ante patiens
fuit, nequaquam eos tamquam mundos et
innocentes inultos abire patietur. Vel certe ita (quoniam
in bonam partem simul volumus accipere quae
dicuntur) patiens est qui sustentat omnes ruentes,
et erigit elisos [ <hi>Al.</hi> allisos] <note>(Ps. CXLIV)</note>: qui sanat
<pb n="1233D"/>
tribulatos corde, et alligat contritiones eorum;
et magna virtus ejus, solvens inimicitiam [ <hi>Al.</hi> inimicitias]
in carne, et nocentem non faciens innocentem:
<pb n="1234A"/>
cum etiam qui nimium sibi applaudet coargutus
fuerit, quod non merito proprio, sed misericordia
Dei sit salvatus. Licet enim dicat: <hi>Ecce
ego tot annos servio tibi, et numquam praeceptum tuum
praeterivi <note>(Luc. XV, 29)</note>
            </hi>: tamen quoniam bonus est
Dominus omnibus, et misericordiae illius super omnia
opera ejus <note>(Ps. CXL, 6)</note>, et omnes peccaverunt,
et indigent gloria Dei <note>(Rom. III, 23)</note>, justificatus ab
eo gratis audiet: <hi>An oculus tuus nequam est, quia
ego bonus sum <note>(Matth. XX, 15)</note>
            </hi>? Atque ita fiet, ut in
eo ipso quod arguit et ignoscit, nullum innoxium
abire patiatur.
</p>
          </div3>
<div3>
            <head>
              <note>(Vers. 3.)</note> </head>
            <p>
 <hi>Dominus in tempestate et in turbine vitae
ejus, et nebulae pulvis pedum ejus.</hi> Pro tempestate
et turbine, <hi>consummationem et commotionem</hi> Septuaginta
<pb n="1234B"/>
transtulerunt: licet in eo ubi nos posuimus, <hi>in tempestate,</hi> 
 et in Hebraeo scribitur BASUPHA
( ), <hi>in commotione</hi> quoque possit intelligi. Hoc
autem significat, quod in fine mundi universa moveantur,
juxta illud quod scriptum est in Aggaeo: <hi>Adhuc semel et ego movebo coelum et terram, mare et
aridam 
 (Aggaei II, 7)</hi>: et cum fuerint cuncta commota
(ut credant viae Domini, qui in Evangelio dicit: <hi>Ego sum via, et vita, et veritas 
 <note>(Joan. XIV, 6)</note>
            </hi>; et <note>(Marc. VII)</note>:
Cum venerit Filius hominis in nubibus,
quibus mandatur in Isaia <note>(Cap. V)</note>, ne pluant super
vineam imbrem, et ad quas pervenit veritas Dei,
dicente Psalmographo <note>(Ps. XXXV, 6)</note>: <hi>Veritas tua
usque ad nubes</hi> ), tunc etiam ipsae nubes, <emph>538</emph> Prophetae
videlicet, animaeque sanctorum, quae prius
<pb n="1234C"/>
conjunctione carnis fuerant praegravatae, elevatae in
sublime, tenuioris substantiae fient, et in scabellum
pedum Dei redactae, in extremis quibusque inter
angelos officiis ministrabunt. Priora quippe et antiqua,
quae ad caput pertinent, nosse non poterunt.
Alius vero nubes in contrariam partem accipiet,
quod semper serena conturbent, et clarum solis
stellarumque lumen sua caligine nitantur praetexere,
et quod subjectae postea dominicae potestati in pulverem
redigantur et in nihilum, et terra in eis quae
pinguis est, dissolvatur.
</p>
          </div3>
<div3>
            <head>
              <note>(Vers. 4.)</note> </head>
            <p>
 <hi>Increpans mare, et exsiccans illud et
omnia flumina ad desertum perducens.</hi> Juxta litteram
Dei potentia describitur, qui vindicaturus est de
adversariis Israelem, quod non grande sit ei Assyrios
<pb n="1234D"/>
destruere, cujus majestatis sit etiam elementa
mutare. Vel certe quia semel de consummatione
mundi esse diximus prophetiam, et hoc simpliciter
<pb n="1235A"/>
accipite: Cum venerit mundi consummatio, et pertransierit
coelum et terra, mare quoque et fluvios
siccari. Sed mihi legenti illud in Psalmis: <hi>Hoc mare
magnum et spatiosum: ibi reptilia quorum non est
numerus: animalia parva cum magnis; ibi naves perambulant.
Draco iste quem formasti ad illudendum ei <note>(Ps. CIII, 25, 26)</note>
            </hi>,
dignum videtur bonitate, et clementia
Dei, omnem amaritudinem et salsuginem
maris, sua comminatione destruere: et regnantem
in aquis humiliare draconem, et malitiae exsiccare
gurgites in quibus parva natant reptilia, quorum
non est numerus: neque enim digna sunt numero
quae cum dracone versantur. Flumina quoque ad
desertum perducens, omnem falsi nominis scientiam,
quae se contra Deum erigens, flumine eloquentiae
<pb n="1235B"/>
utitur, et volubilitate verborum, et tumentes
contorquens gurgites, cum miraculo spectantium
fertur in pronum. Vide Platonem, specta Demosthenem,
Tullium quoque philosophum pariter et
oratorem, et haereticorum principes <emph>539</emph> intuere,
de quibus fuit Valentinus, Marcion, Bardesanes,
Tatianus, et de fluminibus non ambiges. Sed haec
omnia consumet Dominus Jesus spiritu oris sui, et
destruet illuminatione adventus sui, et ad deserta
perducet <note>(II Thes. II)</note>. Simulque cerne quod juxta
titulum, qui inscribitur: <hi>Assumptio Ninive: liber visionis
Naum Elcesaei,</hi> recte et in Ninive mundus
figuraliter intelligitur, et mare ejus eloquentiae flumina
in consummatione siccantur.
</p>
            <p> <hi>Infirmatus est Basan et Carmelus, et flos Libani
<pb n="1235C"/>
elanguit.</hi> LXX: <hi>Imminuta est Basanitis</hi> [Al. <hi>Immutata
Basanitidis] et Carmelus, et quae florebant Libani,
defecerunt.</hi> <foreign xml:lang="greek">Μεταφορικῶς</foreign> per Basan et Carmelum et
Libanum, regionem uberem, et montes consitos,
Assyrii vastitas demonstratur, quod ille potens
quondam et florens et plurimis gentibus imperans,
Domino irascente, populandus sit. Sed et de consummatione
mundi possumus intelligere, quod potentes
quique et nobiles, et nimiis opibus abundantes,
repente pereant, et dicatur eis: <hi>Stulte, hac nocte
auferetur anima tua a te: quae autem praeparasti, cujus
erunt <note>(Luc. XX, 12)</note>
              </hi>? Porro secundum interpretationem
nominum, quia <hi>Basan, confusionem et ignominiam</hi> 
sonat, in consummatione mundi omnia, quae
ignominia et rubore digna sunt, asserimus cum Dominus
<pb n="1235D"/>
venerit, infirmari, et non solum peccata redigi
in nihilum, sed et <hi>Carmelum</hi> quoque, qui interpretatur <hi>scientia circumcisionis,</hi> 
 et eos qui sibi
videntur in bonis operibus uberes et florentes, Christo
veniente, trepidare, et impleri illud quod dicitur
in Evangelio: <hi>Cum venerit Filius hominis, putas</hi> [Al. <hi>putasne], inveniet fidem super terram 
 <note>(Luc. XVIII, 8)</note>
              </hi>?
Increscente quippe iniquitate, refrigescet charitas
plurimorum, propter quae veniet ira Dei.
</p>
          </div3>
<div3>
            <head>
              <note>(Vers. 5.)</note> </head>
            <p>
 <hi>Montes commoti sunt ab eo, et colles
desolati sunt, et contremuit terra a facie ejus, et orbis,
et omnes habitantes in eo.</hi> LXX: <hi>Montes commoti
sunt ab eo, et colles concussi sunt, et contracta est
terra a facie ejus, universitas et omnes qui habitant in
<pb n="1236A"/>
ea.</hi> Potest et simpliciter accipi quod in consummatione
mundi, cum in majestate sua Salvator venerit,
et montes et colles, et orbis et terra, et cuncta
moveantur. Si enim in passione ejus sol fugit, saxa
scissa sunt, terra contremuit <note>(Matth. XXVII, et Luc.
XXIII)</note>: multo magis in claritate ejus omnia turbabuntur.
Sed et figuraliter montes et colles, sublimes
quique et potentes intelligendi sunt, qui <emph>540</emph> in
adventu Domini prosternentur humi, ac de solio suo
depositi pavimento cohaerebunt. Facies enim Domini
super facientes mala, ut perdat de terra memoriam
eorum <note>(Psal. XXXIII, 17)</note>. Tunc et terra
contremiscet, et orbis atque universitas faciem Domini
formidabunt: hoc pro summo cruciatu poenaque
ducentia, quod vultum ejus respicere non audebunt.
<pb n="1236B"/>
</p>
          </div3>
<div3>
            <head>
              <note>(Vers. 6.)</note>
            </head>
            <p>
 <hi>Ante faciem indignationis ejus quis stabit,
et quis resistet in ira furoris ejus?</hi> LXX: <hi>A facie
irae ejus quis sustinebit, et quis resistet in ira furoris
ejus?</hi> Pro eo quod nos posuimus: <hi>Et quis resistet in
ira furoris ejus?</hi> apertius interpretatus est Symmachus: <hi>Et quis sustinebit iram furoris ejus?</hi> 
 Aut rarus
igitur, aut nullus poterit inveniri, qui ira corripiente
non dignus sit. Nec erit ulla anima quae non paveat
ad judicium Dei, cum astra quoque non sint munda
in conspectu ejus <note>(Job. XXV, 5)</note>. Porro verbum Hebraicum
JACCUM ( ), quod et Aquila et Septuaginta
transtulerunt, <hi>resistet,</hi> ad illam intelligentiam
transferamus, de qua in secundo Regnorum libro,
et in primo Paralipomenon dicitur, <hi>super ira Dei,</hi> 
<pb n="1236C"/>
genere masculino. Nullique dubium quin ibi ira Dei
diabolus intelligatur, et Angeli pessimi, qui mittuntur
ad plectendos eos qui ira digni sunt. Difficile
itaque reperietur in consummatione mundi, qui
immaculatus et purus audeat dicere; <hi>Ecce venit princeps
mundi istius, et invenit in me nihil <note>(Joan. XIV,
30)</note>
            </hi>, et libera adversus eum fronte consistat. Contra
Assyrios autem sic sentiendum, quia cum venerit
Dominus in tempestate et turbine, siccans Babylonis
imperium, quod interpretatur mare, et omnia ejus
regna subvertens, quae intelliguntur flumina, et potentiam,
ubertatemque ejus ad nihilum redigens, quae <foreign xml:lang="greek">μεταφορικῶς</foreign>
 Basan et Carmelus et flos Libani, et montes
collesque dicuntur, ac latitudinem imperii concutiens,
quae orbis terrarum appellatur: tunc nulla
<pb n="1236D"/>
potentia resistere poterit irascenti Deo, et populum
suum vindicanti.
</p>
            <p> <hi>Indignatio ejus effusa est ut ignis, et petrae dissolutae
sunt ab eo.</hi> LXX: <hi>Furor ejus consumit principatus,
et petrae contritae sunt ab eo.</hi> Pro eo quod nos
posuimus <hi>effusa est,</hi> Aquila interpretatus est <foreign xml:lang="greek">συνεχωνεύθη,</foreign>
id est, <hi>conflata est:</hi> Symmachus et Theodotio <foreign xml:lang="greek">ἔσταξεν,</foreign>
 hoc est, <hi>stillavit.</hi> Sive igitur conflata
est indignatio Dei quasi ignis, sive furor ejus in <emph>541</emph> 
 similitudinem stillavit incendii, ut dura corda
hominum, quae petrae vocantur, contererentur, et
dissolverentur, utilis est indignatio Dei, quae diu per
patientiam nostra peccata sustentans, vix aliquando
conflata est, et tamen non tota prorumpit in poenam,
<pb n="1237A"/>
sed modico ad nos stillabit ardore. Si autem stilla
indignationis ejus consumit principatus, adversus
quos nobis est pugnae [ <hi>Al.</hi> pugna et] colluctatio,
quid fieret si tota in nos ira Dei funderetur? Praestet
Jesus ut auferatur cor lapideum, et mutetur in nobis
cor carneum duritiaque mollita, possit in se
praecepta Domini suscipere quae scribuntur: <hi>Sacrificium
enim Deo spiritus contribulatus, cor contritum
et humiliatum Deus non spernet <note>(Ps. L, 9)</note>
              </hi>. Et ut
sciatis clementiam Dei sonare quae dicta sunt, non
severitatem, in consequentibus discite.
</p>
          </div3>
<div3>
            <head>
              <note>(Vers. 7.)</note> </head>
            <p>
 <hi>Bonus Dominus, et confortans in die tribulationis,
et sciens sperantes in se.</hi> LXX: <hi>Suavis
Dominus exspectantibus eum in die tribulationis, et
cognoscens timentes se.</hi> Cum irasci coeperit gentibus,
<pb n="1237B"/>
et quondam potentissima regna vastare, sciet eos
qui sui sunt, et non una tempestate opprimet navigantes.
Diem autem tribulationis secundum <foreign xml:lang="greek">ἀναγωγὴν,</foreign>
diem intelligamus judicii, de quo scripsit Isaias: <hi>Ecce dies Domini insanabilis venit furoris et irae, ponere
orbem terrae desertum, et peccatores perdere ex
eo 
 <note>(Isai. XIII, 9)</note>
            </hi>. Speremus in Domino, et per patientiam
ejus exspectemus adventum, ut cum venerit,
bonum eum, non judicem sentiamus, et cognoscat
vel sperantes in se, vel timentes se <note>(II Tim. II)</note>.
Scit enim Dominus eos qui ejus sunt.
</p>
          </div3>
<div3>
            <head>
              <note>(Vers. 8.)</note> </head>
            <p>
 <hi>Et in diluvio praetereunte consummationem
faciet loci ejus, et inimicos ejus persequentur tenebrae.</hi> 
LXX: <hi>Et in diluvio transeunte consummationem
faciet: consurgentes et inimicos ejus persequentur
<pb n="1237C"/>
tenebrae.</hi> Dominus patiens et multae miserationis,
et non irascetur in finem, neque in aeternum
indignabitur; sed cum creverit malitia super terram,
et omnis caro corruperit viam suam, inducet
diluvium quod pertranseat, non quod permaneat in
aeternum. Consummationem autem, sive finem, faciet
loci ejus, id est, diluvii, ut quomodo de impio
dicitur: <hi>Et pertransivi, et non est inventus locus
ejus <note>(Ps. XXXVI, 36)</note>
            </hi>; et: <hi>Iter impiorum peribit <note>(Ps. I, 6)</note>
            </hi>;
sic diluvii iter pereat post iram Domini, <emph>542</emph> 
 sola apparente clementia. Quod quidem et
secundum historiam intelligi potest, quia cum vastaverit
Israel, et quasi diluvio terram repromissionis
inundaverit, finem faciet captivitatis, ad sedes
eum pristinas revocando. At econtrario, inimicos
<pb n="1237D"/>
ejus Assyrios, qui populum duxerunt in captivitatem,
tenebrae persequentur. Quod autem diximus
de Israel et Assyriis, intelligi de consummatione
mundi, et de sanctis ac de persecutoribus, sive contrariis
virtutibus potest, quod sanctorum Deus post
iram misereatur; persecutores vero et inimicos eorum,
qui elegerunt tenebras, et non lucem, ipsae,
quas elegerunt, tenebrae comprehendant: mittentur
enim in tenebras exteriores: ibi erit fletus, et stridor
dentium <note>(Matth. VIII et XXII)</note>. Verbum MACOMA
( ), quod nos interpretati sumus, <hi>loci ejus,</hi> omnes
in duas orationis partes diviserunt, ut MA in
<pb n="1238A"/>
praepositionem <hi>de</hi> verterent, id est, <foreign xml:lang="greek">απὸ</foreign>; COMA, <hi>surgentes</hi> 
interpretarentur. Denique Aquila, <foreign xml:lang="greek">ἀπὸ ἀνισταμένων,</foreign>
inquit, id est, <hi>a consurgentibus;</hi> Septuaginta, <hi>consurgentes;</hi> 
 Theodotio, <hi>consurgentibus ei;</hi> 
quinta editio, <hi>a consurgentibus illi.</hi> Solus Symmachus,
cum nostra interpretatione consentiens, ait: <hi>Et in diluvio transeunte, consummationem faciet loci
ejus.</hi> 
 Quidam de nostris, consurgentes et inimicos,
Marcionem et omnes veteres haereticos interpretantur,
qui adversum Creatorem disputant.
</p>
          </div3>
<div3>
            <head>
              <note>(Vers. 9.)</note> </head>
            <p>
 <hi>Quid cogitatis contra Dominum? consummationem</hi> 
[Al. <hi>quod consummationem] ipse faciet: non
consurget duplex tribulatio.</hi> LXX: <hi>Quid cogitatis contra
Dominum? consummationem ipse faciet: non vindicavit
bis in idipsum in tribulatione.</hi> Symmachus apertius:
<pb n="1238B"/> <hi>Non sustinebunt impetum secundae</hi> 
 [Al. <hi>secundum] angustiae:</hi> 
Theodotio, <hi>Non consurget secunda tribulatio.</hi> 
Loquitur autem juxta tropologiam adversum Marcionem,
de quo supra diximus, et omnes veteres
haereticos, qui bonum nescio quem confingentes
Deum, ipsum dicunt consummationem mundi esse
facturum, et arguunt Legis Deum quasi crudelitatis,
quod multos puniat, et pro peccatis irroget cruciatus. <hi>Quid ergo,</hi> 
 ait, <hi>contra Dominum cogitatis?</hi> 
ipse qui creavit mundum, et consummationem ejus
faciet. Quod si vobis videtur crudelis, rigidus et
cruentus, quod in diluvio genus delevit humanum,
super Sodomam et Gomorrham ignem et sulphurem <emph>543</emph> 
 pluit <note>(Genes. VII)</note>, Aegyptios submersit fluctibus <note>(Exod. XIV)</note>,
Israelitarum cadavera prostravit
<pb n="1238C"/>
in eremo <note>(Num. XXXII)</note>: scitote eum ideo ad praesens
reddidisse supplicia, ne in aeternum puniret.
Certe aut vera sunt quae prophetae loquuntur, aut
falsa. Si vera sunt quae de severitate ejus videntur
dicere: Ipsi dixerunt: <hi>Non vindicabit Dominus
bis in idipsum in tribulatione.</hi> Sin autem falsa sunt, et
falsum hoc est quod dicitur, <hi>Non consurget duplex
tribulatio:</hi> falsa est ergo et crudelitas ejus quae in
Lege descripta est. Quod si verum est, ut negare
non poterunt, dicente propheta: <hi>Non vindicabit
Dominus bis in idipsum in tribulatione:</hi> ergo qui
puniti sunt, postea non punientur. Si autem illi
postea punientur, Scriptura mentitur, quod dicere
nefas est. Receperunt ergo et qui in diluvio perierunt,
et Sodomitae, et Aegyptii, et Israelitae in solitudine,
<pb n="1238D"/>
mala sua in vita sua. Quaerat hic aliquis, si
fidelis deprehensus in adulterio decolletur, quid de
eo postea fiat. Aut enim punietur, et falsum est hoc
quod dicitur: <hi>Non vindicabit Dominus bis in idipsum
in tribulatione.</hi> Aut non punietur, et optandum est
adulteris, ut in praesentiarum brevi et cita poena
cruciatus frustrentur aeternos. Ad quod respondebimus,
Deum ut omnium rerum, ita et suppliciorum
quoque scire mensuras, et non praeveniri sententia
judicis, nec illi in peccatorem exercendae dehinc
poenae auferri potestatem, et magnum peccatum
magnis diuturnisque elui cruciatibus. Si quis autem
<pb n="1239A"/>
punitus sit, ut ille in Lege qui Israeliticis maledixerat,
et qui in sabbato ligna collegerat <note>(Levit. XXIV)</note>:
tales postea non puniri, quia culpa levis praesenti
supplicio compensata sit. Hebraeus hunc locum ita
exposuit: Quid putatis, o Assyrii, iniquitatem contra
Dominum cogitantes, quod populum Israel, id
est, duodecim tribus usque ad internecionem ipse
consumat? Non consurget duplex tribulatio, id est,
non vobis tradet Judam et Israel, sicut tradidit
decem tribus et Samariam.
</p>
          </div3>
<div3>
            <head>
              <note>(Vers. 10.)</note> </head>
            <p>
 <hi>Quia sicut spinae se invicem complectuntur
sic</hi> [Al. <hi>sic quidem]: convivium eorum pariter
potantium consumetur quasi stipula ariditate plena.</hi> 
LXX: <hi>Quia usque ad fundamenta</hi> <emph>544</emph> <hi>sua redigentur
in vepres, et quasi volvola circumdata comedetur,
<pb n="1239B"/>
et quasi stipula ariditate plena.</hi> Tres differentias
quas Dominus in parabola sementis posuit <note>(Mat. XIII)</note>,
excepta terra bona, quae affert tricesimum et sexagesimum
et centesimum fructum, videtur mihi propheta
replicare, unam quae juxta viam ceciderit, et
aliam quae inter lapides, et tertiam quae inter spinas:
quod quidem et Apostolus de his qui super
fundamentum Christi non bene aedificant <note>(I Cor. III)</note>,
subostendit quosdam esse qui aedificant ligna, fenum,
stipulam. Igitur ligna referamus ad id, quod
nunc dicitur: <hi>Quia usque ad fundamenta sua redigentur
ad vepres.</hi> Fenum vero ad id quod sequitur: <hi>Et sicut volvola quae circumdatur, comedetur.</hi> 
 Porro
stipula manifeste refertur ad stipulam, de qua nunc
dicitur: <hi>Et sicut stipula ariditate plena.</hi> Propterea
<pb n="1239C"/>
ergo non vindicabit Dominus bis in idipsum, quia
malitia quae in auctoribus haereseos orta fuerat,
usque ad fundamentum et ad radices suas consumetur.
Sed et si quis in eis videbatur pompam habere
verborum, id est, folia inania, tantum aspectu
delectantia, sicut volvola, quae Graece dicitur <foreign xml:lang="greek">σμίλαξ,</foreign>
devorabitur, et consumetur in nihilum. Volvola [ <hi>Al.</hi> 
Vulvula] autem herba est similis hederae, quae vitibus
et virgultis circumdari solet, et in longum serpere.
Quidquid etiam in eis videtur habere pompam
segetis, sed non habet spicas et grana frumenti, quasi
stipula ariditate plena, tradetur incendio. Hoc secundum
Septuaginta. Caeterum juxta Hebraicum,
vere haereticorum foedera et necessitudines quasi
spinae sunt se invicem complectentes, et convivium
<pb n="1239D"/>
eorum atque mysteria, quia et ipsi mensam dominicam
habere se dicunt, spinarum foedus est, simul
vescentium, pariterque potantium. Cum enim ebrii
de vinea Sodomorum adversus conditorem rabido
ore blasphemant, nonne convivium sentium est?
quod tamen cum suis consumetur auctoribus, quasi
stipula ariditate plena.
</p>
          </div3>
<div3>
            <head>
              <note>(Vers. 11.)</note> </head>
            <p>
 <hi>Ex te enim exibit cogitans contra Dominum
malitiam, mente pertractans praevaricationem.</hi> 
LXX: <hi>Ex te exibit cogitatio contra Dominum pessima
cogitans contraria.</hi> Vere ab haereticis exibit adversus
Dominum <emph>545</emph> inimica cogitatio. An non videtur
<pb n="1240A"/>
esse adversus Deum malitia et praevaricatio, dicere
quod Valentinus, quasi abortivum errantis sapientiae
extremum editum Creatorem? Nonne contra Deum
cogitatio est Basilidis impudicitia [ <hi>Al.</hi> impudica], et
portentosum <foreign xml:lang="greek">ἄβραξας</foreign> nomen, quod praefertur Domino
conditori? Porro quia docti ab Hebraeis volumus
eorum quoque traditionem sequi, et nostris,
id est, Christianis explanationem historiae demonstrare,
dicendum est: Non consurget duplex tribulatio,
id est, non capientur ab Assyriis quae tribus, sicut
captae sunt decem. Siquidem dum adhuc in terra
Juda sunt Assyrii, et quasi spinae se invicem complectuntur,
laetantes atque gaudentes, ab angelo
consumentur, quando una nocte centum octoginta
quinque millia caesa sunt hostium <note>(IV Reg. IX)</note>. Pulchre
<pb n="1240B"/>
quoque exercitus eorum multitudinem, ebriorum
convivio comparavit, et ipsum convivium non
rosarum, non liliorum dixit esse, non florum; sed
simile spinarum se invicem complectentium, quae
semper traduntur igni, et quasi stipula ariditate
plena, levi comburuntur ardore. Quod autem sequitur: <hi>Ex te exibit cogitans contra Dominum malitiam,
mente pertractans praevaricationem 
 <note>(Isai. XXXVI)</note>
            </hi>, de
Rabsace intelligi volunt, quod de Assyriis egressus,
blasphemaverit Dominum, et populo persuadere
voluerit, ut desperans de auxilio Domini, se Assyriis
traderet, non Deo, sed idolis serviturus <note>(IV Reg. XVIII)</note>.
</p>
          </div3>
<div3>
            <head>
              <note>(Vers. 11, 13.)</note> </head>
            <p>
 <hi>Haec dicit Dominus, si perfecti fuerint,
et ita plures: sic quoque attondentur et pertransibit:
<pb n="1240C"/>
affixi te, et non affligam te ultra: et nunc conteram
virgam ejus de dorso tuo, et vincula tua disrumpam.</hi> 
LXX: <hi>Haec dicit Dominus regnans aquis multis,
et sic dividentur, et auditus tuus non audietur amplius,
et nunc conteram virgam ejus a te: et vincula ejus
disrumpam.</hi> Juxta litteram manifestus est sensus:
Licet, inquit, robusti sint Assyrii, et fortitudo eorum
numero augeatur cunctarum gentium: sic
quoque angelo vastante, tondentur. Quomodo enim
numerus capillorum acutae forcipi non repugnat: ita
et numerus adversariorum Dei, facili succisione tolletur,
et pertransibit Assur, vel esse desistet, sive,
vastato exercitu suo, revertetur ad patriam, te sospitem
derelinquens. Rursumque ad Judam et Jerusalem
sermo dirigitur: <hi>Afflixi, te, et</hi> <emph>546</emph> <hi>non affligam
<pb n="1240D"/>
te ultra:</hi> non quod perpetuam securitatem polliceatur,
sed illius tantum temporis, et ab illis hostibus
a quibus tunc obsidebatur. Denique infert: <hi>Et nunc conteram virgam ejus,</hi> 
 id est, Assyrii, de
dorso tuo, et vincula tua disrumpam: vel per metaphoram
potestatem ejus significans: vel certe, virgam
qua percutere conabatur, et vincula quae captivis
parabat: quanquam possit et obsidio clausae
multitudinis pro vinculis accipi. Porro juxta LXX
multo aliter est sensus. Adhuc enim videtur adversus
eos loqui, quibus supra dixerat: <hi>Quid cogitatis
contra Dominum?</hi> Et: <hi>Ex te exibit cogitatio contra
<pb n="1241A"/>
Dominum pessima, cogitans contraria.</hi> Haec ergo dicit
Dominus regnans aquis multis, sive virtutibus,
quae dicuntur aquae super coelos: et praecipitur eis,
ut laudent Dominum: vel certe intellectibus et sapientiae
et doctrinis Dei. Sicut enim flumina de
ventre justi fluent, et fontes uberes in vitam aeternam,
per varias multiplicesque sententias, quibus
imperat sermo Domini <note>(Joan. VII)</note>: ita habent et haeresiarchae
aquas suas, quibus imperant, et quae ex
eorum primum fonte manarunt. Quod autem sequitur: <hi>Et sic dividentur,</hi> 
 vel de coelestibus quae in
supernis Deo serviunt virtutibus intelligi potest;
quod unaquaeque in suo officio sit et ministerio, vel
de multiplici varietate sapientiae. Ne quia dixerat, <hi>regnans aquis multis,</hi> 
 confusus et indiscretus sensuum
<pb n="1241B"/>
numerus putaretur: sed quod unaquaeque sententia
divisos habeat inter se sensus et separatas materias
propriasque <foreign xml:lang="greek">ὐποθέσεις.</foreign> Nam quod dicitur: <hi>Auditus
tuus non audietur amplius,</hi> increpatio est in eos, qui
adversus Deum contraria cogitaverant, quod ostensis
sophismatibus et decipulis, quibus Dei populus
irretiebatur, sermo eorum ultra non currat, nec
suscipiatur a populis. Sed et hoc quod infert: <hi>Et
nunc conteram virgam ejus a te, et vincula tua disrumpam,</hi> 
pro ipsis dicitur quibus fit comminatio, ut
nequaquam caedantur a diabolo, et ei subjecti sint,
quo auctore tanta excogitaverant atque confinxerant.
Conteretur ergo imperium ejus in eos: et vincula
quibus peccantium animae ligabantur, disrumpentur
a sermone Dei, dicente his qui in vinculis
<pb n="1241C"/>
sunt, exite.
</p>
          </div3>
<div3>
            <head>
              <note>(Vers. 14.)</note> </head>
            <p>
 <hi>Et praecipiet contra</hi> [Vulg. <hi>super] te
Dominus, non seminabitur ex nomine tuo amplius: de
domo</hi> <emph>547</emph> <hi>Dei tui interficiam sculptile et conflatile:
ponam sepulcrum tuum: quia inhonoratus es.</hi> LXX: <hi>Et praecipiet de te Dominus: non seminabitur ex nomine
tuo amplius: de domo Dei tui disperdam sculptilia,
et conflatilia: ponam sepulcrum tuum: quia
veloces; ecce super montes pedes evangelizantis et annuntiantis
pacem.</hi> 
 Ideo plus posui de Septuaginta
interpretibus, quoniam secunda <foreign xml:lang="greek">περικοπὴ</foreign> a priori
non poterat separari. In eo enim quod dicitur, <hi>quia
inhonoratus es,</hi> pro quo quinta editio posuit <foreign xml:lang="greek">ὅτι ὑβρίσθης.</foreign>
Septuaginta transtulerunt: <hi>quia veloces,</hi> quod
in Hebraico legitur CHI CALLOTH ( ). <hi>Veloces</hi> 
<pb n="1241D"/>
autem nisi ad inferioris capituli <hi>pedes</hi> retuleris,
pendet sententia. Itaque juxta consuetudinem meam
primum historiam, et postea Vulgatae editionis sententiam
ventilabo. Praecipiet, inquit, contra te Dominus,
o Assur, ut quod passurus es, non fortuitu
et absque aliquo judice veniat, sed, Deo pronuntiante,
patiaris. Non seminabitur ex nomine tuo amplius:
statim quippe Niniven reversus Sennacherib
a filiis suis occisus est. Lege Isaiam, et occisus in
domo Dei sui quam adoraturus intraverat. Hoc est
enim quod ait, <hi>de domo Dei tui interficiam <note>(Isa.
XXXVII)</note>
            </hi>: inde punieris, unde sperabas auxilium.
<pb n="1242A"/>
Erit sculptile et conflatile sepulcrum tuum, ut inter
aras et pulvinaria adorantis idola sanguis nefarius
effundatur. Juxta Septuaginta autem interpretes
cum superioribus junge quod sequitur: <hi>Non
seminabitur,</hi> inquit, <hi>ex nomine tuo amplius.</hi> Nequaquam,
o haeretici, animae deceptorum ex dogmatibus
vestris suscipient nomina, quae prius invocaverant
super terras suas, sicut in quadragesimo octavo
psalmo figuraliter canitur. Et proderit vobis haec
ipsa cessatio sationis, quae prius animam seminantis,
deinde ejus in quo seminabat, interficere consueverat.
Morientur ergo tibi [ <hi>Al.</hi> ibi] errorum dogmata;
sed et tu qui prius tibi vivere videbaris,
morieris errori, et bono tuo mortuus, idola quae colebas,
habebis sepulcrum. Atque ita fiet ut de pectore
<pb n="1242B"/>
tuo, quod ante templum Dei tui, quem simulaveras,
fuerat, omnes auferantur errores. Haec autem
evenient tibi, qui quondam adversus Dominum contraria
cogitabas, <emph>548</emph> cum Dei sermo, qui semper
ascendit in montes, in animas videlicet excelsas
atque sublimes, ad te velociter venerit, calcatisque
priorum errorum fluctibus, et in tranquillum redactis,
pacem tibi fidei sensumque reddiderit. Ignoscite
prolixitati, non enim possum et historiam et tropologiam
sequens breviter utrumque comprehendere:
maxime cum et interpretationis varietate torquear,
et adversus conscientiam meam cogar interdum Vulgatae
editionis consequentiam texere.
</p>
          </div3>
<div3>
            <head>
              <note>(Vers. 15.)</note> </head>
            <p>
 <hi>Ecce super montes pedes evangelizantis
et annuntiantis pacem. Celebra, Juda, festivitates
<pb n="1242C"/>
tuas, et redde vota tua: quia non adjiciet ultra ut
pertranseat in te Belial: universus periit</hi> [Vulg. <hi>interiit</hi> ].
Paulisper LXX interpretes differam, quia et
ipsa capitula apud eos interpretationis varietate confusa
sunt. Cumque historiam breviter exposuero, editionem
eorum meo eloquio temperabo. In Paralipomenon
scribitur libro, quod obsidente Sennacherib Jerusalem,
in primo mense pascha facere non potuerint <note>(II Paral. XXXII)</note>.
Caeso autem per angelum exercitu
ejus, et fuga ac morte ejus nuntiata, in secundo
mense summa festivitate paschae diem celebrarint.
Quod ergo dicit, tale est, o Juda, qui regnas in Jerusalem,
noli esse sollicitus, interfecto hoste tuo in
templo Dei sui. Ecce venit tibi nuntius, montes collesque
transcurrens, et quasi de sublimi specula
<pb n="1242D"/>
procul nuntians Sennacherib mortuum; urbem ejus
imperio liberatam. Celebra festa, redde vota pro
nece inimici, quae pollicitus es Deo: nequaquam ultra
pertransibit per te prevaricator et <foreign xml:lang="greek">ἀποστάτης,</foreign> hoc enim interpretatur <hi>Belial.</hi> Totus interiit, id est,
exercitus, et rex et imperium Assyriorum penitus
conciderunt. Et hoc quidem juxta litteram. Caeterum
secundum <foreign xml:lang="greek">ἀναγωγὴν</foreign> dicitur ad Ecclesiam, dicitur
ad animas Dominum confitentes, quia diabolus
qui te prius populabatur et gravissimo premebat
jugo, in idolis et cum idolis quae fabricatus fuerat,
periit: celebra festivitates tuas, et redde Deo vota
<pb n="1243A"/>
tua, canens cum angelis jugiter: nequaquam enim
ultra per te transibit Belial, de quo dicit et Apostolus, <hi>Quae communicatio Christi et Belial 
 <note>(II Cor. VI,
15)</note>
            </hi>? quia, subversa Ninive <emph>549</emph> totus interiit.
Si quando gravissima persecutio fuerit, quali sub
Valeriano, et Decio, et Maximiano [ <hi>Al.</hi> Maximo], et
Domini ultio apparuerit in adversariis ejus, dicamus
ad Ecclesiam: Celebra, Juda, festivitates tuas,
et redde vota tua, etc.
</p>
            <p>LXX: <hi>Celebra, Juda, festivitates tuas, redde vota
tua, quia nequaquam opponent ultra ut pertranseant
in vetustatem: completum est, consummatum est: ascendit
insufflans in faciem tuam, eruens de tribulatione.</hi> 
Semel dixi, juxta interpretationis varietatem
capitula quoque ipsa aliter definiri, et non posse
<pb n="1243B"/>
cum capitulis sensum hebraicae interpretationis convenire.
Itaque quod nunc dicitur, hujuscemodi est:
O Ecclesiastice, quia de adversariorum tuorum nomine
ultra non seminabitur, et virga eorum contrita
est; et vincula dissipata sunt, et venit qui tibi annuntiaret
pacem, celebra festivitates tuas, non in
vino et epulis, ut carnei Judaei aestimant, sed in spiritualibus
deliciis et voluptate torrentis. O Juda,
redde vota tua: quia nequaquam ultra pertransient
inimici qui te adducant in vetustatem, hoc est,
qui te volunt imaginem portare veteris hominis.
Quoniam quod vetus est, senescit, et quod senescit,
perditioni proximum est: completus est mundus,
consumptus est adversarius: venit tibi Christus qui
prius insufflaverat in faciem tuam cum te de limo
<pb n="1243C"/>
fingeret: et post resurrectionem quoque insufflans
in faciem apostolorum, ait: <hi>Accipite Spiritum sanctum <note>(Joan. XX, 22)</note>
              </hi>,
ipse est qui te liberat de tribulatione.
Vastata enim Ninive, et transeunte mundo,
tribulatio quoque pertransiet.</p>
          </div3>
        </div2>
<div2 id="II">
          <head>
            <note>(CAP. II)</note>
          </head>
<div3>
            <head>
              <note>(Cap. II.--Vers. 1, 2.)</note> </head>
            <p>
 <hi>Ascendit qui dispergat in
facie tua, custodiens obsidionem: contemplare viam,
conforta lumbos, robora virtutem valde: quoniam sicut
reddidit Dominus superbiae Jacob, sic reddet superbiae
Israel: quia vastatores dissipaverunt eos, et
propagines eorum corruperunt.</hi> Necessitate compellor
quasi inter saxa et scopulos, imminente naufragio,
sic inter historiam et allegoriam orationis meae cursum
flectere, et ne subito impingat attendere. Siquidem
juxta fabulas poetarum:
</p>
            <l>
<pb n="1243D"/>Dextrum Scylla latus, laevum implacata Charybdis,</l>
<l>Obsidet:</l>
            <p>
si saxa fugimus, incurrimus in <emph>550</emph> profundum:
si contortos vortices evitamus, in saxa deferimur.
Testis est mihi Dominus, me omnia quae secundum
Hebraicum dissero, non de proprio sensu loqui,
quod arguitur in pseudoprophetis; sed Hebraeorum
sequi expositionem, a quibus non modico tempore
eruditus, debeo meis simpliciter indicare quae didici.
Certe in lectoris erit arbitrio, cum utrumque percurrerit,
<pb n="1244A"/>
quid magis sequi debeat, judicare. Ad Niniven
igitur nunc sermo convertitur (et hinc vel
maxime obscuri sunt prophetae, quod repente dum
aliud agitur, ad alios persona mutatur) et dicitur ei:
Ascendit ad te Nabuchodonosor qui te obsideat, qui
ante os tuum vastet agros, persequatur agricolas,
rura populetur, qui te quoque ipsam clausam teneat.
Quia itaque tibi imminet bellum: ecce gaudens propheta
nunc praecino, contemplare diligenter et conspice,
et quid tibi eveniat, intuere. Conforta lumbos,
id est, accingere: robora virtutem valde, hoc est,
exercitus congrega: quia sicut ultus est Dominus
Judam de superbia Sennacherib, interfecto exercitu
ejus in Judaea, et ipso quoque a filiis suis jugulato:
sic ulciscetur Israel, id est, decem tribus quae a Ninive
<pb n="1244B"/>
possidentur. Utrumque enim et Judam et Israel
vastaverunt et everterunt Assyrii, et sub metaphora
vitis, amborum [ <hi>Al.</hi> arborum] propagines corruperunt.
</p>
            <p>LXX: <hi>Contemplare viam, tene lumbum, confortare
robore</hi> [Al. <hi>roborare] vehementer, quoniam avertit Dominus
contumeliam Jacob, sicut contumeliam Israel:
quia excutientes excusserunt eos, et propagines eorum
demoliti sunt.</hi> Tria praecipiuntur Judae. Primum, ut
contempletur viam, et iter per quod ambulaturus
est, diligenter aspiciat, juxta illud quod in Jeremia
scriptum est: <hi>State in viis, et interrogate semitas aeternas,
et videte quae sit via bona; et ambulate in ea <note>(Jerem.
VI, 16)</note>
              </hi>: ut cum steterimus in viis multis, veniamus
ad eam viam quae dicit: <hi>Ego sum via (Joan.
<pb n="1244C"/>
XIV, 6)</hi>. Deinde dicitur ei, ut teneat lumbum, id est,
ut post electionem viae mortificet corpus suum, et
servituti subjiciat, ne quasi rex et magister aliis
praedicans, ipse reprobus inveniatur <note>(I Cor. IX)</note>. Longum
est nunc dicere, quod virtus diaboli vel maxime
sit in lumbis, et quod ad David <emph>551</emph> repromissio
fiat: <hi>De fructu lumbi tui ponam super thronum
tuum <note>(Ps. CXXXI, 11)</note>
              </hi>. Et illud Apostoli: <hi>Adhuc enim
in lumbo patris sui erat</hi> Abrahae, Levi, quando ivit
in occursum Abraham Melchisedech <note>(Hebr. VII, 10)</note>.
Et quod Joannes zona pellicea cingitur <note>(Matth. III)</note>,
et quod a Salvatore discipulis imperatur: <hi>Sint lumbi
vestri praecincti <note>(Luc. XII, 35)</note>
              </hi>. Et Apostolus ad Ephesios: <hi>State ergo accincti lumbos vestros in veritate <note>(Ephes. VI, 14)</note>
              </hi>:
licet enim <foreign xml:lang="greek">ἄσκησις</foreign> plurimum praestet,
<pb n="1244D"/>
et vitae continentia super mortificatione lumborum:
tamen nihil eos ita mortificat ut cognitio veritatis.
Unde dicitur: <hi>Accingite lumbos vestros in veritate.</hi> Si
enim veritas est Christus, qui tota in Christo mente
credidit, lumbos suos mortificavit in Christo. Tertio
praecipitur, confortare virtute nimis: elegisti, inquit,
viam, tenuisti lumbum, assume virtutem; ut
possis pugnare cum hostibus. Et ne forte diffidas,
datur tibi causa cur speres: <hi>Avertit,</hi> inquit, <hi>Dominus
contumeliam Jacob, sicut contumeliam Israel,</hi> 
quod ambiguum est: aut enim ipsius Jacob contumeliam,
<pb n="1245A"/>
qua caeteris faciebat injuriam, avertit: aut
contumeliam, quam ab aliis sustinebat Jacob, avertit
Dominus. Sed mihi videtur melius esse ut contumelia
quam Jacob solebat caeteris facere, a Domino sit
aversa. Non enim tantae virtutis est, ab aliis factam
injuriam sustinere, quantae gratiae Domini est, placidum,
mitem, atque tranquillum, injuriam facere
non posse. Quaeritur, quomodo aversa est injuria
Jacob, sicut aversa fuerat et Israel. Postquam luctatus
est Jacob cum angelo, Israelis nomen meruit
accipere <note>(Genes. XXXII)</note>, et quia vidit Deum, injuriam
facere cessavit. Sicut ergo Israel, sensus vel vir videns
Deum, et semper de Deo cogitans, facere nescit
injuriam sic omnis procacitas et contumelia
aversa est a Jacob, hoc est, a supplantatore, ab eo,
<pb n="1245B"/>
qui adhuc in certamine positus supplantat inimicos.
Ut autem sciamus, quomodo injuria in malam partem
accipiatur, Salomon testis est, dicens: <hi>Oculi</hi> 
[Al. <hi>Oculus] contumeliosi, lingua iniqua <note>(Prov. VI)</note>
              </hi>.
Quomodo autem secundum utramque intelligentiam
injuria aversa sit a Jacob, quae prius aversa fuerat
ab Israel, sequens sermo declarat: <hi>Quia excutientes
excusserunt eos, et flagella eorum demoliti sunt,</hi> sive <hi>corruperunt.</hi> 
 <emph>552</emph> Angeli, inquit, singulorum, qui
quotidie vident faciem Patris <note>(Matth. XVIII, 10)</note>, quidquid
in Jacob et Israel adhaeserat pulveris, excusserunt.
Unde et Petro lavantur pedes <note>(Joan. XIII)</note>. Et
per prophetam dicitur: <hi>Excute pulverem, et exsurge,
Jerusalem <note>(Isai. LII, 2)</note>
              </hi>. Discipulis quoque a Salvatore
praecipitur: <hi>Excutite pulverem pedum vestrorum</hi> 
<pb n="1245C"/> <note>(Matth. X, 14)</note>.
Et in Psalmis scriptum est: <hi>Sicut
sagittae in manu potentis, ita filii excussorum <note>(Psal.
CXXVI, 4)</note>
              </hi>. Aversa est itaque mens ad contumeliam
prompta, a vero Jacob, et a vero Israel: quia quidquid
in eis terrenum fuerat, et de inferiori fece concretum,
hoc ministris angelis, sive monitoribus ac
magistris excussum est atque mundatum, qui non
solum excusserunt eos; sed vitia quoque, quae ad
praesens tantum sensus voluptate demulcent, et in
modum flagellorum, ac propaginum, quae absque
fructu foliis plena sunt, dissipaverunt, dicente Domino: <hi>Omnem propaginem, quae in me manet, et fructum
affert, Pater meus mundat ut fructum magis
afferat: quod autem in me non manet, et fructum
non affert, Pater meus praecidet, et in ignem mittet</hi> 
<pb n="1245D"/> <note>(Matth. XV)</note>.
</p>
          </div3>
<div3>
            <head>
              <note>(Vers. 3 seqq.)</note> </head>
            <p>
 <hi>Clypeus fortium ejus ignitus, viri
exercitus in coccineis: igneae habenae currus in die
praeparationis ejus: et agitatores consopiti sunt, in
itineribus conturbati sunt, quadrigae collisae sunt in
plateis. Aspectus eorum quasi lampades, quasi fulgura
discurrentia. Recordabitur fortium suorum, ruent in
itineribus suis, velociter ascendent muros ejus, et praeparabitur
<pb n="1246A"/>
umbraculum. Portae fluviorum apertae sunt,
et templum ad solum dirutum est, et miles captivus
abductus est, et ancillae ejus minabantur, gementes ut
columbae, murmurantes in cordibus suis.</hi> LXX: <hi>Arma
potentiae ejus ex hominibus, viros fortes illudentes in
igne</hi>, <hi>habenae curruum eorum in die praeparationis
ejus, et equites timebunt in exitibus: et confundentur
currus, et collidentur in plateis. Aspectus eorum quasi
lampades ignis, et quasi fulgura discurrentia, et commemorabuntur
optimates eorum, et fugient in diebus,
et infirmabuntur in itinere suo, et festinabunt ad muros,
et praeparabunt propugnacula sua: portae civitatum
apertae sunt, et regalia conciderunt, et substantia revelata
est; et ipsa ascendebat, et ancillae ejus ducebantur sicut
columbae</hi> <emph>553</emph> <hi>loquentes in cordibus suis.</hi> Secundum
<pb n="1246B"/>
historiam adversum Niniven ordo sequitur, et describitur
Babyloniorum exercitus contra eam veniens.
Quod autem ait: <hi>Igneae habenae curruum,</hi> in ardentibus
loris, velocitatem praeparantium significat, et quasi <foreign xml:lang="greek">ἑπισκευῆς</foreign>
 praeparantium se ad praelium pompa narratur.
Commixtimque nunc de Israel quae olim passus
sit, nunc de Assyrio quod fecerit, nunc de Babyloniis
quae exerceant in Assyrios, Scriptura contexitur.
Non est ergo, ait, mirum si tam velociter ad vastandum
veniant, cum agitatores et fortes vel Israel
ante, vel postea Assyriorum fuerint consopiti. Rursumque
ad descriptionis ordinem rediens: Tanta est
inquit multitudo venientium, ut commixtum agmen
sit in itinere, et discerni nequeat. Ipsae quoque quadrigae
dum viam non reperiunt, prae multitudine
<pb n="1246C"/>
inter se colliduntur in plateis. Aspectus Babyloniorum
quasi lampades, quasi fulgura discurrentia, ut
ante visu adversarios terreant, quam mucrone prosternant.
Tunc recordabitur Assur fortium suorum,
et quaeret eos, qui in itineribus corruerunt, et ascendet
velociter muros Ninive, ac propter obsidionem
 longissimam ad depellendos aestus praeparabit umbracula <note>(Ps. CXXVI)</note>.
Sed quid prodest aedificare domum,
nisi Dominus aedificaverit? Quid juvat claudere
portas, quas Dominus reserat? Apertae sunt
portae Ninive, quae ad instar fluminum habebat civium
multitudinem, et templum, id est, regnum ejus
destructum est, et miles captivus abductus est, hoc
est, omnes ducti sunt in Babylonem. Ancillas vero
Ninive per metaphoram minores urbes et viculos et
<pb n="1246D"/>
castella intellige. Vel certe captivae mulieres minabuntur
ante ora victorum; tantusque terror erit, ut
ne in singultus quidem et ululatum erumpat dolor,
sed intra se tacite gemant, et obscuro murmure devorent
lacrymas in morem mussitantium columbarum.
Haec juxta Hebraicam traditionem. Nunc veniamus
ad Septuaginta translatores. <hi>Excutientes</hi>,
qui excusserunt Jacob et Israel, et flagella eorum
<pb n="1247A"/>
dissipaverunt; arma quoque, quae dum contumeliosi
essent, habere consueverant, et <emph>554</emph> quibus infirmos
quosque oppresserant, confregerunt: et hoc
non solum fecerunt, verum etiam viros fortes qui
illudebant, in igne disperdiderunt. Considera, an
possis viros fortes dicere illudentes in igne, fortitudines
contrarias, quae ministrant ardentibus jaculis
diaboli, qui fortes et illudentes quondam in igne
Jacob et Israel habebant currus et equos, quibus
conciti ferebantur in bellum in die praeparationis
suae. Horum igitur curruum habenae et equites conturbabuntur
in itineribus, et collidentur in plateis,
quando illustratione Domini Jacob et Israel illustrato,
tam daemones quam hi qui eorum serviunt
voluntati, a Domino subvertentur. Possumus haec de
<pb n="1247B"/>
primo ejus adventu intelligere, quando viri fortes et
agitatores curruum et equites loquebantur: <hi>Quid
nobis et tibi, fili David? venisti ante tempus torquere
nos <note>(Matth. VIII, 29)</note>
            </hi>? Sed quoniam semel prophetiam
contra Niniven de consummatione mundi accepimus,
melius est, ut dicamus, arma potentiae diaboli
tunc tolli ab hominibus, et ministros ejus fortes,
qui illudebant hominibus in igne. Omnes enim adulterantes
quasi clibanus corda eorum <note>(Osee III)</note>:
vincula quoque quibus captivi ducebantur in vitia, et
ascensores curruum relaxari. Timebunt enim equites
in exitibus, hoc est, in consummatione mundi, et
confundentur, et collidentur currus in plateis;
quamvis enim lata et spatiosa via sit, quae ducit ad
mortem <note>(Matth. VII)</note>: tamen pressura temporis coarctati,
<pb n="1247C"/>
rectum iter invenire non poterunt; sed in se
invicem collidentur, et nihilominus spirabunt veterem
furorem, et quasi fulgura huc illucque discurrent. <hi>Videbam,</hi> 
 inquit Dominus, <hi>satanam quasi fulgur
de coelo cadentem <note>(Luc. X, 18)</note>
            </hi>. Quod cum diabolus et
omnes optimates ejus intellexerint, recordabuntur
consummationis quae olim fuerat praedicta, et fugient
in diebus. Nequaquam enim versabuntur in noctibus,
sed clarescente die, tenebrae fugabuntur, et infirmabuntur
in itinere, non proficientes, nec explentes
 conatus suos, et festinabunt ad muros.
Tantus quippe eos venientis Domini terror invadet,
et tam imbecilles ad repugnandum <emph>555</emph> erunt, ut
ad terminos mundi fugiant, quibus quasi muris
mundus includitur et ambitur, et praeparabunt se ad
<pb n="1247D"/>
resistendum. Quomodo si quis inimicum fugiat, non
audens ei resistere, cum ad solitudinem venerit, si
forte hostis sequatur, necessitate cogitur repugnare.
Verum illis hoc cogitantibus, universa universa quae ab eis
obtenta fuerant et possessa, proferentur in medium,
et aperientur portae quas clauserant, et regna eorum
cadent, et substantia, id est, divitiae revelabuntur.
<pb n="1248A"/>
Ipsa autem mundi substantia et omnes ancillae ejus,
postquam se Christo subjecerint, et ei servire coeperint,
ducentur laetae atque gaudentes, et ex intimo
confessionis corde credentes, ita ut columbarum
munditiae comparentur, murmurabunt seu loquentur
in cordibus suis. Et tunc adimplebitur quod in sexagesimo
septimo psalmo de victoria dicitur Salvatoris: <hi>Ascendens in altum, captivam duxit captivitatem:</hi> 
</p>
          </div3>
<div3>
            <head>
              <note>(Vers. 8, 9.)</note> </head>
            <p>
 <hi>Et Ninive quasi piscina aquarum aquae
ejus: Ipsi vero fugerunt. State, state, et non est qui
revertatur: diripite argentum, diripite aurum: et non
est finis divitiarum ex omnibus vasis desiderabilibus.</hi> 
LXX: <hi>Et Ninive sicut piscina aquarum aquae ejus:
et ipsi fugientes non steterunt: et non erat qui respiceret:
<pb n="1248B"/>
diripiebant argentum, diripiebant aurum, et non
erat finis ornamenti ejus: aggravata est super omnia
vasa concupiscentiae suae.</hi> Manifestum est quod, civitatibus
Ninive (quas filias ejus Scriptura cognominat)
in captivitatem deductis, ipsa Ninive, quae tantos
nutrierat populos, ut piscinarum aquis compararetur,
inutilem habeat multitudinem: dum nullus est
qui resistat, et irruentium Babyloniorum impetum
ferat. Habebat enim populos, qui tantummodo fugerent,
et clamante matre: State, state, claudite portas,
muros ascendite, hostibus repugnate, nullus esset
qui reverteretur, nemo qui respiceret ad matrem:
sed omnes terga vertentes, praedae inimicorum desererent
civitatem. Unde dicitur ad Babylonios, quia
illi fugerunt, diripite argentum, et tanto tempore
<pb n="1248C"/>
congregatas opes subita <emph>556</emph> vastatione praedamini.
Non enim est finis divitiarum, supellectilis et
vasorum, quae in Ninive condita sunt; nec potestis
tantum rapere, quantum ad diripiendum illa se praebet.
Sed quia Niniven speciosam, id est, mundum
semel diximus, videamus quae piscina sit mundi.
Non ait Scriptura, quod aquae Ninivae sint quasi aquae
maris, nec quasi aquae fluminum, nec quasi aquae fontium,
nec quasi aquae puteorum, sed quasi aquae
piscinae: ut quomodo in Jeremia populus arguitur,
qui dereliquit fontem aquae vivae, et fodit sibi lacus
contritos, qui non possunt aquam continere <note>(Jerem.
II)</note>: sic et in Ninive omnes aquae illae sint, quae
de coelo ceciderint, et antiquam altitudinem relinquentes,
in ima delapsae sint. Omnia enim dogmata
<pb n="1248D"/>
mundi hujus, quae extra fontem sunt Ecclesiae, hortumque
signatum, nec possunt dicere: <hi>Fluminis impetus
laetificat civitatem Dei <note>(Ps. XLV, 4)</note>
            </hi>: nec de illis
aquis sunt quae super coelos laudant nomen Domini,
quamvis magna videantur, tamen parva sunt et angusto
fine conclusa. Nec moveat quempiam quia piscinam
in malam partem accipimus, cum illa piscina
<pb n="1249A"/>
in bonam partem accipiatur, ad quam Isaias filius
Amos propheta jubetur ascendere. Ibi enim cum additamento
dicitur: <hi>Piscina aquae ductus, et piscina
fullonis <note>(Is. VII et XXXVI)</note>
            </hi>, quae sordes lavare consuevit
et maculas vestium [ <hi>Al.</hi> sordium) eluere. Quae
quia in sublimi posita est, ideo ad eam propheta jubetur
ascendere, et in occursum regis de duobus
ambustis torribus victoriam pollicere. Sequitur: <hi>Fugientes non steterunt,</hi> 
 habitatores videlicet Ninive.
Primum quidem Deum fugere non debuerant,
deinde etiam si fugerant, aliquando stare debebant:
Magna enim differentia est inter eum qui fugit et
stetit, et qui fugiens, numquam stetit. Qui enim
stat, fugere cessavit; qui non stat, semper in fuga
profectus est. In tanta ergo turba fugientium nullus
<pb n="1249B"/>
erat qui respiceret, et ageret poenitentiam, et audiret
loquentem Dominum: <hi>Revertimini ad me, filii, revertentes,
et sanabo contritiones vestras <note>(Jerem. III, 22)</note>
            </hi>.
Unde <emph>557</emph> et Sanctus loquitur in Psalmis: <hi>Periit fuga
a me <note>(Ps. CXLI, 5)</note>
            </hi>. Hoc ipsum puto et leprae significare
mysterium, super qua in Levitico dicitur: <hi>Cum leprosus a sacerdote extra castra fuerit separatus:
si steterit lepra, purum esse hominem 
 <note>(Levit. XIII
et XIV)</note>
            </hi>, et mundari eum qui quasi leprosus fuerat abjectus,
et redire ad castra, et habitare in populo. <hi>Sin autem,</hi> 
 inquit, <hi>diffusa fuerit lepra,</hi> id est, non
steterit, sed creverit, et in malo habuerit profectum,
et mutaverit colorem pristinae sanitatis, tunc
lepra manifestissime comprobatur ab eo, qui habet
scientiam inspiciendae et purgandae leprae. Sed et
<pb n="1249C"/>
nobis praecipitur a vero Salomone ut habitemus in
Jerusalem, nec umquam egrediamur ex ea. Quod si
fugerit nos id quod ante nobis fuerat subjectum, et
ierit ad Allophylos, non egrediamur muros civitatis
nostrae, nec sequamur fugitivorum vestigia: ne dum
volumus salvare fugientes, ipsi pereamus: quin potius
dimittamus, ut mortui sepeliant mortuos suos <note>(Matth. VIII)</note>:
et scandalizantem oculum, manum, et
pedem, dum licet, eruamus et abscindamus a nobis <note>(Marc. IX)</note>.
Quod autem dicitur: <hi>Diripiebant argentum,
diripiebant aurum, et non erat finis ornamenti
ejus: aggravata est super omnia vasa concupiscentiae
suae,</hi> de aquis dicitur Ninive, et de fugientibus qui
fugerant, et non steterunt: neque erat qui respiceret;
et qui non solum fugisse, et non respexisse
<pb n="1249D"/>
contenti, insuper diripiebant argentum, quidquid in
mundo videbatur eloquii: diripiebant aurum quidquid
praeclarum sententiarum erat in doctrina saeculi,
ut ornarent Niniven, ut dogmata sua omni
sensuum verborumque flore componerent. Propter
quod aggravata est Ninive super omnia vasa concupiscentiae
suae; quanto enim plus habebat multam
auri et argenti possessionem, et variam supellectilem,
<pb n="1250A"/>
quae erat gravis, tanto magis ipsa aggravabatur,
quae gravia diligebat. Unde et iniquitas in Zacharia
super talentum plumbi sedet <note>(Zach. V)</note>; et
Aegyptii qui erant peccatis graves, demersi sunt in
mare ut plumbum <note>(Exod. XIV)</note>. Et ex persona peccatoris
dicitur in psalmo: <hi>Quasi onus grave aggravatae
sunt super me <note>(Ps. XXXVII, 5)</note>
            </hi>. Et Petrus qui
ante levis pendulo gressu calcabat <emph>558</emph> undas:
postquam infidelitate aggravatus vorabatur a fluctibus,
manu Domini sublevatur <note>(Matth. XIV)</note>.
</p>
          </div3>
<div3>
            <head>
              <note>(Vers. 10.)</note> </head>
            <p>
 <hi>Dissipata est et scissa et dilacerata, et
cor tabescens, et dissolutio genuum, et defectio in
cunctis renibus, et facies omnium sicut nigredo ollae.</hi> 
LXX: <hi>Excussio, rediscussio, et ebullitio, et cordis
confractio, et dissolutio genuum, et dolores super
<pb n="1250B"/>
omnem lumbum, et facies omnium sicut adustio ollae.</hi> 
Sub metaphora captivae mulieris, Ninive dissipata,
scissa, lacerata describitur: tabescente corde, dissolutis
genibus, renibusque confractis, et quod omnium
habitatorum ejus prae terrore hostium, et magnitudine
metus, facies in ollarum similitudine videantur
exustae, tabidae, et pallore deformes. Porro
juxta LXX altius intelligendum est, quid significet
excussio, rediscussio. Quid de populo Dei est, et
quasi homo aliquando peccavit, et revertitur ad
pristinum statum, quasi Jerusalem dicitur ei: <hi>Excute
pulverem pedum tuorum, et consurge, Jerusalem <note>(Isai. LII, 2)</note>
            </hi>.
Et qui talis est, ut postquam fuerit
excussus, in sagittas Dei transire mereatur, et a
Domino contra inimicos tendi, canitur de eo: <hi>Sicut
<pb n="1250C"/>
sagittae in manu potentis, ita filii excussorum <note>(Ps.
CXXVI, 4)</note>
            </hi>. Cumque vestigia ejus quasi ingredientis
super terram aspersa fuerint pulvere, audiet a Salvatore: <hi>Excutite pulverem pedum vestrorum in testimonium
illis 
 <note>(Marc. VI, 11)</note>
            </hi>: haud dubium quin eos
dicat, qui recipere noluerunt praedicantes. Qui vero
de Ninive eae, quae aggravata est super omnia vasa
concupiscentiae suae, iste non semel excutitur, sed
frequenter. Et postquam rursus fuerit excussus, et
superficies illius emundata (ne quid intrinsecus sordium
maneat), fit etiam ei ebullitio, quae significantius
in Graeco dicitur <foreign xml:lang="greek">ἐκβρασμὸς</foreign>: proprie siquidem <foreign xml:lang="greek">ἐκβρασμὸς</foreign>
 in istiusmodi rebus ponitur, cum quod latebat
intrinsecus, erumpit in faciem. Unde papulae
quoque quae post aegrotationem nascuntur in labiis,
<pb n="1250D"/>
vocantur <foreign xml:lang="greek">ἐκβράσματα,</foreign> et sanitatis videtur indicium,
morbum in superficiem prorupisse. Non solum autem
hoc remedium adhibetur Ninive, ut excutiatur
crebro, et de vitalibus ejus aegrotatio latens cogatur
exire; sed etiam cordis confractio et dissolutio <emph>559</emph> 
genuum [ <hi>Al.</hi> renum] praedicatur, ut quomodo Pharaonis
durum et lapideum cor confractum est, quod
quamdiu habuit, Dei populum non dimisit <hi>(Exod.
<pb n="1251A"/>
VII et deinceps)</hi>: sic et Ninive fractum cor emolliatur
et mutetur in carneum, et [ <hi>Al.</hi> ut] rigida genua quae
prius Deo non curvabantur, dissolvantur, et flectantur
Deo: ex quo omnis paternitas in coelo et in terra
nominatur: et in nomine Jesu omne genu flectatur
coelestium, terrestrium et infernorum <note>(Philip. II,
10)</note>. Ut postquam cognoverint creatorem suum, audiant: <hi>Confortamini, manus dissolutae; et genua debilia, 
 roborate <note>(Isai. XXXV, 3)</note>
            </hi>. Et dolores, inquit,
super omnem lumbum. Jam supra diximus in lumbo
coitum significari, et quod omnia opera quae ad commixtionem
pertineant, renum appellatione monstrentur.
Grandes igitur in consummatione dolores erunt
in renibus: quia draconis omnis virtus in lumbis
est <note>(Job. XL, 11)</note>, et pro his omnibus propter quae
<pb n="1251B"/>
praecessit excussio, rediscussio, ebullitio, et cordis
fractio [ <hi>Al.</hi> confractio], dissolutio genuum, dolores
renum, erit facies omnium quasi adustio ollae, ut
vel igni ardorique sit proxima, vel nitorem amittens
olei, nigrescat in carbonum similitudinem, et confusione
operiatur aeterna, a qua sanctus procul est
dicens: <hi>Signatum est super nos lumen vultus tui,
Domine <note>(Ps. IV, 7)</note>
            </hi>. Revelata enim facie gloriam Dei
contemplatur <note>(II Cor. III)</note>. Et puto, quomodo alia
est gloria solis, alia lunae, alia stellarum, et stella
a stella differt in claritate <note>(I Cor. XV, 41)</note>: sic in
resurrectione mortuorum, et claritatis inter sanctos,
et nigredinis inter peccatores, magnam futuram esse
distantiam.
</p>
          </div3>
<div3>
            <head>
              <note>(Vers. 11.)</note> </head>
            <p>
 <hi>Ubi est habitaculum leonum, et pascua
<pb n="1251C"/>
catulorum leonum, ad quam ivit leo ut ingrederetur
illuc catulus leonis, et non est qui exterreat? Leo
cepit sufficienter catulis suis, et necavit leaenis suis:
et implevit praeda speluncas suas, et cubile suum rapina.</hi> 
Pro speluncis et leaenis, <hi>nidos et catulos</hi> Septuaginta
transtulerunt, in caeteris idem sensus est.
Adhuc autem de Ninive dicitur: quod habitaculum
fuerit regum, et aula nobilium; ad <emph>560</emph> quam perrexit
leo rex Babylonius, id est Nabuchodonosor,
et catulus leonis, subreguli quoque ejus, et non fuit
qui eis resisteret. Leo cepit sufficienter catulis suis,
et necavit leaenis suis. Idem videlicet Nabuchodonosor
victoriae cuncta jure possedit, et liberis urbibusque
[ <hi>Al.</hi> urbibus] suis, vel certe uxoribus in servitutem
captivos tradidit, et implevit praeda <hi>speluncas
<pb n="1251D"/>
suas,</hi> sive ut in Hebraeo habetur, <hi>foveas suas,</hi> et
cubile suum rapina, tam thesauros, quam civitates,
auro, argento, vestibus, omnique ornatu complens,
ut quod Ninive habuerat, Babylonque [ <hi>Al.</hi> Babylon
quae] vicerat, possideret. Quia vero secundum <foreign xml:lang="greek">ἀναγωγὴν,</foreign>
<pb n="1252A"/>
et in Jona, et in hoc Propheta Niniven mundum
istum interpretati sumus: et juxta Joannem: <hi>Totus mundus in maligno positus est 
 <note>(I Joan. V, 18)</note>
            </hi>;
postquam mundus pertransierit habitaculum bestiarum,
et in quo pascebantur leones, tunc admirantes
exsultantesque dicemus: ubi est habitaculum leonum
 ad quod ivit leo diabolus, de quo loquitur et Petrus: <hi>Adversarius vester</hi> 
 [Al. <hi>noster] diabolus quasi
leo rugiens circuit, quaerens quem devoret <note>(I Pet. V, 8)</note>
            </hi>.
Et catulus leonis, Antichristus, et omnes doctrinae
perversae, sermo contrarius. <hi>Audistis,</hi> inquit Joannes, <hi>Antichristus veniet: nunc autem Antichristi multi
sunt 
 <note>(I Joan. II)</note>
            </hi>: tot enim Antichristi sunt quot dogmata
falsa. Et ante adventum Christi non fuit qui
exterreret; sed postquam Dominus noster venit in
<pb n="1252B"/>
mundum et Niniven ingressus est, vidit quasi fulgur
Satanam de coelo cadentem <note>(Luc. X)</note>: et cecidit
de coelo Lucifer, qui mane oriebatur <note>(Isai. XLI)</note>.
Venit enim verus Samson ad Allophylos: et dum
pergit in <hi>Thamna,</hi> quod interpretatur <hi>consummatio
ejus,</hi> ut pauperculam de gentibus duceret Dalilam,
interfecit leonem, cui venerat consummatio, et illo
mortuo, comedit mella dulcedinis. Sed et verus David
servans oves patris sui, apprehendit leonem, et
interfecit eum <note>(I Reg. XVII)</note>, et Banajas, qui interpretatur <hi>aedificator Dominus 
 <note>(I Para. XI,)</note>
            </hi> descendit
in lacum saeculi istius, qui calentes aquas refrigerare <emph>561</emph> 
 consuevit, et interfecit leonem. Et in visione
Isaiae, quae adversum quadrupedes cernitur, primum
de angustia harum dicitur bestiarum: <hi>In tribulatione
<pb n="1252C"/>
et angustia leo et catulus leonis <note>(Isai. XXXV)</note>
            </hi>. Iste leo
antequam interficeretur a Christo, plurimos cepit in
praedam catulorum suorum: et necavit leunculis
suis, satellitibus suis, videlicet daemoniis. Vide haereticorum
conventicula, et captos multos a leone
non quaeres. Considera mortuos qui reliquere vitam,
et Ecclesias eorum non vocabis ovile pastoris, sed
leonis speluncas, quas implevit cadaveribus et sanguine
mortuorum. <hi>Posuisti</hi> (ait David) <hi>tenebras, et
facta est nox: in ipsa pertransibunt omnes bestiae saltus.
Catuli leonum rapere et quaerere a Deo escam
sibi <note>(Ps. CIII, 20)</note>
            </hi>. Difficile leo invenitur in die, sed
semper in noctibus circuit, ut de Ecclesia Christi
rapiat, ut escis juxta Abacuc saturetur electis <note>(Abac. I)</note>.
Denique Judas de ovili Christi fuit, et
<pb n="1252D"/>
raptus a leone suspendio suffocatus est <note>(Matt. XXVII)</note>.
Sed et ille propheta cui praeceperat Dominus, ne comederet
panes in regione ea, ubi vituli aurei erant,
et mentita religio, quia comedit, a leone percussus
est <note>(III Reg. XIII)</note>. Jeremias quoque de peccatoribus
<pb n="1253A"/>
loquitur: <hi>Percussit eos leo de silva, et lupus usque ad
domos disperdidit eos: et pardus vigilavit super civitates
eorum. Omnes qui egrediuntur ex eis, capientur <note>(Jer. V, 6)</note>
            </hi>.
In quo animadverte quod nemo capiatur,
nisi qui de civitatibus Dei fuerit egressus. In quarto
etiam Regnorum libro <note>(Vers. 17)</note>, habitantes in civitatibus
Samariae et nescientes judicium Dei terrae,
interficiebantur a leonibus: donec didicerunt colere
Deum, et a leonibus liberati sunt. Ob hanc causam
reor, et quodcumque a bestiis captum est, in Dei
sacrificiis non offerri <note>(Levit. XXII, 8)</note>, et a propheta
dici: <hi>Immundum et captum a bestia, non est ingressum
in os meum <note>(Ezech. IV, 14)</note>
            </hi>. Interfectus est ergo leo,
et falsis dogmatibus confutatis, de comedente exivit
esca, et de forti egressum est dulce <note>(Judic. XIV)</note>.
<pb n="1253B"/>
</p>
          </div3>
<div3>
            <head>
              <note>(Vers. 13.)</note>
            </head>
            <p>
 <hi>Ecce ego ad te, dicit Dominus exercituum:
et succendam usque ad fumum quadrigas tuas:
et catulos</hi> [Vulg. <hi>leunculos] tuos comedet gladius: et
exterminabo de terra praedam tuam: et non audietur
ultra vox nuntiorum tuorum.</hi> LXX: <hi>Ecce ego ad te,
dicit Dominus omnipotens: et succendam in</hi> <emph>562</emph> <hi>fumo
multitudinem tuam, et leones tuos comedet gladius, et
auferam de terra praedam tuam, et non audientur ultra
opera tua.</hi> O Ninive, universa quae dicta sunt, me
auctore, patieris. Ego Dominus succendam usque ad
fumum et consumptionem currus tuos, et nobiles
quosque atque subregulos gladio faciam devorari.
Nequaquam terras ultra vastabis, nec tributa exiges,
nec audientur per provincias tuas emissarii tui: sive
non audiam angelos, qui praesides tui sunt, pro te
<pb n="1253C"/>
deinceps deprecantes. Sed et ad mundum haec ipsa
dicuntur, in quo est multitudo quae per latam et
spatiosam viam pergit ad mortem <note>(Matth. 7)</note>, quam
comminatur Dominus igne succensam, fumo suae
malitiae suffocari ex vanitate <note>( <hi>Al.</hi> bonitate)</note> ejus nimia.
Leones quoque comedet gladius, vivens sermo
Dei et acutus, et ex omni parte elimatus: nec non
pollicetur auferre se de terra praedam ejus, ut nemo
exinde capiatur in Ninive, et quasi clemens tollit
mala opera et comprimit ea, ne vox et sonitus eorum
ultra possit audiri. Unde ait: <hi>Et non audientur ultra
opera tua.</hi> </p>
          </div3>
        </div2>
<div2 id="III">
          <head>
            <note>(CAP. III)</note>
          </head>
<div3>
            <head>
              <note>(Cap. III.--Vers. 1 seqq.)</note> </head>
            <p>
 <hi>Vae, civitas sanguinum,
universa mendacii</hi> [Al. <hi>mendax] dilaceratione plena:
non recedet a te rapina: vox flagelli, et vox impetus
<pb n="1253D"/>
rotae, et equi frementis, quadrigae ferventis, et equitis
ascendentis, et micantis gladii, et fulgurantis hastae, et
multitudinis interfectae, et gravis ruinae, nec est finis cadaverum:
et corruent in corporibus suis, propter multitudinem
fornicationum meretricis speciosae et gratae,
et habentis maleficia, quae vendidit gentes in fornicationibus
suis, et familias in maleficiis suis.</hi> LXX: <hi>O civitas
sanguinum, tota mendax, iniquitate plena, non
contrectabitur venatio: vox flagellorum, et vox commotionis
rotarum, et equi persequentis, et currus ferventis,
equitis ascendentis, et splendentis gladii, et fulgentium
<pb n="1254A"/>
armorum, et multitudinis vulneratorum, et gravis
ruinae, et non erit finis gentibus ejus, et infirmabuntur
in corporibus eorum a multitudine fornicationis. Meretrix
speciosa et grata, dux maleficiorum, quae vendit
gentes in fornicatione sua, et tribus in maleficiis suis.</hi> 
Ubi nos posuimus, <hi>laceratione plena,</hi> in Hebraeo habetur
PHEREC MALEA ( ), quod interpretatus
est Aquila, <foreign xml:lang="greek">ἐξαυχενισμοῦ πλήρης,</foreign> id est, <hi>excervicatione</hi> <emph>563</emph> 
 <hi>plena:</hi> Symmachus autem <foreign xml:lang="greek">ἀποτομίας
πλήρης,</foreign> quod possumus dicere, <hi>crudelitate,</hi> vel <hi>severitate
plena.</hi> In altera ejus editione reperi, <foreign xml:lang="greek">μελοκοπίας
πλήρης,</foreign> id est, <hi>sectionibus carnium et frustis per
membra conscissis:</hi> denique statim subjecit, <hi>ubi indesinens
praeda est.</hi> Porro Hebraeus PHEREC ( ) non <hi>excervicationem,</hi> 
 pro qua in Aquilae editione reperimus,
<pb n="1254B"/> <foreign xml:lang="greek">ἐξαυχενισμόν</foreign>
 [Mss. <foreign xml:lang="greek">αὐκενισμὸν</foreign>], sed <hi>gubernaculum,</hi> 
id est, <foreign xml:lang="greek">κυβερνισμὸν</foreign> interpretatus est: ut ostenderet
et urbem fuisse regalem, et velut in navi
cunctarum gentium tenuisse gubernaculum. Describitur
autem potentia ejus, id est, Ninive, et sub lamentatione
crudelitatis arguitur. Vae, civitas sanguinum,
in qua nulla veritas, sed omne mendacium,
plena rapina, et laceratione praedarum. Vox flagelli
crudelis semper et saevientis imperii, et vox impetus
rotae. Vocem pro sonitu accipiamus: rotam ferventem,
per diversa discursum, et equi frementis, et
quadrigae ferventis, subauditur in omnibus, vox. Tam
pulchra autem juxta Hebraicum et picturae similis ad
praelium se praeparantis exercitus descriptio est, ut
omnis meus sermo sit vilior. Nam quod ait: <hi>Et
<pb n="1254C"/>
gravis ruinae, nec est finis cadaverum,</hi> de adversariis
intelligamus qui ab eis sunt interfecti. Et corruent
in corporibus suis, vel cadent a sua multitudine,
dum a se invicem constipantur: vel in cadaveribus
corruent interfectorum: <foreign xml:lang="greek">αὐτῶν</foreign> enim et <hi>suis,</hi> et <hi>eorum,</hi> 
utrumque significat. Propter multitudinem, inquit,
fornicationum meretricis: quia cum multis
gentibus fornicata est, et totius orbis quem subjecerat
sibi colebat idola. Speciosae et gratae, et habentis
maleficia, magos significat: quae vendidit gentes in
fornicationibus suis, et familias in maleficiis suis, id
est, quae in cunctas gentes habuit potestatem. Haec
de Ninive sunt dicta simpliciter. Caeterum si rationabiliter
propter pulchritudinis nomen mundum intelleximus
<note>( <hi>Al.</hi> intellexerimus)</note> Niniven, recte mundus,
<pb n="1254D"/>
qui in malo positus est, propter multitudinem sagittariorum,
et eorum qui velut gladiis homines linguis <emph>564</emph> 
 suis interficiunt, civitas sanguinum dicta est.
Unde et consequenter tota mendax, quod ad perversitatem
doctrinarum refertur, non habente sermone
Dei, ubi caput in ea reclinet, cum perversa dogmata
cuncta possideant. Non est qui intelligat aut requirat
Deum: omnes declinaverunt, simul inutiles
facti sunt: non est qui faciat bonum, non est usque
ad unum <note>(Psal. XIII, 2, 3)</note>. Quae quamquam et nunc
ex parte fiant, tamen in consummatione magis
<pb n="1255A"/>
complentur: quando, multiplicata iniquitate, refrixerit
charitas multorum <note>(Matth. XXIV.)</note> Quanti capiuntur
a Nemrod gigante, et venatore saevissimo,
quia adversum Deum superbiens, plures de saltu
ejus suis pedicis innexuit: cujus non attrectabitur a
multis praeda, sive venatio. Multos enim habet satellites,
et secum pariter venatores, qui in ejus venatione
laetantur, et captivorum more ei astant.
Sed et vox flagellorum auditur in mundo, quia
multae sunt tribulationes justorum <note>(Psal. XXXIII)</note>,
quibus qui flagellantur, clamitant, et doloris magnitudinem
flebili voce testantur: quando alius daemone,
alius ira, quae furori similis est, alius libidine,
odio, invidia, superbia corripiuntur, flagellum
in eis Assyrii regis sonat. Sed et in corporis malis,
<pb n="1255B"/>
flagellum diaboli intelligimus, de quo ad justum dicitur: <hi>Et flagellum non appropinquabit tabernaculo tuo <note>(Ps. XC, 10)</note>
            </hi>;
quando viderimus hunc morbo regio
computruisse, et superesse cadaveri suo: alium intercuti
aqua, et tumenti natare corpore, crescentibusque
membris, formam pristini hominis decrescere,
quod nuper in excetra vidimus: illum purulentias
quasdam, et vulnerati damna pulmonis
egerere: istum humore in lapides desiccato, urinae
amaritudinem, et vesicae tormenta sentire, non
dubitemus dicere, vocem flagellorum esse Ninive:
licet nonnulli haec vel ex corrupto aere, vel ex
escarum et corporum diversitate accidere suspicentur.
Nos qui legimus et febrem increpitam <note>(Luc. IV)</note>,
et mulierem quae per decem et octo
<pb n="1255C"/>
annos a diabolo fuerat ligata <note>(Ibid., XIII)</note> Domino
medicante, curatam, sciamus haec omnia <emph>565</emph> 
 flagella esse Ninive. Unde sequitur: <hi>Et vox
commotionis rotarum;</hi> dum huc atque illuc genus
raptatur humanum, et incertis per cuncta discursibus,
 ubi periculum, ubi salus sit, ignoramus:
de qua rota et in principio Ezechielis scriptum est <note>(Ezech. I)</note>:
in psalmo septuagesimo sexto legimus: <hi>Vox tonitrui tui in rota 
 <note>(Psal. LXXVI, 19)</note>
            </hi>. Habet autem
Ninive et equum persequentem, cujus hinnitus,
et ungula terram fodiens, et pectus aestuans, semper
bella desiderat, loquente Domino contra diabolum. <hi>De longe odoratur bellum: cum saltu et clamore non
parcit fugientibus: nec sinit abire terga vertentes;</hi> 
 sed
persequitur ut prosternat, interficiat, conculcet illidat
<pb n="1256A"/>
[ <hi>Al.</hi> illudat]. Est quoque in Ninive et vox
quadrigae ferventis, quales puto habuisse Pharaonem,
quae a Domino submersae sunt <note>(Exod. XIV)</note>.
Ad hanc quadrigam quatuor junguntur equi, quatuor
scilicet perturbationes, de quibus et philosophi
disputant, et Maro non tacet, dicens <note>(Virg., VI
Aeneid.)</note>:
</p>
            <l>Hi cupiunt, metuuntque, dolent, gaudentque . . . .</l>
            <p> 
His equis et hac quadriga Ninive cuncta perturbat.
Sed et equitis ascendentis vox in ea personat, qui arte
quadam et gyro praeparatus ad bellum, non absque periculo
contra se pugnantis incedit. Habet hic eques
sermonis gladium, exacutum cote dialecticae, et rhetoricae
artis oleo levigatum: habet arma fulgentia,
<pb n="1256B"/>
transfigurante se Satana in angelum lucis <note>(II Cor.
XI)</note>, quae arma apostolicae armaturae contraria sunt.
Nec mirum si in Ninive vulneratorum multitudo sit,
cum multitudo sit sagittarum. Et quomodo quatuor
quibus pugnamus et tegimur, sunt scuta virtutum,
prudentia, justitia, temperantia, fortitudo: ita econtrario
quatuor vitia sunt, stultitia, iniquitas, luxuria
formido, quibus ab hoste percutimur. Quorum singula
pullulantes habent in se, ac multiplices species
sagittarum, quibus inferuntur vulnera, quae nisi statim
medicina curaverit, fit gravis ruina, atque utinam
tanti essent in Ninive, leviter cadentes et leviter
vulnerati, quanti sunt pro ruinae pondere, usque
ad inferna demersi. Nec est finis gentibus [ <hi>Al.</hi> 
gemitibus] ejus: malitia ejus finem non habet: et
<pb n="1256C"/>
quantae species peccatorum, tot gentes sunt Ninive,
quae infirmabuntur in corporibus suis a multitudine <emph>566</emph> 
 fornicationis. Quod licet possit et de eis accipi,
qui propter res venereas etiam corpore debilitati
sunt, et cum perditione animae carnem quoque
frangunt cui serviunt: tamen gentes istae, de quibus
diximus, non cadunt, juxta Hebraicum, nisi in corporibus
suis, et non offendunt (ut interpretatus est
Symmachus) nisi in cadaveribus mortuorum, quae
fornicationis multiplicatione prostrata sunt. In hoc
loco LXX interpretes, cum secundum Hebraicum
posuerimus, <hi>propter multitudinem fornicationum meretricis,</hi> 
quasi aliud voluerunt esse principium, ut dicerent: <hi>Prae multitudine fornicationis;</hi> 
 et hucusque
finita sententia, postea inciperent, <hi>meretrix speciosa
<pb n="1257A"/>
et grata, dux maleficiorum.</hi> Pro duce maleficiorum,
Aquila et Symmachus transtulerunt, <hi>habens maleficia.</hi> 
Nec mirabitur Niniven scortorum jam esse
gratissimam, qui tantam hominum multitudinem
cum ea viderit fornicari, et maleficiis illius, et quibusdam
incantationibus ad amorem ejus pene cunctos
trahi. Haec vendidit gentes in fornicationibus
suis, quae tollunt membra Christi, et faciunt membra
meretricis; <hi>et tribus in maleficiis suis.</hi> Facit
enim amare ea [ <hi>Al.</hi> eas], quae odisse debuerant, et
detestari quae amare debebant, ut cum deceptae fuerint,
juxta illud quod scriptum est: <hi>Corrumpunt
mores bonos confabulationes pessimae <note>(I Cor. XV, 33)</note>
            </hi>,
etiam alios malefica arte supplantent. Legi in Scripturis
sanctis in bonam quoque partem maleficos
<pb n="1257B"/>
accipi: <hi>Et malefici incantantis sapienter <note>(Psal. LVII)</note>
            </hi>.
Sed ad hoc incantat talis maleficus, ut meretricis
Ninive amore devinctos ad mentis sanitatem retrahat.
</p>
          </div3>
<div3>
            <head>
              <note>(Vers. 5, 6.)</note> </head>
            <p>
 <hi>Ecce ego ad te, dicit Dominus exercituum,
et revelabo pudenda tua in faciem tuam, et
ostendam in gentibus nuditatem tuam, et regnis ignominiam
tuam: et projiciam super te abominationes, et
contumeliis te afficiam, et ponam te in exemplum.</hi> 
LXX: <hi>Ecce ego ad te, dicit Dominus omnipotens, et
discooperiam posteriora tua super faciem tuam, et
ostendam gentibus confusionem tuam, et regnis ignominiam
tuam, et projiciam super te abominationem
secundum immunditias tuas, et ponam te in exemplum.</hi> 
Quia vendidisti, o Ninive, gentes in fornicationibus
<pb n="1257C"/>
tuis, et familias in maleficiis tuis, et quasi publicum
prostibulum <emph>567</emph> cunctis divaricasti pedes tuos:
propterea ego ipse ad te veniam subvertendam, non
mittam angelum, non credam aliis judicium tuum.
Discooperiam pudenda tua in facie tua, ut quae prius
non videbas, ante tuum ponantur aspectum. Ostendam
gentibus nuditatem tuam, et regnis ignominiam
tuam, ut qui tecum fornicati sunt, ipsi te despiciant,
irrideant, et contumeliis te afficiant: et eris in
exemplum universis te videntibus. Haec autem omnia
sub metaphora mulieris narrantur adulterae,
quae, cum fuerit deprehensa, producitur in medium,
et ante oculos omnium depompatur. Quod quidem
per translationem etiam super Jerusalem plenissime
in Ezechiele prophetalis sermo describit. Verius tamen
<pb n="1257D"/>
et utilius dicuntur ad mundum, ad quem secandum
pariter et curandum verus medicus venit e
coelo. <hi>Ecce ego ad te, dicit Dominus omnipotens:</hi> 
quia omnipotens sum, possum universos sanare
morbos: et quod est aliis impossibile, mihi possibile
est. Revelabo posteriora tua in facie tua, id
est, virtutes meas, praecepta atque sermones, quae
projecisti post tergum tuum: licet non merearis,
faciam te videre. Ego enim mandaveram tibi de
sermonibus meis, ut semper ante oculos tuos moverentur,
ligati essent atque penderent. Tu autem,
contempto jubentis imperio, post tua eos vestigia
<pb n="1258A"/>
reliquisti, ut non solum non faceres, sed nec dignareris
quidem videre quod jusseram. Vel certe faciam
te videre et intelligere errores tuos, quos ante,
cum caeca ferreris et praeceps, rebaris esse virtutes.
Post haec etiam gentibus quas vendidisti in fornicatione
tua, ostendam nuditatem tuam, ut nequaquam
tui amore capiantur, sed videntes sordidum et turpe
corpus intrinsecus, cujus primum superficie ducebantur,
tecum desinant fornicari. Regnis quoque
quae majora sunt quam gentes, ostendam ignominiam
tuam, quam ut haberes, ipsa fecisti. Et projiciam
super te abominationem secundum immunditias
tuas, ut quomodo immunda es, sic immunda
videaris; nec decipias plurimos, qui tibi ante cohaerentes,
unum tecum corpus efficiebantur. Et ponam
<pb n="1258B"/>
te in exemplum, ut similitudo formidata <emph>568</emph> poenae,
similitudinem prohibeat delinquendi <note>(II Cor. V)</note>.
</p>
          </div3>
<div3>
            <head>
              <note>(Vers. 7.)</note> </head>
            <p>
 <hi>Et erit, omnis qui viderit te, resiliet a
te, et dicet: Vastata est Ninive; quis commovebit super
te caput? Unde quaeram consolatorem tibi?</hi> In
Hebraeo non habetur <hi>caput,</hi> sed nos apposuimus, ut
sensus manifestior fieret. Denique Symmachus ita
interpretatus est: <hi>Et omnis qui viderit te, recedet a
te, et dicet: dissipata est Ninive, quis lugebit cum ea?</hi> 
Porro Septuaginta: <hi>Et erit, omnis qui viderit te, descendet
a te et dicet: Misera Ninive, quis gemet eam?
Unde quaeram consolationem illi ÷ aptantem chordam.</hi> 
⁑ Qui ruinas viderit Ninive, et positam eam
omnibus in exemplum, expavescet atque mirabitur,
et dicet: <hi>Dissipata est Ninive, quis commovebit super
<pb n="1258C"/>
te caput?</hi> hoc est, quis dolebit super te, quis tuus
poterit esse consolator? quae quamdiu potens fuisti,
quasi crudelis domina, non miserebaris senis [ <hi>Al.</hi> 
senum et parvulos]: nec parvulum respiciebas: nec
praeparasti luctus tui socium, quae noluisti consortem
habere regnandi. Qui autem haec terrena contemnit,
et veneficae [ <hi>Al.</hi> venefica] Ninive maleficia
despexerit, nec falsa pulchritudine ejus fuerit irretitus,
cum omnem illius turpitudinem [ <hi>Al.</hi> pulchritudinem]
intrinsecus viderit, et coeperit odisse quod
caeteri diligunt, refugiet et resiliet ab ea, sive, ut a
Septuaginta dicitur, <hi>descendet.</hi> Quamdiu enim terrena
honoramus, et putamus esse sublimia, velut
in quondam superbiae culmine sumus, et miramur
pulchritudinem Ninive. Cum autem consideraverimus
<pb n="1258D"/>
naturam ejus, et omnia corporalia bona, quasi humilia
despexerimus, subjicientes nos potentiae manus
Dei, tunc miserebimur Ninivitis [ <hi>Al.</hi> Ninive]:
et omnia terrena bona digna planctu judicabimus,
dicemusque: Misera Ninive, quanti tuis laqueis irretiti
sunt, quantos alligatos vinculis tuis tenes!
quis, putas resiliet a te et descendet de superbia tua,
et te miseram judicabit? Quod autem ait, <hi>quis,</hi> non
tam pro difficili, quam pro raro debemus accipere,
ut saepe diximus: <hi>Quis, putas, fidelis et prudens dispensator <note>(Matth. XXIV, 45)</note>
            </hi>?
Et: <hi>Quis sapiens, et intelliget
haec <note>(Osee XIV, 10)</note>
            </hi>? Et: <hi>Quis ascendet in
<pb n="1259A"/>
montem Domini <note>(Psal. XXIII, 3)</note>
            </hi>? Quis ergo gemet
super Ninive? Quis poterit inveniri, qui hoc tabernaculo
praegravatus cum Paulo dicat: <hi>Miser ego,
quis me</hi> <emph>569</emph> <hi>liberabit de corpore mortis hujus <note>(Rom.
VII, 14)</note>
            </hi>? Videmus quotidie si cui vicina mors venerit,
et intellexerit se vel febre, vel vulnere, vel
quolibet genere morborum, de hoc mundo subtrahi,
pavere, trepidare, et toto corpore tremescentem in
Ninive haerere complexibus, et a speciosae meretricis
corpore vix avelli. Quod autem sequitur: <hi>Unde
quaeram consolationem,</hi> vel <hi>consolatorem tibi, qui aptet
chordam?</hi> adhuc ex persona ejus dicitur, qui resiliet
vel descendet [ <hi>Al.</hi> discedet] a Ninive, et dicet: <hi>Misera Ninive, quis gemet eam?</hi> 
 de confusa saeculi
hujus conversatione [ <hi>Al.</hi> conversione] disputans,
<pb n="1259B"/>
in quo nihil cuiquam potest placere perpetuum:
sed quod placuit displicet, et quod displicuerat,
rursum placet. Quis itaque poterit talis inveniri
consolator? et (ut ita dicam) scriptor lyricus et citharoedus
qui possit dissonantes chordas ejus in
unam harmoniam contrahere, et vocalem in laudes
Dei efficere concentum? Hoc quod exposuimus, <hi>qui
aptet chordam,</hi> vel <hi>aptantem chordam,</hi> et Graece dicitur, <foreign xml:lang="greek">ἁρμόσαι χορδὴν,</foreign>
 nec in Hebraico, nec in caeteris
invenimus translatoribus, sed pro eo alterius
sermonis exordium: <hi>Numquid melior es ab Amon
quae habitat in fluminibus?</hi> Unde videtur mihi magis
cum posterioribus copulandum.
</p>
          </div3>
<div3>
            <head>
              <note>(Vers. 8 seqq.)</note> </head>
            <p>
 <hi>Numquid melior es ab Amon</hi> 
[Vulg. <hi>Alexandria populorum], quae habitat in fluminibus?
<pb n="1259C"/>
aqua in circuitu ejus, cujus divitiae mare,
aquae muri ejus, Aethiopia fortitudo ejus et Aegyptus,
et non est finis; Africa et Libyes fuerunt in auxilio tuo.
Sed et ipsa in transmigratione ducitur in captivitatem;
parvuli ejus elidentur</hi> [Vulg. <hi>elisi sunt] in capite omnium
viarum, et super inclytos ejus sortem mittent</hi> 
[Vulg. <hi>miserunt], et omnes optimates ejus affigentur</hi> 
[Vulg. <hi>confixerunt] compedibus. Et tu ergo inebriaberis,
et eris despecta: et tu quaeres auxilium tuum ab
inimico, omnes munitiones tuae sicut ficus cum grossis
suis, si concussae fuerint, cadent in os comedentis.</hi> 
LXX: <hi>Apta chordam, pars Ammon, quae habitas in
fluminibus, aquae in circuitu ejus, cujus principium
mare est, et aqua muri ejus. Aethiopia fortitudo ejus
et Aegyptus, et non est finis fugae tuae. Phut et Libyes
<pb n="1259D"/>
facti sunt auxiliatores illius, et ipsa in transmigrationem
ibit captiva, et parvulos illius allident in
principio viarum ejus,</hi> <emph>570</emph> <hi>et super omnia inclyta ejus
mittent sortem, et universi optimates ejus alligabuntur
compedibus: et tu inebriaberis, et eris despecta, et tu
quaeres ibi ut stes ab inimicis tuis; omnes munitiones
tuae ut ficus, quae grossos habent, si commotae fuerint,
cadent in os comedentis.</hi> Pro eo quod in Septuaginta
legitur, <hi>Apta chordam, pars Ammon;</hi> et caeteri interpretes
<pb n="1260A"/>
transtulerunt: <hi>Numquid melior es ab Amon?</hi> 
Hebraeus qui me in Scripturis erudivit, ita legi posse
asseruit: <hi>Numquid melior es quam No, Amon?</hi> et ait,
Hebraice NO dici <hi>Alexandriam:</hi> AMON autem, <hi>multitudinem,</hi> 
sive <hi>populos,</hi> et esse ordinem lectionis: Numquid
melior es ab Alexandria populosa, sive populorum,
quae habitat in fluminibus, aqua in circuitu
ejus? Non quod eo tempore Alexandria vocaretur,
quippe quae longo post tempore ab Alexandro Magno
Macedone nomen accepit; sed quia sub nomine primo,
id est, <hi>No,</hi> semper Aegypti metropolis fuerit, et
abundantissima populis. Denique et qui res gestas
Alexandri memoriae tradiderunt, principem eam fuisse
Aegypti autumant. Sed et propheta Jeremias, <hi>Amon,</hi> 
sive <hi>No, Alexandriam,</hi> intelligens in visione contra
<pb n="1260B"/>
Aegyptum, ad quam dicit: <hi>Vitula formosa Aegyptus,
stimulator ab Aquilone veniet ei <note>(Jerem. XLVI, 20)</note>
            </hi>,
haec quoque manifestius addit: <hi>Confusa est filia Aegyti,
tradita est in manu populi Aquilonis, ait Dominus
virtutum Deus Israel. Ecce ego visitabo super</hi> 
AMON MENNO ( ), id est, <hi>super tumultum</hi> 
[Al. <hi>tumulum] de Alexandria <note>(Ibid., 24 seqq.)</note>
            </hi>:
AMON enim, ut diximus, <hi>populos:</hi> MEN praepositionem <hi>de</hi> 
 significat: NO autem <hi>Alexandriam. Et visitabo,</hi> inquit, <hi>super Pharaonem, et super Aegyptum et super
deos ejus, 
 et super reges ejus, et super Pharaonem,
et super eos qui in eo sperant, et dabo in manus quaerentium
animas eorum, et in manu Nabuchodonosor
regis Babylonis, et in manu servorum ejus.</hi> Dicitur itaque
ad Niniven: Numquid populosior es, aut potentior
<pb n="1260C"/>
Alexandria? Et describitur situs Alexandriae,
quae super Nilum et super mare posita hinc inde
aquis et fluminibus ambiatur. <hi>Aqua in circuitu ejus,
cujus divitiae mare: aquae muri ejus:</hi> hinc enim rivo
Nili, inde lacu Mareotico, ex alia parte mari cingitur.
Quod autem <emph>571</emph> Aethiopia et Aegyptus, et
Africa pro quo in Hebraeo ponitur PHUT ( ), et
Libyes in praesidio ejus sint, ipse situs provinciarum
et urbis ostendit. Et haec igitur quam meus, inquit
propheta, sermo describit, capietur a rege Babylonio,
et idem tuus atque illius vastator erit. Quae
Josephus quoque Judaicae scriptor historiae in libris
suis refert. <hi>Parvuli ejus allidentur in compitis</hi> <note>(Al. <hi>compedibus</hi> 
)</note>, nobiles ejus dividentur sorte victorum,
et potentissimi quondam principes captivi ducentur
<pb n="1260D"/>
in catenis. Cum ergo haec passura sit Alexandria, e
tu, o Ninive, de eodem bibes calice, et inebriaberis,
et consopita jacens despicieris, et in tantam venies
necessitatem, ut a Babyloniis, sive contra Babylonios,
ab inimicis tuis auxilium roges. Omnia firmamenta
tua et muri in sublime porrecti, et altitudines
turrium, quas nunc inexpugnabiles putas, et
viri fortes bellatoresque tui, primitivis ficis comparabuntur,
quae si concussae fuerint levi tactu, in os
<pb n="1261A"/>
cadent devorantis. Nam quod apud Septuaginta legitur: <hi>Apta,</hi> 
 sive <hi>compone chordam,</hi> adhuc ad Niniven
dicitur. Et est sensus: Inordinatum et incompositum
tuum, et in diversa discrepans, in chordarum similitudinem
apta, Ninive, quia nihil tibi proderit species
et magnitudo tua, quae praecipua habere te credis,
nisi te aptaveris ad canendum. Considera enim
[ <hi>Al.</hi> ergo] omnem partem sortis filiorum Ammon,
et quaecumque aestimantur possidere bona, quomodo
eos non defenderint, ne irent in captivitatem, et ne
parvuli eorum alliderentur in viis. Quid ei profuerunt
flumina, juxta quae posita est urbs Ammon?
Quid, exceptis fluminibus, tanta puteorum et fontium
multitudo, incipiens a mari Mortuo, et vallans regionem
ejus? Quid ei praebuere praesidii Aethiopia
<pb n="1261B"/>
et Aegyptus, quondam foederati ejus? Quomodo ergo
illam non juvit auxilium sociorum: sic nec tuus, o
Ninive, fugiendi finis erit, sed huc atque illuc vastaberis.
Quod loquar de Aethiopibus, et de Aegyptiis <emph>572</emph> 
 qui praesules fuerunt filiorum Ammon, cum
etiam Libyes ei fuerint foederati? Et haec igitur ducetur
in captivitatem, et parvuli ejus, quia ingredi
non valebunt, interficientur in viis ante parentum
ora prostrati, et omnes opes ejus forte a victoribus
dividentur. Nec quisquam de principibus evadet,
quia ferro et compedibus vincientur. Et tu ergo, o
Ninive, inebriaberis, et dives quondam ac speciosa,
quae tantos amatores habebas, despicieris ab omnibus,
et inimicis persequentibus, quaeres requiem, et
non invenies. Omnes bellatores tui et universa auxilia
<pb n="1261C"/>
praedae hostibus erunt, et sine ullo labore capientur
in similitudinem grossorum ficus, quae concussae non
in terram, ne saltem parvus labor sit colligentium,
sed statim in os devorantis cadent. Haec dicta sint <foreign xml:lang="greek">παραφραστικῶς</foreign>
 juxta Septuaginta interpretes: semel
enim propositum nobis est, et Vulgatam editionem
sequi, ne aliquam excetrae et Sardanapalo reprehendendi
occasionem praebuisse videamur. Caeterum
non satis mihi videtur congruere exemplum eversionis
Ninive cum filiis Loth, qui vocantur <hi>Amman.</hi> Primum
enim <hi>Ammon</hi> dicitur <note>(Genes. XIX)</note>, et non
<pb n="1262A"/> <hi>Amman:</hi> 
 deinde <hi>Ammana,</hi> quae nunc vocatur <hi>Philadelphia,</hi> 
non est sita super flumina, nec opes illius
de mari congregantur: quippe quae mediterranea
sit, nec aquae sunt muri ejus, nec habet Aethiopiam
et Aegyptum et Africam et Libyes foederatos, cum
haec omnia et juxta potentiam, et juxta exemplum,
et juxta descriptionem loci et regionis, et amicarum
gentium, magis Alexandriae coaptanda sint: et numquam
potentissima civitas Ninive minori Philadelphiae
comparata, audiret a propheta: <hi>Numquid melior
es?</hi> Cui autem dicitur: <hi>Numquid melior es,</hi> ostenditur
minor esse ea cui comparatur, et non debere eam
indigne ferre si capta sit, cum major et firmior et potentior
tam natura loci, quam viris fortibus, ab
eodem sit hoste superata. Quia vero Niniven et
<pb n="1262B"/> <emph>573</emph> 
 mundum istum interpretati sumus, praecipitur
ei ut aptet et componat chordas suas, et se ad lugubre
carmen paret: pars enim filiorum Amon quae
multo melior fuerat quam Ninive, et habitaverat super
flumina, quia in errore deprehensa est, poenas
eam sui sceleris pependisse. Ac primum juxta historiam
Alexandriae dicendum, quod <hi>Ammon</hi> interpretentur <hi>populi,</hi> 
 et sit sensus juxta leges allegoriae:
Considera populos Ecclesiae quae habitat super amnes
 prophetarum, et habet doctores in circuitu
suo, quorum de ventre manant flumina, cujus initium
est mare. A lectione quippe Legis, quae sine
ligno Christi amara est, in similitudine Merrhae ad
ejus mysterium pervenitur, quae habet Aethiopiam
in fortitudine: Aethiopia quippe praeveniet manus
<pb n="1262C"/>
ejus Deo <note>(Ps. LXVII)</note>: et Aegyptum in quam Dominus
venit in nube levi: et Libyes qui ante habitabant
in arentibus, et postea facti sunt in auxilio ejus. Et
haec ergo si non se attenderit, et omni diligentia custodierit
cor suum, captiva ducetur, et planget filios
suos. Parvuli quoque ejus, qui adhuc in principiis
viarum sunt, nec ad medium itineris pervenerunt,
elidentur in ipsis principiis suis: et hostes saevissimi
praeclara quaeque ejus sorte sibi dividere festinabunt,
et optimates quos principes et praepositos
intelligere possumus, vinctos catenis, et gravissimo
<pb n="1263A"/>
compedum pondere praepeditos, trahent in captivitatem.
Et tu ergo, Ninive, homines videlicet infideles,
homines mundo penitus inhaerentes, senties
supplicia, et consopieris calice meo, cum illi quoque
biberint qui de mea parte [ <hi>Al.</hi> sorte] fuerant, et
suo vitio corruerunt. Et despicieris a me: quaeres
finem inter vitia et perturbationes quae te prement,
et nihilominus stationem et finem malorum reperire
non poteris; sed et omnes voluntates tuae et dulcedines,
et potentiae saeculares, et dogmata quae tibi
videbaris habere firmissima, devorabuntur a comedente, <emph>574</emph> 
 de quo per parabolam dicit Samson: <hi>De comedente exivit cibus, et de forti egressum est
dulce 
 <note>(Judic. XIV, 14)</note>
            </hi>: tunc enim fortia quaeque tua,
et quae dulces fructus spectantium oculis promittebant,
<pb n="1263B"/>
ad primam arboris concussionem ruent in os
diaboli devorantis, a quo semper Ninive tenta fuerat
et possessa. Porro quod praetermisimus: <hi>Et non est
finis fugae tuae,</hi> quia ad Niniven dicitur, et inter ea
quae de Ammon scripta sunt, positum est, et videtur
extraordinarie in alieno loco insertum, quasi per <foreign xml:lang="greek">ὑπέρβατον</foreign>
 referamus ad Niniven, ut sit ordo: Et
inebriaberis, et non est finis fugae tuae, et eris despecta,
et caetera quae dicuntur ad Niniven. Et interpretabimur
non esse finem fugae Ninive a Deo: quia
semper profectum habeat in fugiendo, et numquam
velit consistere, secundum illud quod supra diximus: <hi>Et ipsi fugientes non steterunt, et non erat qui
respiceret.</hi> 
 Et dicemus, ideo Scripturam sanctam his
difficultatibus esse contextam, et maxime prophetas,
<pb n="1263C"/>
qui aenigmatibus pleni sunt, ut difficultatem sensuum,
difficultas quoque sermonis involvat: ut non
facile pateat sanctum canibus, et margaritae porcis,
et profanis sancta sanctorum. Quod si voluerimus
Ammon interpretari super filiis Loth, dicamus Loth
habuisse ex duabus filiabus duos filios, Moab et Ammon,
quorum senior <hi>Moab</hi> interpretatur <hi>ex patre,</hi> sive <hi>aqua paterna:</hi> 
 junior vero <hi>Ammon,</hi> vel <hi>filius generis
mei,</hi> vel <hi>populus noster <note>(Genes. XIX)</note>
            </hi>. Et arbitror quomodo
[ <hi>Al.</hi> quemadmodum] qui ex Juda natus fuerat
propter peccatum dicitur ad eum: <hi>Semen Chanaan,
et non Juda <note>(Dan. XIII, 56)</note>
            </hi>. Et in Ezechiele ad Jerusalem
peccatricem [ <hi>Al.</hi> meretricem]: <hi>Radix tua et
generatio tua de terra Chanaan, pater tuus Ammorrhaeus</hi> 
[Al. <hi>Chananaeus], et mater tua Cethaea <note>(Ezech. XVI, 3)</note>
            </hi>:
<pb n="1263D"/>
sic eos quicumque fuerunt de priori populo, hoc est,
de Judaeis; et de juniori, id est, de nostris, Moabitas
et Ammonitas figuraliter appellari. Et quia declinaverunt
<pb n="1264A"/>
a patre suo ( <hi>Loth</hi> quippe <hi>declinatio</hi> interpretatur) <emph>575,</emph> 
 poenae subjiciendos et passuros omnia
quae supra exposuimus. Si autem ab his qui sancti
quondam fuerant, Dei severitas incipit, et illa
quae habitabat inter flumina, gehennae igne purgabitur:
quanto magis Ninive quae ante non habuit legem,
nec recepit jugum praeceptorum Dei, propter
superbiam suam ad extremum in os corruet devorantis!
</p>
          </div3>
<div3>
            <head>
              <note>(Vers. 13 seqq.)</note> </head>
            <p>
 <hi>Ecce populus tuus, mulieres in medio
tui: inimicis tuis adapertione pandentur portae
terrae tuae: devorabit ignis vectes tuos. Aquam propter
obsidionem hauri tibi: exstrue munitiones tuas, intra
in lutum, et calca: subigens tene laterem. Ibi comedet
te ignis; peribis gladio, devorabit te ut bruchus: congregare
<pb n="1264B"/>
ergo ut bruchus: multiplicare ut locusta. Plures
fecisti negotiationes tuas, quam stellae sint coeli:
Bruchus expansus est, et avolavit. Custodes tui quasi
locusta, et parvuli tui quasi locustae locustarum, quae
considunt in sepibus in die frigoris. Sol ortus est, et
avolaverunt, et non est cognitus locus earum ubi fuerint.</hi> 
LXX: <hi>Ecce populus tuus quasi mulieres in te,
inimicis tuis aperiendo aperientur portae terrae tuae:
comedit ignis vectes tuos. Aquam obsidionis hauri tibi, 
 obtine munitiones tuas: ingredere lutum et conculcare
in paleis, obtine super laterem. Ibi comedet te
ignis, disperdet te gladius, et comedet te quasi locusta:
aggravaberis quasi bruchus, multiplicare ut bruchus:
multiplicasti negotiationes tuas sicut stellas coeli.</hi> Adhuc
ad Niniven texitur dicentis eloquium: Non mirum
<pb n="1264C"/>
si fortes et pugnatores tui in similitudinem grossorum
ficus, statim in os decidant devorantis, cum
populus tuus effeminatus sit, et resistere nequeat.
Pandentur ergo portae tuae, et patebit <emph>576</emph> civitas
hostibus, robustissimos vectes quibus claudebantur
portae, consumet ignis. Hauri igitur aquam, et cura
ne potus desit obsessae munitioni: lateres confice,
ut interrupta murorum struas, prope est enim obsidio.
Et cum haec omnia feceris, quasi a brucho humus,
ita a gladio devoraberis. Sed et cum multiplicata
fueris ut bruchus, et ut locusta in unum pariter
congregata et congregaveris sicut astra coeli divitias
tuas, sicut locustae et bruchus, et parva genimina
locustarum, quae vocantur attelabi [ <hi>Al.</hi> adtelebi],
sole incalescente, avolant, nec reperiuntur: sic tu
<pb n="1264D"/>
dispergeris et fugies. Natura enim haec locustarum
est, ut in frigore torpentes, per calorem volitent.
Porro attelabus quem significantius <hi>comessorem</hi> 
<pb n="1265A"/>
interpretatus est Aquila, parva locusta est inter locustam
et bruchum, et modicis pennis reptans potius
quam volans, semperque subsiliens: et ob hanc
causam ubicumque orta fuerit, usque ad pulverem
cuncta consumit, quia donec crescant pennae, abire
non potest. Haec juxta Hebraicum, propter lectoris
faciliorem intelligentiam, ipsa Scripturae calcans vestigia,
manifestius explanavi. Dicam autem et juxta
LXX coeptam <foreign xml:lang="greek">τροπολογίαν</foreign> sequens, primum breviter,
id est, quasi in epitome, et postea latius de singulis
disserens: Populus tuus, o Ninive, homines videlicet
saeculares qui proprie vocantur populus urbis
Assyriae, ita passionibus enervati sunt, et vitiis
elanguerunt, ut imbecillitati mulierum comparentur;
nihil enim in animabus suis forte, nihil
<pb n="1265B"/>
robustum possident et virile. Unde inimici
praevalentes adversum eos, aperuerunt omnes sensus <emph>577</emph> 
 eorum, et per corporales januas introgressi
sunt. Et signanter sensus corporum, ostia Niniviticae
terrae appellantur. Habent autem ex prima Dei
conditione etiam hi qui se vitiis manciparunt, occasionem
cognoscendi Deum, quasi robustissimos
vectes, quibus oppilent et claudant portas sensuum.
Sed et ipsos consumet ignis, qui a sagittis
est alatus ardentibus, quamobrem dicitur ad Niniven: <hi>Hauri tibi aquam,</hi> 
 et asperge te sermone
atque ratione, et occasionibus intelligendi Deum,
exercendarumque virtutum, quae tibi insitae sunt,
abutere ad praeliandum. Verum tu dissolutis manibus,
id est, operibus voluptatis, quidquid in te habueras
<pb n="1265C"/>
roboris, perdidisti: quamobrem convertere,
et age poenitentiam, et rursum obtine munitiones
tuas. Et quia semel ingressa est lutum, et clausa
es corpore (quod quasi terra et paleis et aqua, ita
carnibus, sanguine, venis, nervis, ossibusque compactum
est), sustine injuriam et necessitates corporis:
et conculcare ab inimicis, et omnia ad conficiendam
carnem, quae poenitentia digna sunt, patere.
Semel enim assumens lutum, et paleas et inanibus
hujus saeculi negotiis involuta, debes per injuriam
sponte calcari, et tamen noli salutem penitus
desperare: esto confidens, et corpus, id est,
laterem tuum propter assumptum sermonem quasi
aquam in servitutem redige, et subjice tibi, ut domineris
lateri tuo: alioquin nisi hoc feceris, vivax
<pb n="1265D"/>
te postea flamma consumet, vel in poenam per gehennam,
vel ardentibus inimici jaculis suscitata: et
non solum igni vastaberis, sed gladius quoque te
comedet quasi locusta terrae virentia. Et hoc patieris
<pb n="1266A"/>
si non fueris super laterem, tuoque pondere praegravata,
et omnem perdens volatum, tota detraheris
in terram, sicut bruchus repente in terram cadit,
cum lasso [ <hi>Al.</hi> lassus] volatu ultra ire non quiverit.
Habeto itaque virtutes tam innumerabiles, ut
bruchus: ne ita pondere tuo ad terram detraharis,
ut bruchus. Quae universa perpessa es, quoniam
multiplicasti tibi divitias et negotiationes diversorum
dogmatum, putans eas clariores esse stellis, et
magis fulgere quam coeli sidera. <emph>578</emph> Haec, ut dixi,
ad comprehendendum sensum a nobis dicta sunt
breviter: nunc ad exordium capituli revertentes,
singula ut possumus, explicemus. Quis non dicat
speciosam Niniven, animam natura pulchram, luxuria
et voluptatibus hujus saeculi delinitam, in muliebres
<pb n="1266B"/>
delicias pervenisse, et virilitate perdita,
elanguisse in feminam? Si enim justi anima in perfectum
virum veniens, et conditionis suae servans rigorem,
adhaerensque Deo, unus cum eo efficitur
spiritus: cur non econtrario anima quae amat mundum,
unum cum mundo fiat, et in mollitiem redacta
femineam, virilem perdat [ <hi>Al.</hi> perdiderit] rigorem?
Ego puto ob hanc causam in Exodo praecipere Pharaonem,
ut omne masculinum quod natum est Hebraeis,
mittatur in fluvium, et omne femineum vivificetur <note>(Exod. I)</note>.
Neque [ <hi>Al.</hi> Numquid] enim poterat
rex Aegyptius qui dicit alibi: <hi>Mea sunt flumina, et
ego feci ea <note>(Exod. XXIX, 2)</note>
            </hi>, quidquam aliud nisi hoc
jubere, ut quodcumque est Hebraeorum [ <hi>Al.</hi> Hebraeum
est], et eorum, qui per saeculum istud transeunt,
<pb n="1266C"/>
forte et virile, mittatur in aquas, et per fluenta earum
deferatur in mare. Et econtrario quidquid femineum
et molle, et formosum videretur in hoc saeculo,
hoc vivificetur, adolescat et generet. Simulque
considera quod Aeqyptius imperator viros Hebraeorum
non possit occidere, nec eos qui jam egressi
sunt de infantia, sed quorum aetas adhuc tenera est,
et molle corpus, et profectus incipiens: scit non
posse nutriri feminas, nisi interfecti fuerint masculi.
Vult itaque in Hebraeis quidquid forte est et virile,
hoc gurgite sui fluminis suffocare, ut quae feminea
sunt, liberius sola succrescant. Quod autem sequitur: <hi>Inimicis tuis apertione aperientur portae 
 terrae tuae,</hi> intelligere poteris, assumens de Jeremia
testimonium, in quo scriptum est: <hi>Ascendit mors per
<pb n="1266D"/>
fenestras vestras</hi> [Al. <hi>nostras</hi> ] <note>(Jer. IX, 21)</note>. Quodque
per Jeremiam in fenestris, hic in portis asseres demonstrari,
et has ipsas ad sensus referes. Sciens
enim sermo divinus duplices esse sensus, ad distinctionem
<pb n="1267A"/>
malorum sensuum, in Proverbiis ait: <hi>Sensum
divinum invenies.</hi> Sensum autem hic non accipias
pro animo et mente, quae Graece <foreign xml:lang="greek">νοῦς</foreign> dicitur,
sed pro <foreign xml:lang="greek">αἰσθήσει,</foreign> a qua et quinque sensus nuncupati
sunt, <emph>579</emph> visus, odoratus, gustus, tactus, auditus.
Portae itaque terrae Ninive, corporales sensus
intelligantur: portae autem Jerusalem coelestis, omnis
sensus divinus et de supernis veniens. Has portas
Ninive aperit populus ejus per visum et auditum,
et omnes reliquos sensus, quasi per latam et
spatiosam viam quae ducit ad mortem <note>(Matt. VII)</note>,
corporales quaerens capere voluptates, quibus claudunt
homines Dei portas suas, obturantes aures, ne
audiant judicium sanguinis, claudentes oculos suos
ne videant iniquitatem, obturantes nares, ne unguenta
<pb n="1267B"/>
prima in effeminationem animae suae odore
suscipiant: claudentes os gulae, et ventri avido,
et a tactu molli retrahentes manus suas, ne ad libidinem
venter exaestuans, in femineos ardentem animam
cogat amplexus. Qui autem homines Dei sunt,
aperiunt sensus suos, id est, portas coelestis Jerusasalem,
ut ad eos ingrediatur sermo Dei. Malarum
portarum illud exemplum est: <hi>Qui exaltas me de
portis mortis.</hi> Bonarum hoc: <hi>Ut annuntiem omnes
laudes tuas in portis filiae Sion <note>(Psal. IX, 15)</note>
            </hi>. Quando
videris amatorem voluptatum magis quam amatorem
Dei, et luxuriae deditum, statim de eo dicito:
Inimicis suis aperuit portas terrae suae, non enim
amicis animae suae, sed inimicis aperiunt portas terrae
Ninive. Quod si et hi qui principes putantur in
<pb n="1267C"/>
populo, eadem fecerint, de his quoque dicere non
timebis: Duces populi mei de domo deliciarum suarum
ejecti sunt. Si autem videris eos voluptatibus,
et hinc inde ambiente luxuria praepeditos, nullam
habere misericordiam in pauperes, nec de populo
Dei esse sollicitos, aptabis eis quod sequitur: <hi>Qui
dormiunt super lectos eburneos: et fluunt voluptate in
stratis suis: qui comedunt haedos de gregibus, et vitulos
lactentes de armentis: qui bibunt defaecatum vinum,
et primis unguentis delibuti sunt; et non patiebantur
quidquam super contritione Joseph <note>(Amos VI,
4)</note>
            </hi>. Porro quod dicitur: <hi>Comedit ignis vectes tuos,</hi> 
hujuscemodi est: Si quid naturalis boni in anima
tua videbatur esse, quod in similitudinem vectium,
hostes qui per portas sensuum tuorum conabantur
<pb n="1267D"/>
irrumpere, prohibere posset et repellere, hoc Babylonio
igne succensum est. Nec non, <emph>580</emph> <hi>aquam
munitionis attrahe tibi,</hi> de sermone Dei dicitur, ut
circumdet sibi quasi murum firmissimum Scripturarum
doctrinam atque rationem, ne ad interiora
ejus possit hostis irrumpere. <hi>Obtine,</hi> inquit, <hi>munitiones
tuas.</hi> Quidquid in te habes per naturam bonum,
et optimi conditoris in te servat exordium,
hoc infelix anima Ninive, in defensionem tui tene,
nec patiaris de principali ( <foreign xml:lang="greek">ἡγεμονικῷ</foreign>) cordis effluere.
Quod autem post haec additur: <hi>Incede</hi> [Al. <hi>incide]
in lutum, et conculcare in pateis:</hi> alius forsitan aestimet
<pb n="1268A"/>
dici de anima, quae infixa in luto corporis et
paleis hujus mundi, vacuis scilicet et caducis, tota
se versans [ <hi>Al.</hi> serviens] conculcetur a daemonibus.
Mihi autem videtur hoc ad eam dici: Sustine tentationes,
injurias, quibus tradita es: poenas quas merito
tuo pateris; quia si super vacua hujus mundi et
fragilia graderis negotia, scias te pro remedio sustinere,
si tamen obtinueris super laterem, et carnem
animae imperio subjugaveris. Denique sequitur: <hi>Ibi comedet te ignis.</hi> 
 Si non fueris super laterem,
et dominationem non habueris in carnem, sed
manseris in latere, et amaveris paleas, et in carne
juxta carnem vixeris, non solum ardentia inimici
jacula te vorabunt; sed et gladius ejus interficiet,
et in similitudinem locustarum, quidquid in te virens
<pb n="1268B"/>
videbatur, et naturae bono sponte germinans,
avaro dente consumet [ <hi>Al.</hi> a brucho rodente consumetur]:
et quasi bruchus volatu perdito: et gravatus
pondere suo: ita et tu gravata onere peccatorum,
detraheris in terram. Igitur ne talia et tanta
patiaris, multiplicare ut bruchus, et quantum ille
habet numerum, tantas tu habeto virtutes. Quae
enim multiplicasti negotiationes tuas, et omni genere
(quasi coelestia cuperes possidere) per fas et nefas
perituras tibi divitias congregasti, debes multitudinem
peccatorum multitudine exaequare virtutum.
Supra juxta Hebraicum usque ad illum locum veneram,
ubi dicitur: <hi>Sol ortus est, et avolaverunt: et
non est cognitus locus earum ubi fuerint.</hi> Et quid
mihi videretur in contextu ipsius sermonis dixi.
<pb n="1268C"/>
Nunc quia LXX proprii sensus videntur habere
principium, posito eorum testimonio, coeptae explanationis
ordinem sequar.
</p>
            <p> <emph>581</emph> LXX: <hi>Bruchus irruit, et evolavit: exsilivit
quasi attelabus commixticius tuus, sicut locusta quae
ascendit super sepem in die gelu: sol ortus est et exsilivit,
et non cognovit locum suum. Vae illis.</hi> Videtur
mihi multitudo Ninive absque rectore, sine ordine
hinc inde commixta, et quacumque impetus tulerit
ruens, brucho comparari, parvo animali et innumerabili,
et qui modicum quid [ <hi>Al.</hi> quidem] se videatur
elevare a terra. Sed et [ <hi>Al.</hi> alius] attelabus qui
Graece dicitur <foreign xml:lang="greek">συμμικτὸς,</foreign> et Latine translatus est in <hi>commixticium,</hi> 
 quem nos possumus vulgus ignobile,
et de diversis gentibus hinc inde populum congregatum
<pb n="1268D"/>
intelligere, id est, non cives, sed peregrinos.
Unde et populus Israel qui egrediebatur ex Aegypto <foreign xml:lang="greek">πολὺν συμμικτὸν,</foreign>
 hoc est, Aegyptiorum, et Aethiopum
et variarum gentium habuisse narratur. Et hic
ergo, ut ita dicam, <hi>mixticius</hi> Ninive, confertur exsilienti
attelabo et locustae, quae in die frigoris eo quod
avolare non possit, resideat in sepe, et postea, orto
sole, et illius ardore calefacta exsiliat, et ad alias
regiones avolans, nequaquam meminerit sepis, in
qua tempore frigoris sederat. Haec <foreign xml:lang="greek">παραφραστικῶς,</foreign> ut
ipse prophetae sermo facilius possit intelligi, dicta
sint. Caeterum dubitare non poteris, multitudinem
<pb n="1269A"/>
hominum, quae per latam viam pergens, versatur in
mundo, bruchum dicere, cum videris eos totos terrae
deditos, sententiae levitate huc illucque discurrere,
et ad sublimiora volare non posse. Cerne Romam et
Constantinopolim cum priori nomine inopiam pristinam
commutantem. Vide Alexandriam Aegypti caput,
et cum fuerit vel pro penuria annonae, vel
(quod pudori sit et rubori) propter aurigas et mimos
et histriones seditio concitata, ruere populum
in similitudinem bruchi, et totum vitiis inhaerentem,
levitate sua, et per momenta mutatione sententiae
huc illucque volitare: tunc vere poteris dicere: <hi>Bruchus
impetu abiit et avolavit.</hi> Porro quod sequitur, <hi>Exsilivit attelabus, et mixticius tuus quasi locusta,</hi> 
mixticium puto in hoc differre a brucho, quod bruchus
<pb n="1269B"/>
imperitae multitudini et innumerabili comparatur:
mixticius autem de cunctis gentibus hinc inde <emph>582</emph> 
 collectus. Et quomodo alii sunt in urbibus cives:
alii peregrini, quibus placet habitare in urbe non
sua: sic mixticium puto, qui habitat in Ninive, eos
esse qui videntur sibi juxta opinionem suam aliqua
sequi dogmata veritatis, et in eo meliores esse brucho,
quod bruchus nihil aliud faciat, nisi semper in
terra sit, et absque alis, cibo et ventri serviat: attelabus
autem saltem modicas assumat alas, et cum in
altum volare non possit, tamen de terra exsilire nitatur:
et tandem perveniens in locustam, volitat quidem,
sed non est perpetuus volatus ejus, deficientibus
enim pennulis, et contractis frigore, etiam locusta
considet, et considet non in frugifera arbore, et in
<pb n="1269C"/>
virentibus foliis, sed in sepe, sentibus virgultisque
contexta, sive in maceria fortuito hinc inde lapide
composita. Consideremus sapientes Graeciae, et Aegyptiorum
atque Persarum, Indorumque Gymnosophistas,
et Samaritanos, et varias inter ipsos sententias:
et Judaeos Pharisaeosque eorum, et Sadducaeos,
et Ecclesiae multiplices haereses, et videbimus
attelabum a terra se paululum sublevantem, et locustam
volantem quidem, sed non pleno cursu: et
quia non habeat calorem solis justitiae, frigente in
Deum charitate, sedere in spinosis sepibus. Omnia
enim dogmata eorum, cum frigeant, et volare non
possint, sedem sibi et requiem inter Aristotelis et
Chrysippi spineta reperiunt. Inde Eunomius profert:
Quod natum est, non fuit antequam nasceretur. Inde
<pb n="1269D"/>
Manichaeus ut Deum a conditione malorum liberet,
alterum mali inducit auctorem. Inde Novatus subtrahit
veniam, ut tollat poenitentiam. Et ut simul
brevi cuncta concludam sermone, de illis fontibus
universa dogmata argumentationum suarum rivulos
trahunt, ita ut loca quoque ipsa de quibus argumenta
sumuntur, <foreign xml:lang="greek">τοπικὰ</foreign> superscripserint. Haec igitur locusta
quae nunc sedet in sepibus, cum judicii tempus
advenerit, et mundus ad ortum [ <hi>Al.</hi> ab ortu] solis
<pb n="1270A"/>
incaluerit, dimittet sedem et loca sua, in quibus
tempore frigoris inhaerebat; et ad meliora conversa,
prioris sedis non recordabitur. Quod autem generaliter
de judicii tempore <emph>583</emph> diximus, et nunc ex
parte intelligi potest, ut per eruditos et doctos viros
hujuscemodi locustis solis justitiae lumen oriatur;
et relinquentes spinas suas, in purum et liberum
transeant volatum.
</p>
          </div3>
<div3>
            <head>
              <note>(Vers. 18 seqq.)</note> </head>
            <p>
 <hi>Dormitaverunt pastores tui, rex
Assur: sepelientur principes tui, dispersus est populus
tuus super montes</hi> [Vulg. <hi>latitavit populus tuus in montibus],
et non est qui congreget, non est obscura contritio
tua, pessima est plaga tua. Omnes qui audierunt
auditionem tuam, compresserunt manum super te:
quia super quem non transivit malitia tua semper?</hi> 
<pb n="1270B"/>
LXX: <hi>Dormitaverunt pastores tui: rex Assur consopivit
fortes tuos, abiit populus tuus super montes, et
non erat qui susciperet, et non est sanitas contritioni
tuae, tumet plaga tua. Omnes qui audierunt nuntium
tuum, plaudent manibus super te, quia super quem
non irruit malitia tua semper?</hi> Non mirum est, si dormitaverunt
pastores tui, o rex Assur, qui dominatus
es in Ninive, et sepeliantur, vel vagentur principes
tui, reguli scilicet, et omnium gentium duces, qui
tibi antea serviebant: cum populus tuus mulieres
fuerint in medio civitatis tuae; et inimicis tuis apertae
sint portae ejus, et omnis multitudo super murum
sedens locustae sit comparata, quae quasi incalescente
sole, sic adventum [ <hi>Al.</hi> ad adventum] Nabuchodonosor
fugerit de propugnaculis, et inimicis
<pb n="1270C"/>
terga verterit, nec inventus sit locus ejus. Irato itaque
Deo, quia populum ejus vastaveras, o Assur, et
sublimaveras usque in coelum nidum tuum, unde et
magnus sensus diceris, destructa est civitas tua. Et
cunctis principibus interfectis, qui resistere poterant
adversariis, reliquus populus tuus imbellis et ignobilis
dispersus est in montibus, et nemo de ducibus
inveniri potest qui congreget eos, et de collectis rursum
cogat exercitum. Non est obscurum vulnus
tuum, nec talis plaga quae medici possit curari manu.
Omnes qui Niniven subrutam, et Assyrium regem
superatum audierint; et potentissimam urbem et regem
dominatorem quondam urbis [ <hi>Al.</hi> orbis] vulneratum,
et jacere seminecem, et in suo sanguine volutari,
vel stupebunt propter rei magnitudinem, et
<pb n="1270D"/>
insperatum nuntium, et compriment <emph>584</emph> manus
suas, vel certe prae magnitudine gaudii insultantes
tibi applaudent manibus et quodam gaudii strepitu
concrepabunt. Nullus enim est qui possit super te
dolere, et eversioni et vulneri tuo donare lacrymas:
quia nullus est super quem tua malitia non semper
transierit. Et pulchre transierit: non enim potest
malitia regis Assyrii in ostibus ejus jugiter permanere.
Hucusque historiae ordo sit textus. Debemus
<pb n="1271A"/>
autem et juxta Hebraicum, antequam editionem Septuaginta
disseramus (in illis enim longe alius et diversus
est sensus), paululum ab historia in sublime
conscendere, et docere quod in ultima prophetia
Naum, <foreign xml:lang="greek">ἀποστροφὴ</foreign> ad diabolum fiat, sensum magnum,
principem Assyriorum, qui quondam gloriabundus
dixerat: <hi>Fortitudine faciam, et sapientia intellectus
auferam terminos gentium, et vires earum depascar,
et commovebo civitates quae habitantur <note>(Isai.
X, 13)</note>
            </hi>, et dicatur ei: <hi>O Lucifer, qui mane oriebaris,
qui mittebas igniculos tuos ad cunctas gentes: quomodo
cecidisti in terram, et contritus es <note>(Isai. XIV, 12, 13)</note>
            </hi>?
Destructa est Ninive civitas tua speciosa et potens,
in qua tantum tibi imperium praesumebas, ut Filio
quoque Dei auderes dicere: <hi>Haec omnia tradita sunt
<pb n="1271B"/>
mihi: si procidens adoraveris me, dabo tibi ea <note>(Matth.
IV, 9)</note>
            </hi>. Dormitaverunt pastores et reguli tui, qui non
pascebant homines in salutem, sed nutriebant eos
interfectioni tuae, ut saginatiores hostias devorares.
Omnis populus tuus et turba populorum, quae te
quondam colebat, deseruit te et urbem tuam, et
confugit ad montes, et se sub apostolorum Christi
atque doctorum latibulis collocavit, et interim nullus
tuorum ducum est, qui turbam tuam quondam ad se
revocet. Plaga tua et vulnus tuum toto orbe personuit:
omnes insultaverunt tibi, qui tua quondam
fuerant supplantatione decepti; aut nullus enim, aut
rarus est, quem non tu aliquando deceperis, et per
quem non transierit malitia tua. Et notandum quod
in quocumque steterit malitia diaboli, non possit
<pb n="1271C"/>
insultare ruinae ejus et vulneri, cum sit de pastoribus
et populo regis Assyrii; sed in quocumque pertransierit,
ille insultet ei, et bonis operibus atque <emph>585</emph> 
 directis, quasi manus [ <hi>Al.</hi> manibus], super
eum concrepet. Et congrue juxta Hebraicum quidem
hucusque de mundi ruina dictum est: novissime de
ipsius quoque diaboli, qui princeps mundi fuit: <hi>Mundus enim in maligno positus est,</hi> 
 plaga et vulnere
praedicatur. Apud Septuaginta autem adhuc ad <foreign xml:lang="greek">σύμμικτον,</foreign>
 id est, ad <hi>mixticium</hi> mundi dicitur, quod
pastores ejus dormierint, et ut dormirent, a rege
sint Assyrio consopiti; atque ita fit, ut dum apud
eos describitur quid Assyrius exercuerit inter [ <hi>Al.</hi> 
in] alteros, et non quid ipse patiatur, de diaboli vulnere
et plaga et interfectione sit tacitum. Vae itaque
<pb n="1271D"/>
his qui perversarum doctrinarum magistri sunt
in Ninive. Et congrue ad eos dicitur: <hi>Dormitaverunt
pastores tui <note>(Ps. CXXXI)</note>
            </hi>: dederunt enim somnum
oculis suis, et palpebris suis dormitationem. Et
propterea non invenerunt locum Domino, neque tabernaculum
Deo Jacob. Nec audierunt de Ephrata,
id est, frugifera Ecclesia; nec invenerunt eam in
condensis sylvarum. Non solum autem pastores
mixticii hujus, et locustae, quae, imminente glacie,
sedet in sepibus, dormitaverunt; sed a rege quoque
sunt Assyriorum consopiti. Scit enim rex Assyrius
non posse se oves decipere, nisi pastores ante consopierit.
<pb n="1272A"/>
Semper diaboli studium est, vigilantes
animas consopire. Denique et in passione Domini
apostolorum oculos gravi sopore premit, quos Salvator
suscitans ait: <hi>Vigilate et orate, ne intretis in
tentationem <note>(Marc. XIV, 38)</note>
            </hi>. Et rursum: <hi>Quod vobis
dico, omnibus dico: vigilate <note>(Ibid., XIII, 37)</note>
            </hi>. Et quia
non cessat semper consopire vigilantes, quoscumque
ille deceperit, et quasi suavi et pernicioso carmine
Sirenarum illexerit ad dormiendum, excitat sermo
divinus, et dicit: <hi>Surge qui dormis, et elevare, et illuminabit
te Christus <note>(Ephes. V, 14)</note>
            </hi>. In adventu ergo
Christi et sermonis Dei et doctrinae ecclesiasticae,
et consummationis Ninive, speciosissimae quondam
meretricis, elevabitur et properabit populus, qui
sub magistris ante fuerat consopitus: et ibit ad montes
<pb n="1272B"/>
Scripturarum, ibique inveniet montes Moysen et
Jesum filium <emph>586</emph> Nave; montes prophetas; montes
novi Testamenti apostolos et evangelistas: et
cum ad tales montes confugerit, et in hujuscemodi
montium fuerit lectione versatus, si non invenerit
qui eum doceat <note>(Messis enim multa, operarii autem
pauci, Matt. IX, 37)</note>, tunc et illius studium comprobabitur,
quia confugerit ad montes, et magistrorum
desidia coarguetur: infert enim, <hi>et non erat
qui susciperet.</hi> Sequitur: <hi>Non est sanitas contritioni
tuae, tumet plaga tua.</hi> Propterea mixticius Ninive sanari
non potest, quia superbiam non deponit, et
recens semper vulnus est, et quotidie diabolo feriente
percutitur. Et post haec omnia non est sanitas
contritioni ejus: licet enim sibi sanus esse videatur,
<pb n="1272C"/>
tamen anima ejus fracta est et contrita, percutiente
desuper malleo totius terrae, et non sanatur, quia
semper erecta est. Si autem humilietur, et se Christo
subjiciat: <hi>Cor contritum et humiliatum Deus non
despicit <note>(Ps. LX, 19)</note>
            </hi>; Et: <hi>Sacrificium Deo spiritus
contribulatus.</hi> In fine ponitur: <hi>Omnes qui audierunt
nuntium tuum, plaudent manibus super te. Super
quem enim non irruit malitia tua semper?</hi> Cum coeperit, <foreign xml:lang="greek">ὦ σύμμικτε,</foreign>
 supplicia sustinere, omnes qui audierint
nuntium, consono crepitu et vocali, et (ut
ita dicam) operum sono atque concentu, insultabunt
tibi, atque gaudebunt. Nullus enim est aut certe
rarus, in quem non irruerit, sive supervenerit
malitia tua semper. Si enim <foreign xml:lang="greek">συμμίκτους</foreign> urbs Ninive
pastores habet et fortes, et omnis falsa doctrina et
<pb n="1272D"/>
mendax opinatio scientiae a symmicto venit, timendum
est ne forte nullus sit super quem non malitia <foreign xml:lang="greek">συμμίκτου</foreign>
 venerit. Et diligenter observa, quia non
dixerit: <hi>In quem non intravit malitia tua,</hi> <foreign xml:lang="greek">σύμμικτε,</foreign>
sed <hi>in quem non supervenerit.</hi> Saepe enim nobis falsorum
dogmatum jacula superveniunt, et quasi in
arcanum animae intrare desiderant: sed claudentibus
nobis portas, supervenit quidem <foreign xml:lang="greek">σύμμικτος</foreign>:
et quantum in se est, irruit, et semper hoc
facit: sed auxiliante Christo Domino, et omni
custodia servante <note>( <hi>Al.</hi> servantes)</note>, cor nostrum <note>(Prov. IV)</note>,
irruit quidem, sed ingredi non potest.

</p>
          </div3>
        </div2>
      </div1>
</body>
  </text>
</TEI>