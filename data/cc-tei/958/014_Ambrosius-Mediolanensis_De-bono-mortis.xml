<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De bono mortis</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeBoMo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De bono mortis</head>

<pb n="0539"/>
<emph>389</emph> 

<div2>
          <head>CAPUT I.</head>
<p divs_removed="true"> <hi>Connectit hunc librum cum praecedenti; et proponit
dubium: Quomodo mors non dicatur mala, licet sit
vitae contraria?</hi> 

          </p>
          <div3 moved_from_p="true">
              <head>1.</head>
            <p>
 Quoniam de anima superiore libro sermonem
aliquem contexuimus, faciliorem viam putamus de
Bono mortis conficere aliquid. Quae si animae noceat,
malum videri potest: si nihil autem officiat animae,
ne malum quidem. Quod autem malum non est, id
etiam bonum; quoniam quod vitiosum, id malum:
quod autem vitio caret, id bonum; ideoque bona malis
contraria sunt et mala bonis. Denique innocentia
est, ubi non est nocendi voluntas; et noxius dicitur,
qui non sit innoxius; misericors, qui remittat; immisericors,
qui ignoscere atque inflecti nesciat.</p>
          </div3>
<pb n="0539B"/>

<div3>
            <head>2. </head>
            <p>
Sed forte aliquis asserat: Quid tam contrarium,
quam vita morti? Si ergo vita putatur bonum,
quomodo mors non est mala? Et ideo quid sit vita,
quid etiam mors, consideremus. Vita est spirandi
munere frui, mors privari. Hoc autem spirandi munus
apud plerosque in bonis ducitur. Hoc est ergo
vita, frui bonis: mors contra: bonis exui. Et Scriptura
dicit: <hi>Ecce dedi ante faciem tuam vitam et mortem,
bonum et malum <note>(Deut., XXX, 15)</note>
            </hi>, vitam bonum
<pb n="0540A"/>
appellans, mortem malum; vel illa sibi priora, et
haec sibi conferens. Denique ut lectionis divinae
exemplo utamur, in paradiso est positus homo, ut ederet
de ligno vitae, et caeteris paradisi lignis: de ligno
autem in quo esset cognitio boni et mali, non ederet:
qua die autem ederet, morte moreretur <note>(Gen.,
II, 16 et 17)</note>. Non servavit praeceptum, et caruit
fructu, atque ejectus de paradiso mortem gustavit.
Malum igitur mors, quae pretio damnationis infertur.
<emph>390</emph> </p>
          </div3>
        </div2>

<div2>
          <head>CAPUT II.</head>
<p> <hi>Praemissa distinctione de triplici genere mortis, ostendit
tertium genus medium esse; imo potius bonum
judicandum, quod nos vitae miseriis ac peccatis
liberet; idem tamen patienter exspectandum.</hi> </p>
<div3>
            <head>3. </head>
<p>
              <pb n="0540B"/>Sed mortis tria sunt genera. Una mors peccati
est, de qua scriptum est: <hi>Anima quae peccat ipsa morietur <note>(Ezech. XVIII, 4)</note>
              </hi>.
Alia mors mystica, quando
quis peccato moritur, et Deo vivit, de qua ait Apostolus: <hi>Consepulti enim sumus cum illo per baptismum
in mortem 
 <note>(Rom. VI, 4)</note>
              </hi>. Tertia mors est, qua cursum
vitae hujus et munus explemus, id est, animae
corporisque secessio. Advertimus igitur quod una
mors sit mala, si propter peccata moriamur: alia
<pb n="0541A"/>
mors bona sit, qua is qui fuerit mortuus, justificatus
est a peccato: tertia mors media sit; nam et
bona justis videtur, et plerisque metuenda, quae cum
absolvat omnes, paucos delectat. Sed non hoc mortis
est vitium, at nostrae infirmitatis, qui voluptate
corporis, et delectatione vitae istius capimur, et cursum
hunc consummare trepidamus, in quo pius amaritudinis,
quam voluptatis est. At non sancti ac
sapientes viri, qui longaevitatem peregrinationis hujus
ingemiscebant, dissolvi, et cum Christo esse pulchrius
aestimantes: denique diem generationis suae
exsecrabantur, sicut quis ait: <hi>Pereat dies illa in qua
natus sum <note>(Job. III, 2)</note>
              </hi>.</p>
          </div3>
<div3>
            <head>4.</head>
            <p>
 Quid enim est quod haec vita delectet, plena
aerumnarum et sollicitudinum? In qua innumerae calumniae,
<pb n="0541B"/>
et multae molestiae, et multae lacrymae eorum
qui afflictantur molestiis, et non est, inquit <note>(Thren. I, 2)</note>,
qui eos consoletur. Et ideo laudat Ecclesiastes <hi>defunctos magis quam viventes. Et optimus,</hi> 
inquit, <hi>supra hos duos, qui nondum natus est, qui non
vidit hoc malum <note>(Eccl. IV, 2 et 3)</note>
            </hi>. Et alibi idem Ecclesiastes
meliorem longaevo viro eum asseruit <note>(Eccl.
VI, 3)</note>, quem abortu ejecit mater sua; quia non vidit
haec mala quae fiunt in hoc mundo, nec in has venit
tenebras, nec in vanitate ambulavit saeculi; et ideo
requiem <emph>391</emph> hic magis habebit qui in hanc vitam non
venit, quam ille qui venit. Quid enim boni est homini
in hac vita, qui in umbra vivit, nec expleri potest
cupiditatibus suis? Et si expleatur divitiis, fructum
quietis amittit, quia cogitur custodire quod misera
<pb n="0541C"/>
aviditate quaesierit; ut miserius eas possideat, cui
prodesse non poterunt. Quid enim miserius quam ut
custodia torqueat, quarum abundantia nihil prosit?</p>
          </div3>
<div3>
            <head>5.</head>
            <p>
 Itaque si plena oneris vita, utique finis ejus allevamento
est: allevamentum autem est bonum,
mors autem finis: mors igitur bonum est. Neque
enim aliter gavisus est Simeon, qui responsum acceperat
non visurum se mortem, nisi prius videret
Christum Domini; et cum eum parentes in templum
inducerent, suscepit manibus suis, et dixit: <hi>Nunc
dimittis servum tuum in pace <note>(Luc. II, 29)</note>
            </hi>; quasi necessitate
quadam teneretur in hac vita, non voluntate.
Ita dimitti petit, quasi a vinculis quibusdam ad
libertatem festinaret. Sunt enim velut vincula quaedam
 corporis hujus, et quod est gravius, vincula
<pb n="0541D"/>
tentationum, quae nos alligant, et ad injuriam captivitatis
astringunt quadam lege peccati. Denique in
exitu ipso videmus quemadmodum anima decedentis
paulatim solvat se vinculis carnis, et ore emissa evolet
tamquam carcereo corporis hujus exuta gurgustio.
<pb n="0542A"/>
Denique festinabat etiam sanctus David de hoc
loco peregrinationis exire, dicens: <hi>Advena ego sum
apud te in terra et peregrinus, sicut omnes patres mei <note>(Ps. XXXVIII, 13)</note>
            </hi>.
Et Ideo tanquam peregrinus ad
illam sanctorum communem omnium patriam festinabat,
petens pro hujus commorationis inquinamento
remitti sibi peccata, priusquam discederet e vita.
Qui enim hic non acceperit remissionem peccatorum,
illic non erit. Non erit autem qui ad vitam aeternam
non poterit pervenire, quia vita aeterna remissio peccatorum
est. Ideoque dicit: <hi>Remitte mihi, ut refrigerer,
priusquam abeam, et amplius non ero <note>(Ps. XXXVIII,
14)</note>
            </hi>.</p>
          </div3>
<div3>
            <head>6.</head>
            <p>
 Quid igitur tantopere vitam istam desideramus,
in qua quanto diutius quis fuerit, tanto majore oneratur
<pb n="0542B"/>
sarcina peccatorum? Ipse Dominus ait: <hi>Sufficit
diei malitia sua <note>(Matth. VI, 34)</note>
            </hi>. Et Jacob dixit: <hi>Dies annorum vitae meae quos habeo, centum triginta
minimi et mali 
 <note>(Gen. XLVII, 9)</note>
            </hi>, non quia dies mali,
sed quia nobis accessu dierum malitiae incrementa
cumulantur. Nullus enim dies sine nostro peccato
praeterit.</p>
          </div3>
<div3>
            <head>7.</head>
            <p>
 Unde egregie Apostolus ait: <hi>Mihi enim vivere
Christus est, et mori lucrum <note>(Phil. I, 21)</note>
            </hi>, aliud ad necessitatem
vitae referens, aliud ad mortis utilitatem.
Christus enim nobis vivere est, cui servimus, cui oportet
ut a sanctis suis in Evangelii praedicatione deferatur
obsequium. Denique et Simeon qui ait: <hi>Nunc
dimittis servum tuum <note>(Luc. II, 29)</note>
            </hi>, propter Christum
exspectabat. Christus enim rex noster est; et ideo
<pb n="0542C"/>
quod rex jubet, deserere non possumus et contemnere.
Quantos imperator terrae hujus in peregrinis locis
aut honoris specie, aut muneris alicujus causa jubet
degere! Numquid hi inconsulto <emph>392</emph> imperatore discedunt?
Et quanto amplius est divinis parere, quam
humanis! Vivere ergo sancto Christus est et mori lucrum.
Unde Apostolus quasi servus; non enim refugit
vitae obsequium, et quasi sapiens lucrum mortis
amplectitur. Lucrum est enim evasisse incrementa
peccati, lucrum fugisse deteriora, et ad meliora transisse.
Et addidit: <hi>Dissolvi enim, et cum Christo esse
multo melius: permanere autem in carne magis necessarium
propter vos <note>(Philip. I, 23, 24)</note>
            </hi>. Aliud melius,
aliud necessarium. Necessarium propter fructum
operis, melius propter gratiam et copulam Christi.
</p>
          </div3>
        </div2>

<div2>
          <head>CAPUT III.</head>
<p> <hi>Mors naturalis definitur ac laudatur. Item mortificatio,
quae mortis quaedam imitatio est, explicatur,
atque a multiplici utilitate similiter commendatur.
Ad extremum proponitur brevis atque elegans vitae
descriptio.</hi> 
<pb n="0542D"/>
          </p>
<div3>
            <head>8. </head>
<p>
              <pb n="0543A"/>Ergo quoniam docuit Apostolus <note>(Phil. I, 23, 24)</note> 
eum qui evaserit ex hoc corpore, si meruerit tamen,
cum Christo futurum, quid sit mors, quid etiam vita
consideremus. Itaque Scriptura docente, cognovimus
quia mors absolutio est animae et corporis, et quaedam
hominis separatio. Solvimur enim hoc nexu
animae et corporis, cum recedimus. Unde et David
ait: <hi>Dirupisti vincula mea, tibi sacrificabo hostiam
laudis <note>(Psal. CXV, 17)</note>
              </hi>. Vincula autem vitae hujus,
id est, conjunctionis nostrae quae ex anima constat
et corpore, significari docet superior versiculus psalmi
hujus: <hi>Pretiosa in conspectu Domini mors sanctorum
ejus <note>(Ibid., 15)</note>
              </hi>. Et ideo quasi propheta praevidens
<pb n="0543B"/>
se cum sanctis, et qui pro devotione animas
suas in Christo deposuerunt, futurum, laetatur;
quia et ipse obtulit se fideliter pro Dei populo adversus
Goliam, cum singulari certamine dimicaret, et
solus commune periculum et crimen refelleret; vel
cum se morti pro Domini placanda offensione promptus
objiceret; vel cum se pro salute populi laborantis
divinae ultioni paratus offerret. Sciebat enim gloriosius
esse pro Christo mori, quam regnare in hoc saeculo.
Quid enim praestantius quam fieri Christi hostiam?
Itaque cum frequenter ab eo legamus Domino
oblata esse sacrificia, hoc tamen loco addidit: <hi>Tibi
sacrificabo hostiam laudis (Ibid, 17)</hi>. Non sacrifico,
inquit, sed sacrificabo, significans illud perfectum
esse sacrificium, quando unusquisque Domino, corporis
<pb n="0543C"/>
hujus vinculis absolutus assisteret, et offerret
se hostiam laudis; quia ante mortem nulla est perfecta
laudatio: neque quisquam in hac vita potest
definito praeconio praedicari, cum posteriora ejus incerta
sint. Mors igitur solutio est animae et corporis.
Denique et in Apostolo docuimus lectum: <hi>Dissolvi,
et cum Christo esse multo melius <note>(Philip. I, 23)</note>
              </hi>.
Solutio autem ista quid aliud autem agit, nisi ut corpus
resolvatur et quiescat: anima autem convertatur
in requiem suam, et sit libera, quae si pia est,
cum Christo futura sit? <emph>393</emph>
</p>
          </div3>
<div3>
            <head>9.</head>
            <p>
 Quid igitur in hac vita aliud justi agunt,
nisi ut exuant se hujus corporis contagionibus,
quae velut vincula nos ligant; et se ab his molestiis
separare contendant, renuntient voluptatibus suis
<pb n="0543D"/>
atque luxuriae, fugiant flammas libidinum? Nonne
igitur unusquisque in hac vita positus speciem mortis
imitatur, qui potest ita se agere; ut ei moriantur
omnes corporis delectationes, et cupiditatibus omnibus,
mundique illecebris etiam ipse moriatur, sicuti
mortuus erat Paulus dicens: <hi>Mihi mundus crucifixus
est, et ego mundo <note>(Galat. VI, 14)</note>
            </hi>? Denique ut sciamus
quia est mors in hac vita, et bona mors, hortatur
<pb n="0544A"/>
nos <note>(II Cor. IV, 10)</note>, ut mortem Jesu in corpore
nostro circumferamus. Qui enim habuerit in se
mortem Jesu, is et vitam Domini Jesu in corpore
suo habebit. Operetur igitur mors in nobis, ut operetur
et vita <note>(Vid. S. Aug. lib. IV contra duas epist.
Pelag., c. 11)</note>. Bona vita post mortem. hoc est, bona
vita post victoriam, bona vita absoluto certamine;
ut jam lex carnis legi mentis repugnare non noverit;
ut jam nobis nulla sit cum corpore mortis contentio,
sed sit in corpore mortis victoria. Atque haud
scio ipse an majoris virtutis mors ista quam vita sit.
Certe Apostoli moveor auctoritate dicentis: <hi>Ergo
mors in nobis operatur, vita autem in vobis <note>(II Cor.
IV, 12)</note>
            </hi>. Unius mors quantorum populorum vitam
aedificabat! Itaque docet et istam mortem in hac
<pb n="0544B"/>
vita positis expetendam, ut mors Christi in corpore
nostro eluceat, et illam beatam qua corrumpitur
exterior, ut renovetur interior, homo noster, et
terrestris domus nostra dissolvatur ut habitaculum
nobis coeleste reseretur. Imitatur igitur mortem qui
se a communione carnis hujus abducit, atque illis
vinculis solvit, de quibus tibi dicit Dominus per Esaiam: <hi>Solve omnem colligationem injustitiae, dissolve
obligationes violentarum commutationum, dimitte confractos
in remissionem, et omnem circumscriptionem
iniquam dirumpe 
 <note>(Esai. LVIII, 6)</note>
            </hi>.</p>
          </div3>
<div3>
            <head>10.</head>
            <p>
 Imitatur et ille mortem qui se voluptatibus
exuit, et aeternis delectationibus attollit, atque
ablevat, et in illo coelesti habitaculo locat, in quo
Paulus cum adhuc viveret, conversabatur; aliter
<pb n="0544C"/>
enim non diceret: <hi>Nostra autem conversatio in coelis
est <note>(Philipp. III, 20)</note>
            </hi>, quod pariter ad praesumptionem
meriti potest meditationemque conferri. Illic
enim erat ejus meditatio, illic animae ejus conversatio,
illic ejus prudentia, quae utique intra angustias
carnis hujus haerere non solebat. Sapiens enim
cum illud divinum inquirit, absolvit animam suam
corpore, et ejus ablegat contubernium, cum illam
veri tractat scientiam, quam velut nudam sibi et
apertam desiderat demonstrari; et ideo retibus quibusdam,
et nebulis hujus corporis se quaerit exuere.
Neque enim manibus istis aut oculis atque auribus
comprehendere illam supernam possumus veritatem;
quoniam quae videntur temporalia sunt: quae
autem non videntur, aeterna. Denique saepe fallimur
<pb n="0544D"/>
visu, et aliter quam sunt, pleraque videmus. Fallimur
etiam auditu; et ideo contemplemur non illa
quae videntur, sed quae non videntur, si nolimus
falli. <emph>394</emph> Quando igitur anima nostra non fallitur,
quando solium veritatis attingit, nisi quando se ab
isto secernit corpore, neque ab ipso decipitur et illuditur?
Illuditur enim visu oculorum, illuditur auditu
aurium; et ideo relinquat illud et deserat. Unde
<pb n="0545A"/>
Apostolus clamat: <hi>Ne tetigeritis, ne attaminaveritis,
ne gustaveritis omnia quae sunt ad corruptelam <note>(Coloss.
II, 21)</note>
            </hi>.
In corruptela enim sunt, quae sunt in corporis
indulgentia. Et ideo ostendens non per corporis
indulgentiam, sed per animae elevationem, et
cordis humilitatem se invenisse quod verum est,
addidit: <hi>Nostra autem conversatio in coelis est.</hi> Ibi
igitur quaerat quod verum est, quod est et manet,
seque in se colligat, et congreget omnem aciem
virtutis suae; neque aliis committat et credat, sed
se ipsum cognoscat et intelligat; et quod sibi videtur
verum esse, hoc sequendum noverit; quod delectatione
carnali eligendum aestimaverit, hoc sciat
falsum, ab eo fugiat et recedat, quia fraudis est plenum.
<pb n="0545B"/>
</p>
          </div3>
<div3>
            <head>11. </head>
            <p>
Merito ergo depretiavit et dehonestavit hoc
corpus, corpus mortis appellans <note>(Rom. VII, 24)</note>.
Quis enim oculis potuit videre virtutis splendorem?
Quis justitiam manibus comprehendere? Quis sapientiam
oculorum obtutibus intueri? Denique quando
aliquid cogitamus, neminem nobis occurrere, neminem
volumus obstrepere auribus nostris, atque ita
intendimus animo, ut plerumque non videamus praesentia.
Quinetiam in noctibus sincerius cogitamus, et
tunc melius quae movent, corde meditamur. Unde
et Propheta ait: <hi>Quae dicitis in cordibus vestris, in cubilibus
vestris compungimini <note>(Psal. IV, 5)</note>
            </hi>. Saepe etiam
aliqui claudunt oculos, si quid profundae volunt nisu
cogitationis eruere, oculorum impedimenta vitantes.
Saepe etiam solitudines captamus, ne cujus sermo
<pb n="0545C"/>
nostris auribus insusurret, et quasi semita quaedam
inhaerentem cogitationi animam abducat a vero, atque
ab intentione deflectat.</p>
          </div3>
<div3>
            <head>12.</head>
            <p>
 Multas igitur occupationes nobis corporis hujus
necessitas gignit, atque usus invehit, quibus
impeditur animae vigor, ac revocatur intentio. Unde
de se pulchre dicit sanctus Job: <hi>Memento quia
lutum me finxisti (Job, X, 9)</hi>. Si ergo lutum est corpus,
oblinit nos utique, non diluit, et coinquinat
animam inquinamento intemperantiae. <hi>Corium et
carnem me,</hi> inquit, <hi>induisti, ossibus et nervis intexuisti (Ibid, 11)</hi>.
Ligatur itaque et distenditur anima
nostra istius corporis nervis, et ideo interdum
rigescit, saepe curvatur. Et addidit: <hi>Ab iniquitate
innocentem me non fecisti. Si enim impius fuero, vae
<pb n="0545D"/>
mihi: si autem sim justus, non potero me reclinare.
Plenus enim confusionis sum. Introduxisti super me
tentationes <note>(Ibid., 14, et seq.)</note>
            </hi>. Quid enim est aliud
haec vita nisi plena laqueorum? Inter laqueos ambulamus,
inter plurimas versamur tentationes. Denique
idem supra ait: <hi>Numquid non tentatio est vita
<pb n="0546A"/>
hominis in terra (Job, VII, 1)</hi>? Bene addidit in terra,
quia est vita hominis et in coelo, <hi>Sicut mercenarii,</hi> 
inquit, <hi>merces vita ejus <note>(Ibid.)</note>
            </hi>, in labore scilicet et
 tepore, levior fabulis, et fluitans, et natans verbis:
cujus habitatio <emph>395</emph> in luteis domibus, et ipsa
vita in luto. Nulla firmitudo sententiae, nulla constantia.
In die nox desideratur, in nocte dies quaeritur:
ante escam gemitus, inter cibos fletus, lacrymae,
dolores, timores, sollicitudines, nulla requies
a perturbationibus, nulla a laboribus reclinatio,
irae et indignationis motus horridior. Plerique
cupiunt mortem, et non impetrant: si autem impetraverint,
gratulantur; quia sola est mors requies
viro.
</p>
          </div3>
        </div2>

<div2>
          <head>CAPUT IV.</head>
<p> <hi>Mortem multis nominibus esse bonam: sed maxime
quod sit finis peccati, et ad meliorem vitam transitus;
quodque ipsa nos redemerit.</hi> 
<pb n="0546B"/>
          </p>
<div3>
            <head>13.</head>
            <p>
 Sed dicet aliquis scriptum esse <note>(Sap. I, 13)</note> 
quia Deus mortem non fecit: vita erat in paradiso,
ubi lignum vitae <note>(Gen. II, 9)</note>, et vita erat lux hominum.
Mors igitur mala, quae accessit et subintravit.
Sed quomodo mors mala, si aut secundum gentiles
sensu caret, aut secundum Apostolum <note>(Philipp. I,
21)</note> lucrum Christus esse, cum quo esse multo melius?
Quomodo igitur mors nobis malum, si nullus post
mortem sensus est? Ubi enim nullus sensus, nullus
utique injuriae dolor, quia dolor sensus est. Aut
quia est post mortem sensus, est etiam vita post
mortem, et superstes mortis est anima quae sensu utitur,
<pb n="0546C"/>
et vita fungitur. Cum autem manet post mortem
vita atque anima, manet bonum, nec morte
amittitur, sed augetur: nec ullo impedimento mortis
retardatur anima: sed operatur magis, quia operatur
quae sua sunt, sine ulla societate corporis,
quod animae majori oneri quam usui est. Quid igitur
mali est animae, quae puritatem suam custodierit
et virtutum disciplinam servaverit? Aut si non
servaverit, non mors malum, sed vita; quia vita non
fuit. Quae est enim vita vitiis peccatisque obsita?
Quid igitur accusamus mortem, quae aut vitae pretium
luit, aut abolet ejus dolorem atque cruciatum?
Itaque mors aut suae quietis bono utitur, aut malo
alieno laborat.</p>
          </div3>
<div3>
            <head>14.</head>
            <p>
 Nunc illud specta: si vita oneri, mors absolutioni:
<pb n="0546D"/>
si vita supplicio, mors remedio: aut si judicium
post mortem, etiam vita post mortem. Vita
igitur hic non est bona: aut si hic vita bona,
quomodo mors illic non est bona, cum ibi nullus
supersit terribilis judicii metus? Sed ipsa hic vita
bona si est, quibus rebus bona est? Virtute utique,
<pb n="0547A"/>
et bonis moribus. Non ergo secundum animae et corporis
copulam bona est: sed quia per virtutem quod
malum est suum repellit; quod autem bonum est
mortis, adipiscitur; ut quod animae est, magis quam
id quod contubernii et conjunctionis operetur. Quod
si vita bona, quae animae se a corpore separantis est
speculum, et si anima bona quae se elevat atque abducit
a corporis contubernio; et mors utique est bonum,
quae animam a societate carnis hujus absolvit
et liberat.</p>
          </div3>
<div3>
            <head>15.</head>
            <p>
 Omnifariam igitur mors est bonum; et quia
compugnantia dividit, ne se invicem impugnent; et
quia portus quidam est eorum qui magno vitae istius
jactati salo, fidae quietis stationem requirunt; <emph>396</emph> 
et quia deteriorem statum non efficit: sed qualem
<pb n="0547B"/>
in singulis invenerit, talem judicio futuro reservat,
et quiete ipsa fovet, et praesentium invidiae subducit,
et futurorum exspectatione componit. Accedit eo,
quod frustra homines mortem timent, quasi finem
naturae. Nam si recolamus quod Deus mortem non
fecerit: sed postquam homo lapsus in flagitium est
praevaricationis et fraudis, sententia eum comprehenderit,
ut in terram suam terra remearet, inveniemus
mortem finem esse peccati <note>(Gen. III, 19)</note>; ne
quo esset vita diuturnior, eo fieret culpa numerosior.
Passus est igitur Dominus subintrare mortem,
ut culpa cessaret. Sed ne iterum naturae finis esset
in morte, data est resurrectio mortuorum; ut per
mortem culpa deficeret, per resurrectionem autem
perpetuaretur natura. Ideoque mors haec transitus
<pb n="0547C"/>
universorum est. Opus est ut constanter transeas.
Transitus autem a corruptione ad incorruptionem,
a mortalitate ad immortalitatem, a perturbatione ad
tranquillitatem. Non igitur nomen te mortis offendat,
sed boni transitus beneficia delectent. Quid est enim
mors, nisi sepultura vitiorum, virtutum suscitatio?
Unde et ille ait: <hi>Moriatur anima mea in animis justorum <note>(Num. XXIII, 10)</note>
            </hi>,
id est, consepeliatur, ut
sua vitia deponat, justorum assumat gratiam qui
mortificationem Christi in corpore suo atque anima
circumferunt. Mortificatio autem Christi, remissio
peccatorum, abolitio criminum, erroris oblivio, assumptio
gratiarum est. Quid autem de bono mortis
plenius possumus dicere, quam quod mors est quae
mundum redemit?
</p>
          </div3>
        </div2>

<div2>
          <head>CAPUT V.</head>
<p> <hi>Hortatur ad contemptum mortis, ejusdemque usum, id
est, mortificationem, in hacce vita imitandum. Dein
quemadmodum anima ad similitudinem Dei exaltetur,
a quo pingatur, et custodiatur, aperit. Tum
de horto mentis, ac fructibus, quibus pascatur Verbum,
disputat.</hi> 
<pb n="0547D"/>
          </p>
<div3>
            <head>16.</head>
            <p>
 Sed de communi omnium morte dicamus.
Quid eam timeamus, quae animae nocere non soleat?
<pb n="0548A"/>
Scriptum est enim: <hi>Nolite timere eos qui occidunt
corpus, animam autem non possunt occidere <note>(Matth.
X, 28)</note>
            </hi>. Per mortem autem istam anima liberatur,
dum a corporis contubernio secernitur, et involucris
perturbationis exuitur. Unde et nos dum in corpore
sumus, usum mortis imitantes ablevemus animam
nostram ex istius carnis cubili, et tamquam
de isto exsurgamus sepulcro. Abducamus nos a corporis
nexu, relinquamus omnia quaecumque terrena
sunt; ut cum venerit adversarius, nihil in nobis inveniat
suum. Contendamus ad illud aeternum, ad illud
divinum evolemus pennis dilectionis, et remigio
charitatis. Surgamus hinc, hoc est, de saecularibus
atque mundanis. Dixit enim Dominus: <hi>Surgite, eamus
hinc <note>(Joan. XIV, 31)</note>
            </hi>, praecipiens ut unusquisque
<pb n="0548B"/>
surgat de terrenis, erigat animam humi jacentem,
ad superna attollat, excitet aquilam suam, et illam
aquilam de qua dictum est: <hi>Renovabitur sicut aquilae
juventus tua <note>(Ps. CII, 5)</note>
            </hi>. Ad animam hoc dictum
est. Anima ergo <emph>397</emph> nostra sicut aquila alta petat,
supra nubes volet, renovatis splendescat exuviis,
coelo volatus inferat, ubi laqueos incidere non possit.
Avis enim quae descendit ex alto, vel quae in
altum se extollere non potest, frequenter aut laqueis
capitur, aut visco fallitur, aut quibuscumque
irretitur insidiis. Sic quoque et anima nostra caveat
ad haec mundana descendere. Laqueus est in auro,
viscus in argento, nexus in praedio, clavus est in
amore. Deum aurum petimus, strangulamur: dum
argentum quaerimus, in visco ejus haeremus: dum
<pb n="0548C"/>
praedium invadimus, alligamur. Quid inane quaerimus
lucrum pretiosae animae detrimento? Exiguus
tibi est totus mundus pro unius animae dispendio.
Quid enim prodest homini si hunc mundum lucretur,
animae vero suae detrimentum patiatur? Aut
quam commutationem dabis pro anima tua? Non auro
redimitur, non argento, immo auro amittitur. Quin
etiam mulieris decus, dum tentatur, astringit.
Clavus est libido, clavus tristitia, clavus iracundia,
clavi sunt omnes passiones, quae velut veru quodam
animam nostram penetrant, et infigunt corpori,
visceribusque ejus annectunt.</p>
          </div3>
<div3>
            <head>17.</head>
            <p>
 Fugiamus ergo haec mala, et exaltemus animam
nostram ad illam imaginem Dei et similitudinem.
Fuga malorum similitudo Dei est, et virtutibus
<pb n="0548D"/>
imago Dei acquiritur. Ideo qui nos pinxit quasi auctor,
pinxit virtutum coloribus: <hi>Ecce ego,</hi> inquit ad
Hierusalem, <hi>pinxi muros tuos <note>(Esai. XLIX, 16)</note>
            </hi>. Non
detergamus penicillo negligentiae depicta animae
nostrae firmamenta muralia. Ideo dixit: <hi>Muros pinxi,</hi> 
quibus hostem possimus avertere.</p>
          </div3>
<div3>
            <head>18.</head>
            <p>
 Habet anima muros suos, de quibus eminet,
et de quibus ait: <hi>Ego civitas munita, ego civitas obsessa <note>(Esai. XXVII, 3)</note>
            </hi>.
His munitur muris, his obsessa
defenditur. Et vere murus anima, quae praetendit
<pb n="0549A"/>
in castris. Unde et ipsa ait in Canticis: <hi>Ego murus,
ubera mea ut turres <note>(Cant. VIII, 10)</note>
            </hi>. Bonus murus
quem pinxit Dominus, sicut ipse ait: <hi>In manibus
meis pinxi muros tuos, et in conspectu meo es semper <note>(Esai. XLIX, 16)</note>
            </hi>.
Bona anima quae habet speculatorem
Deum, et in manibus ejus est, sicut anima Prophetica,
quae in manus Domini commendatur ut spiritus <note>(Psal. XXX, 6)</note>,
et quae in conspectu Dei est; <hi>Oculi enim Domini super justos 
 <note>(Ps. XXXIII, 16)</note>
            </hi>, sicut
et ipse ait: <hi>Ego eram in oculis ejus tamquam inveniens
pacem <note>(Cant. VIII, 10)</note>
            </hi>. Bonas turres habet quae
habet et de intelligibilibus verbum, et de moralibus
disciplinam. Ideoque haec anima habens gratiam
suorum uberum ingreditur in hortos, et inveniens
illic sponsum sedentem et disputantem cum amicis
<pb n="0549B"/>
ait: <hi>Qui sedes in hortis, vocem tuam insinua mihi <note>(Ibid. 13 et 14)</note>
            </hi>.
 <hi>Mihi,</hi> inquit, non amicis. <hi>Fuge, frater
meus.</hi> Hortatur ut fugiat sponsus, quia jam sequi
potest etiam ipsa terrena fugientem. Dicit autem ut
similis sit damulae, quae evadit de retibus. Vult <emph>398</emph> 
enim et ipsa fugere et evolare supra mundum.</p>
          </div3>
<div3>
            <head>19.</head>
            <p>
 Hinc hortum illum sibi Plato composuit, quem
Jovis hortum alibi, alibi hortum mentis appellavit.
Jovem enim et deum et mentem totius mundi dixit.
In hunc introisse animam, quam Venerem nuncupat,
ut se abundantia et divitiis hujus horti repleret, in
quo repletus potu jaceret porus, qui nectar effunderet.
Hoc igitur ex libro Canticorum composuit, eo
quod anima Deo adhaerens in hortum mentis ingressa
sit, in quo esset abundantia diversarum virtutum,
<pb n="0549C"/>
floresque sermonum. Quis autem ignorat quod ex
paradiso illo, quem legimus in Genesi habentem lignum
vitae, et lignum scientiae boni et mali <note>(Gen. II,
8)</note>, et ligna caetera, abundantiam virtutum putaverit
transferendam, et in horto mentis esse plantandam?
Quem in Canticis canticorum Salomon hortum animae
significavit, vel ipsam animam. Sic enim
scriptum est: <hi>Hortus clausus, soror mea sponsa, hortus
clausus, fons signatus, transmissiones tuae paradisus <note>(Cant. IV, 12 et 13)</note>
            </hi>.
Et infra ait anima: <hi>Exsurge,
aquilo, et veni, auster, perfla hortum meum, et defluant
unguenta mea. Descendat frater meus in hortum suum.</hi> 
Quanto hoc pulchrius quod anima ornata virtutum
floribus hortus sit, vel in se paradisum habeat germinantem <note>(Ibid., 16)</note>!
In quem hortum invitat Verbum
<pb n="0549D"/>
Dei descendere, ut anima illa Verbi imbre coelestis,
et ejus copiis irrigata fructificet. Verbum autem
Dei pascitur animae virtutibus, quoties obedientem
<pb n="0550A"/>
sibi et opimam invenerit, et carpit fructus ejus,
atque his delectatur. Cum autem descenderit in eam
Dei Verbum, defluunt ex ea salubrium unguenta verborum,
et diversarum flagrant longe lateque redolentia
gratiarum spiramina.</p>
          </div3>
<div3>
            <head>20.</head>
            <p>
 Unde ait sponsus (sponsus autem animae Dei
Verbum est, cui anima legitimo quodam connubii
foedere copulatur): <hi>Ingressus sum in hortum meum,
soror mea sponsa, vindemiavi myrrham meam cum unguentis
meis, manducavi panem meum cum melle meo,
bibi vinum meum cum lacte meo. Edite, proximi mei,
et bibite, et inebriamini, fratres mei. Ego dormio, et cor
meum vigilat <note>(Cant. V, 1 et 2)</note>
            </hi>. Cognoscamus quos
fructus et cibos epuletur Deus, quibusve delectetur.
Delectatur eo, si quis mortificet peccatum suum,
<pb n="0550B"/>
oblitteret culpam suam, sepeliat atque abolefaciat
iniquitates suas. Myrrha enim est sepultura mortuorum.
Mortua autem peccata sunt, quae vitae suavitatem
habere non possunt. Perfunduntur autem divini
sermonis unguentis, et fortiore cibo verbi velut pane,
et suaviore sermone velut melle curantur quaedam
vulnera delictorum. Sermonum autem cibos
esse docet et alibi Salomon dicens: <hi>Favi mellis, sermones
boni <note>(Prov. XVI, 24)</note>
            </hi>. In illo ergo horto sermones
boni sunt, alius qui culpam coerceat, alius
qui iniquitatem corripiat, alius qui mori faciat <emph>399</emph> 
insolentiam, et velut sepeliat eam, quando correptus
aliquis erroribus suis renuntiat. Est etiam sermo
fortior qui confirmat cor hominis validioribus Scripturae
coelestis alimentis. Est etiam sermo suasorius,
<pb n="0550C"/>
dulcis ut mel, et tamen peccatoris conscientiam in
ipsa suavitate compungens. Est etiam ferventioris
spiritus sermo, qui inebriat sicut vinum, et cor hominis
laetificat. Est etiam lacteus sermo, purus et
candidus. Hos cibos dulcium utiliumque sermonum
epulandos sponsus proximis suis dicit: <hi>Edite, proximi
mei, et bibite et inebriamini, fratres mei <note>(Cant. V, 1)</note>
            </hi>.
Proximi autem sunt qui eum sequuntur, et nuptiis
ejus intersunt. Quo cibo et potu repleta anima (bibit
enim unusquisque aquam de suis vasis, et de puteorum
suorum lontibus) atque inebriata, saeculo dormiebat,
vigilabat Deo. Et ideo, sicut posteriora docent,
aperiri sibi Deus Verbum ejus januam postulabat,
ut eam suo repleret ingressu.</p>
          </div3>
<div3>
            <head>21.</head>
            <p>
 Hinc ergo epulatores illi Platonici, hinc nectar
<pb n="0550D"/>
illud ex vino et melle prophetico, hinc somnus ille
translatus est, hinc vita illa perpetua, quam deos
suos dixit epulari, quia Christus vita est. Ideoque
<pb n="0551A"/>
talium sermonum seminibus animae ejus repletus est
venter, atque ipsa exivit in Verbo. Quae autem exit
anima a servitio isto, et elevat se a corpore, Verbum
sequitur.
</p>
          </div3>
        </div2>

<div2>
          <head>CAPUT VI.</head>
<p> <hi>Hic omnia laqueis principatuum aeriorum et potestatum
mundi plena esse. Quomodo ii declinandi; quodve
iter ad illud insistendum?</hi> </p>
<div3>
            <head>22.</head>
            <p>
 Sed sunt principatus aerii, et potestates mundi,
qui nos velut de muro dejicere animae, vel impedire
recte gradientes, vel ad altiora tendentes quaerunt
deponere, et ad terrena revocare. Sed nos
multo magis ad sublimia mentem erigamus, Verbum
sequentes Dei. Illi principatus saecularia offundunt,
quibus tuam mentem incurvent: tunc magis
<pb n="0551B"/>
ad Christum, anima, dirige gressus tuos. Injiciunt
cupiditatem auri, argenti, vicinae possessionis; ut
acquirendae ejus gratia excuses te a coena illius qui
ad nuptias Verbi te invitavit; tu cave ne excuses,
sed vestem te indue nuptialem, et utere convivio
divitis; ne dives qui te invitaverat, cum excusaveris
te, dum es saecularibus occupatus, alios invitet, et tu
excludaris. Injiciunt etiam honoris appetentiam potestates
mundi; ut te extollas sicut Adam, et dum
vis adaequare Deum similitudine potestatis, divina
praecepta despicias, et quae habebas, incipias amittere.
Qui enim non habet, et quod habet auferetur
ab eo.</p>
          </div3>
<div3>
            <head>23.</head>
            <p>
 Quoties in oratione nobis, qua maxime Deo
appropinquamus, offunduntur ea quae plena sunt
<pb n="0551C"/>
opprobrii alicujus aut sceleris, quo nos a studio precationis
avertant! Quoties inimicus cordi nostro
conatur inserere, quo nos reflectat a sanctitatis proposito
et piis votis! Quoties corporeos inflammat ardores!
Quoties occursare <emph>400</emph> facit oculos meretricios,
quibus castum justi tentet affectum, ut improviso
amoris spiculo feriat imparatum! Quoties inserit
animo tuo verbum iniquum, et cogitationes cordis
absconditas! De quo tibi dicit lex: <hi>Attende tibi,
ne fiat verbum absconditum in corde tuo iniquum <note>(Deut. XV, 9)</note>
            </hi>,
et dicat tibi Dominus: Quid cogitas
mala in corde tuo? Neve cum abundaveris auro et
argento, et opimis agrorum fructibus, vel honoribus
dicas: Virtus mea dedit mihi haec; et obliviscaris
Dominum Deum tuum <note>(Deut. VIII, 12 et seq.)</note>.
<pb n="0551D"/>
</p>
          </div3>
<div3>
            <head>24. </head>
            <p>
His ergo anima quae cupit evolare, deponitur.
Sed tu obluctare quasi bonus miles Christi Jesu, et
inferiora despiciens, terrena obliviscens, ad coelestia
et aeterna contende. Attolle animam tuam, ne eam
illiciat esca laqueorum. Voluptates saeculi, escae
<pb n="0552A"/>
quaedam sunt; et quod pejus est, escae malorum,
escae tentationum. Dum voluptatem quaeris, laqueos
incurris. Oculus enim meretricis, laqueus amatoris
est. Oculus ergo meretricis est laqueus. Laqueus est
etiam sermo meretricis, qui obdulcat ad tempus
fauces tuas, et postea exasperat eas amaritudine
conscientiae peccatricis. Laqueus est aliena possessio
plena amoenitatis. Omne iter istius vitae plenum laqueorum
est. Unde justus dicit: <hi>In via hac qua ambulabam,
absconderunt laqueos mihi <note>(Psal. CXLI, 4)</note>
            </hi>. <hi>In via,</hi> 
 inquit, <hi>hac absconderunt;</hi> ideo tu illam viam
ambula quae dicit: <hi>Ego sum via, et veritas, et vita <note>(Joan. XIV, 6)</note>
            </hi>;
ut dicas: <hi>Animam meam convertit,
deduxit me super semitas justitiae propter nomen suum <note>(Psal. XXII, 3)</note>
            </hi>.</p>
          </div3>
<div3>
            <head>25.</head>
            <p>
 Moriatur igitur nobis hoc saeculum, moriatur
<pb n="0552B"/>
nobis carnis istius sapientia, quae inimica est Deo.
Subjiciamus animam nostram soli Christo, ut dicat
unusquisque: <hi>Nonne Deo subjecta est anima mea <note>(Psal. LXI, 2)</note>
            </hi>?
Non saeculo subdita, non mundo,
inquit, subdita. Non potest hoc pecuniosus, non potest
avarus dicere: sed dicit justus et continens. Avarus
autem dicit: <hi>Anima, habes multa bona in annos
multos posita, requiesce, manduca, bibe, epulare <note>(Luc.
XII, 19)</note>
            </hi>; quia avari anima subdita est luxuriae corporali:
justi autem anima utitur corpore ut instrumento
aut organo, quae velut praeclara artifex quo
vult obsequium corporis ducit, et effingit de eo speciem
quam elegerit, et eas quas voluerit, facit in eo
resonare virtutes, pangens nunc modulos castitatis,
nunc modulos temperantiae, sobrietatis carmen, integritatis
<pb n="0552C"/>
dulcedinem, virginitatis suavitatem, gravitatem
viduitatis. Interdum tamen modulator compatitur
organo suo. Et ideo honesta modulare, ut sit
honesta compassio. Nam et ille qui videt, videndo
plerumque, et audiens audiendo afficitur. Et ideo
dicit Scriptura: <hi>Oculi tui recta videant <note>(Prov. IV, 25)</note>
            </hi>.
Et intra: <hi>Ne multus fueris ad alienam. Noli intendere
in oculos juvenculae. Noli intendere in verba meretricis <note>(Prov. V, 20 et al.)</note>
            </hi>.
<emph>401</emph> </p>
          </div3>
        </div2>

<div2>
          <head>CAPUT VII.</head>
<p> <hi>Laqueos quoque nobis circumfusos esse in corpore:
hoc regi oportere ab anima, quae tamen ipsi nonnumquam
compatitur. Praeterea tot molestiis vitam abundare,
ut odio habeatur, et mors solis impiis amara
sit, quibus tamen vita debeat esse amarior. Mortem
igitur malum non esse.</hi> 
<pb n="0552D"/>
          </p>
<div3>
            <head>26.</head>
            <p>
 Et quid de extraneis laqueis loquor? Nostri
nobis laquei sunt cavendi. In ipso hoc corpore nostro
laquei circumfusi nobis sunt, quos debemus vitare.
<pb n="0553A"/>
Non credamus nos huic corpori, non misceamus
cum eo animam nostram. <hi>Cum amico,</hi> inquit, <hi>misce
animum tuum, non cum inimico <note>(Eccli. VI, 1)</note>
            </hi>. Inimicum
tibi est corpus tuum quod repugnat menti tuae,
cujus opera inimicitiae, dissensiones, lites, perturbationesque
sunt. Noli cum eo miscere animam tuam,
ne utrumque confundas. Nam si miscetur, ergo melior
fit caro quae inferior est, quam anima quae superior;
quia anima vitam corpori tradit, caro autem
mortem animae transfundit. Confunditur ergo utriusque
operatio, confunditur prope ipsa utriusque substantia.
Igitur suscipit in se anima insensibilitatem
defuncti corporis, et corpus omnibus animae virtutibus
fungitur. Ac ne forte quia infunditur anima
corpori, etiam confundi putetur, exemplum nobis
<pb n="0553B"/>
sit hujus luminis gratia. Siquidem et lumen terreno
loco infunditur, nec tamen confunditur. Non sit ergo
confusa operatio, quorum dispar substantia est: sed
sit anima in corpore, ut vivificet corpus, hoc gubernet,
illuminet.</p>
          </div3>
<div3>
            <head>27.</head>
            <p>
 Negare tamen non possumus quod compatiatur
corpori suo; nam et contristatur. Siquidem
Jesus ait: <hi>Tristis est anima mea usque ad mortem <note>(Matth. XXVI, 38)</note>
            </hi>,
affectum hominis in se exprimens.
Et alibi: <hi>Anima mea turbata est valde <note>(Psal. VI, 4)</note>
            </hi>.
Siquidem et modulator modulis suis, aut tibiae, aut
citharae, aut organi, voce, gestu, affectuque compatitur.
In tristibus sonis tristior, in laetis laetior, in
acutioribus excitatior, in ipsis mitioribus mitior atque
mansuetior; ut sonos cantuum ipse commendet,
<pb n="0553C"/>
et quodammodo moduletur affectus. Anima quoque
in hoc corpore tamquam in fidibus musicis, quae sobria
est tamen summis, ut ita dicam, digitis velut
nervorum sonos, ita pulsat carnis istius passiones,
ut consonum reddat morum atque virtutum consentientemque
concentum; ut in omnibus cogitationibus
suis, in omnibus operibus id custodiat, ut omnia
consilia et facta sibi concinant. Anima est ergo quae
utitur, corpus quod usui est; ac per hoc aliud quod
in imperio, aliud quod in ministerio: aliud quod
sumus, aliud quod nostrum est. Si quis animae pulchritudinem
diligit, nos diligit: si quis corporis decorem
diligit, non ipsum hominem, sed carnis diligit
pulchritudinem, quae tamen cito marcescit et
defluit.
<pb n="0553D"/>
</p>
          </div3>
<div3>
            <head>28. </head>
            <p>
Unde illi intende, de quo dicit Propheta: <hi>Qui
non accepit in vanum animam suam <note>(Psal. XXIII, 4)</note>
            </hi>.
In vanum accepit animam suam (ut jam de hujus vitae
dicamus molestiis) qui saecularia struit, aedificat <emph>402</emph> 
 corporalia. Quotidie ad edendum et bibendum
surgimus, et nullus expletur, ut non post momentum
esuriat ac sitiat. Quotidie lucrum quaerimus, et nullus
cupiditati modus ponitur. <hi>Non satiabitur,</hi> inquit,
<pb n="0554A"/> <hi>oculus visu, nec auris auditu 
 <note>(Eccl. I, 8)</note>
            </hi>. Qui diligit
argentum, non satiatur argento. Nullus finis laboris,
et nullus est fructus abundantiae. Cupimus quotidie
scire nova; et quid est ipsa scientia, nisi quotidiani
doloris adjectio? Omnia quae sunt jam fuerunt, et
nihil sub sole est novum, sed omnia vanitas. <hi>Totam
vitam odio habui <note>(Eccl. II, 17)</note>
            </hi>, dixit Ecclesiastes.
Qui vitam odio habuit, mortem utique praedicavit.
Denique mortuos laudavit magis quam viventes <note>(Eccl. IV, 2)</note>;
et illum judicavit beatum, qui in hanc
vitam non venit, nec inanem hunc suscepit laborem. <hi>Circuivit,</hi> 
 inquit, <hi>cor meum, ut scirem impii
laetitiam, et considerarem, et quaererem sapientiam, et
numerum, et ut scirem per imperium laetitiam, et molestiam,
et jactationem; et inveni ego eam amariorem,
<pb n="0554B"/>
quam mortem <note>(Eccl. VI, 26)</note>
            </hi>: non quia amara sit
mors, sed quia impio amara; et tamen amarior vita,
quam mors. Gravius est enim ad peccatum vivere,
quam in peccato mori; quia impius quamdiu vivit,
peccatum auget: si moriatur, peccare desinit.</p>
          </div3>
<div3>
            <head>29.</head>
            <p>
 Plerique criminum suorum absolutione laetantur.
Si emendaturi sunt, recte: si perseveraturi
in eis, stulte; quia longe illis plus damnatio profuisset,
ne incrementa facerent peccatorum. De quo
sublimis est sententia Apostoli dicentis, quod non
solum ii qui flagitiosa agunt, sed etiam qui ea approbant,
digni morte sunt <note>(Rom. I, 32)</note>: sed et illos
qui talia condemnant in aliis qualia ipsi agunt, inexcusabiles
haberi, ut et sua damnatos sententia <note>(Rom.
II, 1)</note>. Cum enim alios condemnant, se ipsos condemnant.
<pb n="0554C"/>
Nec sibi eos blandiri oportere, quia poenarum
ad tempus immunes videntur, et exsortes reatus;
 cum graviores poenas intra se luant, et sibi
rei sint, qui aliis non videntur; atque in se intorqueant
graviorem conscientiae sententiam, cum de
aliorum peccatis judicant. Sed noli, inquit <note>(Ibid., 4)</note>,
o homo, divinae bonitatis et patientiae thesauros contemnere;
bonitas enim Dei ad poenitentiam te provocat,
ad correctionem invitat: duritia autem tua,
qua in erroris pertinacia perseveras, futuri judicii
auget severitatem, ut dignam retributionem tuorum
accipias delictorum.</p>
          </div3>
<div3>
            <head>30.</head>
            <p>
 Non igitur mors malum. Nam neque apud viventes
mors est, neque apud defunctos: apud alios
enim non est, quia adhuc vivunt, alii transierunt.
<pb n="0554D"/>
Itaque neque apud eos amara est, qui eam adhuc
nesciunt, hoc ipso quia nesciunt; neque apud eos
qui jam et secundum corpus nihil sentiunt, et secundum
animam liberati sunt.
<emph>403</emph> </p>
          </div3>
        </div2>

<div2>
          <head>CAPUT VIII.</head>
<p> <hi>Nihil terroris habere ipsam mortem, sed opinionem de
morte terrori esse; quae quidem opinio ad vitam referenda
est. Duas causas esse cur mors habeatur terribilis,
quibus refutatis, mors variis testimoniis,
sed praesertim B. Job auctoritate praedicatur.</hi> 
<pb n="0555A"/>
          </p>
<div3>
            <head>31.</head>
            <p>
 Quod si terribilis apud viventes aestimatur,
non mors ipsa terribilis est, sed opinio de morte,
quam unusquisque pro suo interpretatur affectu, aut
pro sua conscientia perhorrescit. Suae igitur unusquisque
conscientiae vulnus accuset, non mortis
acerbitatem. Denique justis mors quietis est portus,
nocentibus naufragium putatur. Certe iis quibus gravis
est timor mortis, non est grave mori, sed grave
est vivere sub metu mortis. Non ergo mors gravis,
sed metus mortis. Metus autem opinionis est:
opinio vero nostrae infirmitatis, contraria veritati.
Nam per veritatem virtus, per opinionem infirmitas.
<pb n="0555B"/>
Opinio autem non mortis utique, sed vitae
est. Ergo illud grave vitae magis invenitur esse. Liquet
igitur quia mortis metus non ad mortem referendus
est, sed ad vitam. Non enim habemus quod
in morte metuamus, si nihil quod timendum sit vita
nostra commisit. Etenim prudentibus delictorum
supplicia terrori sunt: delicta autem non mortuorum
actus sunt, sed viventium. Vita igitur ad nos refertur,
cujus actus in nostra potestate est: mors autem
nihil ad nos; est enim separatio animae et corporis:
anima absolvitur, corpus resolvitur. Quae absolvitur,
gaudet: quod resolvitur in terram suam,
nihil sentit: quod nihil sentit, nihil ad nos.</p>
          </div3>
<div3>
            <head>32.</head>
            <p>
 Tamen si mors malum, quomodo juvenes non
timent fieri senes, nec finitimam morti verentur aetatem;
<pb n="0555C"/>
patientiusque deficit qui praesumpta morte
deficit, quam qui inopinata. His quoque qui mortem
malum putant, aptum responsum arbitror, quia per
vitam ad mortem est transitus: per mortem autem
ad vitam reditus. Neque enim nisi qui mortui fuerint,
possunt resurgere. Insipientes autem mortem quasi
summum malorum reformidant: sapientes quasi
requiem post labores, et finem malorum expetunt.</p>
          </div3>
<div3>
            <head>33.</head>
            <p>
 Duabus autem ex causis mortem insipientes
verentur. Una, quod eam interitum appellant: interitus
autem hominis esse non potest, cum anima superstes
corpori sit, salvo eo quod ipsum corpus maneat
resurrectio. Altera autem causa, quod poenas
reformident, poetarum videlicet fabulis territi, latratus
Cerberi, et Cocyti fluminis tristem voraginem,
<pb n="0555D"/>
Charontem tristiorem, Furiarum agmina, aut praerupta
tartara, in quibus Hydra saevior sedem habeat.
Tityi quoque viscera reparandis fecunda suppliciis,
quae vultur immanis sine ullo fine depascitur. Ixionii
quoque orbis perpetuam sub poenae atrocitate vertiginem,
tum saxi desuper imminentis super capita
accubantium inter epulas impendentem ruinam. <emph>404</emph> 
Haec plena sunt fabularum, nec tamen negaverim
<pb n="0556A"/>
poenas esse post mortem. Sed quid ad mortem id
quod post mortem est? Si autem quae post mortem
sunt, referantur ad mortem, eadem etiam quae post
vitam sunt, referantur ad vitam. Nulla ergo erunt
supplicia quae referantur ad mortem. Mors enim, ut
supra diximus <note>(cap. 4)</note>, absolutio est et separatio
animae et corporis: non est autem mala solutio;
quia dissolvi et esse cum Christo multo melius <note>(Philip. I, 23)</note>.
Non igitur mala mors. Denique mors
peccatorum pessima. Non utique mors pessima generaliter:
sed pessima specialiter peccatorum <note>(Psal.
XXXIII, 22)</note>. Denique pretiosa justorum. Unde liquet
acerbitatem non mortis esse, sed culpae <note>(Ps. CXV, 15)</note>.</p>
          </div3>
<div3>
            <head>34.</head>
            <p>
 Pulchre autem Graeci a fine mortem appellaverunt; <foreign xml:lang="greek">τελευτὴν</foreign>
 enim mortem appellant, eo quod finis
<pb n="0556B"/>
istius vitae sit. Sed etiam somnum Scriptura nuncupat
mortem, sicut est illud: <hi>Lazarus amicus noster
dormit: sed vado ut suscitem eum <note>(Joan. XI, 11)</note>
            </hi>.
Somnus autem bonus, quoniam quies est, sicut scriptum
est: <hi>Ego dormivi, et requievi, et surrexi; quoniam
Dominus suscepit me <note>(Psal. III, 6)</note>
            </hi>. Dulcis igitur
quies mortis. Denique Dominus suscitat quiescentes,
quia Dominus est resurrectio.</p>
          </div3>
<div3>
            <head>35.</head>
            <p>
 Illud quoque egregium, quod ait Scriptura: <hi>Ante mortem non laudaveris quemquam 
 <note>(Eccli. XI, 30)</note>
            </hi>.
Unusquisque enim in novissimis suis cognoscitur,
et in filiis suis aestimatur, si bene filios suos instituit,
et disciplinis competentibus erudivit. Siquidem
ad negligentiam patris refertur dissolutio filiorum.
Tum quia unusquisque, quamdiu vivit, obnoxius est
<pb n="0556C"/>
lapsui, nec senectus immunis a crimine; ideo legis
quia <hi>Abraham mortuus est in senectute bona <note>(Gen.
XXV, 8)</note>
            </hi>, eo quod in bonitate propositi sui permansit.
Mors igitur vitae est testimonium. Nam si laudari
ante gubernator non potest, quam in portum navem
deduxerit, quomodo laudabis hominem, prius quam
in stationem mortis successerit? Et ipse sui est gubernator,
et ipse vitae hujus jactatur profundo,
quamdiu in salo isto, tamdiu inter naufragia. Dux
ipse nisi confecto praelio non sumit lauream, nec
miles arma deponit, nec stipendii mercedem adipiscitur,
nisi hoste superato. Mors igitur stipendiorum
plenitudo, summa mercedis, gratia missionis
est.</p>
          </div3>
<div3>
            <head>36.</head>
            <p>
 Quantum autem morti dedit sanctus Job, qui
<pb n="0556D"/>
dixit: <hi>Benedictio morituri in me veniat <note>(Job. XXIX,
13)</note>
            </hi>? Nam etsi Isaac benedixerit filios suos moriens,
et Jacob benedixerit Patriarchas: tamen benedictionis
illius gratia poterat solis benedicentium meritis
deputari, vel pietati paternae. Hic vero nulla
praerogativa meritorum est, nulla pietatis, sed solius
mortis privilegium: cum benedictio cujusque morituri
tantum virtutis habeat, ut eam sibi sanctus
<pb n="0557A"/>
Propheta optaverit. Ac per hoc cogitemus semper
hunc versiculum, et corde teneamus.</p>
          </div3>
<div3>
            <head>37.</head>
            <p>
 Si quem viderimus pauperem moriturum,
sumptu juvemus; et dicat unusquisque nostrum: <hi>Benedictio morituri in me veniat.</hi> 
 Si quem viderimus
debilem, non deseramus: si quem in extremis positum,
non relinquamus: occurrat et nobis dicere: <emph>405</emph> 
 <hi>Benedictio morituri in me veniat.</hi> Laudet et te
unusquisque moriturus, unusquisque depositus
aevo, unusquisque confectus vulnere gravi, unusquisque
morbo absumptus, et jam morti proximus.
Hic versiculus quantos benedici fecit! Quoties mihi
pudorem incussit, si moriturum praeterii, si non visitavi
graviter aegrum, si fastidivi inopem, si captivum
non redemi, si senem sprevi! Sit ergo in corde id semper,
<pb n="0557B"/>
ut stimulet duriores, ut admoneat promptiores.
Resonent te postrema verba morituri, et benedictionem
tui egrediens corpore anima secum vehat. Eripe
etiam eum qui ad mortem ducitur, qui periturus
erat, nisi tu subvenisses, ut dicas: <hi>Benedictio perituri
veniat in me.</hi> 
</p>
          </div3>
        </div2>

<div2>
          <head>CAPUT IX.</head>
<p> <hi>Concluditur mortis bonum ex interitu corporis et immortalitate
animae: quae immortalitas multifariam
ostenditur. Cui accedit ad fugiendam corporis societatem,
et prosequendam summi boni conjunctionem
exhortatio.</hi> </p>
<div3>
            <head>38.</head>
            <p>
 Quis igitur dubitet de bono mortis, cum id
<pb n="0557C"/>
quod inquietum, id quod erubescendum, id quod
inimicum nobis est, id quod violentum, id quod
procellosum, et ad omnia vitia illecebrosum est,
conquiescat et jaceat, et quasi fera claudatur cavea
sepulcri, relinquatur rabies ejus exanimis, et emortua
compago viscerum in terram resolvatur: id autem
quod familiare virtutibus, amicum disciplinis,
studiosum gloriae, sequax boni, Deo subditum est,
ad illud sublime evolet; et cum illo puro et perpetuo
bono atque immortali maneat, ipsi adhaereat;
et cum ipso sit de quo cognationem ducit, ut quidam
ait: <hi>Cujus et genus sumus <note>(Act. XVII, 28)</note>
            </hi>? Non
enim mori animam cum corpore manifestum est,
quia non est de corpore. Non esse autem eam de
corpore Scriptura multis modis edocet. Nam et
<pb n="0557D"/>
Adam a Domino Deo nostro accepit spiritum vitae,
et factus est homo in animam viventem <note>(Gen.
II, 7)</note>. Et David ait: <hi>Convertere, anima mea, in requiem
tuam; quia Dominus benefecit mihi <note>(Ps. CXIV, 7)</note>
            </hi>.
Et in quo benefecerit, audi: <hi>Quia liberavit,</hi> inquit, <hi>pedes meos a lapsu 
 <note>(Ibid., 8)</note>
            </hi>. Vides gratulari eum
mortis hujus remedio, quia finis factus est erroris,
quia culpa, non natura defecit.</p>
          </div3>
<div3>
            <head>39.</head>
            <p>
 Denique quasi exutus et liber, dicit: <hi>Placebo
<pb n="0558A"/>
Domino in regione vivorum <note>(Ibid., 9)</note>
            </hi>. Illa est enim
vivorum regio. Denique illam animarum requiem
dicit terram esse viventium <note>(Ps. XXVI, 13)</note>, quo
peccata non penetrant, ubi virtutum vivit gloria.
Ista autem regio plena est mortuorum, quia plena
delictorum, meritoque dictum est: <hi>Dimitte mortuos
sepelire mortuos suos <note>(Matt. VIII, 22)</note>
            </hi>. Sed et supra
similiter ait: <hi>Anima ejus in bonis demorabitur, et
semen ejus haereditabit terram <note>(Ps. XXIV, 13)</note>
            </hi>, hoc est,
anima timentis Deum habitabit in bonis, ut semper
in eis sit, et secundum ea. Quod potest etiam de eo
accipi qui sit in corpore; ut et ipse si timeat Deum,
in bonis habitet, et in coelestibus sit, et possideat
corpus suum, et dominetur ei quasi in servitutem
redacto, et possideat haereditatem gloriae et coelestium
<pb n="0558B"/>
promissorum.</p>
          </div3>
<div3>
            <head>40.</head>
            <p>
 Unde et nos si volumus post mortem corporis <emph>406</emph> 
 hujus in bonis esse, caveamus ne agglutinetur
anima nostra huic corpori, ne commisceatur, ne inhaereat,
ne trahatur a corpore, et tamquam ebria perturbationibus
ejus vacillet et fluitet, nec se ei credat
atque ejus delectationibus, ut committat se ejus
sensibus. Nam et oculus ejus error et fraus est,
quia fallitur visus: et auris ejus deceptio est, quia
et auditus illuditur: et sapor ejus deceptio est.
Denique non otiose dictum est: <hi>Oculi tui recta videant <note>(Prov. XIV, 25)</note>
            </hi>.
Et: <hi>lingua tua non loquatur
perversa <note>(Ps. XXXIII, 14)</note>
            </hi>. Quod non esset dictum,
nisi frequenter errarent. Vidisti meretricem, captus
es vultu ejus, et forma decoram putasti: erraverunt
<pb n="0558C"/>
oculi tui, perversa viderunt, alia nuntiaverunt. Nam
si vere vidissent, vidissent deformem meretricis affectum,
inhorrentem procaciam, indecentem impudicitiam,
marcentes libidines, tetram colluvionem, animae
vulnera, conscientiae cicatrices. <hi>Qui viderit,</hi> inquit, <hi>mulierem ad concupiscendum 
 eam <note>(Matth. V, 28)</note>
            </hi>.
Vides quod iste falsum quaesivit, qui non veritatem,
sed adulterium requisivit. Videre enim quaesivit ut
concupisceret, non ut verum cognosceret. Errat
igitur oculus, ubi errat affectus. Affectus ergo deceptio
est, deceptio visus. Et ideo tibi dicitur: <hi>Ne
capiaris oculis tuis <note>(Prov. VI, 25)</note>
            </hi>, id est, non capiatur
anima tua. <hi>Mulier enim virorum pretiosas animas
capit <note>(Ibid. 26)</note>
            </hi>. Deceptio est auditus. Denique blandimento
multo sermonis mulier fornicaria saepe juvenis
<pb n="0558D"/>
cor seduxit, decepit, illusit <note>(Prov. VII, 21)</note>.</p>
          </div3>
<div3>
            <head>41.</head>
            <p>
 Ergo non laqueis nos credamus et retibus iis
quae decipiunt et illudunt; quia corda tentantur,
impediuntur cogitationes, quae impediuntur visu,
impediuntur auditu, odore, tactu, sapore. Non
sequamur illecebrosa et seductoria: sed sequamur
illud quod bonum est, illi adhaereamus, illud imitemur,
illius praesentia, illius communicatio nos meliores
faciat, mores nostros coloret, illius quaedam
<pb n="0559A"/>
nos societas informet. Qui enim bono adhaeret, assumit
inde quod bonum est; quia scriptum est: <hi>Cum
sancto sanctus eris et cum electo electus eris, et cum
perverso perversus eris, et cum innocente innocens
eris <note>(Ps. XVII, 26, 27)</note>
            </hi>: assiduitate enim atque
imitatione quaedam similitudinis imago formatur.
Ideoque addidit: <hi>Quoniam tu illuminas lucernam
meam, Domine <note>(Ibid., 29)</note>
            </hi>. Etenim qui appropinquat
lumini, citius illuminatur, et plus in eo splendor
aeterni luminis refulget e proximo. Ergo anima
quae adhaeret illi invisibili bono Deo, atque immortali,
et ipsa corporea haec fugit, et terrena, et mortalia
derelinquit, fitque illius similis quod desiderat,
in quo vivit et pascitur; et quia immortali intendit,
non est ipsa mortalis. Quae enim peccat, moritur;
non utique aliqua sui dissolutione, sed merito moritur
<pb n="0559B"/>
Deo, quia vivit peccato. Ergo quae non peccat,
non moritur; quia manet in substantia sui, manet
in virtute et gloria.</p>
          </div3>
<div3>
            <head>42.</head>
            <p>
 Nam quomodo substantia ejus interire potest,
cum utique anima sit quae vitam infundit? Et cui
anima infunditur, vita infunditur: a quo anima discedit,
vita discedit. Anima ergo vita est. Quomodo
enim potest mortem recipere, cum sit contraria?
Sicut enim nix calorem non recipit, <emph>407</emph> nam statim
solvitur: et lux non recipit tenebras, nam statim
discutit (infuso enim lumine, tenebrarum horror
aufertur, sicut admoto igne, nivium rigor desinit),
ita et anima quae vitam creat, mortem non recipit,
et non moritur: anima autem mortem non recipit;
<pb n="0559C"/>
anima ergo non moritur.
</p>
          </div3>
        </div2>

<div2>
          <head>CAPUT X.</head>
<p> <hi>Scriptura quoque animarum immortalitas probatur;
nec non eisdem superiora habitacula assignantur:
ubi et exploditur philosophorum metempsychosis;
ac deinde querela de justorum dilata mercede diluitur.</hi> </p>
<div3>
            <head>43.</head>
            <p>
 Habemus ergo rationem, sed haec humana:
illud divinum, quod ait Dominus: <hi>Potestatem habeo
ponendi animam meam; et potestatem habeo
iterum sumendi eam <note>(Joan. X, 18)</note>
            </hi>. Vides igitur quia
non moritur cum corpore, quae et ponitur et resumitur,
et in manus Dei Patris commendatur. Sed
forte dicas speciale esse quod Christi est, et
quamvis ille quae sunt hominis susceperit, tamen
<pb n="0559D"/>
quia alterius est causae et istud astruere, ne tempus
teramus, audi dicentem: <hi>Quid scis an nocte hac
a te tua anima reposcatur <note>(Luc. XII, 20)</note>
            </hi>? Numquid
dixit: Moriatur in te anima tua? Non; sed, <hi>reposcatur
a te.</hi> Quae data est, <hi>reposcitur,</hi> vel <hi>repetunt a
te.</hi> Repetitur enim anima, non interimitur. Quae
repetitur, manet: quae interimitur, non manet.
Quomodo enim interimitur, de qua dixit Sapientia
<pb n="0560A"/>
Dei, non timendum quemquam qui potest corpus
occidere, animam autem non potest <note>(Matth. X, 28)</note>?
De qua dicit propheta: <hi>Anima mea in manibus tuis
semper <note>(Psal. CXVIII, 109)</note>
            </hi>. <hi>Semper,</hi> inquit, non in
tempore.</p>
          </div3>
<div3>
            <head>44.</head>
            <p>
 Et tu commenda animam tuam in manus
Domini: non solum cum recedit e corpore, sed
etiam cum est in corpore, est in manibus Domini;
quia non vides eam unde veniat, aut quo vadat.
Est enim in te, et est cum Deo. Denique cor regis
in manu Domini, et ab eo regitur et gubernatur.
Cor repletur mente, quia mens animae principale
est, et virtus animae. Non eam virtutem dico quae in
lacertis, sed quae in consiliis, temperantia, pietate,
atque justitia est. Si cor hominis in manu Domini,
<pb n="0560B"/>
multo magis anima. Si anima in manu Dei est,
non utique anima nostra sepulcro simul cum corpore
includitur, nec busto tenetur: sed quiete pia fungitur.
Et ideo homines frustra pretiosa struunt sepulcra,
quasi eae animae, et non solius corporis receptacula
sint.</p>
          </div3>
<div3>
            <head>45.</head>
            <p>
 Animarum autem superiora esse habitacula
Scripturae testimoniis valde probatur. Siquidem et
in Esdrae libris legimus: <hi>Quia cum venerit judicii
dies, reddet terra defunctorum corpora, et pulvis reddet
eas quae in tumulis requiescunt, reliquias mortuorum.
Et habitacula,</hi> inquit, <hi>reddent animas quae his commendatae
sunt, et revelabitur Altissimus super sedem
judicii (IV Esdrae, VII, 32)</hi>. Hae sunt habitationes de
quibus dicit Dominus, multas mansiones esse apud
<pb n="0560C"/>
Patrem suum, quas suis, pergens ad Patrem, discipulis
praepararet <note>(Joan. XIV, 2)</note>. Sed Esdrae usus
sum scriptis, ut cognoscant gentiles, ea quae in Philosophiae
libris <emph>408</emph> mirantur, translata de nostris.
Atque utinam non superflua his et inutilia miscuissent;
ut dicerent animas hominum pariter ac bestiarum
esse communes, earumque summum praemium,
si magnorum philosophorum animae in apes aut luscinias
demigrarent; ut qui ante hominum genus sermone
pavissent, postea mellis dulcedine, aut cantus
suavitate mulcerent. Satis fuerat dixisse illis quod
liberatae animae de corporibus <foreign xml:lang="greek">αἴδην</foreign> peterent, id est,
locum qui non videretur, quem locum latine infernum
dicimus.</p>
          </div3>
<div3>
            <head>46.</head>
            <p>
 Denique et Scriptura habitacula illa animarum
<pb n="0560D"/>
promptuaria nuncupavit <note>(IV Esdr. VII, 32)</note>: quae
occurrens querelae humanae, eo quod justi qui praecesserunt,
videantur usque ad judicii diem, per plurimum
scilicet temporis, debita sibi remuneratione
fraudari, mirabiliter ait coronae esse similem illum
judicii diem <note>(IV Esdr. V, 42)</note>, in quo sicut non novissimorum
tarditas, sic non priorum velocitas. Coronae
enim dies exspectatur ab omnibus; ut intra
<pb n="0561A"/>
eum diem et victi erubescant, et victores palmam
adipiscantur victoriae. Illud quoque non reliquit occultum
eo quod superiores videantur qui ante generati
sunt, infirmiores qui postea. Comparavit enim
utero mulieris partus hujus saeculi <note>(IV Esdr. V, 53)</note>;
quoniam fortiores sunt qui in juventute virtutis nati
sunt, infirmiores qui tempore senectutis. Defecit
enim multitudine generationis hoc saeculum tamquam
vulva generantis, et tamquam senescens creatura
robur juventutis suae, velut marcenti jam virium suarum
vigore, deponit.</p>
          </div3>
<div3>
            <head>47.</head>
            <p>
 Ergo dum exspectatur plenitudo temporis, exspectant
animae remunerationem debitam. Alias manet
poena, alias gloria; et tamen nec illae interim
sine injuria, nec istae sine fructu sunt. Nam et illae
<pb n="0561B"/>
videntes servantibus legem Dei repositam esse mercedem
gloriae, conservari earum ab Angelis habitacula,
sibi autem dissimulationis et contumaciae supplicia
futura, et pudorem et confusionem; ut intuentes
gloriam Altissimi, erubescant in ejus conspectum
venire, cujus mandata temeraverint. Sicut enim praevaricatio
Adae, ita et confusio; quoniam sicut ille
per incuriam mandatorum coelestium lapsus est, et
pudore se prolapsionis abscondit, fulgorem divinae
praesentiae verecundia peccatricis conscientiae subire
non ausus: ita et animae peccatorum vibrantis luminis
ejus splendorem non sustinebunt, quo teste se
reminiscentur errasse.
</p>
          </div3>
        </div2>

<div2>
          <head>CAPUT XI.</head>
<p>
            <pb n="0561C"/> <hi>Septem ordines quibus digesta erit post hanc vitam
justorum laetitia, exponit; atque ut studiose ad Deum
anima accedamus, neque finem vitae perhorrescamus,
hortatur.</hi> </p>
<div3>
            <head>48.</head>
            <p>
 Justarum autem animarum per ordines quosdam
digesta erit laetitia <note>(IV Esdr. VII, 49 et seq.)</note>.
Primum, quod vicerint carnem, nec illecebris ejus
inflexae sint. Deinde, quod pro pretio sedulitatis et
innocentiae suae, securitate potiantur, nec quibusdam
sicut impiorum animae erroribus et perturbationibus <emph>409</emph> 
 implicentur, atque vitiorum suorum memoria
torqueantur, et exagitentur quibusdam curarum
aestibus. Tertio, quod servatae a se legis divino
testimonio fulciantur, ut factorum suorum incertum
supremo judicio non vereantur eventum. Quarto,
<pb n="0561D"/>
quia incipiunt intelligere requiem suam, et futuram
sui gloriam praevidere, eaque se consolatione mulcentes,
in habitaculis suis cum magna tranquillitate
<pb n="0562A"/>
requiescent stipatae praesidiis angelorum. Quintus autem
ordo exsultationis uberrimae habet suavitatem,
quod ex hoc corruptibilis corporis carcere in lucem
libertatemque pervenerint, et repromissam sibi possideant
haereditatem. Est enim ordo quietis, quia est
et resurrectionis: <hi>Sicut enim in Adam omnes moriuntur,
ita et in Christo,</hi> inquit, <hi>omnes vivificabuntur. Unusquisque
autem in ordine suo: primitiae Christus; deinde
qui sunt Christi, qui in adventum ejus crediderunt,
deinde finis <note>(II Cor. XV, 22 et seq.)</note>
            </hi>. Erit igitur ordo
diversus claritatis et gloriae, sicut erit ordo meritorum.
Processus quoque ordinum processum exprimit
claritatis <note>(IV Esdr. VII)</note>. Denique sexto ordine
demonstrabitur iis, quod vultus earum sicut sol incipiat
refulgere, et stellarum luminibus comparari;
<pb n="0562B"/>
qui tamen fulgor earum corruptelam jam sentire non
possit. Septimus vero ordo is erit, ut exsultent cum
fiducia, et sine ulla cunctatione confidant, et sine
trepidatione laetentur, festinantes vultum ejus videre,
cui sedulae servitutis obsequia detulerunt: de quo
innoxiae conscientiae recordatione praesumant gloriosam
mercedem laboris exigui, quam incipientes recipere,
cognoverunt indignas esse hujus temporis passiones,
quibus remunerationis aeternae gloria tanta
refertur. Hic ordo, inquit <note>(IV Esdr., IX)</note>, animarum,
quae sunt justorum, quas etiam immortales non dubitavit
dicere in quinto ordine; eo quod spatium, inquit,
incipiunt recipere fruentes et immortales. Haec
est, inquit <note>(Ibid.)</note>, requies earum per septem ordines,
et futurae gloriae prima perfunctio, priusquam
<pb n="0562C"/>
in suis habitationibus quietae congregationis munere
perfruantur. Unde ait propheta ad angelum: Ergo
dabitur tempus animabus, postquam separatae fuerint
de corporibus, ut videant ea quomodo dixisti <note>(IV Esdr. IX)</note>.
Et dixit Angelus: septem dies erit libertas
earum, ut videant, in septem diebus, qui praedicti
sunt sermones, et postea congregabuntur in habitaculis
suis. Haec ideo plenius de justorum ordinibus
expressa sunt, quam de passionibus impiorum; quia
melius est cognoscere quomodo innocentes salventur,
quam quomodo crucientur flagitiosi. <emph>410</emph>
</p>
          </div3>
<div3>
            <head>49.</head>
            <p>
 Ergo quia justi hanc remunerationem
habent <note>(S. Aug. lib. IV contra duas epist. Pelag., c. 11)</note>,
ut videant faciem Dei, et lumen illud quod illuminat
omnem hominem, abhinc induamus hujusmodi studium,
<pb n="0562D"/>
ut appropinquet anima nostra Deo, appropinquet
oratio, adhaereat illi nostrum desiderium, non
separemur ab eo. Et hic quidem positi, meditando,
<pb n="0563A"/>
legendo, quaerendo copulemur Deo, cognoscamus
eum ut possumus. Ex parte enim hic cognoscimus,
quia hic imperfecta, illic perfecta omnia: hic parvuli,
illic robusti. <hi>Videmus,</hi> inquit, <hi>nunc per speculum
in aenigmate, tunc autem facie ad faciem <note>(I Cor. XIII, 12)</note>
            </hi>.
Tunc revelata facie gloriam Domini
speculari licebit, quam nunc animae corporis hujus
concretis visceribus involutae, et quibusdam carnis
hujus maculis et colluvionibus obumbratae sincere
videre non possunt. <hi>Quis enim,</hi> inquit, <hi>videbit vultum
meum, et vivet <note>(Exod. XXXIII, 20)</note>
            </hi>? Et recte. Nam si
solis radios oculi nostri ferre non possunt, et si
quis diutius e regione solis intenderit, caecari solere
perhibetur: si creatura creaturam sine fraude atque
offensione sui non potest intueri, quomodo potest
<pb n="0563B"/>
sine periculo sui vibrantem cernere vultum creatoris
aeterni, corporis hujus opertus exuviis? Quis enim
justificatur in conspectu Dei, cum unius quoque diei
infans mundus a peccato esse non possit, et nemo
possit de sui cordis integritate et castimonia gloriari?</p>
          </div3>
<div3>
            <head>50.</head>
            <p>
 Non timeamus igitur recipi ab hominibus, non
vereamur illum debitum omnibus finem, in quo Esdras
remunerationem suae devotionis invenit, dicente
ei Domino: <hi>Tu enim recipieris ab hominibus, et
conversaberis residuum cum Filio meo, et cum similibus
tuis <note>(IV Esdr. XIV, 9)</note>
            </hi>. Quod si illi gloriosum et
jucundum erat cum similibus conservari, quanto nobis
gloriosius erit et jucundius ad meliores pergere,
et conversari cum iis, quorum facta miramur?
<pb n="0563C"/>
</p>
          </div3>
<div3>
            <head>51. </head>
            <p>
Quis utique prior, Esdras, an Plato? Nam
Paulus Esdrae, non Platonis secutus est dicta. Esdras
revelavit secundum collatam in se revelationem
justos cum Christo futuros, futuros cum sanctis.
Hinc et Socrates ille festinare se dicit, ad illos suos
deos, ad illos optimos viros. Nostra sunt itaque quae
in philosophorum litteris praestant: et ille posuit ea
quorum proprium testimonium non habebat: nos
divini praecepti habemus auctoritatem. Moyses et
Elias cum Christo apparuerunt <note>(Matth. XVII, 3)</note>;
Abraham duos alios cum Deo suo suscepit hospitio <note>(Gen. XVIII, 2)</note>;
Jacob Dei castra conspexit <note>(Gen. XXXII, 2)</note>;
Daniel justos sicut solem et stellas
fulgere in coelo, revelante sibi Spiritu sancto, declaravit <note>(Dan. XII, 3)</note>.
<emph>411</emph> </p>
          </div3>
        </div2>

<div2>
          <head>CAPUT XII.</head>
<p> <hi>Aeternam felicitatem describit, quam nobis etiam destinatam
esse demonstrat. Deinde ejusdem qualitates
prosequens, illam vivorum regionem esse ostendit,
<pb n="0564A"/>
hanc mortuorum. Ad extremum prudenti admonitione
librum absolvit.</hi> 
<pb n="0563"/>
          </p>
<div3>
            <head>52.</head>
            <p>
 His igitur freti, intrepide pergamus ad redemptorem
nostrum Jesum; intrepide ad patriarcharum
concilium, intrepide ad patrem nostrum
Abraham, cum dies advenerit, proficiscamur; intrepide
pergamus ad illum sanctorum coetum, justorumque
conventum. Ibimus enim ad patres nostros,
ibimus ad illos nostrae fidei praeceptores; ut etiamsi
opera desint, fides opituletur, defendatur haereditas.
Ibimus et ubi sinum suum Abraham sanctus expandit,
ut suscipiat pauperes, sicut suscepit et Lazarum:
in quo sinu requiescunt, qui in hoc saeculo
gravia atque aspera pertulerunt.</p>
          </div3>
<div3>
            <head>53.</head>
            <p>
 Sed nunc, pater, etiam atque etiam extende ad
<pb n="0564B"/>
suscipiendum hunc pauperem manus tuas, aperi
gremium tuum, expande sinus tuos, ut plures suscipias,
quia plurimi in Dominum crediderunt. Sed
tamen, quamvis fides creverit, abundat iniquitas,
refrigescit charitas. Ibimus ad eos, qui recumbunt in
regno Dei cum Abraham, Isaac, et Jacob, quoniam
rogati ad coenam non se excusaverunt. Ibimus eo ubi
paradisus est jucunditatis, ubi Adam qui incidit in
latrones, nescit jam vulnera sua flere, ubi et latro
ipse regni coelestis consortio gratulatur, ubi nullae
nubes, nulla tonitrua, nullae coruscationes, nulla
ventorum procella, neque tenebrae, neque vesper,
neque aestas, neque hyems vices variabunt temporum.
Non frigus, non grando, non pluviae, non solis
istius erit usus, aut lunae, neque stellarum globi: sed
<pb n="0564C"/>
sola Dei fulgebit claritas. Dominus enim erit lux
omnium; et illud lumen verum, quod illuminat omnem
hominem, fulgebit omnibus. Ibimus eo ubi servulis
suis Dominus Jesus mansiones paravit, ut ubi
ille est, et nos simus. Sic enim voluit. Quae sint illae
mansiones audi dicentem: <hi>In domo Patris mei mansiones
multae sunt <note>(Joan. XIV, 2)</note>
            </hi>. Quae sit voluntas: <hi>Iterum,</hi> 
 inquit, <hi>venio, et accersio vos ad me ipsum,
ut ubi ego sum, et vos sitis <note>(Ibid., 3)</note>
            </hi>.</p>
          </div3>
<div3>
            <head>54.</head>
            <p>
 Sed dices quia solis discipulis loquebatur, quod
ipsis solis spoponderit multas mansiones. Igitur undecim
tantum discipulis praeparabat? Et ubi est illud
quod ex omnibus mundi partibus venient et recumbent
in Dei regno <note>(Matth. VIII, 11)</note>? Unde voluntatis
divinae dubitamus effectus? Sed Christi velle,
<pb n="0564D"/>
fecisse est. Denique demonstravit et viam, demonstravit
et locum, dicens: <hi>Et quo vado, vos scitis, e
viam scitis <note>(Joan. XIV, 4)</note>
            </hi>. Locus apud Patrem est,
via Christus est, sicut ipse ait: <hi>Ego sum via, et veritas,
et vita. Nemo venit ad Patrem nisi per me.</hi> 
<pb n="0565A"/> <note>(Joan. IV, 6)</note>.
Ingrediamur hanc viam, teneamus veritatem,
vitam sequamur. Via est quae perducit, veritas
est quae confirmat, <emph>412</emph> vita quae per se redditur.
Et ut sciamus veram voluntatem, addidit in posterioribus: <hi>Pater, quos dedisti mihi, volo ut ubi ego sum,
et illi sint mecum, ut videant 
 claritatem meam <note>(Joan. XVII, 12)</note>
            </hi>.
Repetitio ista confirmatio est, sicut
illud: <hi>Abraham, Abraham <note>(Gen. XXII, 1)</note>
            </hi>! Et alibi: <hi>Ego sum, ego sum, qui deleo iniquitates tuas 
 <note>(Esai. XLIII,
25)</note>
            </hi>. Pulchre autem quod supra promisit, hic poposcit.
Et quia ante promisit, et sic poposcit, non ante
poposcit, et sic promisit: promisit quasi arbiter muneris,
conscius potestatis: poposcit a Patre quasi
pietatis interpres. Et ante promisit, ut potestatem
cognoscas: poposcit postea, ut pietatem intelligas.
<pb n="0565B"/>
Non poposcit ante, et sic promisit; ne videretur promisisse
potius quod impetraverat, quam quod promiserat,
praestitisse. Nec superfluum putes quod poposcit,
cum tibi exprimat paternae voluntatis consortium,
in quo unitatis indicium, non incrementum
est potestatis.</p>
          </div3>
<div3>
            <head>55.</head>
            <p>
 Sequimur te, Domine Jesu: sed ut sequamur
accersi, quia sine te nullus ascendit. Tu enim via
es, veritas, vita, possibilitas, fides, praemium. Suscipe
nos quasi via, confirma quasi veritas, vivifica
quasi vita. Pande illud tuum bonum quod videre desiderabat
David, inhabitans in domo Domini; ideoque
dicebat: <hi>Quis ostendit nobis bona <note>(Psal. IV, 6)</note>
            </hi>?
Et alibi: <hi>Credo videre bona Domini in terra viventium <note>(Psal. XXVI, 13)</note>
            </hi>.
Ibi enim sunt bona, ubi vita perpetua
<pb n="0565C"/>
est, vita sine crimine. Alibi quoque ait: <hi>Replebimur
in bonis domus tuae <note>(Psal. LXIV, 5)</note>
            </hi>. Quod ideo
frequentavit, ut scires hinc bonum illud philosophos
transtulisse, quod summum asserunt. Pande ergo
illud vere bonum tuum, illud divinum, in quo et vivimus,
et sumus, et movemur <note>(Act. XVII, 28)</note>. Movemur
quasi in via, sumus quasi in veritate, vivimus
quasi in vita aeterna <note>(Joan. XIV, 6)</note>. Demonstra nobis
illud bonum, quod est simile sui, semper indissolubile
atque immutabile, in quo simus aeterni in agnitione
omnis boni, sicut vas electionis tuae Paulus
testificatus est dicens: <hi>Forsitan enim ideo discessit ad
horam, ut aeternum illum reciperes <note>(Philem. XV)</note>
            </hi>. Aeternum
ergo ministrum Dei dixit, scribens ad Philemonem,
cujus fidem in agnitionem omnis boni quod in
<pb n="0565D"/>
sanctis est, in Christum Jesum evidentiorem fieri
postulabat. In quo bono est requies pura, lux immortalis,
gratia perpetua, haereditas animarum pia,
et secura tranquillitas, non morti subjecta, sed
erepta de morte, ubi nullae lacrymae, nullus est fletus.
<pb n="0566A"/>
Unde enim illic fletus, ubi nullus est lapsus?
Ubi sunt sancti tui erroribus et sollicitudinibus, insipientia
atque ignorantia, timore ac metu, cupiditatibus
atque corporeis colluvionibus et passionibus absoluti,
ubi regio viventium est. Et ut assertioni huic
adjungamus auctoritatem, de hoc bono Propheta dicit: <hi>Convertere, anima mea, in requiem tuam, quia
Dominus benefecit tibi: quoniam eripuit animam meam
de morte, oculos meos a lacrymis, pedes meos a lapsu.
Placebo Domino in regione vivorum 
 <note>(Ps. CXIV, 7 et
seq)</note>
            </hi>. <hi>Placebo,</hi> dixit, non placeo, hoc est, de tempore
sibi blanditur futuro. Contraria sunt autem <emph>413</emph> 
 praesentibus futura, et temporalibus aeterna.
Et ideo quoniam ibi vivorum regio, hic utique mortuorum.
<pb n="0566B"/>
</p>
          </div3>
<div3>
            <head>56. </head>
            <p>
An non mortuorum haec regio, ubi umbra
mortis, ubi porta mortis, ubi corpus est mortis? Denique
donatur Petro, ne forte portae inferi praevaleant
ei <note>(Matth. XVI, 18)</note>. Portae inferi istae sunt terrenae.
Unde et ille ait: <hi>Qui exaltas me de portis mortis <note>(Psal. IX, 15)</note>
            </hi>.
Sicut enim sunt portae justitiae in quibus
sancti Domino confitentur, ita sunt criminum
portae in quibus impii Dominum negaverunt. Audi
quoniam regio ista sit mortuorum. <hi>Si quis igitur
mortuum tetigerit, immundus erit <note>(Num. XIX, 11)</note>
            </hi>.
Immundus autem in conspectu Domini omnis iniquus.
Si quis igitur tetigerit iniquitatem, immundus
erit: si quis in deliciis, mortuus; <hi>quoniam quae in deliciis
est, vivens mortua est <note>(I Tim. V, 6)</note>
            </hi>. Et qui infideles
sunt, descendunt in infernum viventes: etsi
<pb n="0566C"/>
nobiscum videntur vivere, sed in inferno sunt. Si
quis <note>(14, q. 4. cap. Si quis usuram)</note> usuram accipit,
rapinam facit, vita non vivit, ut habes in Ezechiele <note>(Ezech. XXXIII, 18 et 19)</note>.
Si quis autem justus justificationes
Domini custodit ut faciat eas, <hi>vita,</hi> inquit, <hi>vivet, et vivet in eis.</hi> 
 Ipse est ergo in regione vivorum,
in illa regione ubi vita non est abscondita, sed libera;
ubi non umbra, sed gloria. Hic enim nec ipse
Paulus vivebat in gloria. Denique in corpore mortis
ingemiscebat. Audi dicentem: <hi>Nunc enim vita nostra
abscondita est cum Christo in Deo: cum autem Christus
apparuerit vita nostra, tunc et</hi> <emph>414</emph> <hi>nos cum illo
apparebimus in gloria <note>(Coloss. III, 3 et 4)</note>
            </hi>.</p>
          </div3>
<div3>
            <head>57.</head>
            <p>
 Festinemus ergo ad vitam. Si quis vitam tangit,
vivet. Denique tetigit illa mulier quae tetigit
<pb n="0566D"/>
fimbriam ejus, et a morte dimissa est, cui dicitur: <hi>Fides tua te salvam fecit, vade in pace 
 <note>(Luc. VIII, 48)</note>
            </hi>.
Si enim qui mortuum tangit, immundus est; sine
dubio qui viventem tangit, salvus est. Quaeramus
ergo viventem. Sed iterum videamus, ne eum quaeramus
<pb n="0567A"/>
inter mortuos, et dicatur nobis sicut et mulieribus
illis: <hi>Quid quaeritis viventem cum mortuis?
Non est hic, sed surrexit <note>(Luc. XXIV. 6)</note>
            </hi>. Ipse quoque
Dominus ubi se quaeri vellet, ostendit dicens: <hi>Vade
ad fratres meos, et dic eis: Ascendo ad Patrem meum,
et ad Patrem vestrum, Deum meum, et Deum vestrum <note>(Joan. XX, 17)</note>
            </hi>.
Ibi ergo quaeramus eum, ubi quaesivit
Joannes, et invenit. Ille eum in principio <note>(Joan.
I, 1)</note> quaesivit, et invenit viventem apud viventem,
Filium apud Patrem. Nos eum in temporum fine
quaeramus, et complectamur pedes ejus, et adoremus
<pb n="0568A"/>
eum, ut dicat et nobis: <hi>Nolite timere <note>(Matth.
XXVIII, 5)</note>
            </hi>, id est, nolite timere a peccatis saeculi,
nolite timere ab iniquitatibus mundi, nolite timere
a fluctibus corporalium passionum, ego sum peccatorum
remissio: nolite timere a tenebris, ego sum
lux: nolite timere a morte, ego sum vita. Quicumque
ad me venit, mortem non videbit in aeternum;
quoniam ipse est plenitudo divinitatis, et ipsi est
gloria, decus, perpetuitas a saeculis, et nunc, et semper,
et in omnia saecula saeculorum, Amen.

</p>
          </div3>
        </div2>
      </div1>
</body>
  </text>
</TEI>