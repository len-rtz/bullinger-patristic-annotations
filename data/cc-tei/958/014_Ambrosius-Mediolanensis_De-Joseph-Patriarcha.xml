<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Joseph Patriarcha</title>
              <author ref="http://viaf.org/viaf/100227669">Ambrosius Mediolanensis<date>340-397</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeJoPa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De Joseph Patriarcha</head>

<pb n="0641"/>
<emph>483</emph> 

<div2>
          <head>CAPUT PRIMUM.</head>
<p divs_removed="true"> <hi>Tractatus de Abraham, Isaac, et Jacob, cur sancti Joseph
sequatur historia. Hic ille tamquam speculum
castitatis proponitur; ubi etiam de parentum amore,
ac fratrum invidentia adversus eum, nec non de ejusdem
oblivione injuriarum paucis agitur.</hi> 
<pb n="0641A"/>

          </p>
          <div3 moved_from_p="true">
              <head>1.</head>
            <p>
 Sanctorum vita caeteris norma vivendi est. Ideoque
digestam plenius accipimus seriem Scripturarum;
ut dum Abraham, Isaac, et Jacob, caeterosque
justos legendo cognoscimus, velut quemdam nobis innocentiae
tramitem virtute eorum reseratum enitentibus
vestigiis persequamur. De quibus mihi cum
frequens tractatus fuerit, hodie sancti Joseph historia
occurrit. In quo cum plurima fuerint genera
virtutum; tum praecipue insigne effulsit castimoniae.
Justum est igitur ut cum in Abraham didiceritis impigram
fidei devotionem, in Isaac sincerae mentis
puritatem, in Jacob singularem animi laborumque
patientiam; ex illa generalitate virtutum in ipsas
species disciplinarum intendatis animum. Nam licet
illa sint diffusiora; tamen ista expressiora sunt, et
<pb n="0642A"/>
quae eo facilius mentem penetrent, quo magis circumscripta
ac determinata sunt.</p>
          </div3>
<div3>
            <head>2.</head>
            <p>
 Sit igitur nobis propositus sanctus Joseph,
tamquam speculum castitatis. In ejus enim moribus,
in ejus actibus lucet pudicitia, et quidam splendet
castimoniae comes nitor gratiae. Unde etiam a parentibus
plus quam caeteri filii diligebatur. Sed ea res
invidiae fuit, quod silentio praetereundum non fuit. <emph>484</emph>
</p>
          </div3>
<div3>
            <head>3.</head>
            <p>
 Hinc ergo argumentum totius historiae processit;
simul ut cognoscamus perfectum virum non
moveri uliscendi doloris injuria, nec malorum
rependere vicem. Unde et David ait: <hi>Si reddidi retribuentibus 
mihi mala <note>(Psal. VII, 5)</note>
            </hi>. Quid autem esset
quo praeferri Joseph mereretur caeteris, si aut
laedentes laesisset, aut diligentes dilexisset? Hoc
enim plerique faciunt. Sed illud mirabile, si diligas
inimicum tuum, quod Salvator docet <note>(Matth. V, 44)</note>.
Jure ergo mirandus, qui hoc fecit ante Evangelium;
ut laesus parceret, appetitus ignosceret, venditus
non referret injuriam, sed gratiam pro contumelia
solveret; quod post Evangelium omnes didicimus, et
servare non possumus.
</p>
          </div3>
<div3>
            <head>4. </head>
<p>
              <pb n="0643A"/>Discamus ergo et sanctorum invidiam; ut imitemur
patientiam: et cognoscamus illos non naturae
praestantioris fuisse, sed observationis; nec vitia
nescisse, sed emendasse. Quod si invidia etiam
sanctos adussit, quanto magis cavendum est ne inflammet
peccatores?</p>
          </div3>
</div2>

<div2>
          <head>CAPUT II.</head>
<p> <hi>Aequalem esse debere parentum affectum, et filiorum
gratiam. Excusatur tamen B. Jacob, ut qui Joseph
pluribus virtutibus ornatum aliis praetulerit; immo
etiam prophetiae gratia jam tunc praeditum, uti somnia
ejus, quae hic relata exponuntur, declarant.</hi> </p>
<div3>
            <head>5.</head>
            <p>
 Instruimur igitur qualis esse debeat affectus parentum,
filiorumque gratia. Amare liberos dulce;
<pb n="0643B"/>
et impensius amare praedulce: sed frequenter amor
ipse patrius, nisi moderationem teneat, nocet liberis;
si aut nimia indulgentia dilectum resolvat,
aut praelatione unius caeteros ab affectu germanitatis
avertat. Plus acquiritur filio, cui fratrum amor acquiritur.
Haec <emph>485</emph> praeclarior munificentia patrum, haec
ditior haereditas filiorum. Jungat liberos aequalis gratia,
quos junxit aequalis natura. Lucrum pietas nescit
pecuniae, in quo pietatis dispendium est. Quid
miraris si propter fundum aut domum oriuntur inter
fratres jurgia, quando propter tunicam inter Jacob
sancti filios exarsit invidia?</p>
          </div3>
<div3>
            <head>6.</head>
            <p>
 Quid ergo? Reprehendendus Jacob quia praeferebat
unum caeteris? Sed nec libertatem possumus
auferre parentibus; ne eos plus diligant quos plus
<pb n="0643C"/>
credant mereri: nec filiis resecare debemus studium
plus placendi. Denique et Jacob illum plus amabat,
in quo majora virtutum insignia praevidebat; ut non
tam filium pater praetulisse videatur, quam propheta
mysterium: meritoque variam tunicam fecit ei, quo
significaret eum diversarum virtutum amictu fratribus
praeferendum.</p>
          </div3>
<div3>
            <head>7.</head>
            <p>
 Denique in puero adhuc refulsit divina gratia.
Siquidem somniavit quod cum alligasset, ut sibi videbatur
per visum, manipulos cum fratribus suis,
surrexerit manipulus ejus, et steterit erectus: conversi
autem fratrum manipuli, adoraverint manipulum
suum <note>(Gen. XXXVII, 7)</note>. In quo utique futura
resurrectio Domini Jesu revelata est, quem et Hierosolymis
cum vidissent, undecim adoravere discipuli,
<pb n="0643D"/>
et omnes sancti cum resurrexerint, adorabunt,
fructus bonorum operum praeferentes, sicut
scriptum est: <hi>Venientes autem venient cum exsultatione,
tollentes manipulos suos <note>(Ps. CXXV, 6)</note>
            </hi>. Unde
fratres, licet somnii fidem per invidiam derogarent,
interpretationem tamen ejus propriis sermonibus
exprimentes, responderunt ei: <hi>Numquid regnando
regnaturus es nobis, aut dominando dominaturus es
nobis <note>(Gen. XXXVII, 8)</note>
            </hi>? Regem enim venturum visio
<pb n="0644A"/>
illa significabat, quem omnis caro generis humani
inflexo adoraret genu.</p>
          </div3>
<div3>
            <head>8.</head>
            <p>
 Vidit autem aliud somnium, et narravit illud
patri suo et fratribus suis, eo quod sol et luna et
undecim stellae adorarent eum. Unde <hi>objurgavit illum
pater ejus dicens: Quid ergo erit hoc visum quod
somniasti? Numquid venientes ego et mater tua et fratres
tui adorabimus te super terram <note>(Ibid., 10)</note>
            </hi>? Quis
est ille quem parentes et fratres adoraverunt super
terram, nisi Christus Jesus, quando eum Joseph et
mater cum discipulis adorabant, Deum verum in
illo corpore confitentes, de quo solo dictum est: <hi>Laudate eum, sol et luna; laudate eum, omnes stellae et
lumen 
 <note>(Ps. CXLVIII, 3)</note>
            </hi>? Objurgatio autem patris quid
significat, nisi duritiam populi Israel, ex quibus
<pb n="0644B"/>
Christus secundum carnem, quem hodieque Deum
esse non credunt, nec volunt adorare quasi Dominum,
quia ex se natum cognoscunt? Audiunt itaque
responsa ejus, sed non intelligunt: legunt ipsi quod
eum sol et luna laudant, et nolunt credere de Christo
Jesu dictum esse. Itaque Jacob typo fallitur alieno:
sed suo amore non fallitur. Pietas in eo paterna non
errat: sed erraturae plebis affectus exprimitur.
<emph>486</emph> </p>
          </div3>
        </div2>

<div2>
          <head>CAPUT III.</head>
<p> <hi>Quod supra Jacob dictus sit Josephum objurgasse, id
non fecisse ob incredulitatem: quando futurae Incarnationis
praescius eumdem ad fratres misit. Joseph
postquam erravit in agro, venit in Dothaim. Eum
fratres e longe videntes interimere cogitant: sed
mutato consilio vendunt Ismaelitis. Et haec, itemque
tunicae cruentatio, et lacus ariditas, mysterio passionis
adaptantur.</hi> 
<pb n="0644C"/>
          </p>
<div3>
            <head>9.</head>
            <p>
 Non ergo tanto somnio Patriarcha non credidit,
qui utrumque pariter gemino prophetabat oraculo;
ut et personam justi repraesentaret et populi,
quod Dei Filius venturus esset in terras, qui et diligeretur
a justis, et negaretur a perfidis. Videbat igitur
futurae Incarnationis mysteria, qui filium mittebat
ad fratres <note>(Gen. XXXVII, 14)</note>; ut videret si
recte sunt oves. Quas oves Deus jam tunc in illo
Patriarchae studio requirebat, nisi eas de quibus
ipse Dominus Jesus in Evangelio dixit: <hi>Non veni
nisi ad oves perditas domus Israel <note>(Matth. XV, 24)</note>
            </hi>? <hi>Et misit,</hi> 
 inquit, <hi>in Sichem <note>(Gen. XXXVII, 13)</note>
            </hi>, quod
<pb n="0644D"/>
interpretatione dicitur humerus, sive dorsum, hoc
est, ad eos qui non converterentur ad Dominum,
sed fugientes se a facie ejus averterent; quod est
proprie peccatoris. Exiit Cain a facie Dei. Et Propheta
dicit: <hi>Pones eos dorsum <note>(Ps. XX, 13)</note>
            </hi>. Justus
autem non se avertit a Domino, sed occurrit dicens: <hi>Oculi mei semper ad Dominum 
 <note>(Ps. XXIV, 15)</note>
            </hi>. Et
Esaias dicenti Domino: <hi>Quem mittam <note>(Esai. VI, 8)</note>
            </hi>?
sponte se obtulit dicens: <hi>Ecce ego.</hi> Et Simeon exspectavit
<pb n="0645A"/>
ut videret Christum Domini, et posteaquam
vidit, quoniam remissorem peccatorum, et totius
mundi viderat redemptorem, quasi levatus a
peccato, poposcit usu carnis hujus absolvi, dicens: <hi>Nunc, Domine, dimitte servum tuum in pace; quoniam
viderunt oculi mei salutare tuum 
 <note>(Luc. II, 30 et 31)</note>
            </hi>.
Et Zachaeus hinc primum suae praerogativam commendationis
invenit, quod in arborem ut Christum
videret, ascendit. Ergo Joseph a patre missus est
ad fratres, ab illo magis Patre, qui proprio Filio non
pepercit, sed pro nobis omnibus tradidit illum: ab
illo Patre, de quo scriptum est: <hi>Deus Filium suum
mittens in similitudinem carnis peccati <note>(Rom. VIII, 3)</note>
            </hi>.</p>
          </div3>
<div3>
            <head>10.</head>
            <p>
 Et errabat Joseph, quia fratres suos invenire
non poterat <note>(Gen. XXXVII, 15)</note>. Non immerito errabat,
<pb n="0645B"/>
qui quaerebat errantes; eos enim agnoscit Dominus
qui sunt ipsius. Denique et Jesus fatigatus ex
itinere sedebat supra puteum. Fatigabatur, quia non
inveniebat Dei populum quem quaerebat; exierat
namque a facie Domini. Qui enim culpam sequitur,
exit a Christo. Peccator exit, justus intrat. Denique
Adam se peccator abscondit; justus autem dicit: <hi>Intret oratio mea in conspectu tuo 
 <note>(Psal. LXXXVII, 3)</note>
            </hi>.</p>
          </div3>
<div3>
            <head>11.</head>
            <p>
 Invenit autem Joseph fratres suos in Dothaim,
quod significat defectionem. Ubi est enim nisi in
defectione qui Deum deserit? Nec mirum si deficiebant,
qui non audiebant dicentem: <hi>Venite ad me
omnes qui laboratis, et onerati estis, et ego vos reficiam <note>(Matth. XI, 28)</note>
            </hi>.
Venit igitur Joseph in Dothaim: <hi>Et praeviderunt eum de longe venientem, antequam
<pb n="0645C"/>
appropiaret ad illos, et insaeviebant, ut occiderent
illum 
 <note>(Gen. XXXVII, 18)</note>
            </hi>. Merito longe erant,
qui erant in defectione, et ideo insaeviebant, quia
non appropiaverat iis Christus. Nam si appropiasset
his typus <emph>487</emph> Christi, fratrem utique dilexissent;
sed prope esse non poterant, qui parricidium cogitabant. <hi>Ecce,</hi> 
 inquiunt, <hi>somniator ille venit: nunc
ergo venite, occidamus eum <note>(Ibid., 19)</note>
            </hi>. Nonne haec
verba dicebant, qui de parricidali sacrilegio cogitabant?
Sicut de ipsis Salomon ait: <hi>Tollamus justum,
quia inutilis est nobis <note>(Sap. II, 12)</note>
            </hi>.</p>
          </div3>
<div3>
            <head>12.</head>
            <p>
 Et addiderunt in Genesi: <hi>Et videbimus quid
proderunt somnia illius <note>(Gen. XXXVII, 20)</note>
            </hi>. Hoc scriptum
est de Joseph, completum est de Christo, quando
Judaei in ejus passione dixerunt: <hi>Si rex Israel est,
<pb n="0645D"/>
descendat nunc de cruce, et credimus ei. Confidit in
Deum, liberet nunc eum, si vult <note>(Matth. XXVII, 42)</note>
            </hi>.
Numquid et ipsi fratres tam impii, ut fratrem occiderent?
<pb n="0646A"/>
Et unde tantorum merita patriarcharum
ut Lex Tribus totius plebis eorum vocabulis designaret?
Quomodo conveniunt pietatis nomina, et sceleris
insignia? Sic etiam isti typo populi, non animi
sui vitio laborabant. Inde omnis invidia, inde parricidii
meditatio: invidia per figuram, pietas per affectum.</p>
          </div3>
<div3>
            <head>13.</head>
            <p>
 Denique Ruben et Judas germanitatis pia jura
servantes, de manibus caeterorum eum liberare cupiebant,
meritoque Judas paterna benedictione praefertur,
cum ei dicitur: <hi>Adorabunt te filii patris tui.
Catulus Leonis Juda, et ipse erit exspectatio gentium <note>(Gen. XLIX, 8 et 9)</note>
            </hi>.
Quod utique soli convenit Christo,
cui repositum fuit ut adoraretur a fratribus, et
exspectaretur a gentibus, lavaret in vino stolam
<pb n="0646B"/>
suam proprii corporis passione, quia carnem suam
nulla peccati labe maculavit. Aser quoque non utique
sibi convenire credebat. Aser pinguis panis ejus,
et ipse Aser cum principibus. Quid vero ipse Joseph,
cui dictum est: <hi>Filius ampliandus meus Joseph, filius
ampliandus meus: zelatus filius meus, filius meus adolescentior,
ad me revertere <note>(Ibid., 22)</note>
            </hi>? In quem consilium
conferentes maledicebant, in quo benedictio
praevaluit super benedictionibus montium manentium,
et desideriis collium aeternorum. Quem significari
in se intelligebant, nisi illum qui omnium merita
supereminens, supra omnium desideria sanctorum
immensae teneret apicem potestatis, quem voto
nullus aequaret? Compensatur ergo in patriarchis invidia
per gratiam, qui et excusantur a culpa, et
<pb n="0646C"/>
revelationis munere consecrantur. Non enim tam
culpabile est dixisse quae plebis sunt, quam beatum
vidisse quae Christi sunt. Subierunt personam peccatoris
populi, ut acciperent gratiam Domini redemptoris.
Certe culpam abolevit gratia, gratiam culpa
non minuit.</p>
          </div3>
<div3>
            <head>14.</head>
            <p>
 Et ut cognoscamus omne hoc de populo et de
Domino Jesu mysterium esse: <hi>Venite,</hi> inquit, <hi>vendamus
Joseph Ismaelitis <note>(Gen. XXXVII, 27)</note>
            </hi>. Quid interpretationis
habet nomen Joseph, nisi quod divinam
gratiam <emph>488</emph> significet, et expressionem Dei
summi? Quis igitur venditur, nisi ille <hi>qui cum in
forma Dei esset, non rapinam arbitratus est esse se
aequalem Deo: sed semet ipsum exinanivit, formam
servi accipiens <note>(Philip. II, 6 et 7)</note>
            </hi>? Neque enim nos
<pb n="0646D"/>
eum emissemus, nisi vendidissent eum. Quem sui
male vendiderunt, alieni pejus emerunt. Vendiderunt
negotiatoribus bonum odorem, emerunt a
<pb n="0647A"/>
proditoribus. Vendidit eum Judas, emerunt Ismaelitae,
qui significantur Latina interpretatione, odio
habentes Deum suum. Ideo alibi viginti, alibi viginti
et quinque aureis, alibi triginta invenimus emptum
Joseph; quia non omnibus unius aestimatione pretii
valet Christus. Aliis minus, aliis amplius. Fides
ementis, incrementum est mercis: religiosiori pretiosior
est Deus, peccatori pretiosior est redemptor.
Pluris et illi valet qui plus habet gratiae: sed etiam
cui multa donata sunt, pluris valet; quia cui plus
remissum est, plus diligit, sicut ipse Dominus in
Evangelio pronuntiavit de illa muliere quae super
ejus pedes effudit unguentum, et lacrymis lavit, et
capillis suis tersit, et osculis siccavit, de qua ait ad
Simonem: <hi>Propter quod dico tibi: Remissa sunt ei
<pb n="0647B"/>
peccata multa, quoniam dilexit multum. Cui autem
minus dimittitur, minus diligit <note>(Luc. VII, 47)</note>
            </hi>. Interdum
diversitates pretii non solum quantitatis habent,
sed etiam numeri expressionem; sicut habes
de unguento quod ad sepeliendum se Dominus fusum
esse memoravit, sicut scriptum est dicente Juda: <hi>Potuit hoc venumdari denariis trecentis 
 <note>(Marc. XIV, 5)</note>
            </hi>.
Quo numero non quantitatis, sed significatio crucis
videtur expressa. Ita hic quoque diversitas vel viginti
vel triginta aureorum vel argenteorum, habet
vel geminatae vel triplicatae perfectionis indicium.
Nam viginti quinque aurei, jubilaei qui est remissionis
numerus, significant pretiosissimam portionem.
Hic quoque, ut Dominicae passionis figuram
advertas, ait Judas patriarcha: <hi>Tradamus Joseph
<pb n="0647C"/>
Ismaelitis: at manus nostrae non sint injectae super
eum <note>(Gen. XXXVII, 27)</note>
            </hi>. Et bene superius dixerat: <hi>Manus autem nolite inferre illi 
 <note>(Ibid., 22)</note>
            </hi>. Quod Judaei
in Domini passione dixerunt: <hi>Nobis non licet
interficere quemquam <note>(Joan. XVIII, 32)</note>
            </hi>; ut sermo Jesu
impleretur, significans qua morte moriturus esset.</p>
          </div3>
<div3>
            <head>15.</head>
            <p>
 Jam tunc ergo crucis futurae praefigurabatur
insigne; simul et quod exutus est tunica <note>(Gen. XXXVII,
23)</note>, id est, carne quam assumpsit exutus est, decora
diversitate virtutum. Ergo tunica ejus, id est, caro,
non divinitas cruentata est: et indumentum ei carnis,
non immortalitatem vitae auferre potuerunt. Hanc
tunicam Judaicae bestiae cruentaverunt, illae de quibus
dicit: <hi>Ecce ego mitto vos sicut agnos inter lupos <note>(Luc. X, 3)</note>
            </hi>.
<pb n="0647D"/>
</p>
          </div3>
<div3>
            <head>16. </head>
            <p>
Quod autem lacus siccus erat <note>(Gen. XXXVII,
24)</note>, quid mirum si Judaeorum lacus aquam non habet,
qui dereliquerunt <emph>489</emph> fontem aquae vivae, et
fecerunt sibi lacus contritos? Et ut scias verum hoc
esse mysterium, ipse de se Dominus ait: <hi>Posuerunt
me in lacu inferiori, in tenebris, et in umbra mortis <note>(Psal. LXXXVII, 7)</note>
            </hi>.</p>
          </div3>
<div3>
            <head>17.</head>
            <p>
 Illi igitur emunt Christum qui bonos odores
<pb n="0648A"/>
deferunt, thymiama quo adolent altaria piae mentis.
Unde et David graece hoc modo ait: <foreign xml:lang="greek">Κατευθυνθήτω ἡ
προσευχή μου ὡς θυμίαμα ἐνώπιόν σου</foreign> <note>(Ps. CXL, 2)</note>.
Resinam quoque qua marmora confracta sociantur,
est resina spiritalis quae fracturas animae tuae solidet,
et divulsa connectat, resoluta constringat. Haec
enim spiritalis resina corroborat, et quaedam comminuta
animae membra componit, ut sine offensione
socientur. Denique Jeremias hanc quaerit resinam,
ut Babyloniam curet sanare, si possit, dicens: <hi>Accipite
resinam corruptioni ejus, si quo modo sanabitur.
Curavimus Babyloniam, et sanata non est <note>(Jer. LI, 8
et 9)</note>
            </hi>. Non est sanata Synagoga, quia resina ista migravit
ad Ecclesiam. Ideo ex Galaad veniebant negotiatores,
hoc est, de possessione vel incolatu testimonii,
<pb n="0648B"/>
merces suas ad Ecclesiam transferentes,
ut gentium peccata resina ista curaret. De quibus dicitur: <hi>Convalescite, manus demissae, et genua dissoluta <note>(Esa. XXXV, 3)</note>
            </hi>.
Fides sincera resina est. Hanc
adhibebat Petrus, cum diceret claudo: <hi>In nomine
Jesu Christi Nazareni surge et ambula <note>(Act. III, 6)</note>
            </hi>;
meritoque surrexit, et ambulavit. Hanc habebat cum
diceret paralytico: <hi>Aenea, sanet te Dominus Jesus
Christus: surge et sterne tibi. Et surrexit, et stravit sibi <note>(Act. IX, 34)</note>
            </hi>.
Hanc habebat, cum diceret mortuae: <hi>Surge in nomine Domini nostri Jesu Christi. Et defuncta
surrexit 
 <note>(Ibid., 4)</note>
            </hi>. Hujus resinae temperamento lapides
illi de quibus potens est Dominus resuscitare filios
Abrahae, compaginantur. Hujus resinae medicamento
claudus erigitur, paralyticus reformatur, mortua resuscitatur.
<pb n="0648C"/>
</p>
          </div3>
<div3>
            <head>18. </head>
            <p>
Illud quoque quod haedi sanguine resperserunt
tunicam ejus <note>(Gen. XXXVII, 32)</note>, videtur significare
quoniam falsis testimoniis appetentes, in invidiam
deduxere peccati omnium peccata donantem.
Nobis agnus est, illis haedus. Nobis agnus Dei occisus
est, quibus abstulit peccatum mundi: illis haedus,
quorum acervavit errores, delicta cumulavit.
Ideoque ait: <hi>Implete mensuram patrum vestrorum <note>(Matth. XXIII, 32)</note>
            </hi>.
Meritoque Jacob posteritatis suae
deplorans dispendia, quasi pater filium flebat amissum,
quasi propheta lugebat interitum Judaeorum.
Denique scidit etiam vestimenta sua: quod in passione
Domini factum legimus <note>(Matth. XXVI, 65)</note> a
principe sacerdotum, in quo esset non privata persona,
<pb n="0648D"/>
sed publici munus officii. Et velum templi
scissum est <note>(Matth. XXVII, 51)</note>; ut profanata mysteria,
nudatum populum salutaribus indumentis, divisum
regnum talibus manifestaretur insignibus destruendum;
quia omne regnum divisum facile destruetur.
Et vere divisum, quando hoc quod erat
Christi, coepit esse etiam diaboli. Neque enim poterant
indivisi manere, qui a Patre Filium separabant.
<emph>490</emph> </p>
          </div3>
        </div2>

<div2>
          <head>CAPUT IV.</head>
<p> <hi>Joseph ducitur in Aegyptum, atque a praeposito coquorum
emitur, in quo Christi sua servitute nos liberantis
figura est. In eodem ostenditur in ipsa captivitate
libertatem posse retineri: nec non in libertate
reperiri captivitatem. Denique omnibus in exemplum
Joseph proponitur.</hi> 
<pb n="0649A"/>
          </p>
<div3>
            <head>19.</head>
            <p>
 Venditus est ergo Joseph, ductus in Aegyptum,
emptus a praeposito coquorum. Non otiosa persona
quae cruda ciborum coqueret, ut epularentur
animi fidei suavitate. Nullus enim cibus scientia et
doctrina dulcior. Erat ante in Aegypto cruda perfidia,
quam nullus divinae cognitionis ardor, et verae
scientiae cupiditas nulla molliverat, non eloquia Domini
ignita decoxerant. Venditus est autem Joseph
<pb n="0649B"/>
in Aegypto, quia Christus venturus erat ad eos quibus
dictum est: <hi>Peccatis vestris venditi estis <note>(Esa. L,
1)</note>
            </hi>. Et ideo suo sanguine redemit, quos propria peccata
vendiderant. Sed venditus Christus conditionis
susceptione, non culpae, peccati pretio tenetur; quia
peccatum ipse non fecit. Pretio igitur nostrum debitum,
non sua aera contraxit, chirographum sustulit,
feneratorem removit, exuit debitorem: unus exsolvit
quod ab omnibus debebatur. Non licebat nobis
exire servitio. Suscepit hoc ille pro nobis, ut servitutem
mundi repelleret, libertatem paradisi restitueret,
gratiam novam consortii sui honore donaret. Hoc
de mysterio.</p>
          </div3>
<div3>
            <head>20.</head>
            <p>
 Caeterum quod ad moralem pertinet locum,
quia omnes vult salvos fieri Dominus Deus noster,
<pb n="0649C"/>
dedit per Joseph etiam iis qui sunt in servitute solatium:
attribuit magisterium; ut discerent etiam in
ultima conditione posse mores esse superiores, nec
ullum statum immunem esse virtutis, si animus se
uniuscujusque cognoscat; carnem servituti subditam
esse, non mentem; multosque servulos
esse dominis liberiores, si in servitute positi a servilibus
putent operibus abstinendum. Servile est
omne peccatum, libera est innocentia. Unde et Dominus
ait: <hi>Omnis qui facit peccatum, servus est peccati <note>(Rom. VI, 16)</note>
            </hi>.
Quomodo enim non servus omnis
avarus, qui pro exigno pecuniae lucello se ipsum
auctionatur? Timet omnia, ne congesta amittat,
qui non utenda congessit, majore periculo servaturus
quo majora quaesivit. Quomodo non mendicus,
<pb n="0649D"/>
cui sunt parva quae possidet? Nam etsi mihi dives
videatur, sibi eget: nec testimoniis sua vota solatur,
<pb n="0650A"/>
qui quod optat nescit credere. Quomodo autem non
et ille servus, qui subditus est libidini? Primum suis
ardet incendiis, et pectoris sui facibus exuritur.
Quibus recte dicit propheta: <hi>Ambulate in lumine
ignis vestri, et in flamma quam accendistis <note>(Esai. L, 11)</note>
            </hi>.
Suscipit omnes metus, insidiatur somno singulorum:
ut unius cupiditate potiatur, fit servus omnium. Servit
igitur hanc miseram quidem servitutem, qui <emph>491</emph> 
ipse sibi dominos facit, ipse vult habere quos timeat.
Nihil enim tam speciale servitutis est, quam semper
timere. Ille vero in quavis conditione servitii semper
liber, qui mundi amore non capitur, avaritiae vinculis
non tenetur, metu criminis non alligatur, qui
securus spectat praesentia, quem futura non terrent.
Nonne videtur tibi iste in servitute dominari: ille
<pb n="0650B"/>
autem in libertate servire? Serviebat Joseph, regnabat
Pharao: beatior hujus servitus, quam regnum
illius. Denique tota Aegyptus collapsa esset fame,
nisi regnum suum consilio servuli subdidisset.</p>
          </div3>
<div3>
            <head>21.</head>
            <p>
 Habent igitur unde glorientur originis servuli,
servivit et Joseph. Habent unde se consolentur qui
ex libertate in servitutem aliqua necessitate venerunt.
Habent quod imitentur, ut discant conditionem se
mutare posse, non mores: esse et in vernaculis libertatem,
et in servitute constantiam. Habent etiam
domini quod per servulos bonos sperent. Abraham
filio per vernaculum invenit uxorem. Benedixit Dominus
domum Aegyptii propter Joseph, et facta est
benedictio Domini in toto censu ejus, et in domo et
in agris. <hi>Et convertit,</hi> inquit, <hi>omnia quaecumque
illi
<pb n="0650C"/>
erant, in manus Joseph <note>(Gen. XXXIX, 4)</note>
            </hi>. Advertimus
quod ea quae domini gubernare non poterant,
servuli gubernarunt.
</p>
          </div3>
        </div2>

<div2>
          <head>CAPUT V.</head>
<p> <hi>Josephi ob pulchritudinem, sed magis ob pudicitiam
commendatio. Is nulla sua culpa adamatus a domina,
ac de stupro compellatus, eam repellit, rejectisque
vestibus ornatior fugit: illa vero dum eas retinet,
atque insontem criminatur, ignominiam suam
nudat. Tamen mittitur Joseph in carcerem: at ibi
divino praesidio non destituitur.</hi> </p>
<div3>
            <head>22.</head>
            <p>
 Sed quid de privata domo dispositionis ejus
servuli astruam, qui rexit imperium? Plus tamen
est quod ipse ante se rexit; et cum esset decorus
<pb n="0650D"/>
aspectu, et speciosus facie valde, venustatem sui
vultus ad alienam non derivavit injuriam, sed ad
<pb n="0651A"/>
suam servavit gratiam: hoc se pulchriorem ratus,
si non dispendio castitatis, sed cultu pudoris speciosior
probaretur. Illum esse verum decorem, qui
non alienos oculos caperet, nec fragiles mentes vulneraret,
sed judicia acquireret universorum, fraudi
nullis futurus, laudi sibi. Jam si qua petulantibus
aspexit oculis, illius crimen solius est quae male vidit,
non hujus qui male se nollet videri; nec in eo
quod visus est, culpa est. Non erat in potestate servuli
ut non videretur: maritus debuit cavere oculos
uxoris. Si ille nihil timebat de conjuge, arbitrabatur
iste testimonium esse castimoniae, non remissionem
incuriae. Discant tamen viri cavere etiam
oculos feminarum. Adamantur enim et qui nolunt
amari. Denique adamatus est Joseph, qui amantem
contemneret. Et bene excusavit eum Scriptura dicens:
<pb n="0651B"/> <hi>Immisit oculos uxor domini ejus in Joseph <note>(Gen. XXXIX, 7)</note>
            </hi>,
hoc est, non ipse <emph>492</emph> se ostentavit,
nec cepit incautam: sed illa retia sua misit, et indagine
sui capta est. Laqueos suos sparsit, et suis haesit vinculis.</p>
          </div3>
<div3>
            <head>23.</head>
            <p>
 Dixit autem illi: <hi>Dormi mecum <note>(Ibid.)</note>
            </hi>. Prima
adulterae oculorum tela sunt, secunda verborum.
Sed qui non capitur oculis, potest verbis resistere.
Suppetit defensio, ubi adhuc liber affectus est. Ideo
scriptum est quia ille noluit <note>(Ibid., 8)</note>. Primum igitur
congressione mentis superavit, tamquam scuto animi
irruentem repellens: deinde sermonem tamquam
hastam vibravit, ut se illa revocaret. <hi>Et dixit uxori
domini sui <note>(Ibid.)</note>
            </hi>. Recte uxor domini, non ipsa domina
dicitur quae non potuit extorquere quod voluit imperare.
<pb n="0651C"/>
Nam quomodo domina, quae dominandi non habebat
effectum, quae disciplinam dominae non tenebat,
quae servulis libidinis incentiva praestabat? Ille dominus
qui amantis non excepit faces, qui lenocinantis
vincla non sensit, quem nulla mortis formido
perterruit, qui maluit liber criminis mori, quam
potentiae criminosae eligere consortium. Ille liber,
qui turpe credidit vicem gratiae non referre. Denique
non ut meticulosus excusat, nec tamquam periculi
timidus cavet: sed tamquam beneficii herilis et
innocentiae suae debitor fugit crimen ingrati, peccatique
labem et culpae contagium quasi justus horrescit.
Tertium spiculum adultera interpellandi assiduitate
vibrabat: sed Joseph non audiebat eam. Habes
post prima verba quid caveas. Non solum lubrica,
<pb n="0651D"/>
sed etiam procax, importuna, petulans est libido,
nec habet quod vereatur adultera. Quae dispendia
pudoris prima non doluit, insidiatur ut capiat.</p>
          </div3>
<div3>
            <head>24.</head>
            <p>
 Denique officii sui et commissi muneris ingressum
gratia, remotis arbitris ac domesticis <note>(Ibid.,
11)</note>, apprehendit eum dicens: <hi>Dormi mecum.</hi> Excusatur
Joseph Scripturae testimonio, quia commissum
a Domino nequibat deserere obsequium. Non enim
<pb n="0652A"/>
satis est quod securus sui, domus interiora, quasi qui
capi non posset, ingressus est: justus debuit providere
ne furenti copiam daret, et ejus illa peccato
periret: sed qui adversari sibi domini sui videbat
uxorem, neglecti officii etiam a domino cavere debebat
offensam: simul adhuc sermonis, non comprehensionis
putabat audaciam.</p>
          </div3>
<div3>
            <head>25.</head>
            <p>
 Excusatur quod ingressus est: praedicatur
quod elapsus est, nec pluris fecit vestimenta corporis,
quam animi castimoniam. Reliquit tamquam
non sua, quae adultera suis manibus detinebat:
et aliena judicavit, quae tactu impudicae potuerant
comprehendi. Magnus tamen vir, qui venditus
servile nescivit ingenium, adamatus non redamavit,
rogatus non acquievit, comprehensus aufugit. Qui
<pb n="0652B"/>
cum ab uxore domini conveniretur, teneri veste potuit,
animo capi non potuit: ac ne ipsa quidem verba
diu passus, contagium judicavit si diutius moraretur;
ne per manus adulterae libidinis incentiva transirent.
Itaque vestem exuit, crimen excussit, et relictis quibus
tenebatur, exuviis, spoliatus quidem, sed non
nudus aufugit, qui erat tectior indumento <emph>493</emph> pudoris.
Non est enim nudus, nisi quem culpa nudaverit.
Denique in superioribus habemus quod Adam,
posteaquam Dei mandata praevaricatione deseruit, et
peccati gravis aera contraxit, nudus erat. Unde et
ipse ait: <hi>Vocem tuam audivi in Paradiso, et timui,
quia nudus sum, et abscondi me <note>(Gen. III, 10)</note>
            </hi>. Intellexit
enim se esse nudum, qui infulas divinae protectionis
amiserat. Et ideo latebat, quia vestem fidei
<pb n="0652C"/>
non habebat, quam utique praevaricando deposuit.
Magnam rem vides. Ille nudus erat qui tunicam non
amisit: iste nudus non erat, qui vestimentis se exuit,
quae in manibus adulterae dereliquit. Eadem Scriptura
illum nudum assernit, hunc abnuit. Et ideo iste
exspoliavit se potius quam nudavit, qui incorrupta
virtutum vestimenta servabat, exspolians se veterem
hominem cum actibus ejus; ut indueret novum, qui
secundum imaginem creatoris in agnitione renovatur.
Ille autem nudus remansit, qui se iterum vestire
non potuit, singulari spolio virtutis exutus. Unde
pelliceam accepit tunicam; quia peccator habere
non poterat spiritalem. Reliquit igitur vestimenta
Joseph, et nudavit adulterae inverecundiam, quae
postea latere non potuit.
<pb n="0652D"/>
</p>
          </div3>
<div3>
            <head>26. </head>
            <p>
Denique exivit foras, et ipsa adulterii sui tentamenta
vulgavit, exaltans vocem suam; eo quod
relictis vestibus, Hebraeus aufugerat. Ipsa igitur
quod celare debuerat, prodebat; ut composito crimine
laederet innocentem. Justus autem accusare
non novit; et ideo impune hoc impudica faciebat.
Illam igitur vere exutam dixerim, etiam aliena vestimenta
servantem, quae omnia amiserat velamina
castitatis: illum satis ornatum, satis defensum, cujus
<pb n="0653A"/>
vox non audiebatur, et innocentia loquebatur.
Sic Susanna postea dum tacet in judicio, melius locuta
est oraculo; et ideo prophetae meruit defensionem,
quae propriae vocis non quaesivit auxilium. Illum
ergo beatiorem dixerim, cum in carcerem mitteretur;
quia subibat pro castitate martyrium. Bonum
enim munus pudicitia; sed minoris meriti cum
periculum non habet: ubi vero etiam salutis periculo
defenditur, ibi plenius coronatur.</p>
          </div3>
<div3>
            <head>27.</head>
            <p>
 In audita causa, inexplorata fide veri, tamquam
reus criminis in carcerem Joseph mittitur:
sed eum Dominus nec in carcere deserebat. Non turbentur
innocentes, cum falsis criminibus appetuntur;
cum oppressa justitia truduntur in carcerem.
Visitat Deus et in carcere suos; et ideo ibi est plus
<pb n="0653B"/>
auxilii, ubi est plus periculi. Sed quid mirum si visitat
Christus in carcere positos, qui se ipsum in
suis in carcere inclusum esse memoravit, sicut habes
scriptum: <hi>In carcere eram, et non venistis ad me <note>(Matth. XXV, 43)</note>
            </hi>?
Quo non penetrat divina misericordia?
Invenit Joseph hujusmodi gratiam, ut <emph>494</emph> 
qui fuerat clausus in carcere, ipse potius carceris
claustra servaret, concederet munere clavicularius,
inclusos omnes potestati ejus committeret. Itaque
Joseph non solum carcerem non sentiebat, sed etiam
alios quoque carceris levabat aerumna.
</p>
          </div3>
        </div2>

<div2>
          <head>CAPUT VI.</head>
<p> <hi>Post brevem invectivam in mulierem, ad spadones hujus
etiam auctores injuriae transit; et demonstrato
quam fragilis sit eorum status, alterius somnium
ejusque expositionem refert. Hinc saeculi potentiam
somnii similem esse ostendit. Deinde mystice laudato
Hebraeo interprete, invehitur in eunuchum beneficii
immemorem. Demum tacite Calligonum perstringens,
pauca de regiorum ministrorum statu ac fragilitate
subjungit.</hi> 
<pb n="0653C"/>
          </p>
<div3>
            <head>28.</head>
            <p>
 Hujus igitur injuriae auctor mulier et spadones
sunt; sed mulier Aegyptiorum, quae procaces
cum viris solita miscere sermones, lacessere verecundos,
refugientes insequi, pudentes perurgere,
cum vitia sua non posset defendere, innoxios criminabatur,
perfidiam admiscens perfidiae, aliena tenens,
<pb n="0654A"/>
et alios ipsa condemnans, modum nullum ponens
furori. Quae enim causa crudelitatis, nisi quod
cupiditatibus suis obsisti videbat, et desideria sua
vetita assensione fraudari? En propter quod aperiatur
carcer, ut suscipiat innocentes: solvantur catenae
reis, ut imponantur fidelibus: dimittantur veritatis
adulteri, ut includatur qui fidei adulterium
recusavit.</p>
          </div3>
<div3>
            <head>29.</head>
            <p>
 De istis vero spadonibus quid dicam? qui
exemplo debent esse spadonibus caeteris, quod status
eorum fragilis ac tenuis, et in voluntate regia
spes omnis, quibus levis offensa summum periculum
sit: secundae autem res vile ministerium. Gloriabatur
alter quod esset vini praepositus, alter quod
esset pistorum. Uterque offendit, missique in carcerem,
<pb n="0654B"/>
et commendati sancto Joseph ab ipso carceris
claviculario, cum essent illic dies complures, viderunt
somnium; et cum reviseret eos Joseph, tristes
turbatosque animi offendit; quia turbabantur somnio,
cujus interpretem non invenirent: <hi>Nonne per Deum,</hi> 
inquit, <hi>interpretatio somnii est? Narrate ergo mihi. Et
narravit praepositus vini somnium suum. Erat vitis in
conspectu meo: in vite autem tres radices; et ipsa flores ferens germinavit maturos botryones uvarum: et
calix Pharao in manu mea. Et sumpsi eam, et expressi
eam in calicem, et dedi calicem in manus Pharao. Et
dixit illi Joseph: Haec interpretatio ejus: Tres radices,
tres dies sunt. Adhuc triduo, et in mentem habebit
Pharao principatum tuum, et restituet te super officium
tuum pristinum, et dabis calicem in manus Pharao.
<pb n="0654C"/>
Sed memor esto per temetipsum, cum tibi bene</hi> 
 <emph>495</emph> <hi>erit, et facies in me misericordiam, et memor eris mei
ad Pharaonem, et educes me de carcere isto; quia furto involatus sum de terra Hebraeorum, et hic
nihil male feci, sed miserunt me in lacum carceris
hujus.</hi> </p>
          </div3>
<div3>
            <head>30.</head>
            <p>
 Alterius somnium non libet dicere. Meministis
certe verborum meorum, quod etiam tunc refugerim
ejus interpretationem in eo, cujus exitum refugio,
mortem perhorresco. De isto prius dicamus, qui si
beatus videbatur, cum esset vini praepositus; et hunc
summum credebat apicem omnis potentiae, quod regi
calicem dabat. Haec gloria illius, haec magnificentia
<pb n="0655A"/>
in hoc saeculo: hac defraudatus dolebat; huic redditus
gratulabatur. Sed hoc somnium est, et omnis
potentia saeculi somnium, non veritas est. Denique
per somnium vidit reddi sibi principatum suum. Et
Esaias dicit ita esse hujusmodi homines, qui in hoc
saeculo delectantur secundis rebus, sicut qui in somnis
manducat et bibit, videtur sibi cibo aut potu, dum
dormit, repleri: sed cum evigilaverit, incipit esurire
amplius; et tunc intelligit quam inanis ille cibus et
potus fuerit somniantis: sic qui dormit in hoc saeculo,
nec oculos aperit ad mysteria divina, quamdiu
somno gravatur corporis, putat alicujus momenti
esse hanc saecularem potentiam, quasi in somnis
eam videt: ubi evigilaverit, deprehendit quam inanis
hujus saeculi voluptas sit <note>(Esai. XXIX, 8)</note>.
<pb n="0655B"/>
</p>
          </div3>
<div3>
            <head>31. </head>
            <p>
Considera nunc illum verum Hebraeum, illum
non somnii, sed veritatis et praeclarae visionis
interpretem, qui de divinitatis illa plenitudine, a libertate
coelestis gratiae in hunc corporeum carcerem
venerit, quem non potuit saeculi hujus illecebra mutare,
non ulla corruptela mundanae voluptatis evertere,
qui tentatus non decidit, appetitus non appetivit,
postremo adulterina quadam Synagogae manu
veste corporis apprehensus, carnem exuit, liber
mortis ascendit. Calumniata est meretrix, ubi eum
tenere non potuit, quem carcer non terruit, non inferna
tenuerunt: quin etiam quo veluti puniendus
descenderat, inde alios liberavit: ubi ipsi stringebantur
mortis vincula, ibi laxavit ipse vincula mortuorum.
</p>
          </div3>
<div3>
            <head>32. </head>
<p>
              <pb n="0655C"/>Considera ergo istum Hebraeum dicentem illi
praeposito spadonum, qui contraxerat offensam regiam,
quem restituerat muneri suo: <hi>Memor esto per
temetipsum, cum tibi bene erit: et facies in me misericordiam,
et memor eris mei.</hi> Ideo secundo repetivit,
quia sciebat non recordaturum quid evasisset injuriae,
cum potentiam recepisset. Ideo secundo admonuit,
quia secundo liberavit; ut si prioris beneficii
eum memoria non teneret, vel posterioris subiret,
non despiceret auctorem salutis suae, non perfida
praevaricatione violaret. Sed quod pejus est, cito
beneficii irrepit <emph>496</emph> oblivio secundis rebus. Redditus
officio suo non est memor factus interpretis,
sed oblitus est eum. Sed etsi ille obliviscebatur,
Christus non obliviscebatur: sed loquebatur ei, et
<pb n="0655D"/>
per servulum loquebatur dicens ad eum: <hi>Memor
esto per temetipsum,</hi> hoc est, vel officii tui contemplatione
quid audieris recordare. Sed etsi nunc
oblitus es, memor eris mei; ut evadas periculum,
<pb n="0656A"/>
qui oblitus es beneficium. Tamen elatus potentia
non recordabatur. Et quanta haec potentia, ubi vini
ministerium! En unde omnis jactantia; quia erat
spadonum praepositus, qui vinum poculis regiis ministrabant.</p>
          </div3>
<div3>
            <head>33.</head>
            <p>
 <hi>Et factum est,</hi> inquit, <hi>post biennium <note>(Gen. XLI,
1)</note>
            </hi>. Mentior de hoc nostri spadonis tempore, nisi et
dies convenit; quia post biennium recepit officium,
nec recordatus est, sed admonitus. Cognovit enim
quod etiam regnum ipsum in hoc saeculo esset somnium,
qui suo somnio non credidit: didicit etiam
regnum esse somnia, nec ipsorum potestates esse
perpetuas. Sed cito hunc locum praetereat dolor, ne
ipsa commemoratione crudescat: ne ipsius quidem
sermonis mei meminisse delectat, quem tunc temporis
<pb n="0656B"/>
vel effuderit dolor, vel extorserit Ecclesiae
contumelia.</p>
          </div3>
<div3>
            <head>34.</head>
            <p>
 Admonitus ergo sui per somnium regis ait: <hi>Peccatum meum recordor 
 <note>(Ibid., 9)</note>
            </hi>. Sera quidem ista
est, sed utinam vera confessio! Post peccatum fateris,
quod ante peccatum cavere debueras. Quam
cito oblitus fueras: <hi>Memor esto mei.</hi> Scis nempe
tunc temporis hunc fuisse sermonem: sed obtusas
aures habebas fastu potentiae, et vini ebrius non audiebas
verba sobrietatis. Vel nunc memento mei,
qui peccatum sero fateris. Qui rogas servulum
Christi, cur Dominum negas? Inebriare jam non
vino, sed Spiritu sancto. Recordare quid passus sit,
cum quo dormisti somnum tuum, et somniasti somnium.
Et ipse praepositus erat, et praepositus epularum
<pb n="0656C"/>
regis, quae ad opus pistorium pertinebant. Sublimem
se esse credebat, quia in potestate habebat
panem regium: nesciebat multos anfractus esse hujus
potentiae. Minabatur aliis, ipse mox supplicio dedendus
extremo; nec audivit eum, qui licet servulus
Domini, tamen loquebatur oraculum: quod ipsius
jussu regis, de quo sibi plurimum blandiebatur, caput
amissurus esset, esca avibus derelinquendus.
Vel hoc te exemplum revocare debebat, ut perfidiae
non crederes.</p>
          </div3>
<div3>
            <head>35.</head>
            <p>
 Sunt et alia exempla de fastu et fragilitate
ministrorum regalium, quae posterioris temporis
historia habet. Et Doech praepositus erat, et praepositus
regis animalium ad disciplinam mulorum,
hoc est, spadonum animalium. Hic quoque sacerdotem
<pb n="0656D"/>
Domini detulit, et fraude regem commovit in
sacerdotis periculum, et hic <emph>497</emph> Syrus erat. Num
mentior, quando et patria, et facta conveniunt?
Aman quoque cubiculo regis et ipse praepositus, dum
<pb n="0657A"/>
invadere ecclesias Domini improba temeritate contendit,
populumque fidelem spoliare ac persequi,
gravibus sacrilegia suppliciis expendit.
</p>
          </div3>
        </div2>

<div2>
          <head>CAPUT VII.</head>
<p> <hi>Educto Joseph de carcere regis somnium proponitur,
a quo et explicatur. Hoc Ambrosius tum rebus sui
temporis, tum praesenti et futuro saeculo accommodat.
Postea Josephi praemia, conjugium, liberos,
frumenti distributionem mystice de Christo interpretatur;
ac tandem nos ad emendum spiritalia alimenta
hortatur.</hi> </p>
<div3>
            <head>36.</head>
            <p>
 Sed revertamur ad istum vini praepositum,
qui quasi multo ebrius mero beneficii auctorem
oblitus est diu: aliquando tamen, ut regi provideret
<pb n="0657B"/>
interpretem, non quasi gratus, sed quasi callidus
intimavit seriem rei gestae. Quo cognito, rex quoque
eum jussit accersiri, erutumque de carcere interrogavit,
si posset interpretari sibi somnium. Cujus
explanatione delectatus, removit injuriam, honorem
detulit. Itaque videte si non praesentibus et ista
conveniunt. Injuria illata est prius quam cognosceretur
a rege: gratia relata, ubi regi est cognitus.
Ita rex vacat culpa; quia et id quod excepit vir
sanctus injuriae, alienum fuit: et id quod recepit
gratiae, regis est proprium.</p>
          </div3>
<div3>
            <head>37.</head>
            <p>
 Somnium autem ejus, et interpretatio hujusmodi
est: <hi>Quaecumque,</hi> inquit, <hi>facit Deus, ostendit
Pharao. Septem vaccae bonae, septem anni sunt; et
septem spicae bonae, septem anni sunt. Somnium Pharao
<pb n="0657C"/>
unum est. Et septem vaccae macrae, quae post illas
ascendebant, septem anni sunt; et septem spicae macrae,
et a vento corruptae, septem anni sunt. Erit septem
annis fames. Verbum autem quod dixi: Quaecumque
facit Deus, ostendit Pharao. Ecce septem anni veniunt
ubertatis magnae in totam terram Aegypti. Veniet
autem septem annis fames post haec, et obliviscentur
ubertatem in tota Aegypto: et consumet fames
totam terram, et non agnoscetur urbertas terrae a fame
quae futura est post haec. Valida enim nimium. Quod
autem iteravit somnium Pharao bis; quia verum erit
verbum a Deo, et festinabit Deus facere illud. <note>(Gen.
XLI, 25 et seq.)</note>
            </hi> </p>
          </div3>
<div3>
            <head>38.</head>
            <p>
 Vetus somnium, res recentes. Posterioribus
priora consumpta sunt: et ubi erat ante ubertatis
<pb n="0657D"/>
copia, ibi rerum omnium facta est indigentia. Quod
si quis hujusmodi regi consilium dedisset, ut aliquid
de superiori ubertate posteriori principatus sui servaret
aetati, reliquo quoque tempori larga donandi
affluentia redundasset. Sed immodica aevi superioris
effusio etiam posteriora destituit, et homines diripientes
universa, aliquem Joseph adhibere nolebant.
<pb n="0658A"/>
Etsi non ego Joseph (quis enim istud) clamabam
tamen vaccas illas pingues non solum lasciviam, sed
etiam incuriam divinae significare reverentiae (de
perfidis enim dictum est: <hi>Tauri pingues obsederunt
me <note>(Ps. XXI, 13)</note>
            </hi>: et de Judaeorum populo scriptum
est <note>(Deut. XXXII, 15)</note>: <hi>Impinguatus,</hi> <emph>498</emph> <hi>et
obesus factus, et dilatatus est, et dereliquit eum qui
fecit eum</hi> ), et ideo somnium illud redundantiae saecularis
perpetuum esse non posse: fore tempus quo
his fames dura succederet.</p>
          </div3>
<div3>
            <head>39.</head>
            <p>
 Nec tamen hoc somnium uni aut duobus demonstratum
arbitror, sed omnibus propositum; eo
quod septem anni istius mundi pingues, et saeculari
ubertate opimi, absorbeantur ab illis saeculis
quae futura sunt, in quibus perpetua quies, et legis
<pb n="0658B"/>
observantia spiritalis, quam Ephraem illa tribus
patrum Deo fructuosa custodit. Bona vacca, non illa
corporeo distenta ubere, sed abundans spiritalis
lactis et gratiae, super cujus decorem cervicis Deus
sedere se dicit, ut scriptum est: <hi>Ephraem vacca docta
diligere victoriam. Ego autem transivi super decorem
cervicis ejus <note>(Ose. X, 11)</note>
            </hi>. Non ergo impinguet caput
nostrum oleum peccatoris, nec falsi fructus delectare
nos debent, ne dicatur et de nobis: <hi>Seminastis
impietatem, et iniquitates ejus vindemiastis. Manducasti
fructum falsum, quia sperasti in curribus tuis <note>(Ibid., 13)</note>
            </hi>.
Nec me movet quod habet spicas macras,
et vento corruptas; quia et David tunc melior
erat, quando sicut aranea tabescebat: et spiritus
contribulatus sacrificium Dei est; et illi praestantiores
<pb n="0658C"/>
evadunt, quos in hoc saeculo gravibus injuriis
spiritus malignus exercuit.</p>
          </div3>
<div3>
            <head>40.</head>
            <p>
 Unde magis mystica meruisse praemia Joseph
arbitror, quia de mysticis est locutus. Quid enim
sibi vult annulus digito ejus insertus, nisi ut intelligamus
pontificatum ei fidei esse delatum, ut alios
ipse signaret? Quid stola, quae amictus est sapientiae,
nisi tributum ei ab illo rege coelesti, prudentiae principatum?
Torques aureus intellectum bonum videtur
exprimere. Currus quoque significat fastigium sublime
meritorum. Quis autem est qui ex gentibus
accepit uxorem, nisi qui Ecclesiam ex nationibus
sibi congregavit, et suscepit ex ea filium Manassen,
per quem oblitus est omnes dolores suos quos habuit
de sacrilegiis Judaeorum? Suscepit alium quoque
<pb n="0658D"/>
filium Ephraem, per cujus profectum claruit quod
suscepta in carne humilitas et divinitatem non humiliavit,
et gloriam cumulavit.</p>
          </div3>
<div3>
            <head>41.</head>
            <p>
 Denique quicumque famem patiebantur, ad
Joseph mittebantur. Qui sunt isti, nisi de quibus
dictum est: <hi>Convertentur ad vesperam, et famem patientur
ut canes <note>(Psal. LVIII, 7)</note>
            </hi>? Erat autem fames
<pb n="0659A"/>
non unius loci, sed totius terrae; quia non erat qui
faceret bonitatem. Ideo Dominus Jesus jejunia mundana
miseratus aperuit horrea sua, et mysteriorum
coelestium thesauros scientiae sapientiaeque patefecit
absconditos; ut nulli alimenta deessent. Dixit enim
Sapientia: <hi>Venite, edite panes meos <note>(Prov. IX, 5)</note>
            </hi>. Et
ideo ab illo solo dicitur: <hi>Dominus pascit me, et nihil
mihi deerit <note>(Psal. XXII, 1)</note>
            </hi>, qui saturatur a Christo.
Aperuit ergo horrea sua Christus, et vendebat, non
aera pecuniae, sed fidei pretium, et devotionis stipendium
quaerens. Vendebat autem non paucis in Judaea:
sed vendebat omnibus, ut ab universis nationibus
crederetur. <emph>499</emph>
</p>
          </div3>
<div3>
            <head>42.</head>
            <p>
 <hi>Et omnes regiones venerunt in Aegyptum
ad Joseph emere <note>(Gen. XLI, 5 et 7)</note>
            </hi>; obtinuerat enim fames.
<pb n="0659B"/>
Omnes enim esuriunt, quos non paverit Christus.
Emamus ergo alimenta, quibus famem possimus
repellere. Nemo paupertatis suae contemplatione revocetur,
nemo vereatur qui argentum non habet.
Non quaerit Christus argentum, sed fidem quae argento
pretiosior est. Denique emit eam Petrus, qui
non habebat argentum. <hi>Argentum,</hi> inquit, <hi>et aurum
non habeo: sed quod habeo, do tibi. In nomine Jesu
Christi surge, et ambula <note>(Act. III, 6)</note>
            </hi>. Et propheta
Esaias dicit: <hi>Qui sititis, ite ad aquam; et quicumque
non habetis argentum, ite, emite, et bibite, et manducate:
emite sine argento et pretio vinum, et adipem <note>(Esai.
LV, 1)</note>
            </hi>. Neque enim pretium quaesivit a nobis, qui pro
nobis sanguinis sui pretium solvit; quia non auro et
argento, sed pretioso nos redemit sanguine. Ergo id
<pb n="0659C"/>
pretium debes quo emptus es; et si ille non semper
exigat, tu tamen debes. Eme igitur tibi Christum
non eo quod pauci habent, sed eo quod omnes
habent. Omnes habent per naturam, pauci offerunt
per timorem. Suum est quod a te Christus reposcit.
Ipse vitam omnibus dedit, ipse pro omnibus
mortem suam obtulit. Solve pro auctore, quod soluturus
es lege. Non mediocris iste contractus est. Non
omnes eum facile vident. Denique illae virgines in
Evangelio <note>(Matth. XXV, 9 et seq.)</note> quas veniens
sponsus exclusit, ideo foris relictae sunt, quia venale
oleum non emerunt. Unde dicitur eis: <hi>Ite potius ad
vendentes, et emite vobis.</hi> Et negotiator non immerito
praedicatur, qui vendidit omnia sua, et emit margaritam <note>(Matth. XIII, 46)</note>.
</p>
          </div3>
        </div2>

<div2>
          <head>CAPUT VIII.</head>
<p> <hi>Exhortatio Jacob ad filios, ut in Aegyptum ad escas
coemendas sese conferant, quid significet; quid item
decem eorum, relicto domi Benjamin, profectio?</hi> 
<pb n="0659D"/>
          </p>
<div3>
            <head>43.</head>
            <p>
 <hi>Et Jacob dixit filiis suis: Quare pigri estis?
Ecce audivi quia frumentum est in Aegypto: descendite
illo, et emite nobis escas <note>(Gen. XLII, 1 et 2)</note>
            </hi>: Non
semel hoc Jacob dixit, quotidie omnibus filiis suis
<pb n="0660A"/>
dicit, qui serius veniunt ad gratiam Christi: <hi>Quare
pigri estis? Ecce audivi quia frumentum est in Aegypto.</hi> 
Ex hoc frumento granum est quod resurgit. Qui igitur
famem sustinet, suae segnitiae debet ascribere. <hi>Ecce audivi,</hi> 
 inquit, <hi>quia frumentum est in Aegypto.</hi> 
Citius utique juniores aliquid quam seniores consuerunt
audire, dum foris positi multa circumeunt. Sed
hanc negotiationem prius senex audit, sed ille senex
in quo est fidei longaeva canities. Prior senex intelligit,
sed ille senex in quo est venerabilis senectus,
et aetas senectutis vita immaculata.</p>
          </div3>
<div3>
            <head>44.</head>
            <p>
 Nec omnes hanc negotiationem suscipiunt,
nisi filii Jacob, et ipsi prevectioris aetatis. Ideo decem
pergunt, non pergit junior. Non misit eum
pater: <hi>Ne contingat,</hi> inquit, <hi>eum infirmitas</hi> <emph>500</emph> 
<pb n="0660B"/> <note>(Ibid., 3 et 4)</note>.
Adhuc obnoxius erat infirmitati Benjamin
junior. Patriarcha quidem legitur Benjamin,
sed ille ex tribu Benjamin Paulus praefigurabatur.
Merito Jacob de ejus infirmitate dubitabat. Denique
infirmatus est, ut sanaretur: caecitatem passus est,
sed haec infirmitas ad salutem. Denique illa caecitas
lucem attulit.</p>
          </div3>
<div3>
            <head>45.</head>
            <p>
 Accepimus historiam, cognoscamus mysterium.
Sine Benjamin patriarchae primo perrexerunt:
sine Paulo apostoli. Uterque non primus advenit,
sed accersitus a primis uberiorem mercedem priorum
suo fecit adventu. <hi>Est,</hi> inquit, <hi>frumentum in Aegypto,</hi> 
hoc est, ubi major fames, ibi major ubertas est. Magnum
frumentum in Aegypto. Denique et Deus Pater
dicit: <hi>Ex Aegypto vocavi Filium meum <note>(Ose., XI, 1)</note>
            </hi>.
<pb n="0660C"/>
Ex isto grano illa fecunditas. Neque enim messis
esse potuisset, nisi Aegyptii granum ante sevissent.
Est ergo frumentum quod nemo ante esse credebat.
in hoc frumento negotiantur patriarchae. Et illi quidem
argentum detulerunt: sed bonus Joseph frumentum
dedit, argentum reddidit. Non enim pecunia
emitur Christus, sed gratia. Pretium tuum fides est.
Haec emuntur divina mysteria. Portat autem frumentum
hoc asinus ille ante immundus in lege; sed jam
mundus in gratia.
</p>
          </div3>
        </div2>

<div2>
          <head>CAPUT IX.</head>
<p> <hi>Invalescente fame filii Jacob redeunt in Aegyptum,
ducto secum Benjamin ac muneribus delatis. Joseph
comiter fratres alloquitur, qui ad convivium invitati,
suspicantur sibi parari calumniam. Iidem a Majore
domus confirmantur. Quae omnia de Pauli vocatione
ac praedicatione, nec non Judaeorum infidelitate
exponuntur.</hi> 
<pb n="0660D"/>
          </p>
<div3>
            <head>46.</head>
            <p>
 Tenebatur tamen Benjamin junior, et patrio
adhuc adhaerebat affectu. Tenebant eum legis vincula,
mos paternus. Fames invalescebat, quia sero
veniebat. Intercedunt pro eo duo, Ruben et Judas
<pb n="0661A"/> <note>(Gen., XLIII, 1 et seq.)</note>,
hoc est, humilitas atque confessio.
His vadibus apud patrem utitur, his committitur,
quorum unus primitivus, alius resuscitatus.
Lex primitivi, Evangelium resuscitati. His deducitur
Benjamin junior, et bonis odoribus comitatus
advenit portans secum resinam, qua lapides marmorum
connectuntur; eo quod praedicatione propria
tamquam spiritali resina vivos lapides etiam ipse
connecteret: portans etiam mel, quo noxia vulneris
interius exeduntur sine aliqua acerbitate sectionis.
Talis enim Pauli praedicatio, ut putrem aboleret affectum,
corruptumque evacuaret humorem disputationis
suae aculeo, urere magis aegrae mentis viscera
cupiens, quam secare. Incensum orationis, et
casiam, et guttam sepulturae insignia esse David propheta
<pb n="0661B"/>
nos docuit dicens: <hi>Myrrha et gutta et casia a
vestimentis tuis <note>(Ps. XLIV, 9)</note>
            </hi>. Venit enim <emph>501</emph> Paulus
crucem Domini praedicare, ilicem semper virentem,
et nuces quarum testa durior, fructus tenerior:
meritoque virga sacerdotalis Aaron nucina, et Hieremiae
baculus hujusmodi. Argentum quoque duplex,
non otiosa munera esse quis dubitet; cum et Patriarchae
vita, et Apostoli sermo semper virescat in pectoribus
singulorum; et eloquium sanctorum, sicut
argentum igne examinatum, praecepti salubris fulgore
resplendeat? Nec immerito duplex argentum referunt
in quibus Pauli praefigurabatur adventus, qui
laborantes presbyteros in verbo atque doctrina duplici
honore donabat.</p>
          </div3>
<div3>
            <head>47.</head>
            <p>
 <hi>Vidit autem illos Joseph, et Benjamin fratrem
<pb n="0661C"/>
suum ex eadem matre <note>(Genes. XLIII, 29)</note>
            </hi>. Jam videntur
Hebraei, et videntur a Christo qui verus Joseph
est, quando cum Pauli veniunt typo: et loquitur illis
mitia atque mansueta, ut pariter cibum sumant.
Supra autem quia sine Benjamin venerunt, agnoscebat
quidem eos: sed ab his se avertebat, ut scriptum
est: <hi>Et loquebatur his dura <note>(Gen. XLII, 7)</note>
            </hi>,
quia ipsi non agnoscebant eum, a quo agnoscebantur.
Pauli igitur merito profecerunt, quem Dominus
Jesus tamquam juniorem fratrem ex eadem matre
generatum amplius caeteris fratribus diligebat. Advertant
Judaei quem Dominum negaverunt, qui
etiam crucifixus, ex synagoga tamen eorum tamquam
ex eadem ortus parente plus eos diligit, si
vel sero cognoscant suae salutis auctorem. Sed propriorum
conscii delictorum, non credunt tantam
<pb n="0661D"/>
Christi esse misericordiam, ut donet peccatum, remittat
injuriam. Ideoque praefigurabantur in patriarchis
quales essent futuri. Invitabantur ad gratiam,
<pb n="0662A"/>
ad salutaris mensae vocabantur convivium; et calumniam
sibi parari, insidias fieri suspicabantur.</p>
          </div3>
<div3>
            <head>48.</head>
            <p>
 Et coeperunt ad hominem, qui erat supra domum
in janua domus causam suam agere velle <note>(Gen.
XLIII, 19)</note>. Adhuc dubitant introire, et ex operibus
suis malunt justificari, qui causam suam volunt
astruere, quam gratiam accipere, et ideo in portis
redarguuntur. Qui autem fructum uteri virginalis exspectat,
et haereditatem Domini, filii mercem negotiatur,
non erubescet in porta: sed in exitu vitae
hujus repellit inimicum; ne ad altiora properanti
conscius culpae gravioris obsistat.</p>
          </div3>
<div3>
            <head>49.</head>
            <p>
 Unde mystice illis respondit major domus.
Et is qui sit intellige, cum legeris Moysen fidelem in
tota domo ejus. Majores enim domus, Moyses, Petrus
<pb n="0662B"/>
et Paulus, et caeteri sancti sunt: Christus autem
solus est dominus. Scriptum est: quia Moyses
fidelis in tota domo ejus tamquam famulus in testimonium
eorum quae dicta essent <note>(Hebr. III, 5)</note>:
Christus autem tamquam filius in domo sua, quae
domus nos sumus, si libertatem et gloriam spei tenuerimus <note>(Ibid., 6)</note>.</p>
          </div3>
<div3>
            <head>50.</head>
            <p>
 Hic ergo major domus respondit illis: <hi>Propitius
sit vobis Deus, nolite timere; Deus enim vester, et
Deus patrum vestrorum dedit vobis thesauros in</hi> <emph>502</emph> <hi>sacculis vestris: at argentum vestrum probum, acceptum
habeo 
 <note>(Gen. XLIII, 23)</note>
            </hi>. Illi enim dixerant: <hi>Argentum
uniuscujusque in sacculis nostris invenimus, ad pondus
argentum nostrum retulimus <note>(Ibid., 21)</note>
            </hi>. O magna mysteria,
et evidenter expressa! Hoc est dicere: Cur
<pb n="0662C"/>
inflamini? Cur argentum vos habere vestrum in sacculis
saepius usurpatis? Quid enim habetis quod non
accepistis? Si autem accepistis, quid gloriamini, quasi
non acceperitis? Jam saturati estis, divites facti estis,
quia argentum habere vos creditis: sed argentum
vobis Deus patrum vestrorum dedit. Ille Deus vester,
ille patrum vestrorum Deus est, quem negastis. Sed
ignoscit, sed indulget, sed recipit si revertamini.
Ipse est qui vestrum non quaerit argentum, suum
donat. Ipse vobis dedit argentum in sacculis vestris.
Jam sacculi vestri argentum habent, qui lutum habebant;
et ideo vester est qui dicit: <hi>Conscidisti saccum
meum, et induisti me laetitia <note>(Ps. XXIX, 12)</note>
            </hi>. Laetitiae
munus est Christus, ipse est argentum vestrum,
ipse pretium vestrum. Non exigit a vobis Dominus
Jesus frumenti sui pretium, non quaerit vestri pondus
<pb n="0662D"/>
argenti. Argentum vestrum reprobum est, argentum
sacculi non est bonum.</p>
          </div3>
<div3>
            <head>51.</head>
            <p>
 <hi>Argentum vestrum probum, acceptum habeo</hi> 
<pb n="0663A"/> <hi>Gen. XLIII, 23)</hi>;
hoc est, non est illud materiale argentum
vestrum: sed spiritale argentum vestrum, hoc
est probum, quod fida devotione quasi Jacob filii detulistis,
quod sine damno datur, et sine ullo dispendio
annumeratur: quandoquidem tali pretio detrimentum
mortis excluditur, lucrum vitae acquiritur.
</p>
          </div3>
        </div2>

<div2>
          <head>CAPUT X.</head>
<p> <hi>Paucis de</hi> meridie <hi>praemissis, paratorum munerum illatio,
convivii instauratio et humanissimus Josephi
cum fratribus congressus referuntur. Hic fratrem
Benjamin videns, deque eo sciscitatus, illi benedixit,
atque ad occultandas lacrymas cum recessisset, mox
lota facie revertitur. Quibus adjungitur moralis et
mystica interpretatio.</hi> </p>
<div3>
            <head>52. </head>
<p>
              <pb n="0663B"/> <hi>Paraverunt autem munera, donec introiret Joseph
meridie <note>(Ibid., 25)</note>
              </hi>. Acceleravit meridie fides
Pauli. Ante caecus erat, postea coepit videre lumen
justitiae; quoniam qui revelat ad Dominum viam suam,
et sperat in eum, Dominus quoque educet tamquam
lumen justitiam ejus, et judicium ejus sicut meridiem.
Et Abrahae quando Deus apparuit ad ilicem
Mambre, meridies erat, cui de praesentia Domini
lux aeterna fulgebat. Meridies est quando Joseph verus
in domum suam intrat, ut prandeat. Tunc enim
plus dies lucet, quando sacramenta celebramus.</p>
          </div3>
<div3>
            <head>53.</head>
            <p>
 <hi>Et intulerunt ei,</hi> inquit, <hi>munera <note>(Ibid., 26 et
seq.)</note>
            </hi>. Nos munera inferimus, ille instaurat convivium.
Ille dicit: <hi>Apponite panes,</hi> quos soli Hebraei
sumunt, Aegyptii manducare non possunt. Sed ante
<pb n="0663C"/>
convivium quanta dignatio! Quam usus istius et
sedulitatis et gratiae morale magisterium! Adhuc <emph>503</emph> 
 de calumnia quam sibi a Joseph fieri putabant,
fratres suspecti erant: ille invitabat ad prandium,
horum nutabat affectus: illius perseverat gratia:
primus appellat, primus interrogat: <hi>Quomodo habetis?</hi> </p>
          </div3>
<div3>
            <head>54.</head>
            <p>
 Et iterum ait: <hi>Recte est pater vester senior?</hi> 
Superioris est inferiorem ad colloquium provocare,
dare sermonis fiduciam, quaerere non solum de ipsis,
sed etiam de parentibus.</p>
          </div3>
<div3>
            <head>55.</head>
            <p>
 Respondent illi: <hi>Recte est puer tuus, pater
noster.</hi> Ille seniorem dixit, ut honoraret: illi puerum
nominaverunt, ut deferrent humilitatis obsequium;
quod senectus honoratae sit dignitatis, pueritia autem
<pb n="0663D"/>
subjecta videatur, et propior verecundiae, quam superbiae.
<pb n="0664A"/>
</p>
          </div3>
<div3>
            <head>56. </head>
            <p>
 <hi>Respiciens autem oculis vidit Benjamin fratrem
suum ex eadem matre <note>(Ibid., 29)</note>
            </hi>. Morale est, ut
quos diligimus, eos videamus prae caeteris; et quos
animi intentio tenet priores, eos obtutus offendat
oculorum. Siquidem plerumque circa alia mentis
occupatione districti, quos habemus ante oculos,
non videmus: ita duce animo dirigitur noster aspectus.
Vidit igitur Benjamin fratrem suum sanctus Joseph,
quem tenebat animo, quem oculis requirebat:
quo absente, fratres pene non viderat, quia videre
nihil proderat: nec solum vidisse contentus, quasi
nesciret interrogavit: <hi>Hic frater vester est adolescentior?</hi> 
Consuetudo et gratia charitatis est, ut
dilectos nobis non solum oculis, sed etiam sermone
teneamus. Agnoverat Joseph dilectum suum: sed
<pb n="0664B"/>
ideo interrogabat, ut quem tenebat animus, vox sonaret.</p>
          </div3>
<div3>
            <head>57.</head>
            <p>
 Denique non exspectavit ut responderetur:
sed continuo benedixit eum, et turbatus est desiderii
sui fructu. <hi>Torquebantur autem viscera ejus <note>(Ibid.,
30)</note>
            </hi>; quia complectendi ejus quem desideraverat,
libertas differebatur. Denique, <hi>Ingressus in promptuarium
ploravit, et lavit faciem suam, et continuit
se <note>(Ibid., 30)</note>
            </hi>. Grandis amoris aculei cito corda
compungunt, nisi desiderii frena laxentur. Vincebatur
affectu Joseph, differebatur consilio: ratio
cum amore certabat. Flevit, ut amoris pii aestus lacrymis
temperaret. Haec moraliter.</p>
          </div3>
<div3>
            <head>58.</head>
            <p>
 Mystice autem. Vidit Dominus Jesus Paulum,
oculi enim Domini super justos, et dixit: <hi>Hic frater
<pb n="0664C"/>
vester est adolescentior <note>(Ibid., 29)</note>
            </hi>? Adhuc adolescentior
dicitur, qui nondum maturam canae fidei
gerebat aetatem, nondum in virum perfectum excreverat, <hi>in illam,</hi> 
 sicut ipse ait, <hi>mensuram aetatis plenitudinis
Christi <note>(Ephes. IV, 13)</note>
            </hi>. Denique adolescens
legitur tantum ibi <note>(Act. VII, 57)</note>, ubi lapidantium
Stephanum vestimenta servabat. Et ideo Philemonem
non adolescentiae suae, sed senectutis similem
esse cupiebat, ut scripsit: <hi>Magis obsecro, cum
sis talis ut Paulus senex <note>(Philem. 9)</note>
            </hi>. Ideo adolescentiores
viduas praedicat declinandas <note>(I Tim.
V, 11)</note>, non propter aetatem, sed propter quamdam
pubescentium delictorum lasciviam, <emph>504</emph> 
immaturitatemque virtutis. Caeterum major in juvene,
quam in sene laus castitatis est. Puto autem
<pb n="0664D"/>
quod a vero non sit alienum illud, si intelligamus
quia cum hoc Paulus haberet, et horreret correptus,
<pb n="0665A"/>
quod caecitas accidisset ei, inciperet
tamen appropinquare dicendo: <hi>Domine, quid me
vis facere <note>(Act. IX, 6)</note>
            </hi>; ideo adolescentior dicebatur
a Christo, ut qui vocabatur a gratia, excusaretur
a culpa, quod ea lubricae fuisset aetatis. Denique vidit
eum Christus, ubi lux circumfulsit eum. Et quia
adolescentes magis metu, quam ratione revocantur
a vitio, adhibuit stimulum, et miseratus admonuit,
ne adversus stimulum calcitraret.</p>
          </div3>
<div3>
            <head>59.</head>
            <p>
 Turbatus est autem, sicut habes in Evangelio <note>(Joan. XI, 33)</note>,
quia turbavit se spiritu, cum Lazarum
resuscitaret; et ibi flevit, ut prius lacrymis suis
mortui delicta lavaret. Sed intra se flevit, et lavit
faciem suam. Caecitas Pauli, fletus est Christi: lavat
faciem suam, ubi lumen ei reparatur amissum. Lavat
<pb n="0665B"/>
faciem suam Christus, ubi baptizatus est Paulus, per
quem Dominus Jesus a pluribus videretur. Et ideo
in convivio pars ejus quintupliciter major effecta est,
quod haberet superioribus anteferri, non solum
mentis prudentia, sed etiam militia corporis, et gratia
castitatis.
</p>
          </div3>
        </div2>

<div2>
          <head>CAPUT XI.</head>
<p> <hi>Inebriantur omnes fratres cum sancto Joseph; at solius
Benjamini sacco inseritur scyphus. Inspiciuntur
ordine omnium sacci, et tandem vas illud invenitur,
atque istorum mysteria eruuntur; ubi praecipue
de donis divinis, ac de Pauli vocatione disputatur.</hi> </p>
<div3>
            <head>60.</head>
            <p>
 <hi>Biberunt autem, et inebriati sunt pariter cum
eo <note>(Gen., XLIII, 34)</note>
            </hi>. A principio fidei major Paulo
<pb n="0665C"/>
praerogativa defertur, de quo dictum est ad Ananiam: <hi>Vade quoniam vas electionis est mihi, ad sufferendum
nomen meum coram gentibus 
 <note>(Act., IX, 15)</note>
            </hi>. A principio
inebriatur ebrietate, sed sobria; ut et ipse cum
sanctis diceret: <hi>Et poculum tuum inebrians, quam
praeclarum est <note>(Psal. XXII, 5)</note>
            </hi>!</p>
          </div3>
<div3>
            <head>61.</head>
            <p>
 Et scyphus argenteus soli ejus sacco inseritur <note>(Gen. XLIV, 2)</note>.
Nesciebat hoc Benjamin: fallebatur
Paulus, sed vocabatur. Mittitur post eum
mane. Nox enim praecesserat caecitatis, dies fidei appropinquabat.</p>
          </div3>
<div3>
            <head>62.</head>
            <p>
 Per ordinem singulorum prius inspiciuntur
sacculi <note>(Ibid. 12 et seq.)</note>. Docet te moralitatem Scriptura
divina. Per ordinem ante discubuerunt in
convivio contra eum, primitivus secundum aetatem
<pb n="0665D"/> <note>(Gen. XLIII, 33)</note>.
Vides quod seniori locus ille sit
deferendus. Per ordinem iterum requiruntur sacculi
singulorum, ut scias electum Paulum coelesti esse
judicio. Discussit caeteros, hunc praetulit. In nullius
alterius <emph>505</emph> sacco scyphus argenteus inventus
est, nisi istius. Quid sibi vult quod insertus est
sacculo? Joseph quidem inebriavit ut falleret: scyphum
misit ut fratrem quem diligebat, pia fraude
revocaret: sed refulgent mysteria divina.
<pb n="0666A"/>
</p>
          </div3>
<div3>
            <head>63. </head>
            <p>
Hoc invenit in nobis Christus argentum, quod
ipse donaverit. Habemus naturae argentum, habemus
et gratiae. Natura opus est creatoris: gratia munus
est redemptoris. Et si non possumus videre
dona Christi; ille tamen donat, et operatur occulte,
et donat omnibus: sed servare paucorum est, et non
amittere. Non omnibus tamen donat omnia. Triticum
multis datur, scyphus uni, qui prophetico et sacerdotali
donatur munere. Non enim omnes, sed Propheta
dicit: <hi>Calicem salutaris accipiam, et nomen Domini
invocabo <note>(Ps. CXV, 13)</note>
            </hi>.</p>
          </div3>
<div3>
            <head>64.</head>
            <p>
 In corpore igitur Pauli jam doctrinae coelestis
alloquium refulgebat, cum esset eruditus in lege.
Sed quia adhuc justitiae Dei subjectus non erat, intra
saccum erat scyphus, doctrina intra legem, lucerna
<pb n="0666B"/>
intra modium. Missus tamen est Ananias, qui benedictionem
daret, manum imponeret, saccum solveret:
sacco soluto, reluxit argentum, et decidentibus
squammis velut quibusdam sacci vinculis, statim vidit <note>(Act. IX, 17)</note>.
Vinculum ejus perfidia erat: absolutio
ejus fides facta est. Et ideo tamquam solutus
sacco, hoc est, deposito legis velamine quod positum
est supra cor Judaeorum, conversus ad Dominum,
liber a nexu, adeptus gratiam libertatis ait: <hi>Nos
itaque revelata facie gloriam Dei speculantes, ad eamdem
imaginem reformamur <note>(II Cor. III, 18)</note>
            </hi>. Soluto
enim calceamento legis, nudo vestigio liberi sermonis
Evangelium praedicabat. Tenebant eum Judaei,
et impedire cupiebant: sed ubi in ejus sacco argentum
resplenduit, sciderunt vestimenta sua, et reversi
<pb n="0666C"/>
sunt retro. Libera enim pro Christo Pauli praedicatio
nudavit populum Judaeorum, et omnem eorum
rescidit gratiam.</p>
          </div3>
<div3>
            <head>65.</head>
            <p>
 Ideoque retro regressi sunt, qui ante se videre
non poterant <note>(Gen. XLIV, 13)</note>. Retro redeunt, qui
Christum amittunt. Denique et in Evangelio <note>(Joan.
XVIII, 6)</note> cum corriperent ad mortem Dominum Jesum,
redeuntes retro ceciderunt in terram. Merito
retro revertebantur, qui in terrenam labem ab illa
coelesti gratia recidebant. Nolebant igitur moraliter
redire sine fratre, mystice sine Paulo reverti: quo
amisso, asserebant in moerorem deducendam parentis
populi senectutem.</p>
          </div3>
<div3>
            <head>66.</head>
            <p>
 Et ideo Judas apud Joseph remanere cupiebat <note>(Gen. XLIV, 18 et seq.)</note>,
ne videret mala quae invenirent
<pb n="0666D"/>
patrem suum, hoc est, jam praevidebat, et cavere
cupiebat mala quae ventura erant populo Judaeorum.
Sed cum adhuc haec ipsa non esset in typo
illo principum populi Judaeorum libera praedicatio,
flevit Joseph, hoc est, in illo ploravit Jesus.
<emph>506</emph> </p>
          </div3>
        </div2>

<div2>
          <head>CAPUT XII.</head>
<p> <hi>Joseph fratribus se ipse manifestans, ac eos ad accedendum
invitans, atque etiam excusans, quem adversus
Judaeos adhibiturus erat Christus agendi modum
exprimit. Ibi elegantissima verborum utriusque instituitur
comparatio; et post illam Benjamini complexus
a Joseph de Paulo obiter explicatur.</hi> 
<pb n="0667A"/>
          </p>
<div3>
            <head>67.</head>
            <p>
 Et jussit omnes recedere, ut cognosceretur
a fratribus. Non venerat enim, sicut ipse ait,
nisi ad oves quae perierunt domus Israel. <hi>Et emittens
vocem cum fletu, ego sum, inquit, Joseph; adhuc pater
meus vivit <note>(Gen. XLV, 2 et 3)</note>
            </hi>? Hoc est, expandit manus
suas ad populum non credentem et contradicentem:
non legatum neque nuntium quaerens, sed ipse
Dominus salvum facere volens populum suum: <hi>Ipse
qui loquebar, ecce adsum,</hi> inquit <note>(Esai. LII, 6)</note>. Et: <hi>Palam factus non quaerentibus me, appareo iis qui me
non interrogabant 
 <note>(Esai. LXV, 1)</note>
            </hi>. Quid igitur aliud
<pb n="0667B"/>
tunc clamavit, nisi: <hi>Ego sum Jesus <note>(Joan. XVIII, 5)</note>
            </hi>,
cum principibus Judaeorum interrogantibus: <hi>Tu es filius
Dei?</hi> responderet: <hi>Vos dicitis quia ego sum;</hi> cum
Pilato diceret: <hi>Tu dicis quia rex sum; ego in hoc natus
sum, ut testimonium perhibeam veritati <note>(Ibid., 37)</note>
            </hi>;
cum principi sacerdotum dicenti: <hi>Adjuro te per Deum
vivum, ut dicas nobis si tu es Christus filius Dei,</hi> referret: <hi>Tu dixisti. Amen dico vobis, amodo videbitis filium
hominis sedentem ad dexteram virtutis Dei, et
venientem cum nubibus coeli 
 <note>(Matth. XXVI, 63 et 64)</note>
            </hi>.
Hoc est ergo quod ait: <hi>Ego sum Joseph,</hi> ego sum divinae
potentiae. <hi>Adhuc pater meus vivit?</hi> Hoc est, ego
patrem non nego, ego fratres agnosco, si aut vos
fratrem, aut pater filium recognoscat. Adhuc ergo
populus meus vivit, de cujus populi familia fratrem
<pb n="0667C"/>
mihi elegi?</p>
          </div3>
<div3>
            <head>68.</head>
            <p>
 <hi>Accedite ad me <note>(Gen. XLV, 4)</note>
            </hi>; quia ego ad vos
appropinquavi, et eo usque appropinquavi, ut per carnis
susceptionem facerem me vestrae consortem naturae.
Nolite vel participem fugere vestrae societatis,
si non agnoscitis auctorem salutis.</p>
          </div3>
<div3>
            <head>69.</head>
            <p>
 <hi>Et accesserunt,</hi> inquit, <hi>ad illum, et dixit: Ego
sum Joseph frater vester, quem vos tradidistis in
Aegyptum. Nunc ergo nolite moesti esse, neque vobis
durum videatur, quoniam huc me vendidistis. Ad vitam
enim vestram misit me Deus ante vos <note>(Ibid., 4 et 5)</note>
            </hi>.
Quam fraterna pietas, quam dulcis germanitas! ut
etiam parricidale excusaret admissum, dicens divinae
illud providentiae fuisse, non impietatis humanae:
quandoquidem non ab hominibus oblatus ad mortem,
<pb n="0667D"/>
sed a Domino missus sit ad vitam. Quid aliud
habet illa Domini nostri Jesu Christi, qui fratres
omnes pietate superavit, in cruce positi intercessio
pro plebe dicentis: <hi>Pater, dimitte illis; non enim sciunt
quid faciunt <note>(Luc. XXIII, 34)</note>
            </hi>? Quid aliud illa appellatio
sanctitatis in medio discipulorum dicentis: <hi>Pax
vobis: ego sum, nolite timere <note>(Luc. XXIV, 36)</note>
            </hi>? Et cum
conturbati et conterriti existimarent se spiritum videre,
iterum dixit ad illos: <hi>Quid turbati estis, et quare
cogitationes ascendunt in corda vestra? Videte, ecce
manus meas, et pedes meos, quia ego sum ipse. Palpate,
et videte, quia spiritus carnem et ossa non habet,
<pb n="0668A"/>
sicut me videtis habere <note>(Ibid., 38 et 39)</note>
            </hi>. Haec ergo jam <emph>507</emph> 
 tunc futura posterioribus temporibus mysteria
revelata sunt.</p>
          </div3>
<div3>
            <head>70.</head>
            <p>
 Denique haec ipsis exprimuntur sermonibus;
ut ipsum esse intelligamus, et qui ante in Joseph, et
postea in suo locutus est corpore; quandoquidem nec
verba mutavit. Ait enim tunc: <hi>Nolite moesti esse.</hi> Et
infra: <hi>Ascendite ad patrem meum, et dicite illi: Haec
dicit filius tuus Joseph: Fecit me Deus dominum totius
terrae Aegypti.</hi> Et in Evangelio ait: <hi>Nolite timere. Ite,
nuntiate fratribus meis ut eant in Galilaeam, et ibi me
videbunt <note>(Matth. XXVIII, 10)</note>
            </hi>. Et infra ait: <hi>Data est
mihi omnis potestas in coelo et in terra <note>(Ibid., 18)</note>
            </hi>, hoc
est dicere: divinae hoc fuit dispositionis ut acciperem
potestatem, non acerbitatis humanae. Non objicit scelus,
<pb n="0668B"/>
qui enumerat praemium.</p>
          </div3>
<div3>
            <head>71.</head>
            <p>
 Quod autem habetur in Genesi: <hi>Ad vitam
enim vestram misit me Deus ante vos,</hi> reddit in Evanlio
dicens: <hi>Docete omnes gentes, baptizantes eos in
nomine Patris, et Filii, et Spiritus sancti <note>(Ibid., 19)</note>
            </hi>.
Haec enim est merces et vita sanctorum, quod etiam
alios redemerunt.</p>
          </div3>
<div3>
            <head>72.</head>
            <p>
 Illud quoque adverte, non otiose scriptum in
Genesi: <hi>Et eris prope me, tu et filii tui, et filii filiorum
tuorum <note>(Gen. XLV, 10)</note>
            </hi>. Hoc est enim quod dixit in
Evangelio: <hi>Ecce ego vobiscum sum omnibus diebus
usque ad consummationem saeculi <note>(Matth. XXVIII, 20)</note>
            </hi>.</p>
          </div3>
<div3>
            <head>73.</head>
            <p>
 Quam evidens quoque illud mysterium, quod
veluti completo omni mandato, fratrem suum Benjamin
complectitur Joseph, et cecidit super collum
<pb n="0668C"/>
ejus <note>(Gen. XLV, 14)</note>, sicut etiam completo Evangelio
Christus Paulum amplectitur quibusdam misericordiae
suae brachiis <note>(Act. IX, 4 et seq.)</note>; ut interna opinione
curvatum, velut a collo in coelum erigat. Unde
et ille erectus a Christo ait: <hi>Nostra autem conversatio
in coelis est <note>(Philip. III, 20)</note>
            </hi>.
</p>
          </div3>
        </div2>

<div2>
          <head>CAPUT XIII.</head>
<p> <hi>Inventos a Joseph fratres gaudet Pharao, cujus erga
eosdem humanitas explicatur. Quid munera, quae Joseph
fratribus et praecipue Benjamin confert, atque
ad patrem destinat, significent? Quid etiam quod illos
discedentes ad pacem exhortatur? Quae reditus
ipsorum in terram Chanaam, et patris ubi audivit
filium vivere, admiratio consequitur.</hi> 
<pb n="0668D"/>
          </p>
<div3>
            <head>74.</head>
            <p>
 Et gavisus est Pharao, quod Joseph agnovisset
fratres suos <note>(Gen. XLV, 16 et seq.)</note>. Unde et vulgata
est vox in domo Pharao. Et hortatus est sanctum
Joseph, ut fratres suos invitet, ut veniant cum
patre: et mandat impleri eorum sarcinas tritico, et
vehicula dari. Unde haec humanitas barbaro, nisi illud
ostenderetur magnum mysterium, quod jam non
invidet Ecclesia, cum redimuntur Judaei, et populus
Christianus hac adjunctione laetatur, et quibus potest
subsidiis juvat, et mittit evangelizantes regnum Dei,
<pb n="0669A"/>
quo maturius evocentur? Quibus dantur binae stolae <note>(Gen., XLV, 22)</note>.</p>
          </div3>
<div3>
            <head>75.</head>
            <p>
 Et allegat Paulum, cum ejus dicta depromit,
cui trecenti aurei, et quinque stolae <note>(Ibid., 23)</note> 
diversi coloris conferuntur a Christo. Trecentos aureos
habet, qui crucem praedicat Christi. Ideoque <emph>508</emph> 
ait: <hi>Neque enim judicavi me scire aliquid inter vos,
nisi Christum Jesum, et hunc crucifixum <note>(I Cor. II, 2)</note>
            </hi>.
Et bene aureos accipit, quia non in suasoriis humanae
sapientiae verbis, sed in ostensione spiritus praedicabat.
Quinque autem stolas accipit, vel sapientiae multiplices
disciplinas, vel quod nullis sensuum corporalium
captus illecebris, ubi aliis periculum, illic teneret
victoriam; qui omnes voluptates carnis singulari
continentia et virtute superaret, cujus ingenium
<pb n="0669B"/>
studiumque nulla corporis hebetaret infirmitas, qui
cum esset in corpore, corpus se habere nesciret. Denique
raptus in paradisum, sive in corpore, sive
extra corpus nesciens, audivit verba ineffabilia,
quae loqui homini non liceret: qui postremo nihil
terrenum oleret in terris, sicut ipse docet dicens: <hi>Quia Christi bonus odor sumus Deo in iis qui salvi
fiunt 
 <note>(II Cor. II, 15)</note>
            </hi>.</p>
          </div3>
<div3>
            <head>76.</head>
            <p>
 Praecellit igitur Paulus, et ejus exuberat portio:
sed tamen habent et alii praedicatores gratiam
suam. Binas stolas accipiunt. Quas illas? Utique de
quibus dubitare non debes, quia legisti de Sapientia
dictum: <hi>Binas vestes fecit viro suo <note>(Prov. XXXI, 22)</note>
            </hi>.
 Una est mystica, moralis altera. Sed non omnes
apostoli, non omnes prophetae, non omnes pastores,
<pb n="0669C"/>
non omnes virtutes, non omnes habent gratiam curationum,
non omnes linguis loquuntur. Ubi diversa
merita, praemia diversa.</p>
          </div3>
<div3>
            <head>77.</head>
            <p>
 Et praemittuntur patri munera <note>(Gen. XLV, 23)</note>.
Filius honorat patrem. Christus populum suum invitat
promissis, invitat muneribus. Portant haec munera
asini illi inutiles, et laboriosi ante, nunc utiles:
portant in typo Christi munera, portaturi in Evangelio
munerum largitorem.</p>
          </div3>
<div3>
            <head>78.</head>
            <p>
 <hi>Dimisit autem fratres suos, et abierunt. Et dixit
illis Joseph: Nolite irasci in via <note>(Ib., 24)</note>
            </hi>. Quam bene
docet ab iracundia praecavendum, quod ea possit
etiam amantes sui separare germanos: et maxime in
via fugiendam esse discordiam, ubi ipse viandi comitatus
debet inviolabilis gratiae habere consortium.
<pb n="0669D"/>
Quid autem aliud ait Dominus noster Jesus ex hoc
corpore recessurus, cum discipulos dimitteret suos,
nisi ne irascerentur in via, dicens: <hi>Pacem relinquo
vobis, pacem meam do vobis <note>(Joan. XIV, 27)</note>
            </hi>? Ubi enim
pax est, iracundia locum non habet, ablegatur discordia,
fugatur dissensio. Hoc est ergo quod ait: <hi>Pacem
meam do vobis;</hi> id est, <hi>Nolite irasci in via.</hi> Et vide
ne in hac via dicat, hoc est, in hoc cursu totius vitae
<pb n="0670A"/>
indignationem cavendam, quod ira saepe <note>(11, quaest.
3, Ira saepe)</note> etiam innocentes in crimen adducat:
quia dum justo amplius irascimur, et volumus alienum
coercere peccatum, graviora peccata committimus.
Ideo Apostolus: <hi>Non vos ipsos,</hi> inquit, <hi>vindicantes,
charissimi: sed date locum irae <note>(Rom. XII, 19)</note>
            </hi>,
hoc est, declinemus eam, ne nos illa corripiat. Unde
Dominus Jesus dimittens ad evangelizandum discipulos,
misit eos sine auro, sine argento, sine pecunia,
sine pera, sine virga, id est, ut et incentiva litis, et
instrumenta eriperet ultionis.</p>
          </div3>
<div3>
            <head>79.</head>
            <p>
 <hi>Et ascenderunt,</hi> inquit, <hi>de Aegypto, et venerunt</hi> <emph>509</emph> 
 <hi>in terram Chanaam ad Jacob patrem suum; et
nuntiaverunt illi dicentes: Quia Joseph filius tuus vivit
et ipse est princeps totius terrae Aegypti <note>(Gen. XLV, 25)</note>
            </hi>.
<pb n="0670B"/>
Quae est terra Chanaam? Quae nutabat. Quid igitur
tam evidens, quam apostolorum tempora designari?
Qui ingressi Judaeorum synagogas nutantes, Domini
Jesu potentiam praedicabant, sicut habemus in Actibus
apostolorum, dicente Petro: <hi>Hunc ergo Jesum
resuscitavit Deus, cujus nos testes sumus. Dextera igitur
Dei exaltatus, repromissione Spiritus sancti accepta
a Patre, effudit hoc donum quod vos videtis <note>(Act.II,
32 et 33)</note>
            </hi>. Advertimus certe quomodo et vivere eum,
et terrae totius principem dicat, qui aperiens horrea
sua, spiritalis gratiae donet omnibus ubertatem. Haec
dicebant apostoli <note>(Act. V, 18)</note>, sed Judaei non credebant:
sed injiciebant manus in eos, sed trudebant in
custodiam praedicatores salutis.</p>
          </div3>
<div3>
            <head>80.</head>
            <p>
 Unde et de Jacob scriptum est: <hi>Expavit mente</hi> 
<pb n="0670C"/> <note>(Gen. XLV, 26)</note>;
non enim credebat eis. Expavit
affectu plebis incredulae, sed posteaquam Christi
gesta cognovit, tantis beneficiis et operibus delinitus
resumpsit spiritum dicens: <hi>Magnum mihi est, si adhuc
filius meus Joseph vivit: ibo, et videbo illum prius
quam moriar <note>(Ibid., 28)</note>
            </hi>. Primum et maximum fidei
fundamentum, in resurrectionem Christi credere.
Quicumque enim crediderit resuscitatum, festinus
requirit, devotus accedit, et intima Deum mente veneratur.
Credit enim quod ipse non moriatur, si
credat in resurrectionis auctorem.
</p>
          </div3>
        </div2>

<div2>
          <head>CAPUT XIV.</head>
<p> <hi>Israel elevans se venit ad puteum juramenti, ubi et
sacrificat. Hunc Deus promissis consolatur, eique
spondet fore ut ejus oculi manu Josephi claudantur.
Ingrediuntur in Aegyptum septuaginta quinque animae,
ac demum filios ad se convocat Israel: et horum
omnium quae mysteria?</hi> 
<pb n="0670D"/>
          </p>
<div3>
            <head>81.</head>
            <p>
 <hi>Et elevans se Israel, venit ad puteum juramenti,
immolavitque hostiam Deo patris sui Isaac <note>(Gen.
XLVI, 1)</note>
            </hi>. Merito elevatur qui festinat ad Christum.
Fides praecedit devotionem. Prius se elevavit, postea
<pb n="0671A"/>
immolavit. Ille enim bene immolat, qui cognitionem
divinitatis investigaverit.</p>
          </div3>
<div3>
            <head>82.</head>
            <p>
 <hi>Dixit autem Deus ad Israel in visu nocte dicens:
Jacob, Jacob. Qui dixit: Quid est? Et Dominus ait:
Ego sum Deus patrum tuorum, noli timere, descende
in Aegyptum; in gentem enim magnam faciam te ibi.
Ego descendam tecum in Aegyptum, et ego deducam te in
perpetuum <note>(Gen., XLVI, 2 et seq.)</note>
            </hi>. Quemadmodum quae
ipsi legunt, non intelligunt; et Moysen quem laudant,
abnegant, cum ejus scriptis credere nolunt. Quid
evidentius quam quod hoc loco invitantur, ut ad
sanctam Ecclesiam Dei transeant, et qui ante intra
Judeae terminos coarctabantur <emph>510</emph> angustos, ad populum
Dei migrent, qui ex toto orbe, ex omnibus nationibus
et populis congregatus in magnam factus est
<pb n="0671B"/>
gentem? Denique in omnem terram exivit sonus
eorum. Vocatur ergo a filiis suis Jacob, id est, a
Petro, Paulo, Johanne, populus Judaeorum invitatur
ad gratiam.</p>
          </div3>
<div3>
            <head>83.</head>
            <p>
 Ipse quoque Deus noster proprio eum hortatur
oraculo, spondet ei profectum fidei muneris sui
fructum dicens ei: <hi>Joseph mittet manum super oculos
tuos <note>(Gen. XLVI, 4)</note>
            </hi>. Non utique sanctus Patriarcha
sollicitus erat a quo ei oculi clauderentur; licet
etiam intellectu simplici moralis exprimatur affectus.
Nam si eos quos diligimus, cupimus frequenter amplecti,
quanto magis recessuri ex hoc corpore, ipso
charorum pignorum tactu delectamur extremo, et hoc
mulcemur viatico? Tamen mystice licet nobis intelligere
quod postea cogniturus Deum sit populus Judaeorum.
<pb n="0671C"/>
Hoc est enim mysterium, quod verus Joseph
immittet manus super oculos ejus; ut qui non
videbat ante, jam videat. Veni ad Evangelium
<pb n="0672A"/> <note>(Joan. IX, 6)</note>,
lege quemadmodum caecus ille sanatus
sit, cui Jesus manum imposuit, et ejus abstulit caecitatem.
Non enim morituris Christus manum imponit,
sed victuris: aut si morituris, recte; quia prius morimur,
ut reviviscamus. Non enim possumus Deo
vivere, nisi peccato ante moriamur.</p>
          </div3>
<div3>
            <head>84.</head>
            <p>
 Descendunt igitur in Aegyptum septuaginta
quinque animae, sicut scriptum est, et hoc mysticae
numero remissionis; quia post tantam duritiam, post
tanta peccata haberentur indigni, nisi donaretur his
remissio peccatorum. Occurrit illi Judas, hoc est,
confessio erroris. Hunc sui venturus Judaeorum populus
praenuntium mittit. Ideo et Joseph verus, id
est, arbiter et interpres divinitatis occurrit; quia
praecedit jam confessio, quos antea perfidia possidebat.
<pb n="0672B"/>
Interpres enim divinitatis est Christus; quia
Deum nemo vidit umquam; nisi unigenitus Filius
qui est in sinu Patris, ipse enarravit. Hic senilis jam
aetatis, et fessum suscipiet ultimis temporibus populum
Judaeorum, non secundum illius merita, sed
secundum electionem gratiae: et imponet manus
super oculos ejus, ut caecitatem auferat. Cujus ideo
distulit sanitatem, ut postremus crederet, qui ante
non putavit esse credendum, et praerogativam superioris
electionis amitteret. Unde et Apostolus ait: <hi>Quia caecitas ex parte contigit in Israel, donec plenitudo
gentium intraret, et sic omnis Israel salvus fieret <note>(Rom. XI, 25)</note>
            </hi>.</p>
          </div3>
<div3>
            <head>85.</head>
            <p>
 Gesta igitur patriarcharum, futurorum mysteria
sunt. Denique ipse Jacob sic ait ad filios suos:
<pb n="0672C"/> <hi>Congregamini, ut annuntiem vobis quae occursura sunt
vobis in novissimis diebus. Congregamini, et audite
Israel patrem vestrum 
 <note>(Gen. XLIX, 1 et 2)</note>
            </hi>.

</p>
          </div3>
        </div2>
      </div1>
</body>
  </text>
</TEI>