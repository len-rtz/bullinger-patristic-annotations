<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De viduis</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.DeVid</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De viduis</head>

<pb n="0233"/>
<emph>185</emph> 

<div2>
          <head>CAPUT PRIMUM.</head>

<pb n="0233A"/>
<p divs_removed="true"> <hi>Postquam actum est de virginibus, de viduis opportune
tractari, cum eas illis Apostolus sociaverit, utpote
quodammodo virginitatis magistras, et conjugatis
longe superiores. Quam viduis gloriosum sit quod ad
viduam fuerit Elias destinatus! At illas laude dignas
non esse, nisi virtutem istius imitentur, maxime vero
hospitalitatem. Quae virtus quanta fuerit in hac
femina, exponitur: sed prius perstringitur hominum
<pb n="0234A"/>
avaritia, qui dum communia sibi arrogant, divinis
promissis sese privarunt.</hi> 

          </p>
          <div3 moved_from_p="true">
              <head>1.</head>
            <p>
 Bene accidit, fratres, ut quoniam tribus
libris superioribus de virginum laudibus disseruimus,
viduarum tractatus incideret; neque enim
inhonoras debuimus praeterire, et a virginum praeconio
separare, quas apostolica sententia cum virginibus
copulavit, juxta quod scriptum est: <hi>Et mulier
<pb n="0235A"/>
innupta, et virgo cogitat quae sunt Domini, ut sit
sancta corpore et spiritu <note>(I Cor. VII, 34)</note>
              </hi>? Quodammodo
enim magisterium virginitatis viduarum valescit
exemplis. Quae cum viro castum cubile custodiunt,
documento virginibus sunt integritatem Deo
esse servandam. Et propemodum non inferioris virtutis
est eo abstinere conjugio, quod aliquando delectaverit,
quam conjugii oblectamenta nescire. In
utroque fortes; ut eas et conjugii non poeniteat, cui
fidem servent, et conjugalia oblectamenta non alligent;
ne videantur infirmae, quae sibi adesse non
possint.</p>
          </div3>
<div3>
            <head>2.</head>
            <p>
 In hac ipsa tamen virtute praemia sunt reposita
libertatis: <hi>Mulier enim vincta est quanto tempore vir
ejus vivit: quod si dormierit vir ejus,</hi> <emph>186</emph> <hi>liberata est:
<pb n="0235B"/>
cui vult nubat, tantum in Domino. Beatior autem erit,
si sic permanserit, secundum meum consilium; puto
enim et ego spiritum Dei habeo <note>(Ibid., 39, 40)</note>
            </hi>. Evidenter
igitur expressit Apostolus quid intersit, cum
aliam vinctam esse dixerit, aliam beatiorem esse
 memoraverit: idque non tam ex suo judicio quam
divini Spiritus docuit infusione depromptum; ut coelestis
ista, non humana sententia videretur.</p>
          </div3>
<div3>
            <head>3.</head>
            <p>
 Quid vero illud quod temporibus iis, quibus
fames omne genus urgebat humanum, Elias ad viduam
destinatus est <note>(III Reg. XVII, 9)</note>? Et vide quemadmodum
 propria singulis gratia reservetur:
angelus ad virginem, propheta ad viduam <note>(Luc. I,
27, 28)</note>. Adde quod Gabriel illic, hic Elias; ut ex
angelorum et prophetarum numero praestantissimi
<pb n="0235C"/>
principes videantur electi. Sed non simplex viduitatis
laus est, nisi virtus etiam viduitatis accedat.
Nam utique multae viduae ante, sed una omnibus antefertur:
in quo non tam caeterae revocantur ab studio,
quam virtutis provocantur exemplo.</p>
          </div3>
<div3>
            <head>4.</head>
            <p>
 Sollicitas igitur aures praefatio facit, quamvis
simplicitas intellectus ipsa moralis sit, quae ad virtutis
exemplum viduas cohortetur; quia non professione,
sed merito videtur unaquaeque praestare, et
hospitalitatis apud Deum gratiam non perire, qui
potum aquae frigidae, sicut in Evangelio ipse memoravit <note>(Matth. X, 42)</note>,
praemio aeternitatis remuneretur
amplissimo: et farinae brevis, oleique mensuram indeficienti
affluentium copiarum ubertate compenset <note>(III Reg. XVII, 16)</note>.
Nam si quis de gentilibus dixit
<pb n="0235D"/>
communia omnia amicorum esse debere; quanto
magis debent esse communia cognatorum! Cognati
<pb n="0236A"/>
enim sumus, qui in unam seriem corporis copulamur.</p>
          </div3>
<div3>
            <head>5.</head>
            <p>
 Sed tamen non praescripto quodam hospitalitatis
fine concludimur. Cur enim proprium <emph>187</emph> id
quod in saeculo est, putes; cum commune sit saeculum?
Aut cur privatos terrae deputes fructus, cum
terra communis sit? <hi>Respicite,</hi> inquit, <hi>volatilia coeli,
quoniam non serunt, neque metunt <note>(Matth. VI, 26)</note>
            </hi>.
Etenim quibus nihil est proprium, nihil deest: et
sententiae suae Deus arbiter novit servare promissum.
Denique aves non congregant, et edunt;
quia Pater coelestis pascit illas. Nos autem generalis
monita sententiae ad usus proprios derivantes: <hi>Omne,</hi> 
 inquit, <hi>lignum quod habet in se fructus seminis
sativi, erit vobis in escam, et omnibus bestiis, et omnibus
<pb n="0236B"/>
avibus, et omnibus serpentibus super terram <note>(Gen. I, 29, 30)</note>
            </hi>;
congregando egemus, et congregando
vacuamur. Non possumus enim sperare promissum,
qui non servamus oraculum. Salubre est
igitur praeceptum quoque hospitalitatis advertere,
ut hospitibus deferamus; quia nos quoque sumus
hospites mundi.</p>
          </div3>
<div3>
            <head>6.</head>
            <p>
 Quam vero sancta vidua, quae cum fame urgeretur
extrema, venerationem Deo debitam reservabat:
nec sibi soli usurpabat alimenta, sed cum filio
dividebat ne caro pignori superviveret <note>(III Reg.
XVII, 12 et seq.)</note>. Magnum pietatis officium, sed
religionis uberius. Nam sicut neminem filio oportuit
anteferri, ita propheta Dei, ejus filio praeferri debuit
et saluti. Cui non exiguum victum, sed vitae suae
<pb n="0236C"/>
omne subsidium existimanda est detulisse, quae nihil
reliquit sibi: tam hospitalis, ut totum daret: tam
fidelis, ut cito crederet.
</p>
          </div3>
        </div2>

<div2>
          <head>CAPUT II.</head>
<p> <hi>Verae viduae praecepta traduntur ex Apostolo: scilicet
ut liberos educet, parentes colat, Deo placere desideret,
irreprehensibilem se exhibeat, meritorum maturitatem
prae se ferat, uni viro fuerit copulata;
ubi tamen secundas nuptias negat a Paulo fuisse
condemnatas: adjicit demum eas apud omnes clara
virtutum fama valere oportere. Cur fugiendae viduae
juniores; quove modo nubere quam uri melius
dicatur? Postremo hinc declaratur viduarum dignitas,
quod ob illatas ipsis injurias ira gravissime divina
moveatur.</hi> </p>
<div3>
            <head>7. </head>
<p>
              <pb n="0236D"/>Ergo vidua non abstinentia corporis tantum definitur,
<pb n="0237A"/>
sed virtute designatur: cui praecepta non do
ego, sed Apostolus tribuit. Honorificentiam non solus
impartior, <emph>188</emph> sed gentium Doctor prius detulit
dicens: <hi>Viduas honora, quae verae viduae sunt. Si
qua autem vidua filios aut nepotes habet, discat primum
suam domum regere, et mutuam vicem reddere
parentibus <note>(I Tim. V, 3, 4)</note>
              </hi>. Unde et advertitur utrumque
pietatis affectum viduae inesse debere, ut filios
diligat, parentibus deferat. Ita dum obsequium parentibus
rependit, magisterium exercet in filios,
suoque se ipsa remuneratur officio; cum id quod
aliis defert sibi proficit.</p>
          </div3>
<div3>
            <head>8.</head>
            <p>
 <hi>Hoc enim,</hi> inquit, <hi>acceptum est coram Deo <note>(Ibid.)</note>
            </hi>;
ideo si cogitas, vidua, quae Dei sunt, debes id sequi
quod Deo placere didicisti. Et supra quidem sanctus
<pb n="0237B"/>
Apostolus ad continentiae studium viduas cohortatus,
dixit eas cogitare quae sunt Domini <note>(I Cor. VII, 34)</note>.
Alibi autem ubi eligitur vidua quae probata est, non
solum cogitare praecipitur, sed etiam sperare de Domino: <hi>Quae enim vere vidua est,</hi> inquit, <hi>et desolata,
speret in Deum, et instet obsecrationibus et orationibus
die ac nocte <note>(I Tim. V, 5)</note>
            </hi>. Nec immerito has irreprehensibiles
ostendit esse debere, quibus ut opus
virtutis indicitur, ita etiam honorificentia larga defertur,
ut etiam ab episcopis honorentur.</p>
          </div3>
<div3>
            <head>9.</head>
            <p>
 Qualis autem eligi debeat, ipsius Doctoris sermone
describitur: <hi>Non minus,</hi> inquit, <hi>sexaginta annorum,
quae fuerit unius viri uxor <note>(Ibid., 9)</note>
            </hi>. Non
quo senectus sola viduam faciat, sed quo viduitatis
merita stipendia sint senectutis. Nam utique illa
<pb n="0237C"/>
praeclarior, quae calorem adolescentiae, et junioris
fervescentem edomat aetatis ardorem; nec mariti
gratiam, nec uberiora liberorum oblectamenta desiderans:
quam quae effeta jam corpore, frigida senectute,
matura aevi, nec calere voluptatibus potest,
nec sperare de partu.</p>
          </div3>
<div3>
            <head>10.</head>
            <p>
 Neque vero si qua in secundas nuptias inciderit,
<pb n="0238A"/>
quas utique Apostolica praecepta non damnant,
quasi fructu pudoris omisso, si rursus soluta fuerit
viro, ab affectu viduitatis arcetur. Habebit illa quidem
vel serae meritum castitatis, sed probatior erit
quae alterius non fuerit experta conjugium; in illa
enim eminet studium castitatis: huic aut senectus,
aut pudor modum videtur fecisse nubendi.</p>
          </div3>
<div3>
            <head>11.</head>
            <p>
 Nec sola tamen castitas corporis viduae fortitudo
est, sed magna et uberrima disciplina virtutis: <hi>Quae in operibus bonis testimonium</hi> 
 <emph>189</emph> <hi>habeat, si filios
educaverit, si hospitio receperit, si sanctorum pedes
laverit, si tribulationem patientibus subministraverit,
si postremo omne opus bonum fuerit subsecuta <note>(Ibid. 10)</note>
            </hi>.
Vides quam multas virtutum comprehenderit
disciplinas: primum, pietatis officium: secundum,
<pb n="0238B"/>
hospitalitatis studium, et humilitatis obsequium:
tertium, misericordiae ministerium, liberalitatisque
subsidium: ad summam omnis exsecutionem boni
operis flagitavit.</p>
          </div3>
<div3>
            <head>12.</head>
            <p>
 Et ideo adolescentiores divitandas putat <note>(Ibid., 11)</note>,
eo quod non queant tantae operam implere
virtutis. Etenim vicina est lapsibus adolescentia,
quia variarum aestus cupiditatum fervore calentis
inflammatur aetatis: bonique doctoris est, materiam
arcere peccati. Prima enim institutionis est
disciplina culpam avertere, secunda virtutem infundere.
Tamen cum Apostolus sciret Annam illam ab
adolescentia octogenariam viduam Dominicorum
operum exstitisse praenuntiam <note>(Luc. II, 36, 37)</note>, non
puto quod juniores revocandas putarit a viduitatis
<pb n="0238C"/>
affectu, maxime cum dixerit: <hi>Melius est nubere quam
uri <note>(I Cor. VII, 9)</note>
            </hi>. Nam utique pro remedio nuptias
suasit, ut peritura sanetur: non pro electione praescripsit,
ne castitatem continens sequatur; aliud est
enim subvenire labenti, aliud suadere virtutem.</p>
          </div3>
<div3>
            <head>13.</head>
            <p>
 Et quid de humanis judiciis loquar, cum divinis
judiciis in nullo gravius Judaei Dominum laesisse
<pb n="0239A"/>
prodantur, quam quod viduae gratiam, minorumque
jura violarent? Haec propheticis causa vocibus
conclamatur, quae meritum Judaeis rejectionis
invexerit. Haec sola causa delicti invidiam mitigatura
memoratur si honoretur vidua, minoribusque aequi
justitia judicii deferatur; sic enim habes: <hi>Judicate pupillo,
et justificate viduam; et venite, disputemus, dicit
Dominus <note>(Esai. I, 17, 18)</note>
            </hi>. Et alibi: <hi>Pupillum et viduam
suscipiet <note>(Psal. CXLV, 9)</note>
            </hi>. Et alibi: <hi>Viduam ejus benedicens
benedicam <note>(Psal. CXXXI, 15)</note>
            </hi>. In quo Ecclesiae
quoque figura praetexitur. Videtis igitur, sanctae viduae,
nequaquam lubrico munus studio deserendum,
quod divinae benedictionis subsidiis honoratur.
</p>
          </div3>
        </div2>

<div2>
          <head>CAPUT III.</head>
<p>
            <pb n="0239B"/> <hi>Redit ad Sarreptanam viduam, in qua Ecclesiae figuram
exstitisse ostendit, atque Esaiae testimonio confirmat;
unde colligit in illa virginibus, nuptis ac viduis
exemplar esse. Conversus ad prophetam, in
eo Christum quoque significatum dicit, quippe qui
divina mysteria et futuram pluviae irrigationem sit
pollicitus. Eodem etiam geminum Gedeonis signum
refertur atque explicatur. E quibus elicit nec cujusvis
esse miracula facere, et Christi incarnationem
Judaeorumque abdicationem illic adumbrari.</hi> </p>
<div3>
            <head>14.</head>
            <p>
 Quid vero illud, ut ad superiora redeamus,
quod cum in omni terra esset fames maxima; viduae
tamen Deo cura non defuit, atque ad alendum ad
eam propheta directus est <note>(III Reg. XVII, 14)</note>? In quo
cum me admoneat Dominus <note>(Luc. IV, 25)</note>, quod in
<pb n="0239C"/>
veritate dicturus sit, ad mysterium videtur sollicitare
aures. Quid enim verius Christi et <emph>190</emph> Ecclesiae
potest esse mysterio? Non igitur otiose inter multas
viduas una praefertur. Quae enim talis, ad quam
tantus propheta, qui ad coelum raptus est, dirigatur,
eo praesertim tempore quando clausum est coelum
annis tribus et mensibus sex, cum facta esset fames
magna in omni terra? Ubique ergo fames erat, et
adhuc tamen haec vidua non egebat. Qui sunt hi tres
anni? Ne forte illi quibus Dominus venit in terras,
et fructum in ficulnea invenire non potuit, juxta
quod scriptum est: <hi>Ecce anni tres sunt, ex quo veni
quaerens fructum in ficulnea hac, et non invenio <note>(Ibid., 7)</note>
            </hi>.</p>
          </div3>
<div3>
            <head>15.</head>
            <p>
 Haec est profecto vidua illa, de qua dictum
est: <hi>Laetare, sterilis quae non paris, erumpe et exclama,
<pb n="0239D"/>
quae non parturis; quoniam multi filii desertae magis
quam ejus quae habet virum <note>(Esai. LIV, 1)</note>
            </hi>. Et bene
vidua, cui bene dicitur: <hi>Ignominiae et viduitatis tuae
non eris memor; quia ego Dominus qui facio te <note>(Ibid.,
4, 5)</note>
            </hi>. Et fortasse ideo vidua, quae amisit quidem
virum, secundum corporis passionem; sed in die judicii,
Filium hominis quem amisisse visa est, receptura: <hi>Tempus enim breve,</hi> 
 inquit, <hi>dereliqui te</hi> 
<pb n="0240A"/> <note>(Ibid., 7)</note>;
ut gloriosius scilicet fidem derelicta servaret.</p>
          </div3>
<div3>
            <head>16.</head>
            <p>
 Habent itaque omnes quod imitentur exemplum,
virgines, nuptae et viduae. Et fortasse ideo
Ecclesia virgo, nupta, vidua; quia unum corpus in
Christo sunt. Haec igitur illa vidua est, propter quam
verbi coelestis siccitas cum esset in terris, prophetae
sunt destinati; erat enim vidua, quae sterilis erat,
sed partum suo tempore reservabat.</p>
          </div3>
<div3>
            <head>17.</head>
            <p>
 Unde nec illius nobis videtur persona mediocris,
qui aridam terram, verbi rigavit rore coelesti,
clausumque coelum non humana utique potestate
reseravit. Quis enim est qui coelum potest aperire,
nisi Christus, cui quotidie de peccatoribus cibus,
Ecclesiae cumulus congregatur? Neque enim humanae
<pb n="0240B"/>
facultatis est dicere: <hi>Hydria farinae non deficiet,
et vas olei non deficiet usque in diem, quo dabit Dominus
pluviam super terram <note>(III Reg. XVII, 14)</note>
            </hi>. Nam
licet mos sit ita praefari prophetis, tamen haec vera
Dei vox est. Ideo praemissum est: <hi>Quia haec dicit
Dominus <note>(Ibid.)</note>
            </hi>; Domini enim est perpetuitatem
sacramentorum spondere coelestium, et non defuturam
spiritalis exsultationis gratiam polliceri, largiri
munimenta vitae, fidei signacula, dona virtutum.</p>
          </div3>
<div3>
            <head>18.</head>
            <p>
 Quid est autem: <hi>Usque in illum diem, quo dabit
Dominus pluviam super terram <note>(Ibid.)</note>
            </hi>; nisi quia et <hi>descendet sicut pluvia in vellus, et sicut stillicidia stillantia
super terram 
 <note>(Psal. LXXI, 6)</note>
            </hi>? In quo veteris
mysterium reseratur historiae quo sanctus Gedeon
mystici certaminis praeliator, futurae capiens insigne
<pb n="0240C"/>
victoriae, spiritale sacramentum vigore mentis agnovit,
pluviam illam Verbi rorem esse divini: quae primo
pluit in vellus, cum terra omnis perpetuis siccitatibus
aestuaret: secundo vero indicio universae
terrae aream fuso imbre madefecit, cum siccitas esset
in vellere <note>(Judic. VI, 77 et seq.)</note>.</p>
          </div3>
<div3>
            <head>19.</head>
            <p>
 Advertit enim vir praesagus futurae Ecclesiae
crescentis insigne. Nam primo intra Judaeam <emph>191</emph> 
divini coepit ros sermonis humescere ( <hi>notus</hi> enim <hi>
              <note>(Psal. LXXV, 2)</note> 
 in Judaea Deus</hi> ) cum arida fidei totius
orbis universa terra maneret. Sed ubi Joseph greges
Deum negare coeperunt, et ausu vario immanium
delictorum contrahere divinitatis offensam, tunc per
omnes terras fuso imbris rore coelestis, populus Judaeorum
aestu perfidiae suae coepit arescere, cum Ecclesiam
<pb n="0240D"/>
sanctam ex omnibus terrarum partibus congregatam
propheticae nubes et salutaris imber apostolicus
irrigarent. Haec est illa pluvia non terrarum
humido, non nebuloso concreta montium, sed coelestium
Scripturarum salubri per totum orbem imbre
diffusa.</p>
          </div3>
<div3>
            <head>20.</head>
            <p>
 Ostenditur igitur exemplo non omnium esse
divinae mereri miracula potestatis, sed eorum quibus
<pb n="0241A"/>
religiosae devotionis studia suffragentur: et divini
eos fructu operis abdicari, qui reverentiae sunt coelestis
exsortes. Ostenditur etiam in mysterio, quod
ad instaurandam Ecclesiam, Dei Filius humani corporis
 sacramenta susceperit, abdicato populo Judaeorum,
quibus consiliarius et propheta <note>(Esai. III, 1, et
seq.)</note>, beneficiorumque adempta sunt miracula Dominicorum;
eo quod civico quodam invidiae naevo in
Dei Filium credere noluerunt.
</p>
          </div3>
        </div2>

<div2>
          <head>CAPUT IV.</head>
<p> <hi>Qualis viduarum vita esse debeat, patefacit exemplo
Annae: quam in singulis suis aetatibus, castitatis specimen
edidisse demonstrat. Triplicem ex his astruit
ejusdem virtutis gradum esse, quos gradus Ecclesia
omnes amplectitur, nec non singulis exempla in Maria,
<pb n="0241B"/>
in Anna atque in Susanna proponit. Addit tamen
aliis duobus praestare statum virginitatis, viduae
autem curam servandae famae majorem esse oportere.</hi> </p>
<div3>
            <head>21.</head>
            <p>
 Docuit igitur Scriptura quantam collatio conferat
gratiam, quantum etiam sit munus divinae benedictionis
in viduis. Quibus quoniam honorificentia
a Deo tanta confertur, est advertere qualis debeat
vita competere; docet enim Anna quales deceat
esse viduas, quae immaturo mariti obitu destituta,
maturae tamen adoream laudis invenit: non minus
religionis officio, quam studio castitatis intenta. Vidua,
inquit, octoginta et quatuor annorum, vidua
quae non discederet de templo, vidua quae jejuniis et
<pb n="0241C"/>
obsecrationibus die ac nocte serviret <note>(Luc. II, 36,
37)</note>.</p>
          </div3>
<div3>
            <head>22.</head>
            <p>
 Vides qualis vidua praedicetur, unius viri uxor,
aetatis quoque jam probata processu, vivida religioni,
et effeta jam corpore: cui diversorium in templo,
colloquium in prece, vita in jejunio: quae dierum
noctiumque temporibus indefessae devotionis
obsequio, cum corporis agnosceret senectutem, pietatis
tamen nesciret aetatem. Sic instituitur a juventute
vidua, sic praedicatur <emph>192</emph> in senectute veterana:
quae viduitatem non occasione temporis, non
imbecillitate corporis, sed virtutis magnanimitate
servaverit. Etenim cum dicit septem annis eam cum
viro fuisse a virginitate sua, ab adolescentiae utique
studiis inchoata praedicat subsidia senectutis.
<pb n="0241D"/>
</p>
          </div3>
<div3>
            <head>23. </head>
            <p>
Docemur itaque triplicem castitatis esse virtutem:
unam conjugalem, aliam viduitatis, tertiam
virginitatis; non enim aliam sic praedicamus, ut excludamus
alias. Suis quibusque professionibus ista
<pb n="0242A"/>
conducunt. In hoc Ecclesiae est opulens disciplina,
quod quos praeferat, habet: quos rejiciat, non habet;
atque utinam habere numquam possit! Ita igitur
virginitatem praedicavimus, ut viduas non rejiceremus:
ita viduas honoramus, ut suus honos conjugio
reservetur. Non nostra hoc praecepta, sed
divina testimonia docent.</p>
          </div3>
<div3>
            <head>24.</head>
            <p>
 Reminiscamur itaque quemadmodum Maria,
quemadmodum Anna, quemadmodum Susanna laudentur.
Sed quoniam non laudes earum tantummodo
praedicandae sunt, sed disciplinae etiam sunt
sequendae, reminiscamur ubi Susanna <note>(Dan. XIII, 7)</note>,
ubi Anna <note>(Luc. II, 38)</note>, ubi Maria <note>(Luc. I, 28)</note> sint
repertae: et advertamus quemadmodum singulae
aptis laudibus praedicentur, et ubinam commorentur:
<pb n="0242B"/>
 nupta in paradiso, vidua in templo, virgo in
secreto.</p>
          </div3>
<div3>
            <head>25.</head>
            <p>
 Sed in illis tardior fructus, in virgine maturior:
illas senectus probat, virginitas laus aetatis est; nec
adjumenta quaerit annorum, quae omnium est fructus
aetatum. Adolescentiam decet, juventutem ornat,
amplificat senectutem: omnique aevo habet justitiae
suae canos, maturitatem gravitatis, velamen pudoris,
 quae devotionem non impediat, religionem augeat.
Advertimus enim ex sequentibus quia quotannis
in die solemni Paschae sancta Maria cum Joseph
Hierusalem petebat <note>(Luc. II, 41)</note>. Ubique impigra
devotio, ubique assiduus Virgini comes pudoris adjungitur.
Nec inflatur Domini mater, quasi secura de
meritis: sed quo meritum magis agnovit, eo votum
<pb n="0242C"/>
uberius exsolvit, officium copiosius detulit, munus
religiosius vexit, mysticum tempus implevit.</p>
          </div3>
<div3>
            <head>26.</head>
            <p>
 Quanto igitur vos magis convenit intentas esse
studio castitatis, ne locum sinistrae relinquatis opinioni,
quae pudicitiae testimonium in solis habetis
moribus! Virgo enim, licet in ea quoque major sit
morum praerogativa quam corporis, calumniam tamen
integritate carnis abjurat; vidua, quae probandae
subsidium virginitatis amiserit, non in voce obstetricis,
sed in suis moribus habet castitatis examen.
Docuit igitur Scriptura quam attentus viduae esse
debeat et religiosus affectus.
<emph>193</emph> </p>
          </div3>
        </div2>

<div2>
          <head>CAPUT V.</head>
<p> <hi>Liberalitatis erga pauperes exemplum in vidua Evangelica
proponitur, cujus duo minuta largioribus divitum
<pb n="0242D"/>
donis ostenduntur esse potiora. Docetur etiam
hisce duobus minutis utrumque Testamentum signatum
esse. Quis ille thesaurus sit, unde magorum
exemplo tria munera, aut Evangelicae viduae instar,
<pb n="0243A"/>
duo aera depromi jubeamur? Post quae sequitur ad
viduas bonorum operum studio inflammandas exhortatio.</hi> </p>
<div3>
            <head>27.</head>
            <p>
 Docuit etiam libro eodem, sed alio loco, quam
misericordem in pauperes et liberalem esse conveniat,
nec paupertatis debere contemplatione revocari;
quia liberalitas non cumulo patrimonii, sed
largitatis definitur affectu. Denique Dominica voce
illa vidua omnibus antefertur, de qua dictum est: <hi>Vidua haec plus omnibus misit 
 <note>(Luc. II, 3)</note>
            </hi>. In quo moraliter
Dominus instituit universos, ne quis a collatione
ministerii, paupertatis pudore revocetur: nec
sibi divites blandiantur, quod plus videantur conferre
quam pauperes. Uberior est enim nummus e parvo,
quam thesaurus e maximo; quia non quantum detur,
<pb n="0243B"/>
sed quantum resideat, expenditur. Nemo plus
tribuit, quam quae nihil sibi reliquit.</p>
          </div3>
<div3>
            <head>28.</head>
            <p>
 Quid tu, dives, egeni comparatione te jactas;
et cum tota onereris auro, pretiosam per humum
trahens vestem, quasi inferior tuis et parva divitiis,
honorari desideras, quia inopem collatione vicisti?
Et flumina superfluunt, cum redundant; gratior tamen
haustus e rivulo est. Spumant et musta dum
fervent, nec damnum putat agricola quod effluxerit.
Gementibus areis, dum caeditur messis, frumenta
desiliunt: sed deficientibus messibus, non deficit
hydria de farina, et plena olei testa desudat. Exinanivit
tamen dolia divitum siccitas, cum viduae
pauxillulum olearium redundarit <note>(III Reg. XVII, 15)</note>.
<pb n="0243C"/>
Non ergo quid fastidio exspuas, sed quantum devotione
conferas, aestimandum est. Denique nulla plus
tribuit, quam illa quae de filiorum alimentis pavit
prophetam. Et ideo quia nulla plus contulit, nulla
plus meruit. Haec moraliter.</p>
          </div3>
<div3>
            <head>29.</head>
            <p>
 Nec mystice tamen despexeris hanc mulierem
in gazophylacium duo aera mittentem. Magna plane
femina, quae divino judicio meruit omnibus anteferri.
Ne forte illa sit quae de fide sua ad subsidium
hominum duo testamenta contulerit; et ideo nulla
plus fecit. Nec quisquam hominum quantitatem potuit
collationis ejus aequare, quae fidem cum misericordia
copulavit. Et tu igitur quaecumque vitam studio
viduitatis exerces, ne dubites ad gazophylacium
duo aera deferre, vel fidei plena, vel gratiae.
<pb n="0243D"/>
</p>
          </div3>
<div3>
            <head>30. </head>
            <p>
Felix illa quae de thesauro suo integram Regis
imaginem profert. Thesaurus tuus sapientia, thesaurus
tuus castitas atque justitia est, thesaurus tuus
intellectus bonus: quasi ille thesaurus <emph>194</emph> fuit, de
quo magorum viri, aurum, thus, myrrham, cum
adorarent Dominum, protulerunt <note>(Matth. II, 11)</note>:
auro regis potentiam declarantes, Deum thure venerantes,
myrrha resurrectionem corporis confitentes.
<pb n="0244A"/>
Habes et tu thesaurum hunc, si in te requiras: <hi>Habemus
enim thesaurum in vasis fictilibus <note>(II Cor. IV,
7)</note>
            </hi>. Habes aurum quod conferas; non enim renitententis
metalli pretium de te Deus exigit, sed illud
aurum quod in judicii die nequeat ignis exurere. Nec
dona pretiosa deposcit, sed odorem fidei, quem altaria
tui cordis exhalent, et religiosae mentis spiret
affectus.</p>
          </div3>
<div3>
            <head>31.</head>
            <p>
 Ex hoc igitur thesauro non solum magorum
tria munera, sed etiam duo viduae aera promuntur,
in quibus integra coelestis imago regis effulgeat,
splendor gloriae ejus, et imago substantiae. Bona et
illa plane laboriosa stipendia castitatis, quae de suo
opere, quotidianoque penso, conferat vidua, nocturnis
pariter ac diurnis jugi exercens labore pensa
<pb n="0244B"/>
temporibus, et pudicitiae quaestuosae pervigili opere
mercedem congregans; ut intemeratum defuncti conjugis
cubile custodiat, alere dulces liberos possit,
ministrare pauperibus. Haec est praeferenda divitibus:
haec est quae Christi judicium non timebit.</p>
          </div3>
<div3>
            <head>32.</head>
            <p>
 Hanc aemulamini, filiae: <hi>Bonum est</hi> enim <hi>aemulari
in bono. Aemulamini meliora charismata <note>(Gal. IV,
18)</note>
            </hi>. Spectat vos Dominus semper; spectat, inquam,
Jesus, cum ad gazophylacium accedit, et de bonorum
operum mercedibus stipem putatis egentibus
conferendam. Quantum est igitur ut aera tua conferas,
et Christi corpus acquiras! Noli ergo vacua
prodire in conspectum Domini Dei tui, vacua misericordiae,
vacua fidei, vacua castitatis; non enim
inanes Dominus, sed virtutibus opimas spectare Jesus
<pb n="0244C"/>
et laudare consuevit. Videat te adolescentula laborantem,
videat ministrantem. Haec est enim merces
quam Deo debes, ut de aliarum quoque profectibus
mercedem tuam Deo conferas. Nulla merces Deo
melior, quam ea quae habet pietatis munera.
</p>
          </div3>
        </div2>

<div2>
          <head>CAPUT VI.</head>
<p> <hi>In Noemi exemplum viduae ex nuru ad virtutem abs
se instituta fructum capientis ob oculos ponitur. Hinc
colligitur numquam defutura bonae viduae necessaria
subsidia. Quod si tristior videatur illius vita, tunc
beatiorem illam esse, cum ipsi a Domino gaudia sint
promissa: quo loco nonnulla de lacrymarum utilitate
disputantur.</hi> </p>
<div3>
            <head>33.</head>
            <p>
 An vero mediocris tibi vidua illa videtur
<pb n="0244D"/>
Noemi, quae viduitatem suam messis manipulis sustentabat
alienae, quam aevo gravem alebat nurus <note>(Ruth II, 2 et seq.)</note>?
Nam hoc quoque et ad subsidium
et ad gratiam proficit viduarum, ut ita instituant
nurus suas, quo possint in his maturae habere
subsidium senectutis; et quasi stipendium magisterii,
mercedem quoque suae capere disciplinae. <emph>195</emph> 
Etenim quae bene instituerit, bene erudierit nurum
<pb n="0245A"/>
suam, Ruth ei deesse non poterit, quae viduitatem
socrus paternae domui praeferat: et si vir quoque
ejus mortuus fuerit, non relinquat tamen, alat inopem,
soletur moerentem, nec dimissa discedat:
nescit enim egere optima disciplina. Sic illa Noemi
duobus destituta filiis et marito, quae fructus fecunditatis
amiserat, pietatis emolumenta non perdidit;
nam et solatium moeroris, et subsidium paupertatis
invenit <hi>(Ruth I, 5)</hi>.</p>
          </div3>
<div3>
            <head>34.</head>
            <p>
 Videtis igitur, sanctae feminae, quam fecunda
sit vidua prole virtutum, meritorumque suorum sobole,
quae perire non possit. Bona igitur vidua egere
non novit: et si fessae fuerit aetatis, et supremae paupertatis,
eruditionis tamen suae solet habere mercedem.
Etsi proximi defuerint, invenit tamen extraneos
<pb n="0245B"/>
qui matrem colant, revereantur parentem, parvisque
alimentorum sumptibus mercedem cupiant suae
commendationis acquirere; plus enim viduae rependunt
merita. Nam cibos quaerit, sumptus impendit.</p>
          </div3>
<div3>
            <head>35.</head>
            <p>
 Sed tristes videtur ducere dies, et lacrymis
tempus exigere. Hoc beatior, quod perpetua sibi gaudia
exiguis fletibus emit, parvisque momentis tempora
acquirit aeterna. Quibus bene dicitur: Beatae tristes,
ipsae enim ridebitis <note>(Luc. VI, 21)</note>. Quis igitur falsas
praesentium imagines gaudiorum, futurae securitatis
praeferat voluptati? An despicabilis nobis auctor videtur,
ille Dominici corporis auctor electus, qui cinerem
sicut panem manducabat, et potum cum fletu miscebat,
et vespertinis lacrymis matutinae sibi laetitiam
<pb n="0245C"/>
redemptionis acquirebat <note>(Psal. CI, 10)</note>? Unde igitur
plurimum gaudere meruit, nisi quia plurimum
flevit, et tamquam lacrymarum pretio suarum futurae
sibi gloriae gratiam comparavit?</p>
          </div3>
<div3>
            <head>36.</head>
            <p>
 Habet igitur vidua bonam commendationis materiam,
ut dum virum luget, fleat saeculum: ac in
promptu sint lacrymae redemptrices, dum impenduntur
mortuis, viventibus profuturae. Paratus est moestitudini
animae fletus oculorum: misericordiam conciliat,
laborem minuit, dolorem ablevat, servat pudorem;
nec jam misera sibi videtur, quae consolationem
in lacrymis habet, in quibus sunt charitatis
stipendia et pietatis officia.
</p>
          </div3>
        </div2>

<div2>
          <head>CAPUT VII.</head>
<p> <hi>Fortitudinem viduis non deesse in Judith ostenditur:
<pb n="0245D"/>
cujus veste ac jejuniis commemoratis, describitur
ejusdem in Holophernem praeparatio. Quanta fuerit
ejus castitas, atque in commentanda pia fraude sapientia:
quanta etiam temperantia et sobrietas. Ad extremum
demonstrato non majorem in ipsa fortitudinis
<pb n="0246A"/>
quam prudentiae laudem emicare, summa ejus in tanto
successu modestia declaratur.</hi> </p>
<div3>
            <head>37.</head>
            <p>
 Sed nec fortitudo bonae viduae deesse consuevit.
Haec enim vera est fortitudo, <emph>196</emph> quae naturae usum,
sexus infirmitatem, mentis devotione transgreditur:
qualis in illa fuit, cui nomen Judith, quae viros obsidione
fractos, perculsos metu, tabidos fame, sola
potuit a colluvione revocare, ab hoste defendere.
Ea enim, ut legimus, cum Holophernes successu multorum
terribilis praeliorum, intra muros innumera
virorum millia coegisset, armatis paventibus, et de
extrema jam sorte tractantibus, extra murum processit:
et illo praestantior exercitu, quem liberavit; et
eo fortior, quem fugavit <note>(Judith VIII, 6 et seq.)</note>.</p>
          </div3>
<div3>
            <head>38.</head>
            <p>
 Sed ut discas maturae viduitatis affectum, seriem
<pb n="0246B"/>
ipsam persequere Scripturarum. A diebus enim
viri sui quibus ille defunctus est, vestem jucunditatis
deposuit, moeroris assumpsit: per omnes dies intenta
jejunio, sabbato tantum, et dominica sacratarumque
temporibus feriarum, non refectioni indulgens,
sed religioni deferens. Hoc est enim, sive
manducatis, sive bibitis, in nomine Jesu Christi
agenda esse omnia <note>(I Cor. X, 31)</note>; ut etiam ipsa refectio
corporalis sacrae religionis cultui deferatur.
Diuturnis igitur moeroribus, et quotidianis roborata
jejuniis sancta Judith <note>(Judith X, 3 et seq.)</note> quae saeculi
oblectamenta non quaerit, periculi negligens, mortisque
contemptu fortior; ut commenta strueret doli, vestem
illam jucunditatis, qua, vivente viro, vestiri solebat,
se induit: quasi placitura viro, si patriam liberaret.
<pb n="0246C"/>
Sed virum alium videbat, cui placere quaerebat; illum
utique, de quo dictum est: <hi>Post me venit vir,
qui ante me factus est <note>(Joan. I, 30)</note>
            </hi>. Et bene conjugales
pugnatura resumpsit ornatus; quia monimenta
conjugii arma sunt castitatis: neque enim vidua
alias aut placere posset, aut vincere.</p>
          </div3>
<div3>
            <head>39.</head>
            <p>
 Quid caetera persequamur, quod inter millia
hostium casta permansit? Quid ejus sapientiam praedicemus,
quod hujuscemodi est commentata consilium?
Potentem elegit, ut intemperantiam a se inferioris
arceret, occasionem pararet victoriae. Abstinentiae
meritum, pudicitiae gratiam reservavit. Nec
cibo enim, ut legimus, maculata, nec adulterio,
non minorem servatae castitatis ex hostibus revexit
triumphum, quam patriae liberatae <hi>(Judith XII, 1 et
<pb n="0246D"/>
seq.)</hi> </p>
          </div3>
<div3>
            <head>40.</head>
            <p>
 Quid sobrietatem loquar? Temperantia enim
virtus est feminarum. Inebriatis vino viris et somno
sepultis abstulit vidua gladium, exeruit manum,
bellatoris abscidit caput, per medias hostium acies
<pb n="0247A"/>
intemerata processit <note>(Judith XIII, 4 et seq.)</note> Advertitis
igitur quantum nocere mulieribus possit ebrietas,
quando viros vina sic solvunt, ut vincantur a feminis?
Esto igitur, vidua, temperans: casta primum a
vino, ut possis casta esse ab adulterio. Nequaquam
te ille tentabit, si vina non tentent. Nam si Judith
bibisset, dormisset cum adultero. Sed quia non bibit;
haud difficile ebrios exercitus, unius sobrietas
et vincere potuit, et eludere.</p>
          </div3>
<div3>
            <head>41.</head>
            <p>
 Nec dexterae tantum hoc opus, sed multo
major trophaea sapientiae. Nam cum manu <emph>197</emph> solum
Holophernem vicisset, consilio omnem hostium
vicit exercitum <note>(Judith XIV, 1 et seq.)</note>. Suspenso enim
Holophernis capite, quod virorum non potuit excogitari
consilio, suorum erexit animos, hostium fregit:
<pb n="0247B"/>
suos pudore excitans, hostes quoque terrore
percellens; eoque caesi sunt et fugati. Ita unius viduae
temperantia atque sobrietas non solum naturam
suam vicit, sed quod est amplius, fecit viros etiam
fortiores <note>(Judith XV, 1 et seq.)</note>.</p>
          </div3>
<div3>
            <head>42.</head>
            <p>
 Nec his tamen elata successibus, cui utique
gaudere et exsultare licebat jure victoriae, viduitatis
reliquit officium: sed contemptis omnibus qui ejus
nuptias ambiebant, vestem jucunditatis deposuit,
viduitatis resumpsit: nec triumphorum suorum amavit
ornatus, illos existimans esse meliores quibus
vitia corporis, quam quibus hostium arma vincuntur <note>(Judith XVI, 26 et seq.)</note>.
</p>
          </div3>
        </div2>

<div2>
          <head>CAPUT VIII.</head>
<p> <hi>Plures alias viduas quae virtute ad Judith accesserint,
<pb n="0247C"/>
exstitisse ait vir sanctus, at de sola Debbora nunc
se dicturum. Quanta documenta viduis ea reliquerit,
quam viri a qua regerentur defenderenturque, elegerunt.
Maximam quoque illius gloriam inde profectam,
quod filium a se informatum bello praefecerit,
hic autem copias, nisi adesset illa, negaverit sese
ducturum. Eam igitur et exercitui praefuisse et praenuntiasse
belli exitum; in qua Ecclesiae pugnae ac
triumphi, nec non spiritalia arma designata sunt:
historice vero feminis omnes auferuntur infirmitatis
excusationes.</hi> </p>
<div3>
            <head>43.</head>
            <p>
 Ac ne una vidua tantum hoc opus inimitabile
<pb n="0248A"/>
aliis videatur implesse, plures alias, vel parilis, vel
proximae fuisse virtutis nequaquam dubitandum videtur;
bona enim seges plurimas spicas fructu refertas
ferre consuevit. Nec dubites illam, veterum
segetem temporum in complurium feminarum moribus
fecundasse. Sed quia prolixum est complecti
omnes, cognoscite aliquas, et praecipue Debboram,
cujus nobis prodidit Scriptura virtutem <note>(Judic.
IV, 4)</note>.</p>
          </div3>
<div3>
            <head>44.</head>
            <p>
 Haec enim docuit non solum viri auxilio viduas
non egere, verumetiam viris esse subsidio:
quae nec sexus infirmitate revocata, munia virorum
obeunda suscepit, et suscepta cumulavit. Denique
cum Judaei Judicum regerentur arbitrio, quia virili
non poterant vel aequitate regi, vel virtute defendi,
<pb n="0248B"/>
bellis hinc inde ardentibus, Debboram sibi cujus regerentur
judicio, cooptarunt. Itaque multa millia <emph>198</emph> 
 virorum una vidua et in pace rexit, et ab
hoste defendit. Multi Judices in Israel, sed nulla
ante judex femina: multi Judices post Jesum, sed
nullus propheta. Et ideo lectum istius puto esse judicium,
et gesta ejus arbitror esse descripta; ne mulieres
a virtutis officio, muliebris sexus infirmitate revocentur.
Vidua populos regit, vidua ducit exercitus,
vidua duces eligit, vidua bella disponit, mandat triumphos.
Non ergo natura rea est culpae, nec infirmitati
obnoxia: strenuos non sexus, sed virtus facit.</p>
          </div3>
<div3>
            <head>45.</head>
            <p>
 Et in pace quidem nulla querimonia, nullus
error mulieris invenitur: cum plerique non mediocrium
peccatorum auctores populo suo Judices exstitissent.
<pb n="0248C"/>
Ubi vero Chananaei, gens ferox praelio, et
affluentium copiarum opima successu, hostiles in
populum Judaeorum animos extulerunt, vidua prae
caeteris bellicos instruit apparatus. Et ut discas non
publicis copiis domesticas necessitates fuisse subnixas,
sed domesticis disciplinis munus publicum gubernatum,
domo propria filium ducem producit
exercitus, ut agnoscatis quod possit instituere vidua
bellatorem: quem quasi mater erudiit, quasi
Judex praeposuit, quasi fortis instituit, quasi prophetissa
victoriae certae transmisit <note>(Ibid., 6)</note>.</p>
          </div3>
<div3>
            <head>46.</head>
            <p>
 Denique in mulieris manu summam fuisse
<pb n="0249A"/>
victoriae docet Barach filius dicens: <hi>Nisi tu veneris
mecum, non ibo; quia non novi diem in qua dirigit
Dominus angelum suum mecum <note>(Judic., IV, 9)</note>
            </hi>. Quanta
ergo feminae istius virtus, cui dux dicit exercitus: <hi>nisi tu veneris, non ibo?</hi> 
 Quanta, inquam, viduae
fortitudo, quae a periculis filium nec materno revocat
affectu; immo ad victoriam filium studio matris hortatur,
dicens quod in manu mulieris sit summa victoriae?</p>
          </div3>
<div3>
            <head>47.</head>
            <p>
 Debbora ergo praelii prophetavit eventum,
Barach jussus produxit exercitum: Jael cepit triumphum;
huic enim prophetiae in Debbora militavit,
quae mystice nobis ortum surrecturae ex gentibus
Ecclesiae revelavit, cui triumphus de Sisara spiritali,
hoc est, de adversariis potestatibus quaereretur. Nobis
<pb n="0249B"/>
igitur prophetarum oracula dimicarunt, nobis
illa prophetarum judicia et arma vicerunt. Et ideo
non populus Judaeorum, sed etiam Jael victoriam
de hoste quaesivit. Infelix ergo populus, qui hostem
quem fugavit, persequi fidei virtute non potuit.
Itaque illorum delicto salus gentibus: illorum desidia
nobis servata victoria est.</p>
          </div3>
<div3>
            <head>48.</head>
            <p>
 Jael ergo prostravit Sisaram, quem tamen corusco
duce, hoc enim significat interpretatio Barach,
manus veterum fugaverat Judaeorum; <emph>199</emph> frequenter
enim, ut legimus, orationibus et meritis prophetarum
coelestia Patribus affuere subsidia. Sed his
jam tunc de nequitiis spiritalibus victoria parabatur,
quibus dicitur in Evangelio: <hi>Venite, benedicti Patris
mei, possidete paratum vobis regnum a constitutione
<pb n="0249C"/>
mundi <note>(Matth. XXV, 34)</note>
            </hi>. Ergo principium victoriae a
majoribus, finis in Ecclesia.</p>
          </div3>
<div3>
            <head>49.</head>
            <p>
 Ecclesia autem non armis saecularibus vincit
adversarias potestates, sed armis spiritalibus, quae
sunt fortia Deo ad destruendas munitiones, et altitudinem
nequitiae spiritalis <note>(II Cor. X, 5)</note>. Et ideo
Sisarae sitis lactis poculo restinguitur <note>(Judic. IV, 19)</note>,
 quia ratione superatur; quod enim nobis salutare
ad escam, hoc adversariae potestati lethale ad infirmitatem.
Arma Ecclesiae fides, arma Ecclesiae oratio
est, quae adversarium vincit.</p>
          </div3>
<div3>
            <head>50.</head>
            <p>
 Ergo secundum historiam ad provocandos
animos feminarum femina judicavit, femina disposuit,
femina prophetavit, femina triumphavit, et
praeliaribus intermixta copiis, imperio viros docuit
<pb n="0249D"/>
militare femineo. Secundum mysterium vero fidei
militia Ecclesiae victoria est.</p>
          </div3>
<div3>
            <head>51.</head>
            <p>
 Non ergo habetis quod per naturam vos excusetis,
feminae. Non habetis, viduae, quod ad infirmitatem
sexus, autad amissi onem subsidii maritalis,
<pb n="0250A"/>
mobilitatem vestram referre possitis. Satis unicuique
praesidii est, si virtus non desit animae. Et ipse
in viduis frequens processus aetatis munimen pudoris
est; et ipse amissi conjugis dolor, usus operis,
domus cura, sollicitudo liberorum, noxiam pudori
solet arcere lasciviam: atque ipse lugubris habitus,
pompa funebris, fletus assiduus, et moestae
fronti inarantibus rugis impressa tristitia, petulantium
premit oculos, restinguit libidines, procaces
avertit aspectus. Bonus custos pudoris, pietatis dolor:
non obrepit culpa, si cura non desit.
</p>
          </div3>
        </div2>

<div2>
          <head>CAPUT IX.</head>
<p> <hi>Earum quae dictitarent, sibi melius fore si laetis successibus
abundarent, objectioni occurrit, ostendens
e sacris litteris subsidia viduis in filiis generisque
<pb n="0250B"/>
suppetere: quod postquam exemplo socrus Simonis
confirmatum est, eos hortatur ut ad Apostolos tamquam
ad proximos atque affines confugiant; ubi
pulcherrime de sanctorum invocatione disserit. Postea
querimoniis quibusdam de solitudine ac patrimonii
conservandi necessitate refutatis, indecentissimum
esse demonstrat viduam cui filiae jam nubiles
aut jam nuptae sint, adhuc nubere.</hi> </p>
<div3>
            <head>52.</head>
            <p>
 Didicistis igitur, viduae, subsidio vos non egere
naturae, et posse salubritatem tenere consilii:
nec domestico indigere praesidio, quae etiam publicae
potestis apicem potentiae vindicare.</p>
          </div3>
<div3>
            <head>53.</head>
            <p>
 Sed fortasse dicit aliqua, ei tolerabilem <emph>200</emph> 
viduitatem cui profluant res secundae: adversis
<pb n="0250C"/>
vero viduas cito frangi, facile succumbere. De quo
etsi, ipso doceamur usu, laeta viduis lubrica magis
esse quam seria; tamen Scripturarum instruimur
exemplis <note>(I Tim. V, 16)</note>, infirmitatibus quoque viduarum
non deesse solere subsidia: faciliusque
quam caeteris divina atque humana suppetere, si
bene filios instituant, generos legant. Denique cum
socrus Simonis magnis febribus detineretur, Petrus
et Andreas rogaverunt Deum pro ea: <hi>Et stans super
illam, imperavit febri, et remisit illam, et continuo
surgens ministrabat illis <note>(Luc. IV, 38, 39)</note>
            </hi>.</p>
          </div3>
<div3>
            <head>54.</head>
            <p>
 <hi>Magnis,</hi> inquit, <hi>tenebatur febribus, et rogaverunt
illum pro ea.</hi> Et tu habes proximos, qui pro
te supplicent. Habes apostolos proximos, habes
martyres proximos, si in ipsa martyribus devotionis
<pb n="0250D"/>
societate, misericordiae quoque muneribus appropinques,
proximus est enim qui misericordiam facit.
Fac et tu misericordiam, et eris Petro proxima <note>(Luc. X, 37)</note>.
Non sanguinis necessitudo, sed virtutis
cognatio facit proximos; quia non in carne ambulamus,
<pb n="0251A"/>
sed in spiritu. Ama ergo propinquitatem
Petri, affinitatem Andreae; ut pro te rogent, et recedant
cupiditates tuae. Verbo Dei pulsata surges
illico, quae in terris jacebas, ut Christo ministres. <hi>Nostra</hi> 
 enim <hi>conversatio in coelis est, unde et Salvatorem
exspectamus Dominum Jesum <note>(Phil. III, 20)</note>
            </hi>.
Nemo enim jacens Christo ministrat. Ministra pauperi,
et ministrasti Christo: <hi>Quod enim uni horum
fecistis, mihi,</hi> inquit, <hi>fecistis <note>(Matth. XXV, 40)</note>
            </hi>. Habetis
ergo, viduae, auxilium, si tales vobis generos,
posteritati vestrae patronos, tales proximos eligatis.</p>
          </div3>
<div3>
            <head>55.</head>
            <p>
 Ergo rogaverunt pro vidua Petrus et Andreas.
Utinam exsistat aliquis qui tam cito possit rogare
pro nobis, vel certe isti qui pro socru rogant, Petrus,
et Andreas frater ejus; tunc enim pro affine poterant,
<pb n="0251B"/>
nunc jam possunt pro nobis, et pro omnibus
impetrare. Videtis enim quod magno peccato obnoxia,
minus idonea sit quae pro se precetur, certe
quae pro se impetret. Adhibeat igitur ad medicum
alios precatores. Aegri enim nisi ad eos aliorum
precibus medicus fuerit invitatus, pro se rogare non
possunt. Infirma est caro, mens aegra est, et peccatorum
vinculis impedita, ad medici illius sedem
debile non potest explicare vestigium. Obsecrandi
sunt angeli pro nobis, qui nobis ad praesidium dati
sunt: martyres obsecrandi, quorum videmur nobis
quodam corporis pignore patrocinium vindicare.
Possunt pro peccatis rogare nostris, qui proprio
sanguine, etiam si qua habuerunt peccata, laverunt;
isti enim sunt Dei martyres, nostri praesules, speculatores
<pb n="0251C"/>
vitae actuumque nostrorum. Non erubescamus
eos intercessores nostrae infirmitatis adhibere,
quia ipsi infirmitates corporis, etiam cum vincerent,
cognoverunt.</p>
          </div3>
<div3>
            <head>56.</head>
            <p>
 Invenit ergo Petri socrus qui pro se rogarent.
Et tu, vidua, invenis qui pro te supplicent: <emph>201</emph> 
si quasi vere vidua et desolata in Deum speres,
instes obsecrationibus, insistas orationibus, afficias
corpus tuum quasi quotidie moriens, ut moriendo
reviviscas: fugias delicias, ut etiam aegra saneris: <hi>Nam quae in deliciis est, vivens mortua est 
 <note>(I Tim. V,
5, 6)</note>
            </hi>.</p>
          </div3>
<div3>
            <head>57.</head>
            <p>
 Sublata est tibi causa nubendi, habes qui pro
te intercedant; ne dixeris: Destituta sum. Querela
nupturae est. Ne dixeris: Sola ego sum. Castitas
<pb n="0251D"/>
solitudinem quaerit: pudica secretum, impudica
conventum. Sed negotium habes: habes et intercessorem.
Adversarium vereris: apud judicem pro
te Dominus intervenit dicens: <hi>Judicate pupillo, et
justificate viduam <note>(Esai. I, 17)</note>
            </hi>.
<pb n="0252A"/>
</p>
          </div3>
<div3>
            <head>58. </head>
            <p>
Sed et patrimonium vis tueri. Majus pudoris
est patrimonium, quod melius regit vidua quam
nupta. Servus peccavit. Ignosce; melius est enim
alterius culpam feras, quam tuam prodas. Sed vis
nubere. Licet. Non habet crimen simplex voluntas.
Causam non quaero: cur fingitur? Si honestam
putas, fatere: si incongruam, sile. Ne accuses Deum,
ne accuses propinquos, quod praesidia tibi desint;
utinam non desit voluntas! Nec te consulere liberis
dicas, quibus matrem eripis.</p>
          </div3>
<div3>
            <head>59.</head>
            <p>
 Est etiam quod facultate licet, et aetate non
licet. Cur maternae parantur nuptiae inter nuptias
filiarum, et plerumque post nuptias? Cur adulta filia
discit prius sponsum matris quam suum crubescere?
Suasimus, fateor, ut vestem mutares, non ut flammeum
<pb n="0252B"/>
sumeres: ut a sepulcro recederes, non ut
thalamum praeparares. Quid sibi vult nova nupta,
post generos? Quam indecorum est juniores habere
liberos, quam nepotes!
</p>
          </div3>
        </div2>

<div2>
          <head>CAPUT X.</head>
<p> <hi>Ad Christum redit cujus summam in adeundis miseris
quibuslibet benignitatem laudans, eam oculis nostris
Evangelii beneficio subjectam dicit. Sub haec
varias, quibus in curando idem medicus noster usus
noscitur, rationes narrat: deinde curationis praedicat
celeritatem, dummodo invocare medicum non
negligamus: istis subnectit moralem de voluntate
quam in socru Petri expressam docet, acceptionem:
postremo ubi exposuit qualem Christi ministrum,
maxime vero episcopum esse deceat, ipsorum ait esse
<pb n="0252C"/>
proprium per gratiam surgere.</hi> </p>
<div3>
            <head>60.</head>
            <p>
 Sed ad propositum revertamur, neque nostrorum
dolentes vulnera peccatorum, medicum relinquamus:
et dum alienis medemur ulceribus, ulcera
nostra cumulemus. Rogatur ergo hic medicus.
Ne timeas, quia magnus est Dominus, et fortasse ad
aegram dedignetur venire; venit enim ad nos saepe
de coelo: nec solum divites, sed etiam pauperes
solet et servulos pauperum visitare. Venit et nunc
rogatus ad Petri socrum, <hi>et stans super illam,</hi> <emph>202</emph> <hi>imperavit febri, et remisit illam: et continuo surgens
ministrabat illis 
 <note>(Luc. IV, 39)</note>
            </hi>. Sicut dignus memoria,
ita dignus desiderio, dignus etiam charitate
Dominicae in singulos, dignationis affectus, et facta
<pb n="0252D"/>
miranda. Visitare viduas non dedignatur, et tugurii
vilis penetralia angusta succedere. Quasi Deus imperat,
quasi homo visitat.</p>
          </div3>
<div3>
            <head>61.</head>
            <p>
 Gratias Evangelio per quod etiam nos qui
oculis nostris venientem in hunc mundum non vidimus
<pb n="0253A"/>
Christum, videmur ei, dum facta ejus legimus,
interesse; ut sicut illi quibus appropinquabat,
fidem mutuabantur ex eo; ita nobis, dum gestis ejus
credimus, appropinquet.</p>
          </div3>
<div3>
            <head>62.</head>
            <p>
 Vides qualia habet genera sanitatum? Imperat
febri, imperat spiritibus immundis, alibi ipse
manus imponit. Non solum igitur verbo, sed etiam
tactu aegros curare consuevit. Et tu igitur quae variis
mundi aestuas cupiditatibus, vel forma viri alicujus
capta, vel pecunia, roga Christum, adhibe
medicum, porrige ei dexteram tuam, tangat interiora
tua Dei manus, Verbique coelestis gratia interiorum
venas scrutetur animorum, pulset Dei dextera
secreta cordis. Aliis oculos luto illinit <note>(Joan.
IX, 6, 7)</note>, ut videre possint, Creatorque omnium docet
<pb n="0253B"/>
nos nostrae memores debere esse naturae, et
corporis cernere vilitatem; nemo enim magis potest
videre divina, nisi qui humilitatis conscientia
suae nescit attolli. Alius sacerdoti se offerre praecipitur,
ut carere in perpetuum leprae possit exuviis <note>(Luc. V, 14)</note>.
Solus enim mentis et animi potest
servare munditiam, qui ei sacerdoti se novit offerre,
quem pro peccatis nostris accepimus advocatum,
illum utique cui dicitur: <hi>Tu es sacerdos in aeternum
secundum ordinem Melchisedech <note>(Psal. CIX, 4)</note>
            </hi>.</p>
          </div3>
<div3>
            <head>63.</head>
            <p>
 Nec vereare moram aliquam sanitatis. Nescit
impedimentum qui sanatur a Christo. Opus est ut
remedium adhibeas, quod acceperis; simul enim
ut praeceptum dederit, caecus videt, paralyticus ambulat,
mutus loquitur, surdus audit, febriens ministrat,
<pb n="0253C"/>
lunaticus liberatur. Et tu igitur quaecumque
indecore alicujus rei cupiditate languescis, obsecra
Dominum, fidem defer, nec ullam timeas moram.
Ubi adest oratio, adest Verbum, fugatur cupiditas,
libido discedit. Nec confessionis verearis offensam;
immo magis praesume praerogativam: incontinenti
enim quae corporis morbo antea laborabas, Christo
incipies ministrare.</p>
          </div3>
<div3>
            <head>64.</head>
            <p>
 Potest etiam hoc loco videri Petri socrus affectio
voluntatis, ex qua sibi velut semen futurae
posteritatis assumpserat; quod unicuique voluntas
sua posteritatis est auctor. Ex voluntate enim sapientia
nascitur, quam sapiens in matrimonium adsciscit
sibi, dicens: <hi>Proposui ego hanc adducere mihi
in conjugium <note>(Sap. VIII, 2)</note>
            </hi>. Ergo voluntas illa quae
<pb n="0253D"/>
primo variarum cupiditatum aestibus madefacta languebat,
postea per apostolatus officium in ministerium
Christi jam robusta surrexit.
</p>
            <p>
              <pb n="0254A"/> <emph>203</emph> 65. Simul qualis esse debeat qui Christo
ministrat, ostenditur; oportet enim primo carere
variarum illecebris voluptatum, vitare internum
corporis animique languorem, ut corpus et sanguinem
Christi ministret. Neque enim potest quisquam
peccatis suis aeger, minimeque sanus, immortalium
sanitatum remedia ministrare. Vide quid agas, sacerdos,
nec febrienti manu corpus Christi attingas.
Prius curare, ut ministrare possis. Si mundos eos
qui ante fuerant leprosi, Christus jubet occurrere
sacerdotibus <note>(Luc. XVII, 14)</note>, quanto magis mundum
ipsum convenit esse sacerdotem! Non habet igitur
quod moleste ferat illa vidua quod sibi non pepercerim,
quando nec mihi parco.</p>
          </div3>
<div3>
            <head>66.</head>
            <p>
 Surrexit itaque Petri, inquit, socrus, et ministrabat
<pb n="0254B"/>
illis <note>(Luc. IV, 39)</note>. Et bene surrexit; sacramenti
enim typum apostolica jam gratia ministrabat.
Proprium est autem surgere Christi ministros,
juxta quod scriptum est: <hi>Surge, qui dormis, et exsurge
a mortuis <note>(Ephes. V, 14)</note>
            </hi>.
</p>
          </div3>
        </div2>

<div2>
          <head>CAPUT XI.</head>
<p> <hi>Causis quae pro nuptiarum iteratione afferri solent,
explosis, profitetur a se non damnari secunda conjugia;
quorum licet ex Apostolo incommoda percurrat,
conditionem tamen affirmat approbatam in
Ecclesia: quo loco haereticos qui ea prohibebant,
castigat. Cum autem diversae diversorum sint vires,
hinc factum scribit, ut non imperaretur castitas,
sed suaderetur.</hi> </p>
<div3>
            <head>67. </head>
<p>
              <pb n="0254C"/>Dicimus igitur nec sumptibus egere viduas,
quae donare consueverint: nec subsidio, a quibus
saepe, in periculis maximis, defensae copiae sunt virorum:
maritalia iis quoque officia vel a generis,
vel a proximis facile solere reparari: esse etiam in
eas divinam misericordiam promptiorem; et ideo
cum suppetere non videatur causa nubendi, studium
abesse debere.</p>
          </div3>
<div3>
            <head>68.</head>
            <p>
 Quod tamen pro consilio dicimus, non pro
praecepto imperamus, provocantes potius viduam,
quam ligantes; neque enim prohibemus secundas
nuptias, sed non suademus. Alia est enim infirmitatis
contemplatio, alia gratia castitatis. Plus dico,
non prohibemus secundas nuptias, sed non probamus
saepe repetitas; neque enim expedit quidquid
<pb n="0254D"/>
licet: <hi>Omnia mihi licent,</hi> dicit Apostolus, <hi>sed non
omnia sunt utilia <note>(I Cor. VI, 12)</note>
            </hi>. Et vinum bibere
licet, sed plurimum non decet.
<pb n="0255A"/>
</p>
          </div3>
<div3>
            <head>69. </head>
            <p>
Licet ergo nubere, sed pulchrius est abstinere;
sunt enim vincula nuptiarum. Vultis scire
quae vincula? <hi>Quae sub viro est mulier, vivente viro alligata
est legi: si autem mortuus fuerit vir,</hi> <emph>204</emph> <hi>soluta
est a lege viri <note>(Rom. VII, 2)</note>
            </hi>. Probatum est igitur
vinculum esse conjugium, quo mulier ligatur et
solvitur. Bona mutui amoris gratia, sed major est
servitus. <hi>Neque enim mulier sui corporis potestatem
habet, sed vir <note>(I Cor. VIII, 4)</note>
            </hi>. Et ne forte tibi non
conjugii videatur ista servitus esse, sed sexus: <hi>Similiter
et vir sui corporis potestatem non habet, sed
mulier.</hi> Quanta igitur conjugii necessitas, quae subjicit
alteri etiam fortiorem! Mutuis enim necessitatibus
ab utroque servitur. Nec temperanti licet
jugo subducere caput, cum alterius intemperantiae
<pb n="0255B"/>
serviendum sit. <hi>Pretio,</hi> inquit, <hi>empti estis, nolite fieri
servi hominum <note>(Ibid., 13)</note>
            </hi>. Videtis quam evidens sit
conjugalis definitio servitutis. Non ego hoc dico,
sed Apostolus: nec ille, sed Christus qui loquebatur
in eo. Et hanc utique servitutem de bonis conjugibus
definivit. Namque supra sic habes: <hi>Sanctificatus
est vir infidelis per uxorem fidelem: et sanctificata
est mulier infidelis per maritum fidelem <note>(Ibid.,
14)</note>
            </hi>. Et infra: <hi>Quod si infidelis discedit, discedat.
Non est servituti deditus frater aut soror in talibus <note>(Ibid., 15)</note>
            </hi>.
Si igitur bonum conjugium servitus est,
 malum conjugium quid est; quando nequeunt se
invicem sanctificare, sed perdere?</p>
          </div3>
<div3>
            <head>70.</head>
            <p>
 Sed ut ad gratiam virtutis viduas adhortamur,
ita etiam ad ecclesiasticam disciplinam feminas
<pb n="0255C"/>
provocamus; quia Ecclesia constat ex omnibus.
 Licet Christi grex, tamen in aliis pabulo vescitur,
in aliis adhuc lacte nutritur; quibus lupi illi qui
latent in vestitu ovium, sunt cavendi, abstinentiae
speciem praetendentes, provocantes autem intemperantiae
foeditatem. Etenim quia sciunt valida onera
castitatis; cum ipsi ea attingere digitulis non queant,
ab aliis supra modum exigunt, cum ipsi servare
nec modum possint, sed injusto sub fasce succumbant.
Mensura enim oneris pro mensura debet
esse gestantis, alioquin impositi oneris fit ruina, ubi
vectoris infirmitas est; nam et infantium fauces
strangulat esca robustior.</p>
          </div3>
<div3>
            <head>71.</head>
            <p>
 Et ideo sicut multitudo vectorum non paucorum
viribus aestimatur; nec tamen fortioribus de
<pb n="0255D"/>
aliorum infirmitate praescribitur, sed unicuique
quantum oneris subire cupiat, relaxatur, manente
mercedis cumulo in virtutis augmento: ita etiam feminis
non laqueus injiciendus, non supra vires abstinentiae
<pb n="0256A"/>
gravioris vectura subeunda est: sed relinquendum
ut unaquaeque se pendat, non auctoritate
aliqua coacta praecepti, sed incremento gratiae provocata.
Et ideo diversis virtutibus merces diversa
proposita est. Nec aliud reprehenditur, ut aliud
praedicetur: sed omnia praedicantur, ut quae meliora
sunt, praeferantur.
<emph>205</emph> </p>
          </div3>
        </div2>

<div2>
          <head>CAPUT XII.</head>
<p> <hi>Nonnulla traduntur praecepti atque consilii discrimina,
quae ut adhuc innotescant manifestius, divitis
adolescentis, cujus Evangelium meminit, historia:
nec non praemiorum consiliis praeceptisque propositorum
diversitas enarratur.</hi> </p>
<div3>
            <head>72. </head>
<p>
              <pb n="0256B"/>Honorabile itaque conjugium, sed honorabilior
integritas; nam <hi>et qui matrimonio jungit virginem
suam, bene facit: et qui non jungit, melius facit <note>(I Cor.
VII, 38)</note>
              </hi>. Quod igitur bonum est, non vitandum est:
quod est melius, eligendum est. Itaque non imponitur,
 sed praeponitur. Et ideo bene Apostolus dixit: <hi>De virginibus praeceptum Domini non habeo,
consilium autem do 
 <note>(Ibid., 25)</note>
              </hi>. Etenim praeceptum
in subditos fertur, consilium amicis datur. Ubi praeceptum
est, ibi lex est: ubi consilium, ibi gratia
est. Praeceptum, ut ad naturam revocet: consilium,
ut ad gratiam provocet. Et ideo lex Judaeis lata est,
gratia autem electioribus reservata est. Lex, ut a
naturae finibus culpae studio demeantes, ad naturae
observantiam poenae terrore revocaret: gratia autem,
<pb n="0256C"/>
ut electos cum studio bonorum, tum propositis etiam
praemiis provocaret.</p>
          </div3>
<div3>
            <head>73.</head>
            <p>
 En tibi distantia praecepti atque consilii, si
illum recorderis, cui in Evangelio <note>(Matth. XIX, 18
et seq.)</note> ante praescribitur, ne homicidium faciat, ne
adulterium admittat, ne falsum testimonium dicat;
praeceptum etenim ibi est, ubi est poena peccati. At
vero cum se praecepta legis memorasset implesse,
consilium eidem datur, ut vendat omnia, et sequatur
Dominum; haec enim non praecepto imperantur, sed
pro consilio deferuntur. Duplex namque forma mandati
est: una praeceptiva, altera voluntaria. Unde
et Dominus in alia dicit: <hi>Non occides,</hi> ubi praecepit;
in alia: <hi>Si vis perfectus esse, vende omnia tua.</hi> Ergo
hic liber est a praecepto, cui defertur arbitrium.
<pb n="0256D"/>
</p>
          </div3>
<div3>
            <head>74. </head>
            <p>
Itaque qui praeceptum impleverint, possunt
dicere: <hi>Servi inutiles sumus: quod debuimus facere,
fecimus <note>(Luc. XVII, 10)</note>
            </hi>. Hoc virgo non dicit, non
dicit ille qui bona sua vendidit: sed quasi reposita
<pb n="0257A"/>
exspectat praemia, sicut sanctus Apostolus qui ait: <hi>Ecce nos reliquimus omnia, et secuti sumus te, quid
ergo nobis erit 
 <note>(Matth. XIX, 27)</note>
            </hi>? Non quasi inutilis
servus, quod debuit facere, ea fecisse se dixit: sed
quasi utilis domino, qui commissa sibi talenta quaesitis
multiplicavit usuris, mercedem fidei atque virtutis
bene sibi conscius, meritorumque securus exspectat.
Et ideo ei cum caeteris dicitur: <emph>206</emph> <hi>Vos
qui secuti estis me in regeneratione, cum sederit Filius
hominis in sede majestatis suae, sedebitis et ipsi
supra duodecim sedes, judicantes tribus Israel <note>(Ibid.,
28)</note>
            </hi>. At vero illi qui talenta servaverat, etsi praemia,
minora tamen pollicetur dicens: <hi>Quoniam super
pauca fuisti fidelis, supra multa te constituam <note>(Matth. XXV, 21)</note>
            </hi>.
Fides igitur ex debito, misericordia
<pb n="0257B"/>
in praemio. Qui bene credidit, ut ei credatur,
emeruit: qui bene contulit, quoniam suum non quaesivit,
quod coeleste est, impetravit.
</p>
          </div3>
        </div2>

<div2>
          <head>CAPUT XIII.</head>
<p> <hi>Allato Evangelii loco de spadonibus, eos qui vel natura
vel hominum violentia tales facti sunt, non magnopere
ob id laudandos: qui vero proprias manus in
se converterint, damnandos ait; hanc actionem
ostendens neque utilem esse, cum mentis concupiscentiam
minime auferat: neque honestam, cum certamini
locum non relinquat. Solos igitur praedicandos
illos qui per continentiam se ipsi vicerint: sed cogendum
ad hoc neminem esse, quando nec Apostolus,
nec Christus ipse praecepto constrinxerit eam virtutem;
unde intelligas non improbari matrimonii vota,
<pb n="0257C"/>
sed castitatis anteferri.</hi> </p>
<div3>
            <head>75.</head>
            <p>
 Ideo ergo praeceptum non datur, consilium
datur; praeceptum enim castitatis est, consilium integritatis: <hi>Sed non omnes capiunt verbum istud, sed
quibus datum est. Sunt enim spadones qui de matris
utero sic nati sunt 
 <note>(Matth. XIX, 11, 12)</note>
            </hi>; in quibus
<pb n="0258A"/>
naturae necessitas, non virtus est castitatis hominibus. <hi>Et sunt spadones qui se ipsos castraverunt;</hi> 
voluntate utique, non necessitate. <hi>Et sunt spadones
qui facti sunt ab hominibus.</hi> Et ideo magna in iis
 continentiae gratia; quia voluntas facit, non infirmitas
continentem. Nam decet integrum divini operis
servare munus. Nec illis forte parum sit lubrico corporis
non teneri; nam si erepta est subeundi istius
palma certaminis, erepta etiam materia periculi: et
quamvis non queunt coronari, non queunt tamen
vinci. Habent alia genera virtutum, quibus commendare
se debeant, si fides firma sit, proflua misericordia,
aliena avaritia, frequens gratia. Sed in istis
nulla culpa; quia facti ignorantia.</p>
          </div3>
<div3>
            <head>76.</head>
            <p>
 Non eadem causa eorum, qui in se ipsos ferro
<pb n="0258B"/>
utuntur, quo non imprudenter defleximus; sunt
enim qui virtutis loco ponant, ferro culpam compescere.
De quibus etsi nostram nolumus proferre
sententiam, quamvis sint statuta <emph>207</emph> majorum;
considerent tamen, ne quis id ad professionem infirmitatis
trahat, non ad firmitatis gloriam. Ergo
nemo militet, ne aliquando vincatur: nec pedis utatur
obsequio, qui gradiendi periculum reformidat:
nec oculi intendat officio, qui concupiscentiae timet
lapsum. Sed quid prodest carnem abscindere, cum
etiam culpa sit in ipso aspectu? <hi>Nam et qui viderit
mulierem ad concupiscendum, jam moechatus est eam
in corde suo <note>(Matth. V, 28)</note>
            </hi>. Et quae similiter virum
in concupiscentiam viderit, adulteratur. Castos
ergo, non infirmos esse nos convenit: pudicos oculos
<pb n="0258C"/>
habere, non debiles.</p>
          </div3>
<div3>
            <head>77.</head>
            <p>
 Nemo igitur, ut plerique arbitrantur, se debet
abscindere, sed magis vincere; victores enim recipit
Ecclesia, non victos. Et quid argumentis utar, cum
praesto sit Apostolici forma praescripti? Sic enim
habes: Utinam et abscindantur qui volunt vos circumcidi
<pb n="0259A"/> <note>(Gal. V, 12)</note>!
Cur enim coronae occasio, et
virtutis usus eripitur homini, qui natus ad laudem
est, ad victoriam praeparatus, qui potius virtute
animae castrare se possit? <hi>Sunt enim spadones qui se
ipsos castraverunt propter regnum coelorum <note>(Matth.
XIX, 12)</note>
            </hi>.</p>
          </div3>
<div3>
            <head>78.</head>
            <p>
 Sed et hoc non omnibus imperatur, sed ab
omnibus flagitatur. Etenim qui mandata dat, decretorum
semper tenere debet mensuram: et qui pensa
distribuit, aequitatem debet examinis reservare: <hi>Statera</hi> 
 enim <hi>fallax, abominatio est apud Deum <note>(Prov.
XI, 1)</note>
            </hi>. Est ergo minus pondus et majus: sed utrumque
non recipit Ecclesia; <hi>Pondus enim majus et
minimum, et mensurae duplices, immunda in conspectu
Domini utraque <note>(Prov. XX, 10)</note>
            </hi>. Sunt pensa quae
<pb n="0259B"/>
dividit sapientia; et ita dividit ut virtutem, viresque
aestimet singulorum. Et ideo dicit: <hi>Qui potest capere,
capiat <note>(Matth. XIX, 12)</note>
            </hi>.</p>
          </div3>
<div3>
            <head>79.</head>
            <p>
 Scit enim creator omnium affectus esse varios
singulorum; et ideo praemiis virtutem provocavit,
non infirmitatem vinculis alligavit. Scit et ille gentium
Doctor <note>(Rom. VII, 23 et seq.)</note>, bonus morum
auriga nostrorum, et quidam interiorum rector affectuum,
qui de se ipso didicerat legi mentis legem
corporis repugnare; eamdem tamen Christi gratiae
cedere: scit, inquam, varios incursus mentium repugnare;
et ideo neque in tantum adhortationem
integritatis intendit, ut aboleret gratiam nuptiarum:
neque ita conjugium praetulit, ut studia integritatis
exstingueret. Sed a continentiae persuasione incipiens,
<pb n="0259C"/>
ad incontinentiae remedia descendit: et cum bravium
supernae vocationis fortioribus demonstrasset;
deficere tamen in via neminem passus est: ita plaudens
prioribus, ut non despiceret et sequentes;
didicerat enim et ipse, quia Dominus Jesus aliis
panem hordeaceum <note>(Joan. VI, 5 et seq.)</note>, ne in via
deficerent, aliis corpus suum <note>(Matth. XXVI, 26)</note>, ut
ad regnum contenderent, ministravit.</p>
          </div3>
<div3>
            <head>80.</head>
            <p>
 Nec Dominus ipse praeceptum imposuit, <emph>208</emph> 
sed voluntatem invitavit: nec Apostolus praeceptum
statuit, sed consilium dedit <note>(I Cor. VII, 25)</note>. Sed non
hoc humanum consilium, humanarum virium habere
mensuram: divinae munus misericordiae confitetur
in se esse collatum; ut fideliter sciret prima praeferre,
secunda disponere. Et ideo <hi>Existimo,</hi> inquit,
<pb n="0259D"/>
non statuo, <hi>sed existimo bonum esse propter instantem
necessitatem <note>(Ibid., 26)</note>
            </hi>.</p>
          </div3>
<div3>
            <head>81.</head>
            <p>
 Non ergo copula nuptialis quasi culpa vitanda,
sed quasi necessitatis sarcina declinanda. Lex enim
astrinxit uxorem, ut in laboribus et in tristitia filios
generet, et conversio ejus ad virum sit, quod ei ipse
dominetur <note>(Gen. III, 16)</note>. Ergo laboribus et doloribus
in generatione filiorum addicitur nupta, non vidua:
<pb n="0260A"/>
et dominatui viri sola subditur copulata, non virgo.
Omnium autem horum virgo libera est, quae Verbo
Dei suum spopondit affectum, quae sponsum benedictionis
cum facibus exspectat <note>(Matth. XXV, 4)</note>, bonae
lumine voluntatis accenso. Et ideo provocatur
consiliis, non vinculis illigatur.
</p>
          </div3>
        </div2>

<div2>
          <head>CAPUT XIV.</head>
<p> <hi>Etsi vidua non acceperit praeceptum, consilium tamen
tam frequens tamque utile illam accepisse, ut contemnendum
non videatur. Nolle se cuiquam laqueum
injicere, cum Ecclesiae ager ipso quoque
ditetur conjugio: sed viduitatem quae laudatur ab
Apostolo, bonam negari nequaquam posse; unde non
perfunctorie in eos agit, quorum legibus illam noverat
esse proscriptam.</hi> </p>
<div3>
            <head>82. </head>
<p>
              <pb n="0260B"/>Sed nec vidua praeceptum accipit, sed consilium:
consilium autem non semel datum, sed saepe
repetitum. Nam et primo dixit: <hi>Bonum est enim mulierem
non tangere <note>(I Cor. VII, 4)</note>
              </hi>; et iterum: <hi>Volo sic
omnes homines esse sicut et meipsum <note>(Ibid., 7)</note>
              </hi>; et
tertio: <hi>Bonum est illis, si sic maneant sicut et ego <note>(Ibid., 8)</note>
              </hi>;
et quarto: <hi>Bonum est propter instantem necessitatem <note>(Ibid., 26)</note>
              </hi>:
et hoc placere Domino, et hoc
honestum esse: postremo beatiorem esse in viduitate
 perseverantiam, non tantum suo consilio, sed
etiam Dei Spiritu definivit. Quaenam igitur talis consiliarii
benignitatem recuset, qui et voluntati habenas
indulgeat, et id suadeat aliis quod in se expertus
utile judicavit, non facilis comprehendi, nec
<pb n="0260C"/>
fastidiosus aequari? Quae igitur refugiat sancta fieri
corpore et spiritu; cum supra laborem sit praemium,
supra usum gratia, supra opus merces?</p>
          </div3>
<div3>
            <head>83.</head>
            <p>
 Atque hoc ita dico, non ut laqueum caeteris
injiciam, sed ut commissi mihi ruris operarius agrum
hunc Ecclesiae fertilem cernam, nunc integritatis
flore vernantem, nunc viduitatis gravitate pollentem,
nunc etiam conjugii fructibus redundantem. Nam etsi
diversi, unius tamen agri fructus sunt: nec tanta
hortorum lilia, quantae aristae segetum, messium
spicae, compluriumque spatia camporum recipiendis <emph>209</emph> 
 aptantur seminibus, quam redditis novales
fructibus feriantur,</p>
          </div3>
<div3>
            <head>84.</head>
            <p>
 Bona ergo viduitas, quae toties Apostolico judicio
praedicatur; haec enim magistra fidei, magistra
<pb n="0260D"/>
est castitatis. Unde et illi qui deorum suorum adulteria
et probra venerantur, coelibatus et viduitatis
statuere poenas; ut aemuli criminum multarent studia
virtutum: specie quidem qua fecunditatem quaererent,
sed studio quo propositum castitatis abolerent.
Nam confectis et miles stipendiis arma deponit,
et relicto officio quod gerebat, ad propria veteranus
rura dimittitur; ut et ipse exercitae laboribus vitae
<pb n="0261A"/>
requiem consequatur, et alios, spe futurae quietis,
subeundis faciat operibus promptiores. Agricola
quoque maturior torquendam aliis stivam committit,
et juvenili gravatus opera, providentiam curae
senilis explorat: vitem facilis tondere quam premere,
ut juvenescentem luxuriam reprimat, et adolescentem
lasciviam falce succidat, parcorum quamdam
partuum castitatem docens etiam in vitibus
expetendam.</p>
          </div3>
<div3>
            <head>85.</head>
            <p>
 Similis huic vidua velut emeritis veterana stipendiis
castitatis, etsi conjugii arma deponat; domus
tamen totius pacem gubernat: etsi vehendis
oneribus otiosa, maritandis tamen junioribus provida:
ubi cultus utilior, ubi fructus uberior sit,
quarum copula aptior, senili gravitate disponit. Itaque
<pb n="0261B"/>
si maturioribus potius quam junioribus committitur
ager, cur putes utiliorem nuptam esse quam
viduam? Quod si persecutores fidei, persecutores
fuerunt etiam viduitatis: utique fidem sequentibus
viduitas non pro supplicio fugienda est, sed tenenda
pro praemio.
</p>
          </div3>
        </div2>

<div2>
          <head>CAPUT XV.</head>
<p> <hi>Earum quae liberorum obtendunt desiderium, tollit excusationem:
sed praecipue moratur circa illas, quae ex
priori conjugio filios habent; gravem enim earum
servitutem, futuras inter liberos inimicitias, raram
denique inter conjuges ipsos concordiam pulchre describit:
postremo ne qua Scripturae exemplis hac in
re abutatur, cavet.</hi> </p>
<div3>
            <head>86. </head>
<p>
              <pb n="0261C"/>Sed fortasse aliquibus propter suscipiendos
liberos conjugia iteranda videantur. Quod si filiorum
studium causa nubendi est, utique ubi est fructus
filiorum, causa non suppetit. Quamquam cujusce
consilii sit iterum experiri velle frustra tentatam
fecunditatem, aut subire, quam pertuleris, orbitatem?
Haec enim iterandi causa est filios non habentibus.</p>
          </div3>
<div3>
            <head>87.</head>
            <p>
 Ergo illa quae liberos suscepit et perdidit (cum
ipsa enim major contentio, quae spem generandi habet),
illa, inquam, nonne sibi videtur, inter ipsa repetitarum
foedera nuptiarum, amissorum <emph>210</emph> praetexere
funera filiorum? Nonne iterum passura quod
repetit, et ad ipsos votorum tumulos, exceptarum
orbitatum imagines, lamentorum strepitus perhorrescit?
<pb n="0261D"/>
Vel cum accensis funalibus nox ducitur,
nonne pompae funebris exsequias magis putat, quam
thalamum praeparari? Cur igitur, filia, dolores magis
quos times, repetis; quam filios quos jam non speras,
<pb n="0262A"/>
requiris? Si gravis est dolor, subterfugienda causa
ejus est, non petenda.</p>
          </div3>
<div3>
            <head>88.</head>
            <p>
 Nam tibi quid consilii tribuam, quae liberos
habes? Quae tibi causa nubendi? Forte levitatis error,
et intemperantiae usus, et saucii cogit pectoris
conscientia. Sed consilium sobriis, non ebriis datur;
et ideo apud liberam conscientiam mihi sermo est,
cui utrumque integrum est. Habeat saucia remedium,
honesta consilium. Tu, inquam, filia, quid
moliris? Cur haeredes quaeris extraneos, cum habeas
tuos? Non filios desideras, quos habes: sed servitutem,
quam non habes. Haec est enim vera servitus,
in qua infractior amor, quem non defloratae pignus
virginitatis, et plena sancti pudoris et gratiae aetas
prima commendat: ubi offensa gravior, suspectior
<pb n="0262B"/>
insolentia, concordia infrequentior, quam non temporibus
inolitus amor, non vigens annis forma conciliat.
Molesta pietas, ut amare liberos metuas,
aspicere liberos erubescas; atque inde oriatur causa
discordiae, unde solet mutuus amor mulcere affectus
parentum. Generare liberos vis, non fratres futuros
tuorum, sed adversarios filiorum. Quid est ergo generare
alios liberos, nisi spoliare quos habes liberos:
quibus pariter auferuntur et pietatis officia, et
compendia facultatum?</p>
          </div3>
<div3>
            <head>89.</head>
            <p>
 Lex divina coelesti inter se conjuges auctoritate
constrinxit, et difficile manet mutuus amor.
Tulit enim costam de viro, et formavit feminam;
ut sibi eos invicem copularet, dicens: <hi>Et erunt duo
in carne una <note>(Gen. II, 24)</note>
            </hi>. Non hoc de secundis, sed
<pb n="0262C"/>
primis nuptiis dixit; neque enim Eva secundum accepit
virum, neque sancta Ecclesia secundum agnovit
virum: <hi>Sacramentum enim illud magnum est, in
Christo et in Ecclesia <note>(Ephes. V, 32)</note>
            </hi>; et ideo custodiendum
est. Sed neque Isaac aliam praeter Rebeccam
scivit uxorem <note>(Gen. XXIV, 67)</note>, neque Abraham
patrem cum alia nisi Sara sepelivit uxore <note>(Gen.
XXV, 10)</note>.</p>
          </div3>
<div3>
            <head>90.</head>
            <p>
 Nam in sancta Rachel magis figura mysterii
fuit, quam ordo conjugii <note>(Gen. XXIX, 28 et seq.)</note>. Et
tamen in ea quoque habemus, quod ad primi conjugii
gratiam referre possimus; si quam primo
sponsam habuit, plus amavit, nec fraus exclusit affectum,
nec sponsae amorem conjugii interventus
abolevit. Itaque sanctus patriarcha nos docuit,
<pb n="0262D"/>
quantum deferre primis nuptiis debeamus, cum tantum
primis sponsalibus ipse detulerit. Cavete igitur,
filiae, ne et gratiam nuptiarum tenere nequeatis, et
molestias augeatis.

</p>
          </div3>
        </div2>
      </div1>
</body>
  </text>
</TEI>