<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Apologia altera prophetae David</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.ApAlPrD</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Apologia altera prophetae David</head>

<pb n="0887"/>
<emph>707</emph> 

<div2>
          <head>CAPUT PRIMUM.</head>
<p divs_removed="true"> <hi>Quosdam offendi posse quod in adulterium inciderit
David, et Christus oblatam sibi adulteram absolverit;
maxime vero quod idem propheta peccatum evulgaverit
suum. Sed, ut David erraverit, Christum errave
non potuisse ostenditur; proindeque explodendos
eos, qui Dei potentiae, vel providentiae, detrahunt.</hi> 
<pb n="0887A"/>

          </p>
          <div3 moved_from_p="true">
              <head>1.</head>
            <p>
 Fortasse plerosque psalmi titulus offenderit,
quem audistis legi; quod venerit ad David Nathan propheta,
cum intravit ad Bethsabee: simulque etiam non
mediocrem scrupalum movere potuit imperitis Evangelii
lectio <note>(Joan. VIII, 11)</note>, quae decursa est, in quo
advertistis adulteram Christo oblatam, eamdemque
sine damnatione dimissam. Nam profecto si quis ea
<pb n="0887B"/>
auribus accipiat otiosis, incentivum erroris incurrit,
cum leget sancti viri adulterium, et adulterae absolutionem;
humano propemodum divinoque lapsus
exemplo, quod et homo putaverit adulterium esse
faciendum, et Deus censuerit adulterium non esse
damnandum. Lubrica igitur ad lapsum via vel veniae,
vel concupiscentiae.</p>
          </div3>
<div3>
            <head>2.</head>
            <p>
 Accedit illud, quod ipsas faces juvenilis lasciviae
videtur accendere; quia adulterium suum non
erubuerit, non celaverit: sed quadam divini carminis
praedicatione vulgarit. Quid ergo tam impudens, tam
improvidus sanctus David fuit, ut ipse suum cantaret
opprobrium: maxime cum ipse in alio quoque,
qui hodie decursus est, psalmo dixerit: <hi>Usquequo
peccatores, Domine, usqueque peccatores gloriabuntur</hi> 
<pb n="0887C"/> <note>(Psal. XCIII, 3)</note>?
Alios de peccato gloriari prohibet,
et ipse etiam sacrato carmine gloriatur. Quomodo
igitur ista distinguimus?</p>
          </div3>
<div3>
            <head>3.</head>
            <p>
 Esto tamen, David petulanter erraverit: numquid
et Christus erravit, ut putemus eum non rectum
habuisse judicium? Bene ergo quasi ad eos Davit
<pb n="0888A"/>
hodie prophetavit dicens: <hi>Intelligite, insipientes,</hi> <emph>708</emph> 
 <hi>et stulti aliquando sapite <note>(Ibid., 8)</note>
            </hi>. Quomodo
enim Christus potuit errare? Fas non est, ut hoc veniat
in sensus nostros. <hi>Qui plantavit aurem non audit:
aut qui finxit oculum, non considerat? Qui corripit
gentes, non arguet: qui docet hominem scientiam <note>(Ibid., 9 et 10)</note>
            </hi>?
Christus ergo interrogare culpam,
et accusationem justam audire nescivit? Christus petulantiam
potuit approbare? Christus qui corripit
gentes, arguendam adulteram non putavit? Christus
qui novit uniuscujusque cordis interna, et scientiam
docet Legis, aut falli potuit errato, aut contra Legis
seriem judicare? Et quomodo ipse dixit: <hi>Non veni
Legem solvere, sed adimplere <note>(Matth. V, 17)</note>
            </hi>? Christus
qui condemnat occulta, potuit dissimulare vulgata?
<pb n="0888B"/>
Christus qui fecit tempora, potest nescire tempora?
Qui novit cogitationes hominum vanas, non
novit etiam criminosas?</p>
          </div3>
<div3>
            <head>4.</head>
            <p>
 Et ideo satis illis responsum sit, qui cum creatorem
negare non possint, negant tamen potentiam
creatoris: qui cum sapientiam fateantur, insipientiam
asserunt, objiciendo ei imprudentiam futurorum.
De quo possemus latius dicere: sed alius propositus
nobis videtur esse tractatus. Et licet diversarum
series decursa sit lectionum, in eamdem tamen
assertionem proficiunt, et maxime psalmi titulus et
Evangelica lectio. Sed quamvis conveniat una assertio,
tamen juxta ordinem lectionum sit ordo tractatus;
et ideo de titulo psalmi prius tractandum videtur.
</p>
          </div3>
        </div2>

<div2>
          <head>CAPUT II.</head>
<p> <hi>Proposito argumento auctor hic non facile judicandum
scribit. Tum quo ordine, et apud quos homines David
errantis causam sit defensurus, explicat.</hi> 
<pb n="0888C"/>
          </p>
<div3>
            <head>5.</head>
            <p>
 Proposita est historia, quae adulterium habeat
et homicidium. Nam ita reperimus in libro scriptum
<pb n="0889A"/>
esse Regnorum <note>(II Reg. XI, 2 et seq.)</note>; quia David
rex cum deambularet in domo sua, lavantem se Uriae
vidit uxorem, amavitque illico, et jussit accersiri.
Deinde virum ejus innocentem, ut Scriptura inducit,
bellatoribus objici jussit acerrimis, ut vi <emph>709</emph> opprimeretur
hostili. Haec facta sunt, nec negantur: quomodo
igitur defenduntur? Bene admonet Evangelica
lectio <note>(Joan. VIII, 11)</note>, etiam cum peccatum appareat
subreptum; tamen debere esse judicis judicium:
ac memorem unumquemque esse oportere suae conditionis
et meriti. Saepe enim etiam in judicando
majus peccatum judicii est, quam peccatum ipsius
de quo fuerit judicatum. Nam si praescriptum est a
quibusdam sapientibus mundi, ut in judicando caveatur,
ne major poena quam culpa sit, idque servatur:
<pb n="0889B"/>
quanto magis id servandum videtur, ut unusquisque
de alio judicaturus, de se ipso prius judicet,
nec minora in alio errata condemnet, cum ipse
graviora commiserit? Quis es igitur tu, qui David
sanctum virum judicas? Gentili dico, Judaeo dico,
Christiano dico; et ideo tripertito mihi distinguendus
esse videtur tractatus, unus adversus gentiles, alius
adversus Judaeos, tertius apud Christianos.
</p>
          </div3>
        </div2>

<div2>
          <head>CAPUT III.</head>
<p> <hi>Gentiles monet, ne tam errantem, quam poenitentem
David respiciant, quia sicut illud est hominibus commune,
ita hoc rarum in regibus. Tum quam proclive
sit vinci libidine, declarat, et adductis sanctorum
virorum exemplis confirmat.</hi> </p>
<div3>
            <head>6. </head>
<p>
              <pb n="0889C"/>Primus ergo adversus gentiles mihi sermo est,
qui plerumque objectare consueverunt: Ecce quomodo
Christiani innocentiam sequuntur, fidem praeferunt,
religionem venerantur, castitatem docent,
quorum principes et homicidia et adulteria fecisse
produntur? Ipse David de cujus genere, ut dicitis,
nasci Christus elegit, homicidia sua et adulteria decantavit.
Et quales possunt esse discipuli, quorum
tales magistri sunt?</p>
          </div3>
<div3>
            <head>7.</head>
            <p>
 Quid igitur? Negamus factum, an repudiamus
magistrum? Nihil horum. Sed qui speciem objicit,
communitatem consideret. Species facti est, communitas
naturae. Nihil ergo mirum si intra generalitatem
species est. Agnosco enim hominem fuisse
<pb n="0890A"/>
David, et nihil mirum: agnosco commune, ut homo
peccet. Nec enim nova infirmitas conditionis humanae,
magisque mirum videtur si homo peccato careat
 quam si peccatum aliquod affectet. Igitur peccavit
sanctus David, nullo ambiguo vos tenebo, fecit adulterium,
commentus est homicidium, et commentus
est et peregit. Peccavit quod solent reges; sed poenitentiam
gessit et flevit, quod non solent reges. Rogavit
veniam, non arrogans potestatis, sed infirmitatis
suae conscius; prostratus in terram cilicio se
operuit, oblitus imperii, et memor culpae.</p>
          </div3>
<div3>
            <head>8.</head>
            <p>
 Quem mihi hujusce modi reperias virum <emph>710</emph> 
qui in potestate constitutus non magis peccata sua
diligat, culpam praedicet, crimina defendat; qui putet
sibi quod non decet, non licere: qui se legibus obstringat
<pb n="0890B"/>
suis; et quod per justitiam non licet, nec per
potestatem licere agnoscat? Non enim solvit potestas
justitiam, sed justitia potestatem; nec legibus
rex solutus est, sed leges suo solvit exemplo. An
fieri potest, ut qui de aliis judicat, suo ipse sit liber
judicio, et in se suscipiat, in quo et alios astringat?</p>
          </div3>
<div3>
            <head>9.</head>
            <p>
 Bonus ergo David, et multo admirabilior qui
potestatem vicit, quam qui amorem. Castitas enim
corpori nonnumquam defertur, frequenter errori;
potestas Deo subditur; et facilius quis se in amore
cohibeat, quam in potestate moderetur. Non ergo
ignoscis quod minus est, in quo majora miraris.
Lubrica enim in omnibus hominibus et prona natura
peccandi; lubrica etiam in bonis moribus licentia
potestatis, et oblatio facultatis. Non enim distat
<pb n="0890C"/>
ira regis ab ira leonis; sed qui stimulat illum et admiscetur,
peccat in animam suam. Caveat ergo ne
stimulet aliquis potestatem, ne cassibus anima irretita
corporeis, vitio se non possit exuere. Non ergo
mirum si etiam David specie lapsus est potestatis;
sed multo amplius admirandum, quod fidei contemplatione
revocatur.</p>
          </div3>
<div3>
            <head>10.</head>
            <p>
 Videtis igitur quod potestas haec saecularis
frequenter nihil prosit, et plerumque obsit; saepe
enim culpae exitus in auctoritate est potestatis. Noli
igitur quicumque es rex, de potentia et facultate
praesumere; cor enim regis in manu Domini. Noli
tibi de populorum subjectione blandiri; quia non
salvabitur rex per multitudinem virtutis suae, nec
<pb n="0891A"/>
gigas salvus erit in multitudine virtutis suae. Non
enim in altis tabernaculorum fastigiis, pretiosoque
tectorum culmine, sed super timentibus eum bene
placitum est Domino, et his qui sperant super misericordia
ejus.</p>
          </div3>
<div3>
            <head>11.</head>
            <p>
 Lubricam igitur videmus ad vitia potestatem,
nec tamen semper inflexam dixerim; quoniam regali
potestate sublimem et David legimus cultus
auxisse divinos, et Salomonem templum Deo consecrasse.</p>
          </div3>
<div3>
            <head>12.</head>
            <p>
 Nunc illud quod perstrinximus, asseramus, facultatem
imperandi, incentivum esse peccandi, et
secundum historiae seriem prosequamur. Non adulterasset
David alieni jus thori, et foederati pacta conjugii,
nisi nudam et lavantem mulierem de domus
<pb n="0891B"/>
suae interioribus vidisset. Et ideo bene scriptum est: <hi>Non intendas in mulieris speciem: et non concupiscas
mulierem 
 <note>(Eccl. II, 5, 28)</note>
            </hi>. Ait alibi: <hi>Ab omni irreverenti
oculo cave <note>(Eccl. XXVI, 14)</note>
            </hi>. Nihil de continentiae
tuae virtute praesumas. Etenim <hi>fornicatio mulieris
in extollentia oculorum, et in palpebris illius
agnoscetur <note>(Ibid., 12)</note>
            </hi>; et ideo causam primo peccati
fuge. Nemo <emph>711</emph> enim diu fortis est. Neque fragili
tantum, sed omni homini dicitur: <hi>Non te vincat concupiscentia
formae <note>(Prov. VI, 25)</note>
            </hi>; si non vis vinci,
non congrediare peccatis, ne de te vitia coronentur; <hi>neque capiaris oculis, neque abripiaris palpebris 
 <note>(Ibid.)</note>
            </hi>.
Vilis tibi mulier videtur ad pretium, sed fortis ad
vitium; quia <hi>mulier virorum pretiosas animas capit <note>(Ibid.)</note>
            </hi>.
<pb n="0891C"/>
</p>
          </div3>
<div3>
            <head>13. </head>
            <p>
Difficile est itaque ut quisquam libidinis irretitus
illecebris, immunis evadat. Nec mea tantum
hoc sententia difficile judicatur: sed etiam sancti
Salomonis Proverbiis impossibile judicatum est, qui
suo ductus exemplo ait: <hi>Ligabit quis ignem in sinu,
vestimenta autem non comburet? Vel ambulabit quis super
carbones ignis, pedes autem non comburet <note>(Ibid.,
27 et 28)</note>
            </hi>? Cave ergo et tu ne intra sinum tuae mentis
ignem libidinis et amorem accendas; ne corporeum
vestimentum illo animi consumatur incendio,
ac perpetuitatem resurrectionis amittas: vel certe
vestigium tuae mentis uratur, si per libidinum faces
tibi putaveris esse gradiendum. Nam qui uritur corde,
comburitur corpore.</p>
          </div3>
<div3>
            <head>14.</head>
            <p>
 Omnibus igitur modis lascivae mulieris vitandus
<pb n="0891D"/>
occursus est. Et ideo <hi>prudentiam discipulam acquire
tibi,</hi> inquit, <hi>ut te custodiat ab uxore aliena et
fornicaria <note>(Prov. VII, 5)</note>
            </hi>; ne te laqueis labiorum suorum
teneat obligatum, et criniculis erroris involvat.
Itaque unde debeas cavere meretricem propheta te
docuit <note>(Ibid., 6)</note>, ut a fenestra caveas hujus ingressus.
A fenestra enim domus suae intrat. Fenestra ejus
est oculus: et ideo ab omni irreverenti oculo cave,
ne per fenestram introeat amor, libido penetret. Etenim
<pb n="0892A"/>
mulier fornicaria illicit visu amatorem; et nisi
petulantem obtutum mentis animique compescas,
mors ingreditur per fenestram. Non est desidiosa
petulantia meretricis, non otiosa lascivia, quae
facit juvenum volare corda; ut propriae mentis nequeant
tenere constantiam, et huc atque illuc fervido
amore rapiantur. Cave ergo hujuscemodi mulierem <note>(Ibid., 10 et seq.)</note>,
quae pedibus non quiescit,
foris errat, insidiatur per angulos, oculis ligat, verbis
illicit, institis lectum intexit suum, et tapetis ab
Aegypto stratis; neque enim de cogitatione divina,
sed de saeculari illecebra, assumit ornatum: quae
merito virum suum dicit absentem, quoniam non
potest adultera omnis Christum habere praesentem.
<pb n="0892B"/>
</p>
          </div3>
<div3>
            <head>15. </head>
            <p>
Vides igitur quantis rebus etiam sanctorum
corda capiantur; et ideo ne mireris, si etiam sanctus
David captus est. Vir quidem magnus, et qui Allophylum
immanem corpore, armis quoque bellicis
inhorrentem fide vicerit, sed utinam se ipse vicisset,
utinam sicut illum adversarium stravit, sic interiorem
adversarium suum sternere ac superare
potuisset! Gravior est pugna ejus qui intus, quam
illius qui foris dimicat.</p>
          </div3>
<div3>
            <head>16.</head>
            <p>
 Sed quid de solo David loquor? Accersamus
etiam alios ad tractatum hujusmodi, ne imbecillitatem
David magis, unius scilicet hominis putemus;
quam corporeae conditionis fuisse infirmitatem. Samson
validus et fortis leonem suffocavit, sed amorem
suum suffocare non potuit: vincula solvit hostium,
<pb n="0892C"/>
sed suarum non solvit nexus <emph>712</emph> cupiditatum;
messes incendit alienas, et unius ipse mulieris accensus
igniculo messem suae virtutis amisit. Salomon
templum Deo condidit, sed utinam corporis sui templum
ipse servasset! Verum ad ipsum a quo dicessit,
revertatur oratio. Triumphavit David in decem
millibus: sed erravit in viginti et amplius millibus;
et quia erravit, hominem se esse cognovit, confessus
est culpam, veniam deprecatus est dicens ad Dominum: <hi>Domine, ne in ira tua arguas me, neque in furore
tuo corripias me. Miserere mei, Domine, quoniam
infirmus sum 
 <note>(Psal. VI, 2 et 3)</note>
            </hi>. Si David infirmus, tu fortis
es? Si Salomon lapsus est, tu immobilis? Si Paulus
primus peccatorum, tu potes primus esse sanctorum?
Ergo si erraverunt justi, erraverunt tamquam homines,
<pb n="0892D"/>
sed peccatum suum tamquam justi agnoverunt.
Si justi poenae atrocioris exceperunt sententiam, tu
quemamodum tibi spem impunitatis proponis, cum
Scriptura dicat: <hi>Si justus vix salvus fit, peccator et
impius ubi parebit <note>(I Pet. IV, 18)</note>
            </hi>?</p>
          </div3>
<div3>
            <head>17.</head>
            <p>
 Advertitis ergo, filii, quam plerumque etiam
bonum propositum subruat causa moechandi; et
ideo causas ipsas primo fugere et vitare debetis.
Non vis amore capi? Noli in speciem mulieris intendere,
<pb n="0893A"/>
quia oculi tui qui cum viderint alienam, os
tuum loquetur perversa, et jaces tamquam in corde
maris, et sicut gubernator in magno turbine. Magnam
enim faciunt tempestatem multitudines cupiditatum,
quae velut quodam in freto corporis navigantem
hinc atque inde perturbant, ut gubernator
sui animus esse non possit, diem ac noctem caligine
amoris ignorans.</p>
          </div3>
<div3>
            <head>18.</head>
            <p>
 Oculis igitur excitatur libido, sed ebrietate
succenditur. Omnis enim ebriosus et fornicator,
pauper fiet. Nec tibi de potentia blandiaris potandi.
Noe ebriatus est, et qui non inebriatus est diluvio,
inebriatus est vino. Sed ille naturam vini ignorabat,
non enim ante potaverat: tu in illo didicisti cavere
quid debeas. Lot per somnum deceptus est, et tu si
<pb n="0893B"/>
non vis decepi, somnum mentis tuae discute, ne
ebrio illudat filius aut filia dormienti. Non pietas illic,
sed ebrietas reditur: nec pater illic, sed dormiens
circumscribitur. Vis non aduri? Noli ad ignem accedere.
Vis non praecipitari? Nutantia fuge, praerupta
cave, caduca declina et labantia.</p>
          </div3>
<div3>
            <head>19.</head>
            <p>
 Vides igitur in illis qui justi esse meruerunt,
non alteram fuisse naturam, sed alteram disciplinam.
Post primi hominis lapsum, justamque sententiam,
cum in uno carnis damnatus sit appetitus.
vitium traxit conditio, infecit culpa naturam; sed naturae
ipsius vitium fides temperavit, et devotionis intentio
mitigavit offensam.</p>
          </div3>
<div3>
            <head>20.</head>
            <p>
 Convertimini igitur ad Dominum gentes, scitote
quoniam Dominus Deus est: ipse fecit nos, et
<pb n="0893C"/>
non ipsi nos. Scitote quoniam caro sumus et pulvis.
Relinquamus ergo quae fecimus, et ipsum nostri veneremur
auctorem, qui vitam dedit, peccata donavit,
qui solus potest dicere: <hi>Ego sum, ego sum, qui
deleo iniquitates vestras, et memor non ero <note>(Esai. XLIII,
25)</note>
            </hi>. Magnus plane et misericors Deus, qui beneficium
confert, nec beneficii munus exprobrat. <emph>713</emph> 
Miramini quod David regem fecerit, victoremque
multarum gentium? Sic servulos suos consuevit
evehere. Non avarus munerum, nec beneficii parcus,
nec gratiae angustus et frugi; sed opulens largitatis,
quos redemit a peccato, auget in praemio. Haec adversum
gentiles.
</p>
          </div3>
        </div2>

<div2>
          <head>CAPUT IV.</head>
<p> <hi>Judaeos perperam credentes David, qui obnoxius fuit
peccato, vel Salomonem, cui dicta de Christo non
conveniunt, esse Filium Dei, redarguit; et pravam
quorumdam haereticorum de Filio Dei interpretationem
confutat.</hi> 
<pb n="0893D"/>
          </p>
<div3>
            <head>21.</head>
            <p>
 Sed quoniam tripartitam divisionem tractatus
hujus polliciti sumus, unam adversus gentiles, aliam
<pb n="0894A"/>
adversus Judaeos, tertiam apud Ecclesiam; nunc
contra Judaeos videtur esse tractandum. Quid igitur
nobis propositum sit recenseamus. <hi>Titulus,</hi> inquit, <hi>psalmi David intellectus, cum venit ad cum Nathan
propheta: cum intravit ad Bethsabee 
 <note>(Ps. L, 1 et 2)</note>
            </hi>.
Nempe historia haec et adulterum David inducit et
homicidam, et hunc vos, Judaei, dicitis esse Dei filium?
Sed Deus virtutum est, non criminum. Et de
hoc dicit Deus Pater: <hi>Thronus ejus sicut dies coeli <note>(Ps. LXXXVIII, 30)</note>
            </hi>;
qui dolum fecerit, peccata non
vicerit? Et quomodo scriptum est: Nemo sine peccato,
nisi unus Deus <note>(Luc. XVIII, 19)</note>? Si igitur non
potest non esse Deus, qui Dei filius est, utique Dei
filius arbiter justitiae est, non obnoxius culpae.</p>
          </div3>
<div3>
            <head>22.</head>
            <p>
 Qua autem opinione vel David Dei filium judicatis,
<pb n="0894B"/>
vel Salomonem putatis? An quia scriptum est; <hi>Deus judicium tuum regi da, et justitiam tuam filio
regis 
 <note>(Ps. LXXI, 2)</note>
            </hi>; et quia titulus psalmi in Salomonem
psalmum LXXI dicit esse compositum? Sed
quem Salomonem dicat, advertite. Salomon enim
pacificus est, hoc habet interpretatio. Psalmus in
eum dicitur, quem vere scimus esse pacis auctorem.
Quomodo autem Salomon pacificus? Non hoc Joab
sanguis ostendit, quem inter altaria templi jussit occidi;
non Adoniae poena, quem affinitatis regiae reum
perculit, nec matris obsecratione ab indignatione revocatus.
Quomodo autem in Salomonem David filium
existimas convenire quod scriptum est, quia <hi>permanebit
cum sole et ante lunam, in saecula saeculorum <note>(Ps. LXXI, 5)</note>
            </hi>;
cum ille brevis vitae adeptus usuram,
<pb n="0894C"/>
angustis terminis vivendi spatium transegerit? Quomodo
autem de eo dieitur: <hi>Dominabitur a mari usque
ad mare <note>(Ibid., 8)</note>
            </hi>; cum ille intra Syriam constitutus,
hoc est, intra unius regionis provinciam, circumscriptos
fines habuerit imperii. Solus autem
Christus usque in orbis totius terminos suum propagarit
imperium? Solus enim iste est, de quo bene
psalmi series prophetavit, quia <hi>reges Arabum et Saba
dona adducent, et adorabunt eum omnes reges terrae:
omnes gentes servient ei <note>(Psal. LXXI, 10 et 11)</note>
            </hi>. Hunc
enim novimus gentibus universis et nationibus imperantem,
incircumscripto imperio, interminata potestate.
Non ergo Salomon Dei filius.</p>
          </div3>
<div3>
            <head>23.</head>
            <p>
 Sed qua ratione eum Dei filium putavistis? An
quia sapiens fuit? Sed hic sapientiam postulavit,
<pb n="0894D"/> <emph>714</emph> 
 ut quam non habebat, acciperet: Christus ipse
sapientia est, naturaliter in universum habens, quod
in rebus humanis Salomon accepit per gratiam. Denique
quod accipitur ex tempore, in tempore possidetur.
Salomon enim sapientiam nec in principio
sui habuit, nec in fine possedit. Neque enim habere
se credidit quod poposcit; et postea aversus a Dei
cultu, non quasi sapiens, sed quasi insipiens lapsus
<pb n="0895A"/>
est, ut offenderet. Offendit in tantum, ut etiam quod
meruerat, amitteret. Cur igitur hunc Dei filium credidistis?
An quia templum Deo condidit? Sed hinc
Dominum et Deum non esse credere debuistis, quia
scriptum est: <hi>Nisi Dominus aedificaverit sibi domum,
in vanum laboraverunt qui aedificant eam <note>(Ps. CXXVI,
1)</note>
            </hi>. In vanum laboravit, qui aedificavit id templum,
quod subjectus ignis exussit. An quia David patri
ipsius dictum est: <hi>Non tu aedificabis mihi domum . . . . .
sed cum tu dormieris, excitabo semen tuum post te;
et ipse aedificabit domum nomini meo <note>(II Reg. VII, 12
et 13)</note>
            </hi>. Verum ibi quoque templum non corporale,
non materiale promittitur, neque enim Deus in manufactis
habitat, sed templum est sancta Ecclesia,
quae utique non humana, sed coelesti virtute fundatur.
<pb n="0895B"/>
</p>
          </div3>
<div3>
            <head>24. </head>
            <p>
Nam si praestantioris licet, sed humanae tamen
virtutis opera miremur, multos hujuscemodi reperimus,
quos cum David et Salomone comparare possumus.
Et ideo ubi operis aequalitas est, non est excellentia
potestatis. Nec plures possumus dicere Dei
filios, cum unum Dei filium legerimus; sed non ex
beneficiis suis quae in parentes nostros contulit, facienda
est injuria Dei filio. Multi enim praeclari viri:
sed per unum Jesum Nave stetit, inquit <note>(Josue X,
13)</note>, sol contra Gabaon. Videtis eum ultra David regis
processisse virtutem; terrenis enim David, non
sideribus imperavit. Videtis etiam solem ministrum
esse, non dominum, qui etiam voci servierit humanae.
Stetit tamen, quia in Jesu et typum futuri agnoscebat,
<pb n="0895C"/>
et nomen. Neque enim in sua virtute Jesus Nave,
sed Christi mysterio coelestibus luminibus imperabat;
designabatur enim Dei filium in hoc saeculum esse
venturum, qui mundani luminis occidentis et jam
vergentis in tenebras, virtute divina differret occasum,
lucem redderet, inveheret claritatem. Enoch
quoque raptus est ad coelum: sed tamen ille raptus
est, hic regressus. Raptus est ille, ne malitia mutaret
cor ejus; hic ipsam malitiam saeculi hujus abolevit.
Elias curru atque equis ascendit ad coelum; Christus
autem descendit e coelo, nec curru et equis, ut ille
conscendit, quia ille aliter nequivisset; hic autem
propria virtute remeavit. Elisaeus in Jordane leprosum
lavare praecepit, ut ab omni contagione mundaretur;
hic in Jordane totum diluit mundum. Moyses
<pb n="0895D"/>
ipse cui crediti sunt populi Judaeorum, aquam divisit;
et ille quidem divisit elementa, quia non divisit
potentiam Trinitatis; separavit moles aquarum,
quia Patrem non separavit a Filio.</p>
          </div3>
<div3>
            <head>25.</head>
            <p>
 Videtis quanti viri, et qualium documenta
operum dereliquerunt. Quemadmodum igitur <emph>715</emph> 
quos pares David regi vel Salomoni virtute cognoscitis,
conditione impares judicatis, ut Salomonem
David filium putetis ad Dei sedere dexteram? Praesertim
cum ipse David evidenter de quo dictum esset, expresserit;
neque enim de filio suo diceret: <hi>Dixit Dominus
Domino meo: Sede ad dexteram meam <note>(Ps. CIX, 1)</note>
            </hi>. Quomodo
enim filium suum Dominum nominaret? Lex
prohibet, repugnat religio, abhorret fides ut ad dexteram
<pb n="0896A"/>
Dei omnipotentis mortalem hominem loces.
Alius est ille qui sedet ad dexteram, qui corpus suscepit,
non qui coepit a corpore; qui ante luciferum
genitus est, id est, ante omnium luminum claritatem;
quoniam ipse creavit variorum luminum dignitates:
nam Salomon utque post luciferum est. Salomon
sacerdos non fuit; et ideo dici ei a Domino
omnipotente non potuit: <hi>Ex utero ante luciferum genui
te <note>(Ibid., 3)</note>
            </hi>; dici ei non potuit: <hi>Tu es sacerdos
in aeternum secundum ordinem Melchisedech <note>(Ibid., 4)</note>
            </hi>;
maxime cum illo tempore quo Salomon fuit, secundum
ordinem Aaron, non secundum ordinem Melchisedech,
fuerint sacerdotes. Adhuc enim sacerdotes
sanguinem hircorum atque taurorum pro peccatis
plebis et erroribus offerebant: postea vero quam
<pb n="0896B"/>
Christus advenit, qui semetipsum pro salute obtulit
mundi (ut quos taurorum sanguis lavare non poterat,
Christi sanguis ablueret) semetipsos coeperunt offerre
pro hostiis sacerdotes.</p>
          </div3>
<div3>
            <head>26.</head>
            <p>
 Itaque una quaestione Dominus noster Jesus
Christus omnium haereticorum ora sepsit, sacrilegia
conclusit. Non solum enim Judaeos, sed etiam Photinianos,
et Arianos, et Sabellianos hac redarguit quaestione:
et ideo nobis (quoniam Judaeos defecisse jam
cernimus, et illam exsecrabilem perfidiam imminutam)
jam de Arianis, qui non multum a Judaeis differunt,
Photinianisque et Sabellianis aliqua in istius
quaestionis tractatu perstringenda sunt. Taceat ergo
Photinus, qui Christum David filium, non Dei dicit;
et taceat, damnatus voce coelesti. Quomodo enim dicit
<pb n="0896C"/>
Christum filium David esse, cum ipse David dixerit
in libro Psalmorum: <hi>Dixit Dominus Domino meo:
sede a dextris meis; donec ponam inimicos tuos scabellum
pedum tuorum <note>(Ps. CIX, 1)</note>
            </hi>? <hi>Si David,</hi> inquit, <hi>Dominum illum vocat, quomodo ejus filius est 
 <note>(Luc.
XX, 13 et 14)</note>
            </hi>? Non ergo David filius, sed Dei filius
Christus. Taceat etiam Sabellianus; et cum legit Dominum
Domino dixisse, intelligat non eumdem et
ipsum esse, qui dicit, et cui dicitur: nec enim sibi
Pater dixit: <hi>Sede a dextris meis;</hi> nec sibi dixit: <hi>Ponam
inimicos tuos.</hi> Et aliquando intelligant omnes
eum Filium esse, qui a dextris sedet. Et hanc distinctionem
inter Patrem Filiumque custodiant, ut sit
distinctio Patris et Filii, quod alius Pater, alius Filius,
quia una in sede, una majestate potiuntur, et
<pb n="0896D"/>
sedent, non pro discerniculo dignitatis, nec pro ordine
potestatis, sed pro copula charitatis: unam
Patris et Filii intelligant potestatem, in quo et
Arius conticescat, qui contraria Sabellio erroris urget
vestigia. Audiat Dominum Domino dicere, audiat
ad dexteram Patris Filium sedere; et desinat <emph>716</emph> 
de sermone atque ordine hominum divinitati facere
quaestionem. Nec argumentetur hic, quia Pater dicit, <hi>sede;</hi> 
 legimus enim et alibi, etiam sine Patris dicto
sedere Filium, sicut scriptum est: <hi>Et sedet ad dexteram
Dei <note>(Marc. XVI, 20)</note>
            </hi>. Et alibi: <hi>Amodo videbitis
Filium Hominis sedentem ad dexteram Dei <note>(Matth. XXVI,
64)</note>
            </hi>. Ipse est enim cui dicitur, <hi>sede,</hi> qui Filius hominis
nominatur: audit quasi homo, sedet quasi Dei filius.
<pb n="0897A"/>
Quid hac potest dici praecellentius potestate,
quae etiam carnem hominis ad dexteram Dei collocavit;
et infirmum illud conditionis humanae, postquam
tamen Verbum caro factum est, divinitati copulavit
aeternae?</p>
          </div3>
<div3>
            <head>27.</head>
            <p>
 Sed quid hoc est? Posteaquam Photinus obmutuit,
Arius conticuit, Sabellius vocem perdidit;
adhuc tamen haeresim diversa contra Ecclesiam excitantem
ora conspicio. Nam ecce Manichaeus et Valentinianus,
et omnis derivatio Manichaeorum in eo
telo nititur, quo alii sunt perempti; et fidei praejudicium,
fidei testificatione molitur. Ait enim detestanda
haeresis: Ecce negavit Christus filium se esse
David <note>(Luc. XX, 13)</note>; et ideo, inquit, credendum est
quod non susceperit carnem. Quibus apertissime in
<pb n="0897B"/>
ipso principio Evangelii Scriptura respondet, cum
dicit: <hi>Liber generationis Jesu Christi filii David <note>(Matth.
I, 1)</note>
            </hi>. Cur igitur aut alibi David filius dicitur, aut alibi
David filius denegatur; nisi ut intelligas aliud esse
secundum substantiam divinam esse filium, aliud secundum
carnis susceptionem? Nam secundum substantiam
divinam, Dei Filius est; secundum carnem
filius David. Itaque ubi generatio secundum carnem
describitur Salvatoris, David filius nominatur: ubi
vero plenitudo confessionis exigitur, cum designatur
generatio Salvatoris, non vult se David filium, sed Dei
nominari; designatio enim majestatis ejus naturam
interpretatur. Sed jam redargutis saevorum interpretationibus,
ad Ecclesiam sermo vertendus est.
</p>
          </div3>
        </div2>

<div2>
          <head>CAPUT V.</head>
<p> <hi>Confirmat rationes adversus Judaeos atque gentiles adductas,
et sermonem ad Ecclesiam convertit.</hi> 
<pb n="0897C"/>
          </p>
<div3>
            <head>28.</head>
            <p>
 Verum quod saepe titulum quinquagesimi psalmi
repetimus, non praesumptionis, sed infirmitatis est
exemplum. Uno enim die vel per angustias ingenii,
vel per fragilitatem vocis omnem seriem non possum
explere tractatus. Et ideo quoniam superiori die adversus
Judaeos noster sermo directus est, quos quidem
eo usque documenta fidei subegerunt, ut Christus
in coelesti solio collocaretur: quod utique in hominem
non potest convenire. Neque enim alium nisi
Dei Filium ad dexteram Dei sedere credibile est. Non
alius utique nobis sedere ad dexteram Patris nisi
Dei Filius, remotis omnibus ambiguis, aestimandus
<pb n="0897D"/>
est. Rursus quoniam Scriptura habet: <hi>Ex fructu ventris
tui ponam super sedem tuam <note>(Ps. CXXXI, 11)</note>
            </hi>;
idem utique Dei Filius carnem ex Maria suscepisse
credendus est, in qua prophetici fructus est ventris:
ut vere successionem originis recognoscas, illumque <emph>717</emph> 
 Dei Filium, factum postea filium hominis per
<pb n="0898A"/>
susceptionem carnis, in Patris throno coelesti sedere
non dubites. Neque enim Christus sedem aliquam regalem
hoc habuit in saeculo, ut putes aliam sedem
David similem esse promissam; maxime cum ipse
dixerit Dominus: <hi>Regnum meum non est de hoc
mundo <note>(Joan. XVIII, 36)</note>
            </hi>.</p>
          </div3>
<div3>
            <head>29.</head>
            <p>
 Conclusi itaque undique, eo perfidiae suae ten
tamenta derivant, ut incredibile esse asserant, quod
Deus susceperit carnem: qua ratione autem non
potuerit suscipere, explicare non possunt. Quaero
enim utrum impossibilitatis, an injuriae causa existiment
carnem a Deo suscipi nequivisse? Si impossibilitatis,
aliquid ergo impossibile Deo: nihil enim
est quod facere voluerit, et facere nequiverit. Superest
ergo ut aut voluisse, aut noluisse doceatur.
<pb n="0898B"/>
Quod autem majus indicium voluntatis, quam quod
ipse dixit: <hi>Palam apparui non quaerentibus me . . . .
Expandi manus meas ad populum non credentem, et
contradicentem <note>(Esai. LXV, 1 et 2)</note>
            </hi>? Si ergo voluit et
potuit, an putamus eum causa injuriae noluisse? Et
quam divinitas sui sentit injuriam? Expers enim est
contumeliae, neque subjecta nostris est passionibus;
neque enim caro vel detrimentum divinitati afferre
potuit, vel augmentum.</p>
          </div3>
<div3>
            <head>30.</head>
            <p>
 Qui tamen hoc objiciunt, quod Dei Filius carnem
suscipere non potuerit? Si gentiles, qui deos
suos (quoniam homines fuisse negare non possunt)
humana specie visos esse testantur? An rex eorum,
quem illi suis diis omnibus anteponunt, prodigiales
formas potuit pro amore suscipere: Christus carnem
<pb n="0898C"/>
hominis, quem ad imaginem sui fecit, atque illud
praestantissimum opus suum suscipere pro mundi salute
non potuit; et pulchrius illis videtur propter
adulterium alieni thori, quam propter redemptionem
omnium hominum speciem carnis assumptam? Quod
si Judaeus hoc objicit, quomodo legit: <hi>Ecce virgo accipiet
in utero, et pariet filium; et vocabitur nomen ejus
Emmanuel <note>(Esai. VII, 14)</note>
            </hi>, quod est interpretatum, nobiscum
Deus? Quomodo legit: <hi>Ecce qui loquebar
adsum <note>(Esai. LIII, 6)</note>
            </hi>? Quomodo autem lectum asserit: <hi>Ecce sicut panthera . . . . . et sicut ursus aporiatus
occurram eis 
 <note>(Ose. XIII, 7 et 8)</note>
            </hi>? Dei ergo filius carnem
suscipere non potuit pro redemptione omnium,
cum ipsi negare non possint quod pro nostrorum
supplicio peccatorum, affectum quemdam Deus ferinae
<pb n="0898D"/>
crudelitatis induerit; ut qui natura pius est et
misericors, nostrorum tamen scelerum atrocitate
commotus, assumat in nos quamdam saevitiam bestiarum?</p>
          </div3>
<div3>
            <head>31.</head>
            <p>
 Sed jam quia et superiore die et hodie Judaeis
satis responsum arbitror, apud vos mihi, fratres
<pb n="0899A"/>
dilectissimi, prophetici facti ratio praestanda est.
Etenim cum primum legeretur hic psalmi titulus,
quod venerit Nathan ad David, cum intravit ad Bethsabee,
diximus plurimos serie historiae hujus confundi:
et ideo tractatum ejus assumpsimus tripertitum;
divisionemque tractatus <emph>718</emph> ita putavimus esse
faciendam, ut apud Gentiles lapsus conditionis non
negaretur, correctio erroris astrueretur; apud Judaeos
autem ideo lapsum esse sanctum David doceremus,
ne amplius Judaeorum perfidia claudicaret, eumque
vel Dei filium desinerent credere, quem viderent
communi conditione obnoxium fuisse peccato;
 Christiani vero surgentis Ecclesiae mysteria possint
advertere. Tripertita ergo divisio facta est, una secundum
naturam, alia secundum fidem, tertia secundum
<pb n="0899B"/>
gratiam; nec infirmitas excludit a venia, et fides
excusat a culpa, gratiam quoque promissam jam dudum
sacramenta conciliant.
</p>
          </div3>
        </div2>

<div2>
          <head>CAPUT VI.</head>
<p> <hi>Ecclesiam docet, cur David ac plerique alii Dominici
generis auctores in errorem labi permissi sint; et ut
inde facilius mysteria eruat, historiam homicidii et
adulterii ipsius David recenset.</hi> </p>
<div3>
            <head>32.</head>
            <p>
 Peccaverit David ne totus mundus erraret;
peccaverit sibi, ut nobis omnibus emendaret; postremo
peccaverit in corpus suum (qui enim fornicatur,
in corpus suum peccat) peccaverit in corpus
suum, ut in Christi corpore redimeretur: ecce quem
vix defendendum putabamus, jam cernimus praedicandum.
<pb n="0899C"/>
Quis enim est qui nolit divina magis in se
munera, quam humana opera praedicari? Arbitramur
enim secundum apostolum <note>(Rom. III, 28)</note> justificari
hominem per fidem, sine operibus Legis: justificetur
ergo ex fide David, qui per Legem peccatum agnovit,
sed peccati veniam per fidem credidit; justificetur
David, quia in peccato ejus subrepto Ecclesiae
mysteria refulserunt.</p>
          </div3>
<div3>
            <head>33.</head>
            <p>
 Dicit aliquis, qua ratione et adulterium et homicidium
commiserit Dominici generis auctor electus
a Deo? Aliud dico: Talis auctor Dominici fuit
corporis eligendus. Quid est enim corporatio, nisi
remissio peccatorum? Et ideo exsors peccati esse
non potuit, ut divinam gratiam et exemplo praeferret
et nuntio. Denique ea dispositione Bethsabee et Thamar
 inter auctores Dominici generis computantur:
<pb n="0899D"/>
quarum altera adulterium fecit, altera commisit incestum.
Ea dispositione et Achab et Jechonias,
sicut Matthaeus Evangelista descripsit <note>(Matth. I, 9 et
11)</note>, annumerantur majoribus Christi, ut omnes homines
<pb n="0900A"/>
redempturus, beneficium a suis majoribus
inchoaret; simul ne qui se subjecit usque ad corporis
passionem, nobilitatem captasse immaculatae
originis videretur. Hominum enim ista jactantia est,
alienam gloriam, non suam quaerere; et tamen inter
ipsos homines major virtutis, quam nobilitatis est
gratia. Simul edendum exemplum fuit, ut intelligerent
omnes majorum probra non posse posteris esse
dedecori; quod unusquisque successionis maculam
propriae merito possit abolere virtutis. Vides quantos <emph>719</emph> 
 et quam graviter criminosos Dominicae
generationis series comprehendat, de quorum origine
propter te nasci Christus non erubuit? Et
haec si credas, divinae miserationis in te munera
sunt, et hoc coelestis insigne est potestatis. Superabundavit
<pb n="0900B"/>
enim peccatum, ut superabundaret gratia.
Non fuerit igitur David exceptus a culpa, ut esset
electus ad gratiam.</p>
          </div3>
<div3>
            <head>34.</head>
            <p>
 Sed jam mysteria ipsius recenseamus historiae,
et ex ipsis Scripturarum fontibus hauriamus; atque
ut omnem seriem mysteriorum introspicere possimus,
textum ipsius repetamus historiae. Sic enim in
libro Regnorum meminimus expressum <note>(II Reg. XI,
2 et seq.)</note>, eo quod David cum lavantem vidisset
Bethsabee Uriae uxorem, adamaverit; deinde domum
venire praeceperit, cum absens esset vir mulieris;
non multo post maritum ejus reversum esse, nuntium
belli, religiosum sane et devotum virum, qui belli
tempore non putaverit sibi ingrediendam domum,
cum socios bello videret intentos, nec domesticis in
<pb n="0900C"/>
tabernaculis, sed in praeliaribus tentoriis excubantes;
postea jussu David in bella revocatum, sub ea praeceptione,
ut objiceretur adversariis bellatoribus, quo
morte viri liberam copiam potiendae mulieris rex
haberet. Et hic nonnulla est peccati verecundia, et
pudor culpae, quod latebram quaesivit erroris; et injustae
necis non auctoritatem sibi jure regiae potestatis
assumpsit, sed invidiam declinavit. Culpam fatetur,
sed tolerabilior est quae premitur verecundia,
quam quae insolentia praedicatur. Mortuus est igitur
Urias, bellatoribus objectus, sed postea iidem qui
eum peremerunt, jussu David, expugnata urbe, sunt
perempti. Haec est historiae series, in qua profunda
licet spectare mysteria.
</p>
          </div3>
        </div2>

<div2>
          <head>CAPUT VII.</head>
<p> <hi>Divino invocato Spiritu, incipit detegere mysteria, quae
sub David ac Bethsabee adulterio, nec non sub ipsius
partu velabantur.</hi> 
<pb n="0900D"/>
          </p>
<div3>
            <head>35.</head>
            <p>
 Et quoniam David non defendendum neque
<pb n="0901A"/>
enim meo eget auxilio, sed excusandum recipimus,
vel potius praedicandum; ne in tanto mysteriorum
profundo vacillem, justum est ut ejus ore utar, cujus
utor historia. Utar igitur responsorio Prophetico dicens: <hi>Cor mundum crea in me, Deus, et spiritum rectum
innova in visceribus meis 
 <note>(Psal. L, 12)</note>
            </hi>. Nemo enim
sine Spiritus sancti infusione, tanta divini recessus
potest spectare mysteria. Etenim si ille tantus propheta,
Spiritus sancti petit sibi munus infundi, quid
facere infirmus debeat; cum praesertim etiam Apostolus
sanctus populi quoque se putet precibus adjuvari,
ut aperiatur ei ostium ad loquendum mysterium
verbi. O si mihi ostium illud Christus dignetur aperire!
Pulsemus tamen; solet enim exaudire pulsantes,
quia ipse dixit: <hi>Pulsate, et aperietur vobis (Luc.
<pb n="0901B"/>
XI, 9)</hi>. O si mihi se ipse reseraret, quia Christus est
janua: ipse intus, ipse extra, ipse via quae ducit, ipse
vita ad quam contendimus pervenire.</p>
          </div3>
<div3>
            <head>36.</head>
            <p>
 Veni ergo, Domine Jesu, et aperi nobis fontes
tuos, ut bibamus de aqua, quam qui bibit, non <emph>720</emph> 
sitiet in aeternum <note>(Joan. IV, 13)</note>. Vel si de fonte adhuc
tuo haurire non possumus, dignare concedere ut de
puteo saltem haurire possimus, unde potum Samaritanae
illi dubitanti adhuc mulieri polliceris. Et tu
quidem de fonte omnibus polliceris, sed dubitantibus,
ut illi Samaritanae, fons tuus adhuc altus est
puteus. Bibamus et nos aquam coelestium secretorum.
Et quoniam ad fontem tuum meruimus pervenire,
liceat nobis imaginem saltem mysteriorum videre
coelestium.
<pb n="0901C"/>
</p>
          </div3>
<div3>
            <head>37. </head>
            <p>
Itaque, nisi fallor, per Prophetam Spiritum
sanctum intelligimus; per adulteram autem licet Synagogae
fornicationes varias aestimare. Et ideo multo
ante cernimus revelatum ex Spiritu sancto, et ex familia
Judaeorum (quorum patres, et ex quibus Christus
secundum carnem) Dominum Jesum esse generandum <note>(Gen. XLIX, 10)</note>,
qui quidem quasi Judaeus ex
adultera familia natus est, sed quasi immaculatus ex
Virgine. Erat sub Lege, erat quasi sub viro familia
Judaeorum; abolenda fuit Legis observantia, ut veritas
substitueretur et gratia.</p>
          </div3>
<div3>
            <head>38.</head>
            <p>
 Habemus unum mysterium: accipite et aliud;
ita tamen ut memineritis ex prima conceptione Bethsabee
natum esse parvulum qui mortuus est, postea
natum esse Salomonem: illum parvulum ex conceptione
<pb n="0901D"/>
furtiva; istum vero Salomonem jam ex professione
conjugii. Liquet igitur per David intelligi prophetam,
per Prophetam populum propheticum, ex
quo et ex Synagoga primus ille qui natus est (quoniam
degeneraverat a majoribus suis per flagitia formatus,
et per vitia concretus populus Judaeorum) ad
resurrectionis aeternitatem pervenire non potuit, nec
in virum perfectum excrescere; sed in exigua sensuum
<pb n="0902A"/>
parvitate, et quadam virtutis defecit infantia.
At vero ille qui postea ex legitima conceptus est copula,
populus Christianus, ille sapiens atque pacificus,
hoc enim Salomonis interpretatione reseratur, ad
incanam longaevae resurrectionis aetatem, atque
ad regnum illud coeleste pervenit. Per illum autem
populum Lex soluta, per istum gratia reformata est.</p>
          </div3>
<div3>
            <head>39.</head>
            <p>
 Accipite etiam tertium mysterium. Quod David
 Hebraei excelsum dicunt, Latini humiliatum
interpretantur. Quis est autem vere humiliatus, nisi
ille <hi>qui non rapinam arbitratus est esse se aequalem
Deo: sed formam servi accipiens humiliavit semetipsum,
factus obediens usque ad mortem <note>(Philip. II, 6
et seq.)</note>
            </hi>? Hic igitur est qui significatur David, excelsus
per naturam, sed humiliatus per misericordiam:
<pb n="0902B"/>
sublimis in divinitate, sed mitis in corpore. Itaque
ubi humiliatus, ibi obediens. Ex eo enim nascitur
obedientia, ex quo humilitas, et in eo desinit. Cum
enim obediens dicitur factus usque ad mortem (mors
autem non divinitatis, sed corporis fuit) non utique
obedientia divinitatis fuit illa, sed corporis; nec humilitas
majestatis illa, sed carnis. Itaque quantum
ad susceptionem corporis spectat, apostolica lectio
in quo Christi fuerit humilitas, declaravit: quod
vero ad naturam spectat divinitatis, Evangelica lectione
reseratum est: quam pio prosecuti estis assensu,
cum audiretis legi, dicente Dei Filio: <hi>Ego et
Pater unum sumus <note>(Joan. X, 30)</note>
            </hi>. <emph>721</emph> Unum enim
divinitate sunt Pater et Filius: sed non unum sunt
corporis sacramentum, et divinitatis aeternitas. Nec
<pb n="0902C"/>
solus tamen Apostolus humiliatum dixit esse Dominum,
sed ipse quoque se humilem esse memoravit
dicens: <hi>Tollite jugum meum, quia leve est; quoniam
mitis sum et humilis corde <note>(Matth. XI, 29)</note>
            </hi>. Et tamen
non sola interpretatione, sed etiam appellatione signatum
est; quia scriptum est: <hi>Inveni David servum
meum, oleo sancto meo unxi eum <note>(Psal. LXXXVIII, 21)</note>
            </hi>.
Et infra dicit: <hi>Pater meus es tu <note>(Ibid. 27)</note>
            </hi>; et, <hi>Ego dicam illi: Filius meus es tu.</hi> 
 Ergo David quem
quaerebamus, invenimus: servum quidem specie, sed
Dominum veritate.
</p>
          </div3>
        </div2>

<div2>
          <head>CAPUT VIII.</head>
<p> <hi>Quid domus regia, in qua deambulat David: quid nudatio
et lavatio Bethsabee; quidve quod statim nuda
visa amata sit, significet.</hi> </p>
<div3>
            <head>40. </head>
<p>
              <pb n="0902D"/>Hic ergo David intra domum deambulavit
suam. Quae utique domus est Christi, nisi illa de qua
dicit: Quia <hi>apud Patrem meum multae mansiones
sunt <note>(Joan. XIV, 2)</note>
              </hi>? In illa ergo regia situs humanam
conditionem nudam vidit, et miseratus adamavit.
Erat enim adhuc nuda virtutum, quia per insidias
serpentis genitalibus erat naturae suae exuviis
<pb n="0903A"/>
destituta. Neque enim verisimile videtur, ut ante
domum regis mulier nudaretur, ante domum regis
femina se lavaret <note>(II Reg. XI, 2 et seq.)</note>: quasi locus
lavacro opportuno alius esse non posset. Non quadrat,
non congruit, non cum fide convenit: distat a
vero, abhorret a sensu. Talem rex, tam petulantem,
tam procacem horrere potuit, non amare. An illa, si
non viro verecundari, nec regios saltem vereri potuisset
aspectus? An illam, priusquam rex videret, nec
ministri ejus arcere potuerunt?</p>
          </div3>
<div3>
            <head>41.</head>
            <p>
 Ergo si hoc cum fide non potest convenire:
quaeramus quae ista sit nuda, videlicet humana conditio,
omnibus vestimentis exuta naturae, carens
amictu immortalitatis, et innocentiae spoliata velamine.
Nudus est enim qui peccato nudatur et culpa.
<pb n="0903B"/>
Denique ille primus nostri generis peccator, atque
utinam solus, antequam peccaret, nudum se esse non
sensit, posteaquam peccavit, nudum se esse vidit; et
ideo tegendum foliis putavit, quia nudum se esse
cognovit. Factus est igitur ille sibi nudus, posteaquam
factus est reus culpae. In illo nudata est omnis
humana conditio, per successionem naturae; non solum
culpae, sed etiam aerumnae obnoxia. Ergo ille se
nudum sensit et vidit: unde ita est omnis nostra conditio,
ut qui se nudum putaverit, nudum et videat et
sentiat. Denique qui divitias concupiscit, nudus est:
qui contemnit, opulentus est. Adeo suus cuique sensus
aerumna est, et sua cuique virtus expers injuriae
est. Ergo humanam conditionem primo per Legem
sibi Christus in <emph>722</emph> conjugium vindicavit, quam
<pb n="0903C"/>
repudiavit postea. Unde et ait: <hi>Quis liber repudii
matris vestrae, quo dimisi eam <note>(Esai. L, 1)</note>
            </hi>? Hoc igitur
genere Christus familiam suam nudam vidit, et amavit:
amat enim sanctam Christus animam. Denique
amabat Jesus Lazarum et Mariam: amabat Christus
Ecclesiam suam, quamvis nudam, quamvis nullo adhuc
virtutum decore vestitam.</p>
          </div3>
<div3>
            <head>42.</head>
            <p>
 Denique ut sciamus propositae disputationi Scripturarum
seriem convenire, discamus Ecclesiam mundam,
discamus quaerentem, festinantem et lavantem se
ante domum Christi, quando baptizabat Joannes in Jordane
dicens: <hi>Ego quidem baptizo vos in aqua in poenitentiam:
qui autem venit post me, fortior me est, cujus non
sum dignus calceamenta portare: ipse vos baptizabit in
Spiritu sancto <note>(Matth. III, 11)</note>
            </hi>. Ergo quando baptizabatur
<pb n="0903D"/>
plebs in poenitentiam, Christum utique domui
ejus jam vicina quaerebat, ut perveniret ad gratiam.
Quaerebat ergo a Joanne Christum Ecclesia dicens: <hi>Annuntia
mihi quem dilexit anima mea <note>(Cant. I, 6)</note>
            </hi>; ipsum
causam desiderii, ipsum causam lavacri sibi esse
<pb n="0904A"/>
commemorans, sicut habes: <hi>Fusca sum et decora,
filia Hierusalem, ut tabernacula Cedar, ut pelles Salomonis <note>(Ibid., 4)</note>
            </hi>.
Habes causam qua ratione se lavare
gestiat, quia fuscam se esse commemorat. Nam
quasi interroganti Joanni, qua ratione plebs multa
concurrens gestiret lavari, respondit: <hi>Fusca sum et
decora, filia Hierusalem.</hi> Quia fusca est, lavari desiderat;
quia decora est, videri nuda non metuit. <hi>Nolite,</hi> 
inquit, <hi>aspicere me, quia offuscata sum, quia non
est intuitus me sol.</hi> Ergo fuscamur, quando non videmur
a Christo; sed quando videmur, albescimus.
Vidit ergo eam ille cui nuda sunt omnia, et interna
pectoris occulta esse non possunt; quia scrutator est
cordis et renum: nihil huic tectum, nihil est involutum.
Vidit Ecclesiam suam nudam, et vidit, et amavit.
<pb n="0904B"/>
Vidit nudam dilectam, et quasi filius charitatis
adamavit.</p>
          </div3>
<div3>
            <head>43.</head>
            <p>
 Videte quemadmodum videat, videte quemadmodum
vocet. Non hic adulterii opprobria, sed mysteria
castitatis sunt. <hi>Tota es,</hi> inquit, <hi>formosa, amica
mea, proxima mea, et reprehensio non est in te. Ades
huc a Libano sponsa, ades huc a Libano, transibis et
pertransibis a principio fidei <note>(Cant. IV, 7 et 8)</note>
            </hi>. Et bene
a principio fidei. Ergo ubi fidem habes, adulterium
timere non debes; fides enim conjugii est, fraus
adulterii. Sed ut adesse possit a Libano, ante praemisit
dicens: <hi>Exsurge, veni, proxima mea, formosa
mea, columba mea, perfecta mea <note>(Cant. II, 10)</note>
            </hi>. Proxima,
utique fidei desiderio; formosa, decore virtutis;
columba, gratia spiritali. Pennae enim columbae deargentatae
<pb n="0904C"/>
aeternam illam significant potestatem; et columbae
volatus sancti Spiritus praesentiam declaravit.
Vocat igitur ad se eam Christus, ut veniat; quoniam
spiritalibus jam pretiis dotata veniebat: <hi>Quia ecce,</hi> 
inquit, <hi>hyems praeteriit, imber abiit, discessit sibi, flores
visi sunt in terra <note>(Ibid., 11 et 12)</note>
            </hi>. Videte <emph>723</emph> quemadmodum
sancta invitetur Ecclesia. <hi>Hyems,</hi> inquit, <hi>discessit sibi,</hi> 
 ne hyemem nuda formidet, hyemem non
temporis, sed infirmitatis, quae agrum animae fecundum
omni flore dispoliat. Est enim hyems non terreni
solis, est hyems mentis, quando animo frigus illabitur,
quando vapor animi evanescit, quando solvitur
vigor sensus, quando nimius humor exundat et mentem
gravat, quando interior caliginat aspectus. Et
ideo ait Dominus: <hi>Videte ne fiat fuga vestra hyeme
<pb n="0904D"/>
vel sabbato <note>(Matth. XXIV, 20)</note>
            </hi>. Bonum enim ut tunc
dies judicii vel mortis adveniat, cum viget animi
blanda temperies, cum coeleste mysterium serena
luce resplendet, cum cor nostrum ardet in nobis.
Tunc enim Christus est praesens, sicut testantur in
<pb n="0905A"/>
Evangelio Ammaon et Cleophas dicentes: <hi>Nonne
cor nostrum ardens erat in nobis in via, cum aperiret
nobis Scripturas <note>(Luc. XXIV, 32)</note>
            </hi>? Viget autem animus
quando etiam flos videtur in terris. Quis est iste flos
boni odoris, nisi ille qui dixit: <hi>Ego flos campi, et
lilium convallium <note>(Cant. II, 1)</note>
            </hi>? De quo et in Esaia scriptum
est: <hi>Et exiet virga de radice Jesse, et virga ex
radice ascendet et flos ex virga exiet <note>(Esai. XI, 1)</note>
            </hi>. Radix
utique familia Judaeorum est, virga Maria, flos Mariae
Christus, qui quando nostra resplendet in terra,
et in agro animae redolet, vel in Ecclesia sua vernat,
nec frigus possumus timere, nec pluviam vereri, sed
exspectare judicii diem.</p>
          </div3>
<div3>
            <head>44.</head>
            <p>
 Et ideo Ecclesia ut hunc florem videret, omni
studio festinabat, sicut ipsa testatur dicens: <hi>In cubili,
<pb n="0905B"/>
in noctibus quaesivi quem dilexit anima mea: quaesivi
eum, et non inveni: vocavi eum, et non exaudivit me.
Exsurgam itaque, et introibo in domum, in forum, et
plateas, et quaeram quem dilexit anima mea <note>(Cant. III,
1 et seq.)</note>
            </hi>. <hi>Quaesivi, et non inveni eum . . . Invenerunt me
custodes qui circumeunt civitatem, me percusserunt, et
tulerunt pallium a me <note>(Cant. V, 7)</note>
            </hi>. Videtis quemadmodum
quaerat quem desiderat invenire, ut non timeat
vulnerari. Sed haec vulnera non metuenda sunt,
sed optanda; quia vulnera charitatis sunt; sicut
ipsa dicit: <hi>vulnerata charitate ego sum <note>(Ibid. 8)</note>
            </hi>. Bona
charitatis vulnera. Denique utiliora vulnera amici,
quam voluntaria oscula inimici.
</p>
          </div3>
        </div2>

<div2>
          <head>CAPUT IX.</head>
<p> <hi>Eamdem materiam prosequitur, ostenditque Ecclesiam
Christo, qui velatam Synagogam despexerit, nudam
placuisse; tum ejusdem ad illum inquirendum ardorem
describit; ac demum Legis solutionem in Uriae
nece adumbratam explicat.</hi> 
<pb n="0905C"/>
          </p>
<div3>
            <head>45.</head>
            <p>
 Merito ergo nuda, quia pallium perdidit: aut
fortassis ideo nuda, quia nonnumquam virtutis est
opertum non habere pectus, cor non habere velatum.
Denique velatam illam, hoc est, Synagogam <note>(II Cor.
III, 13 et seq.)</note>, quae habebat velamen in lectione veteris
Testamenti, quod modo revelatur, quoniam in
Christo evacuatur; velatam, inquam, Synagogam
Christus despexit et <emph>724</emph> sprevit; unde hodieque
velamen super cor Judaeorum est positum. At vero
ea quae tota ad Dominum mente convertitur, nuda est
<pb n="0905D"/>
atque perspicua. Cum enim quis conversus fuerit ad
Dominum, velamen auferetur; ut gloriam Dei speculantes
videre possimus. Denique etiam alibi nudam
esse virtutis indicium est, quia scriptum est: <hi>Exui
<pb n="0906A"/>
tunicam meam, quomodo induam eam? Lavi pedes
meos, quomodo inquinabo illos <note>(Cant. V, 3)</note>
            </hi>?</p>
          </div3>
<div3>
            <head>46.</head>
            <p>
 Quam igitur tunicam exuerit, et non invenerit
quemadmodum induat eam, de Scripturis, si possumus,
revelemus. Est enim quaedam tunica corporalis,
sunt cupiditatum quaedam intexta velamina; et
ideo interdum melius est nudum esse corpore, quam
corde velatum. Unde etiam Paulus nos admonet
exspoliari multo esse melius quam supervestiri, dicens
etiam alibi: <hi>Exspoliantes vos veterem hominem
cum actibus suis, induite novum qui renovatur in agnitione,
secundum imaginem ejus qui creavit eum <note>(Coloss.
III, 9 et 10)</note>
            </hi>. Ergo quae exspoliata est, et pedes
lotos habet; et ideo quae lavit, nescit quemadmodum
inquinari possint. Obliviscitur enim per gratiam,
<pb n="0906B"/>
quod hauserat per naturam. Magnus igitur hic est justus
amor mulieris ante David regiam se lavantis.</p>
          </div3>
<div3>
            <head>47.</head>
            <p>
 Verum non solum lavit, sed etiam vocavit; ut
in eodem accepimus libro, dicente sancta Ecclesia: <hi>Veni, frater meus, exeamus in agrum, requiescamus in
castellis, diluculo surgamus in vineas, videamus si floruit
vitis 
 <note>(Cant. VII, 11 et 12)</note>
            </hi>. Non solum igitur lavat,
sed etiam Christum ad se venire provocat et invitat
dicens: <hi>Tibi dabo ubera mea <note>(Ibid.)</note>
            </hi>. Nec sua tantum,
sed etiam nova ac vetera pollicetur, sicut habes: <hi>Nova et vetera, frater meus, servavi tibi 
 <note>(Ibid.
13)</note>
            </hi>. Et quasi amoris impatiens quaerit adminiculum
alicujus, a quo Christus rogetur ut veniat. Videte aestuantem,
videte desiderantem: <hi>Quis dabit,</hi> inquit, <hi>te,
frater meus, lactantem ubera matris meae <note>(Cant. VIII, 1)</note>
            </hi>?
<pb n="0906C"/>
Et qua ratione quaerat, et qua gratia invitet, et quemadmodum
possit tenere, demonstrat: quemadmodum
foris morantem exspectet, ostendit: et ut domum
suam ingrediatur, implorat dicens: <hi>Inveniens te foris
osculabor te, assumam te, et adducam te in domum matris
meae, et in secretum ejus quae concepit me <note>(Ibid.
2)</note>
            </hi>. Vides quemadmodum nuda sit, quae non potest tectum
habere secretum intemeratae utique naturae, secretum
intimae conscientiae, non designatum aliqua
temeritate vitiorum. Hortus enim clausus est Ecclesia
sancta, et immaculata virginitas, quae ideo hanc gratiam
meretur a Christo, quia Verbum Dei quaesivit,
desideravit, invenit, advigilans ante ostia sapientiae,
sicut ipsa dicit: <hi>Beatus vir qui audierit me, et homo
qui vias meas custodierit, advigilans meis ostiis quotidie,
<pb n="0906D"/>
custodiens postes mei introitus. Exitus mei, exitus
sunt vitae <note>(Prov. VIII, 34)</note>
            </hi>.</p>
          </div3>
<div3>
            <head>48.</head>
            <p>
 Sic Ecclesiae suae Christus speciem concupivit
et paravit sibi eam uxorem adsciscere. Sed quia
<pb n="0907A"/>
erat sub Lege (sub Lege enim Petrus, Joannes, <emph>725</emph> 
 caeterique apostolici viri), prius nos observantiae
corporalis vinculis relaxandos putavit. Quam vis
enim Lex religiosa, Lex justa, sicut Uriae persona inducitur,
qui tam religiosus et castus fuit, ut regressus
e bello uxorem non recognosceret, nec intraret
ad eam; tamen quia Urias in David, hoc est, viro
humili, copulam cognovit Ecclesiae, a Synagogae conjunctione
discedens, locum futuris nuptiis praeparavit.
Unde et Joannes typum accepit Legis, qui quamvis
esset ex Patribus, parari vias Domini nuntiavit et
Ecclesiae copulam prophetabat; et ideo occisus inducitur,
ut defectum legitimae observationis ostenderet.
Lex enim et prophetae usque ad Joannem. Ergo jam
Urias occisus est in typo Legis, ut Synagoga Legis
laqueis solveretur, quoniam quae sub viro est mulier,
<pb n="0907B"/>
vivente viro, ligata est legi; si autem mortuus fuerit
vir, soluta est a lege viri. Igitur vivente viro, vocabitur
adultera, si juncta fuerit alteri viro; si autem
mortuus fuerit vir ejus, liberata est a lege viri: ita
ut non sit adultera si fuerit cum alio viro. Ergo non
adultera humanae conditioni, quae licet sub Lege fuerit,
tamen abolita quodammodo observantia Legis,
in gratiam vindicata est.</p>
          </div3>
<div3>
            <head>49.</head>
            <p>
 Legis autem observantiam non Christus abolevit.
Unde et Uriam non David occidit, sed occidi
a bellatoribus passus est: hoc est, profanari ritum
observantiae ex Lege venientis, per incursionem barbarorum
et captivitatem Judaeorum passus est Christus.
Denique Urias, lux mea dicitur. Quae autem Christi
lux, nisi Lex et Evangelium? <hi>Si enim crederetis
<pb n="0907C"/>
Moysi, crederetis et mihi; de me enim ille scripsit <note>(Joan. V,
46)</note>
            </hi>. Quia lux Christi in Lege praecessit, cujus postea
in Evangelii gratia quasi in heptamyxo spiritu
universa mundi hujus implevit. Hinc ergo Legi carnem
sustulit vel Ecclesiam et sibi junxit: cujus Legis
lumen populus hostilis imminuit, quando Legis
sancta violavit. Imminuta ergo lux Dei est in populo
Judaeorum; quia caecitas ex parte in Israel contigit,
donec plenitudo gentium intraret, et sic omnis Israel
salvus fieret.
</p>
          </div3>
        </div2>

<div2>
          <head>CAPUT X.</head>
<p> <hi>Renovata attentione, altius mysterium in adulterio
Davidico latens, nimirum Verbi divini cum humana
natura conjunctionem scrutatur.</hi> </p>
<div3>
            <head>50. </head>
<p>
              <pb n="0907D"/>Superest adhuc et quartum mysterium, quod,
quaeso, placidis accipiatis auribus, et mentem nostram,
non verba pendatis; non enim in verbo est
regnum Dei, sed in virtute. Adulterium factum est,
et homicidium factum. Hoc est quod dictum est ad
Prophetam: <hi>Sume tibi baculum nucinum (Jerem. I,
<pb n="0908A"/>
11)</hi>. Et alibi virgam nucinam legimus, per quam intelligimus
jus quoddam et summam prophetiae, quae
more nucis foris amara in cortice; dura in medio
testa, tenera intus est et fructuosa. Etsi igitur in
historia amariora auditis, in typo dura cognoscitis;
sperate tamen in mysterio fructuosa. Adulterium, inquam,
in typo <emph>726</emph> salutis est factum; non enim
adulterium omne damnandum est. Denique ad Prophetam
dictum est: <hi>Vade, accipe tibi uxorem fornicariam <note>(Ose. I, 2)</note>
              </hi>.
Dominus hoc jubet cum ea quae
fornicata fuerit, esse conjugium: cujus conjugii, ut
supra diximus <note>(Supra, cap. 9 hujus libri)</note>, partus est
Christus. Namque filio qui ex fornicatione est natus,
a Domino nomen impositum est Jezrahel, quod divina
est generatio. Si ergo pia illa copula fornicariae,
<pb n="0908B"/>
etiam ista utique pia societatis adulterae copula est.
Sed illa de Judaeis. De divinis autem non audeo, licet
pium, adulterium nominare, ne quem vel sonus
sermonis offendat, licet sensus venerationis in
promptu sit; quod potest tamen cautius dici, etsi
non expressius, ex disparibus copulis contubernium
pium factum est, cum Verbum caro factum est. Non
sunt enim legitima consortia divinitatis et carnis;
nec ut quodam foedere conveniunt naturae, caro animae
et anima carni, ita etiam divinitas et caro justi
servant quodammodo thori legem. Suscepit carnem
Deus, assumpsit animam, per inusitatam nec legitimam
incarnationem consortium fecit esse legitimum,
ut sit Deus omnia in omnibus.</p>
          </div3>
<div3>
            <head>51.</head>
            <p>
 Denique ut scias esse mysterium, interpretare
<pb n="0908C"/>
vocabula. David enim accipis in typo Christi, Bethsabee
filia sabbati, aut filia plena, vel puteus dicitur
juramenti. Quid igitur expressius, quam quod filia
sabbati caro Christi est; quia misit Deus Filium
suum factum ex muliere, factum sub Lege? Eadem
plena, quia in passione ejus Legis est plenitudo, vel
quia plena gratia Spiritus sancti. Jesus enim plenus
Spiritu sancto regressus est a Jordane. Eadem etiam
puteus juramenti, hoc est, religionis et fidei. Et bene
puteus, quia flumina de ventre ejus fluent aquae vivae.
Hanc ergo assumens sibi Deus Verbum, copulam fecit
esse legitimam; quod mysterium illae nuptiae designarunt,
quae sunt in Canticis canticorum, quibus
Christo Ecclesia, et spiritui caro nubit. Et ideo circumcursabat
et quaerebat ubique Dei Verbum, quia
<pb n="0908D"/>
vulnerata, quia nuda, quia adultera in omnibus, etsi
immaculata in Christo, quaerebat caro misera redemptorem.</p>
          </div3>
<div3>
            <head>52.</head>
            <p>
 Hanc sibi Christus junxit, ut immaculatam
redderet: hanc sociavit, ut auferret adulterium. Et
quia sub Lege erat, moriendum fuit, ut liberaretur a
<pb n="0909A"/>
Lege, ut per illam mortem velut quoddam Legis et
carnis matrimonium solveretur. Mortua est igitur
in Christo caro, ut nos mortificati Legi per corpus
Christi, sicut Apostolus dixit <note>(Rom. VII, 4)</note>, essemus
alterius qui ex mortuis resurrexit, et passiones cupiditatesque
carnis, et cogitationes peccatorum quae per
Legem erant in membris nostris, in illa morte morerentur:
nos autem soluti a lege mortis, quasi
nova Christi copula, in novitate spiritus resurgeremus.</p>
          </div3>
<div3>
            <head>53.</head>
            <p>
 Et tamen qui Legem in Christi carne solverunt,
eamque putaverunt esse violandam, omnes
jussu David a bellatoribus interempti sunt. Quo indicio
ostenditur id, quod posteriora docuerunt esse
signatum, quod eorum qui Christum interfecerunt,
<pb n="0909B"/> <emph>727</emph> 
 nullus evaserit; idque evidentissime revelatur,
eos quos ante mortem assumpserat Jesus, sicut
Judaeos, perisse parvulos et informes: eos vero quos
post mortem adscivit in numerum filiorum, regno
esse servatos. Unde juxta hoc mysterium convenit
quod primus in Judaeis fuerit partus infirmus; ut
postea in Christianis fieret fructus aeternus.
</p>
          </div3>
        </div2>

<div2>
          <head>CAPUT XI.</head>
<p> <hi>Parabola Nathan proponitur, atque ad sensum moralem,
moxque ad allegoricum traducitur.</hi> </p>
<div3>
            <head>54.</head>
            <p>
 Sed jam ad nuntium transeamus. Nam superioribus
diebus tractatus nobis de illo invidioso
adulterio et homicidio David prophetae fuit, decursisque
mysteriis non solum nihil quod condemnaretur;
<pb n="0909C"/>
sed etiam quod laudaretur, invenimus. Nunc
tractatus incipit esse de nuntio quem decursi psalmi
titulus jam saepe repetitus ostendit. Sic enim est:
 <hi>Psalmus David intellectus, cum venisset ad eum Nathan
propheta, cum intrasset ad Bethsabee <note>(Psal. L, 1)</note>
            </hi>.</p>
          </div3>
<div3>
            <head>55.</head>
            <p>
 Itaque et haec pars historiae retexenda est,
quae hujusmodi est. Dives, inquit <note>(II Reg. XII, 1 et seq.)</note>,
et pauper intra unam erant civitatem. Diviti multa
armenta, multae oves; pauperi una ovis, quae de
pane et vino pauperis alebatur, et in sinu ejus requiescebat.
Venit hospes ad divitem; dives neque
de armento suo, neque de gregibus suis aliquid abstulit,
sed unam ovem pauperis occidit. Hoc ubi cognovit
David: Morietur, inquit, vir ille, et restituet
quadruplum. Respondit illi Nathan: Tu es. Deinde
<pb n="0909D"/>
aperuit ei coeleste mandatum, dicens mandasse Dominum
quod multa illi bona, id est, opes regias, sublato
de pastorum numero, contulisset, quodque in
eum suam misericordiam profudisset; et ideo quoniam
peccato exasperasset Dominum, abducenda ejus
omnia, rapienda ab hostibus, depopulandam domum.
Tunc ait ille: <hi>Peccavi.</hi> Et respondit Nathan: Quoniam
peccasse te confiteris, remittet tibi Dominus
peccatum; sed filius tuus qui natus est ex Bethsabee,
morietur. Hoc filio aegrotante, David flevit, humi jacuit,
cilicio se operuit, jejunavit: ubi mortuum cognovit,
surrexit, lavit, coenavit, alios consolatus est.
<pb n="0910A"/>
</p>
          </div3>
<div3>
            <head>56. </head>
            <p>
Videte quam multa. Primo omnium, quod
Deus pius et misericors est, et quae nobis adversa
contingunt, pro pretio nostri erroris excipimus. Didicimus
igitur captivitatem pretium esse peccati;
haec enim decernitur poena pro crimine. Deinde illud
advertimus quod regum lapsus, poena populorum sit.
Sicut enim eorum virtute servamur, ita etiam errore
periclitamur. Unde optandum est nobis, ut regem
gloriosum atque perfectum habere possimus. Nos
ergo qui regem volumus habere perfectum, Dominum
nolumus habere perfectum? An vero illi possunt
velle hominem esse perfectum, qui Deum nolunt esse
perfectum? Illud etiam breviter textus operatur historiae,
ut advertamus quam cito veniae spes secuta
sit. Non mediocre autem, quod Nathan denuntiavit
<pb n="0910B"/>
ei, hoc est, inferior propheta. Gravis <emph>728</emph> enim verecundia
pudorque delicti, ab inferiore reprehendi.
Videtis quod culpa gratiam minuat. Sciebat Nathan,
quod David nesciebat: adeo caligabat animus obumtratus
quadam nube vitiorum. Deinde hic est Nathan,
qui in superioribus David acceptum Domino prophetavit;
ut doleret eodem redarguente peccatum, quo
prophetante, meritum fuerat praedicatum.</p>
          </div3>
<div3>
            <head>57.</head>
            <p>
 Sed jam mysterium requiramus. <hi>Duo,</hi> inquit, <hi>viri erant in una civitate, unus dives, et alter pauper <note>(II Reg. XII, 1)</note>
            </hi>.
Quis est hic dives aut pauper, nisi
forte unus populus Judaeorum, et alter populus Christianus?
Ille dives in Lege, dives eloquiis Dei sibi creditis,
dives prophetiis, dives oraculis; hic vero pauper.
Sed nolite hanc refugere paupertatem, quam
<pb n="0910C"/>
sequitur regnum coelorum. Scriptum est enim: <hi>Beati pauperes spiritu, quoniam ipsorum est regnum
coelorum 
 <note>(Matth. V, 3)</note>
            </hi>. Bona paupertas, quae quod
habuerit, non amittit. Bona paupertas, quae si thesauros
non habet pecuniae, habet tamen thesauros
scientiae atque sapientiae. Nolite, filii, quasi vilem
despicere paupertatem. <hi>Iste pauper clamavit, et Dominus
exaudivit eum <note>(Psal. XXXIII, 7)</note>
            </hi>. Nolite quasi
magnis invidere divitiis: <hi>Divites eguerunt et esurierunt <note>(Ibid., 11)</note>
            </hi>.
Sed si vultis habere bona, Dominum
quaerite: <hi>Inquirentes enim Dominum, non deficient
omni bono <note>(Ibid.)</note>
            </hi>. Ergo nolite recusare omnem
pauperem. Pauper erat Petrus, et quem donaret,
nummulum non habebat; sed pretiosiorem omni pecunia
donabat salutem. Pauper ille erat Lazarus in
<pb n="0910D"/>
Evangelio <note>(Luc. XVI, 19 et seq.)</note>; sed ille qui ante in
ostro dives jacebat et purpura, optabat post exitum
vitae, stillante digito pauperis refrigerari. Quamvis ille
ostro superbus regio et purpuratis vestibus vulnera
pauperis dives fastidiosus horruerit, tamen in infernis
locatus optabat eo loci fuisse quo Lazarus. Quo
loco lectio non videtur pecuniarum divitem pauperemque
describere; sed eum pauperem qui pro fide
et devotione vulnera corporis non horruerit, famem
jejuniumque toleraverit.</p>
          </div3>
<div3>
            <head>58.</head>
            <p>
 Cum igitur haberet populus Judaeorum in suis
gregibus plurimas copias hostiarum; tamen unam
<pb n="0911A"/>
oviculam quam populus ille pauper habebat, cripuit,
gloriosae illam subjiciens passioni. Vis scire quam
ovem? <hi>Sicut ovis ad victimam ductus est <note>(Esai., LIII, 7)</note>
            </hi>,
qui pane pauperis alebatur, et potu pauperis utebatur,
et in sinu pauperis dormiebat. Nostris enim utebatur
alimentis, in nostri pectoris gremio quiescebat.
Nam in Judaeorum sinu quiescere se non posse memoravit
dicens: <hi>Filius hominis non habet ubi caput
suum reclinet <note>(Luc. IX, 58)</note>
            </hi>.</p>
          </div3>
<div3>
            <head>59.</head>
            <p>
 Et venit hospes, inquit, ad virum illum divitem.
Quis est iste hospes, nisi miserabile peccatum?
Etenim culpa in hunc mundum tamquam hospes
intravit, aliena nostrae et peregrina naturae. Itaque
non de suis gregibus hostiam obtulit; sed accepit
oviculam pauperis, et occidit illam. Cujus quidem
<pb n="0911B"/>
passio licet quibusdam ad sacrificium salutare profecerit;
tamen videtur illis sui fuisse furoris alimentum,
et cibus culpae, incentivumque peccati. Denique
Judas panem accepit a Christo, et tunc magis repletus
est diabolo; quia non accepit ex fide, qui tam
hospitali Domino <emph>729</emph> proditionem parabat.</p>
          </div3>
<div3>
            <head>60.</head>
            <p>
 Et iratus est David ad illum virum. Diximus
quod per Prophetam Judaeorum populus declaratur,
et ideo sub hac figura se ipse condemnat. Dignus est
morte vir ille qui fecit hoc, et oviculam restituet in
quadruplum, hoc est, periturum populum Judaeorum,
sed cumulatioribus bonis fruiturum populum
Christianum; quia praestabilior est praesentibus status
qui ex resurrectione debetur.</p>
          </div3>
<div3>
            <head>61.</head>
            <p>
 Propositum mihi fuit, ut meminisse dignamini,
<pb n="0911C"/>
adversus eos qui homicidium adulteriumque sancti
David arguendum putant, qualicumque meo respondere
sermone: et ita favore vestrae unanimitatis tractatus
nostri cursus evasit: ut praedicandus ore omnium
videretur, quem putabamus non posse defendi.
Sed quoniam nostro vir sanctus auxilio non indiget,
jam ipse vobis pro se loquatur, et factum suum ipsius
dicta defendant.
</p>
          </div3>
        </div2>

<div2>
          <head>CAPUT XII.</head>
<p> <hi>David peccatum suum Deo confitetur, composito psalmo</hi> L, <hi>cujus hic versus aliquot explicantur; imprimis
quae sit magna misericordia, quaeve multitudo
miserationum, inquiritur; tum docetur, solum Deum
iniquitates nostras delere, quae cum latere non possint,
exemplo David sunt confitendae. Demum Arianos in
Manichaeorum impietatem recidere planum fit.</hi> 
<pb n="0911D"/>
          </p>
<div3>
            <head>62.</head>
            <p>
 <hi>Miserere,</hi> inquit, <hi>mei, Domine, secundum magnam
misericordiam tuam. <note>(Psal. L, 3)</note>
            </hi>. Nova, nisi fallor,
fratres charissimi, conjunctio ista sermonis, ut
magna misericordia diceretur. Non facile alibi lectum
memini: et ideo quae sit magna misericordia,
non facile dixerimus. Legimus tamen magnam Dei
virtutem. Et ideo considerantes quae magna sit virtus,
<pb n="0912A"/>
conjicere poterimus, quam misericordiam magnam
voluerit designare. Legimus enim in sancto Hieremia: <hi>quis es, Domine? Tu fecisti coelum et terram, in magna virtute
tua, et brachio excelso 
 <note>(Jerem. XXXII, 17)</note>
            </hi>. Virtus ergo
magna coelum fecit. Quae est virtus magna; Patris, an
Filii? Magna utique Patris virtus est; ipse enim per Filium
coelum fecit et terram, sicut habes: <hi>In principio fecit
Deus coelum et terram <note>(Gen. I, 1)</note>
            </hi>. Sed tamen et Filius
magna virtus est. Nam cum virtutem Patris Filium legeris <note>(I Cor. I, 24)</note>,
sicut habes Christum Dei sapientiam
atque virtutem, utique cum virtus Patris Filius sit,
magna virtus est Filius. Quemadmodum igitur omnipotens
denegatur, quem fatemur magnam Dei esse virtutem?
Haec igitur magna virtus coelum fecit; quia coelum
fecit et Filius, sicut habes: <hi>Omnia per ipsum facta
<pb n="0912B"/>
sunt <note>(Joan. I, 3)</note>
            </hi>. Ergo si et Pater fecit et Filius,
utique facti unitas operationis indicat unitatem. Non
ergo operatio Patris et Filii discrepat. Si autem una
operatio, una utique operationis potestas, et majestas
una factorum est. Haec de Patre et Filio.</p>
          </div3>
<div3>
            <head>63.</head>
            <p>
 Quid ergo silemus de Spiritu, praesertim cum
Scriptura nos divina non patiatur silere? Dat enim
locus opportunissimum testimonium ad sancti Spiritus
unitatem cum Patre et Filio <emph>730</emph> comprobandam,
ut ejus quoque operationem ab opere Patris et Filii
dissociare nequeamus. Legimus enim magnam virtutem
Patris esse, quod coelum fecit; magnam virtutem
etiam Filium esse, quoniam coelum fecit: nec solum
fecit, sed etiam firmavit: <hi>Verbo</hi> enim <hi>Domini coeli firmati
sunt <note>(Psal. XXXII, 6)</note>
            </hi>. Ergo si et fecisse et firmasse
<pb n="0912C"/>
coelum magnae virtutis est, etiam Spiritum
sanctum a majestate magnae virtutis separare non
possumus; quia scriptum est: <hi>Et spiritu oris ejus omnis
virtus eorum <note>(Ibid.)</note>
            </hi>. Namque cum coelum fieret et
terra, superferebatur Spiritus; de quo alibi ait propheta
David: <hi>Emitte Spiritum tuum, et creabuntur <note>(Psal. CIII, 13)</note>
            </hi>.
De quo etiam alibi dixit: <hi>Quoniam
videbo coelos tuos, opera digitorum tuorum <note>(Psal. VIII,
4)</note>
            </hi>. Non enim corporalibus digitis Deus coelum fecit
et terram; sed Spiritus gratia septiformis, illo videlicet
digito de quo habes in Evangelio: <hi>Quod si in
digito Dei ejicio daemonia <note>(Luc. XI, 20)</note>
            </hi>. Hunc enim
digitum alibi Spiritum dixit, sicut habes: <hi>Quod si in
spiritu Dei ejicio daemonia <note>(Matth. XII, 28)</note>
            </hi>. Si igitur
Spiritus Dei digitus est, quoniam brachium Dei Filius
<pb n="0912D"/>
est, utique Spiritus cooperatus Patri et Filio per unitatem
operationis coelum fecit et terram. Ideo enim digitum
Filius nuncupavit, ut tamquam unius corporis, ita
divinitatis exprimeret unitatem. Itaque si magna
virtus coelum condidit, utique magna sapientia coelum
condidit; quia scriptum est: <hi>Omnia in sapientia fecisti <note>(Psal. CIII, 24)</note>
            </hi>.</p>
          </div3>
<div3>
            <head>64.</head>
            <p>
 Didicimus igitur quae magna sit virtus, colligamus
nunc quae magna sit misericordia. Si magna
<pb n="0913A"/>
virtus coelos fecit, et magna misericordia debet
esse de coelo, et magna justitia debet esse de
coelo; justitia enim de coelo prospexit, et misericordia
venit e coelo. Magna ergo facta misericordia,
quia <hi>Verbum caro factum est, et habitavit in
nobis <note>(Joan. I, 14)</note>
            </hi>. Ergo magna virtus coelos fecit,
magna virtus coelos inclinavit, sicut legimus: <hi>Et inclinavit coelos et descendit 
 <note>(Psal. XVII, 10)</note>
            </hi>. Quo
ostenditur numquam divinitatis suae exsors fuisse Dei
Filius, nec cum inter homines versaretur; quoniam
etsi suscepit quod non erat, non destitit tamen esse
quod erat. Itaque cum dicitur: <hi>Et inclinavit coelos,
et descendit,</hi> non tam videtur de coelo descendisse,
quam ipso descendisse cum coelo. Nam cum Pater
Filium alloqueretur in terris situm, Angeli ministrarent,
<pb n="0913B"/>
non tam mutasse videtur sedem Dei Filius,
quam transtulisse. Ergo didicimus magnam esse misericordiam.</p>
          </div3>
<div3>
            <head>65.</head>
            <p>
 Itaque si magna misericordia est descendisse
de coelo, quae sit multitudo miserationum distinguere
atque intelligere debemus. Sequitur enim: <hi>Et secundum
multitudinem miserationum tuarum dele iniquitatem
meam <note>(Psal. L, 3)</note>
            </hi>. Non enim idem significat
uterque versiculus; sed illud ad Incarnationem
refertur, hoc vero quod sequitur, ad eas referendum
videtur quas Dei Filius in carne suscepit injurias,
quia jejunavit, quia esuriit, quia flevit, quia vapulavit,
quia crucifixus, quia mortuus, quia sepultus est.
Haec enim carnis, non divinitatis insignia sunt. Et
necessarium fuit, ut aerumnarum multitudinem miserationum
<pb n="0913C"/>
multitudo depelleret, profutura nobis
Dominicae certamine passionis. <emph>731</emph>
</p>
          </div3>
<div3>
            <head>66.</head>
            <p>
 Non enim sua peccata delebat, quia peccatum
nullum fecerat; sed quia peccatum factus est,
nostra erant delenda peccata, sicut David dixit: <hi>Dele
iniquitatem meam.</hi> Quid est <hi>dele?</hi> Videamus hoc verbum;
non enim otiosum est. Denique et alibi ait: <hi>Ego sum qui deleo iniquitates tuas, et memor non ero <note>(Esai. XLIII, 25)</note>
            </hi>.
Sunt profecto alte impressa quaedam
conscientiae nostrae ulcera delictorum, et quaedam
mentium nostrarum animorumque vibices, quae errorum
nostrorum obducuntur ulceribus. Habet ergo
culpa characteres suos et apices, quibus proditur:
quod non ingenio nostro affingimus, sed prophetica
auctoritate signamus. Scripta est ergo; et ubi scripta
sit vide: <hi>In pectore,</hi> inquit, <hi>cordis tui (Jerem.
<pb n="0913D"/>
XVII, 1)</hi>. Hoc est, ibi scripta est culpae series, ubi
etiam forma virtutis; non in tabulis lapideis, sed in
tabulis cordis carnalibus. Sed quae bona sunt non
atramento scribuntur, sed spiritu Dei vivi: quae autem
vitiosa, graphio ferreo et ungue adamantino.
Talis propemodum scriptura, qualis est poena peccati.
<pb n="0914A"/>
Scribitur illa graphio ferreo, hoc virga ferrea
coercetur, sicut scriptum est: <hi>Reges eos in virga
ferrea <note>(Psal. II, 9)</note>
            </hi>. Alia est illa virga recta, virga
regni tui <note>(Psal. XLIV, 7)</note>: haec supplicio coercet
noxios, illa innoxios gubernat imperio. Ergo scripta
est culpa: videamus ubi. Non foris, sed intus in
corde tuo et in pectore tuo. Sicut enim prope est
verbum in ore tuo, et in corde tuo: sic infidelibus
in ipso corde exprimitur figura peccati, et erroris effigies.
Intus igitur est culpa, intus et virtus. Et ideo
Dominus: <hi>Sentio,</hi> inquit, <hi>de me virtutem exisse <note>(Luc., VIII, 46)</note>
            </hi>:
ut ostenderet quae bona sunt, de interiore
procedere, et contra quae mala sunt, de interiore
prodire. <hi>Non enim quod intrat,</hi> inquit, <hi>in os,
coinquinat hominem; sed quod exit de ore (Matth. XV,
<pb n="0914B"/>
11)</hi>. De corde enim tuo cogitationes procedunt; et ideo
cave ne de corde tuo malae cogitationes prodeant,
quae te posteriore tempore arguant et accusent. Non
enim Deus testimoniis ad revincendum te argumentisque
indiget: tua te ipsa culpa accusat et prodit.</p>
          </div3>
<div3>
            <head>67.</head>
            <p>
 Deinde bene in hoc psalmo David dicit: <hi>Et
delictum meum contra me est semper <note>(Psal. L, 5)</note>
            </hi>. Vae
enim mihi quod latere cupio, et latere non possum!
Quomodo enim latebo, qui inscripta in pectore meo
gero meorum indicia delictorum? Nudabitur in illo
judicii die uniuscujusque pectus, testimonium reddente
omnibus conscientia sua, et invicem accusantibus
cogitationibus, aut etiam defendentibus, in die
qua judicabit Dominus occulta hominum. Quis pudor
ille, cum prodi omnibus coeperit quod putabamus occultum;
cum aperire se coeperit uniuscujusque imago
<pb n="0914C"/>
delicti, ut unusquisque sui criminis serie revincatur?
Quis pudor cum illum quem despicabilem in hoc saeculo
judicabas, videris esse praelatum; illum servum
tuum, illum quem juxta saeculi hujus astutias ineptum
et inhabilem arbitrabaris, simplicitatis suae divitiis
cognoveris honoratum? Ergo dum vivimus,
confugiamus ad eum qui potest delere peccatum.
Nec vereare quod graphio ferreo <emph>732</emph> scriptum est,
et ungue adamantino; hic enim portas ferreas adamantinasque
confregit, nec timeas culpam fateri.</p>
          </div3>
<div3>
            <head>68.</head>
            <p>
 Confessus est David, agnovit iniquitatem suam,
agnovit errorem; et ideo ait: <hi>Quoniam iniquitatem
meam ego agnosco <note>(Ibid.)</note>
            </hi>. David agnoscit, et tu non
agnoscis? David fatetur, et tu negas? Paulus se nocentem
<pb n="0914D"/>
clamat <note>(I Tim. I, 15)</note>, et tu innocentem te
asseris? Non est igitur maximus erubescendi locus,
quando cum plurimis peccati mixta consortia sunt;
si sequamur tamen studium corrigendi. Neque rursus
paveas, ne culpae confessio teneatur ad poenam. Bonus
enim et misericors Deus non solum culpas ignoscere
confitentibus, sed etiam praemia corrigentibus
<pb n="0915A"/>
impertire consuevit; si tamen unusquisque sibi donari
petat, quod intelligit non latere. <hi>Dic ergo iniquitates
tuas, ut justificeris <note>(Esai. XLIII, 26)</note>
            </hi>. Dei vox
ista est volentis ignoscere: Dei vox ista est promittentis,
quod tuum velit delere peccatum.</p>
          </div3>
<div3>
            <head>69.</head>
            <p>
 <hi>Tibi peccavi,</hi> David dicit, <hi>et malum coram te
feci.</hi> Hoc est, etsi homines non vident, sed tu vides;
etsi homines me dijudicare non possunt, quia
participes delictorum sunt; tu tamen judex es singulorum,
quia expers es delictorum. Quamlibet in
corde intimo cogitationes noxiae lateant, coram te
tamen sunt, qui potes dicere: <hi>Quid cogitatis mala in
cordibus vestris <note>(Matth. IX, 4)</note>
            </hi>? Nempe Christus hoc
dicit. Qui ergo novit quid in corde sit scriptum, potest
delere quidquid in corde conscriptum est. Cui se
<pb n="0915B"/>
fateatur noster David non solum in seipso, sed
etiam in primo homine peccasse, dum praecepta divina
temerantur.</p>
          </div3>
<div3>
            <head>70.</head>
            <p>
 Quo licet advertere, fratres dilectissimi, quemadmodum
omnes haereses, dum se impugnant, in
se recurrant. Itaque Ariani dum Patris et Filii separant
potestatem, in eum furiose exitum disputationis
incurrunt, ut cum Manichaeis eorum concurrat
assertio, illi enim dicunt alterum Deum esse veteris,
alterum novi Testamenti. Quam profanam assertionem
Ecclesia sancta condemnat, quae unum Deum legit;
quia <hi>unus Deus Pater ex quo omnia, et nos in ipsum:
et unus Dominus Jesus per quem omnia, et nos
per ipsum <note>(I Cor., VIII, 6)</note>
            </hi>. Utique omnipotens potestas
et una Patris et Filii declaratur; ut nec Patrem
<pb n="0915C"/>
a novi Testamenti gratia secernamus, nec rursus ab
instauratione mundi Filium separemus.</p>
          </div3>
<div3>
            <head>71.</head>
            <p>
 Denique consideremus utrum idem Deus utriusque
sit eonditor Testamenti. Nempe omnes in primo
homine peccavimus, et per naturae successionem, culpae
quoque ab uno in omnes transfusa successio, est. In
quem ergo peccavi, in Patrem, an in Filium? Utique in
cum qui mihi credidit, quod non servando peccavi. Mandatum
est homini, ut ab omnibus gustaret quae erant in
paradiso, sed lignum scientiae boni et mali non tangeret <note>(Gen., II, 17)</note>.
Adam ergo in singulis nobis est. In illo
enim conditio humana deliquit, quia per unum in omnes
pertransivit peccatum. Video summam mihi creditam;
video quae praevaricationis aera <emph>733</emph> contraxerim,
<pb n="0916A"/>
dum vetita et interdicta degusto. Hinc debeo commissae
sortis usuram; quia creditum mandatorum coelestium
foenus intemerata fides servare non potuit.</p>
          </div3>
<div3>
            <head>72.</head>
            <p>
 Agnovimus creditum, agnoscamus etiam creditorem.
Creditoris nempe jus est ut exigat et relaxet;
et ideo idem relaxat, qui jus habet exigendi. Cum
igitur in Evangelio Christus dixerit mihi: <hi>Remissa
sunt tibi peccata tua <note>(Luc. V, 20)</note>
            </hi>; nonne eumdem
intelligo dominum sortis, quem arbitrum veniae recognosco?
Aut si Pater credidit, et Filius relaxavit,
non per unitatem, ut nos dicimus; sed, ut Ariani
asserunt, per distantiam potestatis: alius ergo Deus
credidit, alius relaxavit? Unde incurrunt, ut Manichaeorum
perfidiam non evadant. Deinde unum dicendo
bonum Deum, advertant quos laqueos dementiae
<pb n="0916B"/>
suae incidant. Si bonus est, qui credidit, quomodo
non est bonus, qui relaxavit? Ergo cum illis partem
habeant Ariani, in quorum assertionem perveniunt.
Nec mirum si is qui semel deviare coepit a vero,
nexibus se alieni erroris involvat.</p>
          </div3>
<div3>
            <head>73.</head>
            <p>
 Et ideo una est sententia, quae haereticorum
omnium machinas destruat, ut unius potestatis, <emph>734</emph> 
 majestatis atque virtutis Trinitatem esse credamus;
 et ideo ab eo quod Filius fecit, non separemus
Patrem; nec ab eo quod Pater mandavit,
Filium segregemus. Ita enim fiet, ut non alterum
Deum veteris, alterum novi Testamenti inducamus;
sed per unitatem potestatis et Filius in Patre, et
Pater intelligatur in Filio; et Filius foeneretur in
Patre, et Pater relaxet in Filio. Nam et Pater dimittit
<pb n="0916C"/>
peccatum: Filium dimisisse jam diximus.</p>
          </div3>
<div3>
            <head>74.</head>
            <p>
 Accipite quia dimittit et Pater. <hi>Dimitte,</hi> inquit, <hi>nobis debita nostra, sicut et nos dimittimus debitoribus
nostris 
 <note>(Matth. VI, 12)</note>
            </hi>. Utique ex persona nostra hoc
Filius Patri dicit. Nec ideo dicit, quasi dimittere ipse
non possit; sed ideo dicit, ut tu unitatem potestatis
intelligas.</p>
          </div3>
<div3>
            <head>75.</head>
            <p>
 Denique si auctoritatem quaeris in Filio: <hi>Jam
vos,</hi> inquit, <hi>mundi estis propter sermonem quem locutus
sum vobis <note>(Joan., XV, 3)</note>
            </hi>. Dimittit sermone, dimittit
imperio: sed cum ratione dimittit dicens: <hi>Vade, et
posthac vide ne pecces <note>(Joan. V, 14)</note>
            </hi>. Habes auctoritatem,
quia vetera donavit: habes judicium, quia futura
praescripsit.

</p>
          </div3>
        </div2>
      </div1>
</body>
  </text>
</TEI>