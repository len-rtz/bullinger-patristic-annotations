<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Commentarius in Cantica canticorum</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 15</title>
           <idno>AmbMed.CoInCaC</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROLOGUS.</head>

<pb n="1851"/>
<p divs_removed="true">
          <pb n="1851A"/> <emph>1545</emph> 1. <hi>Osculetur me osculo oris sui <note>(Cant. I, 1)</note>
          </hi>:
non hic foeditatis incentiva, sed castitatis celebrantur
mysteria; ubi spiritualiter agitur et affectuali
quadam contemplatione de nuptiis et conjunctione
Christi et Ecclesiae, increati spiritus et creati, carnis
et spiritus. Circumcidamus ergo cor nostrum:
nihil vile, nihil corporeum quaeramus; vile autem
omne terrenum. Nihil ergo terrenum, nihil carnale,
nihil saeculare, nihil corporeum, nihil leve atque
mutabile in his eloquiis constituamus coelestibus: <hi>Eloquia</hi> 
 enim <hi>Domini eloquia casta;</hi> ut in his coelestium
mysteriorum immaculata et pudica sinceritas <emph>1546</emph> 
 spiritali interpretatione resplendeat. Non
adulterina quadam opinione misceamus terrena divinis,
et illud inviolabile sacramentum propheticae
visionis aut perennis oraculi, naturae nostrae aestimatione
violemus: sive enim de osculis, sive de
talibus, totum decet, quidquid defertur religioni; ut
<pb n="1852A"/>
nullum obsequium quod proficiat ad cultum et observantiam
Christi erubescamus: sicut in illa saltatione
David ante arcam; non enim illa deliciarum
comes fuit atque luxuriae saltatio, sed quod unusquisque
corpus attollat impigrum, nec humi pigra jacere
membra, vel tardis sinat torpere vestigiis. Hoc enim
nos magisterium non invenimus, sed accepimus; sic
instituit ordinem mystici carminis, doctrina coelestis. <emph>1547</emph>

        </p>
        <div3 moved_from_p="true">
            <head>2.</head>
          <p>
 <hi>Osculetur me ab osculis oris sui; quia bona
ubera tua super vinum, et odor unguentorum tuorum
super omnia aromata. Unguentum exinanitum est nomen
tuum <note>(Ibid.)</note>
            </hi>. Totus iste deliciarum locus ludum
sonat, plausum excitat, amorem provocat. <hi>Ideo,</hi> 
 inquit, <hi>adolescentulae dilexerunt te, et attraxerunt
te; retro odorem unguentorum tuorum curramus.
Induxit me rex in tabernaculum suum <note>(Ibid., 3)</note>
            </hi>. Ab
osculis coepit ut ad tabernaculum perveniret, atque
illa impatiens dominici laboris exercitataeque virtutis,
<pb n="1853A"/>
agitur ut aperiat manu claustra, in agrum exeat,
in castellis maneat; in principio tamen retro odorem
currit unguenti, cum in tabernaculum venerit, unguentum
mutatura castellis. Denique quo evadat, vide.</p>
        </div3>
<div3>
          <head>3.</head>
          <p>
 <hi>Si murus,</hi> inquit, <hi>est, aedificemus super eum turres
argenteas <note>(Cant. VIII, 9)</note>
          </hi>. Quae ludebat osculis, jam
turres erigit, ut pretiosis sanctorum turrita fastigiis,
non solum hostiles frustretur incursus, verum etiam
bonorum propugnacula struat tuta meritorum. Etiam
in his conjugiis temporalibus nubenti prius plauditur,
quam imperatur; ne ante dura offendant imperia,
quam blanditiis amor fotus inolescat. Bucula
plausus cujusdam sonitum discit amare, cervicis ne
recuset jugum; denique prius assuescitur verbo <emph>1548</emph> 
lasciviae, quam verbere disciplinae. Ast ubi colla
<pb n="1853B"/>
subdiderit jugo, et habena constringit, et stimulus
urget, et compares trahunt, et jugalis invitat. Sic
etiam Virgo nostra debuit prius amore pio cudere;
aurea thori coelestis fulcra mirari, et in ipso vestibulo
<pb n="1854A"/>
nuptiarum et postes frondium sertis cernere
coronatos, et chori strepentis interius haurire delicias;
ne se prius dominico jugo timefacta subduceret,
quam vocata inclinaret. Oportet enim ut gradus
quosdam profectuum et ordinem noverimus, quid
prius, quid consequens esse debeat: nam scire quid
facias, et ordinem nescire faciendi, non est perfectae
cognitionis, offendunt enim plerumque praepostera.
Itaque quia quot homines, tot sententiae, si
quid defecatum est in sermone nostro, omnes legant:
si quid decoctum, maturiores probent: si
quid modestum, pectoribus inhaereat, genas pingat:
si quid florulentum, aetas florulenta non improbet.
Debuimus sponsae excitare amorem; scriptum est
enim: <hi>Diliges Dominum Deum tuum <note>(Deut. VI, 5)</note>
          </hi>:
<pb n="1854B"/>
debuimus in nuptiis crines sponsae calamistris quibusdam
orationis ornare; scriptum est enim: <hi>Plaude
manu, et percute pede <note>(Ezech. XXI, 14)</note>
          </hi>: debuimus
perpetuos spargere thalamos rosis.
</p>
        </div3>
      </div1>

<div1>
        <head>INCIPIT TEXTUS.</head>
<div2>
          <head>CAPUT PRIMUM.</head>
<pb n="1853B"/> <emph>1547</emph>
<div3>
            <head>1.</head>
            <p>
 Ante vita quam doctrina quaerenda est;
vita enim bona et sine doctrina habet gratiam, doctrina
sine vita integritatem non habet, <hi>In malevolam
etenim animam non cadit sapientia <note>(Sap. I, 4)</note>
            </hi>:
ideoque ait: <hi>Quaerent me mali, et non invenient <note>(Prov. I, 28)</note>
            </hi>:
quia improbitate caecatur mentis
oculus, et caligante sibi iniquitate mysteria profunda
invenire non potest. Primum ergo exercenda est
<pb n="1853C"/>
vitae militia, corrigendi mores. Cum haec instituerimus
ad cursum debitum, ut sit offensionis correctio,
puritatis gratia: tunc ad studia percipiendae cognitionis
veniamus suo ordine et via. Prima igitur sunt
moralia, secunda mystica: in illis vita, in his cognitio;
ita ut si perfectionem requiras, nec vita sine
cognitione, nec cognitio sine vita sit, utrumque
astipuletur alteri. Quam institutionem secutus Salomon
librum de Proverbiis scripsit, quo moralem
locum uberius expressit, naturalem in Ecclesiaste,
mysticum in Canticis canticorum: quamquam si
diligenter discutias, et in Proverbiis mystica pleraque
reperias, et in Canticis moralium suavitatem. Nam
utique mysticum est: <hi>Sapientia aedificavit sibi domum,
et subdidit columnas septem, interfecit hostias
<pb n="1853D"/>
suas,</hi> etc. <note>(Pov. IX, 1)</note>. Hoc quippe in Canticis
lucet mysticum quod morale, in quo blanditiarum
suavitas et affectus amantis exprimitur.</p>
          </div3>
<div3>
            <head>2.</head>
            <p>
 <hi>
              <note>(Vers. 1, 2.)</note> Osculetur me ab osculo oris sui;
quoniam optima ubera tua super vinum, et odor unguentorum
tuorum super omnia aromata.</hi> Constitue
ergo Virginem desponsatam multo tempore, et justo
ferventem amore, quae multa praeclara opera
dilecti, probabilium testium assertione cognoverit,
desideriis suspensis dilatam frequenter, jam non
ferentem moras, quae omnia fecisset ut sponsum
<pb n="1854B"/>
deret: aliquando votis potitam suis, ad improvisum
sponsi adventum gaudio turbatam, non quaerere
primordia salutationis, non verborum vices,
sed statim quod desiderasset exigere. Ita ergo et
sancta Ecclesia quae in primordiis mundi desponsata
in paradiso, praefigurata in diluvio, annuntiata per
Legem, vocata per prophetas, cum diu redemptionem
hominum, Evangelii decorem, dilecti exspectasset
adventum; impatiens morae, in oscula ruit dicens: <hi>Osculetur me ab osculo oris sui;</hi> 
 et delectata osculis,
<pb n="1854C"/>
adjicit: <hi>quoniam optima ubera tua super vinum.</hi> </p>
          </div3>
<div3>
            <head>3.</head>
            <p>
 Et ut moralius dicamus, intelligo mihi carnem
illam quae madefacta fuerat in Adam serpentis
veneno, quae criminum marcebat fetore, quae procedebat
in filiabus Sion alta cervice et nutibus oculorum,
et itinere pedum trahens tunicas, et pedibus
suis ludens, crinium cincinnis et compositis
vultibus atque redimiculis, et omni affectata decore
plus dedecens, eamdem tamen plurimis <emph>1548</emph> 
edoctam oraculis, quod venturus esset qui serpentis
illecebris exclusis, Spiritus sancti infunderet
gratiam; ut omnis caro videret salutare Dei, omnis
caro ad Deum veniret, marcuisse desiderio:
sed metuentem ne ut impatiens, ut lasciva, ut luxuriosa,
ut querula, sicut ante fuerat displiceret,
<pb n="1854D"/>
quamvis longiore quam ferre jam poterat, morantis
adventus Dominici exspectatione quateretur:
non murmurantem tamen nec transgredientem, sed
levantem in omni loco puras manus, sine ira et
disceptatione, in habitu ornato cum verecundia et
sobrietate, ornantem se non in tortis crinibus aut auro
aut margaritis aut veste pretiosa, sed his quae castitatis
et bonae conversationis decerent gratiam,
orare dicentem: <hi>Osculetur me ab osculo oris sui;
quoniam optima ubera tua super vinum.</hi> Jam volebat
adhaerere Christo caro, jam festinabat innubere;
<pb n="1855A"/>
ut esset unus spiritus, et fieret caro Christi quae
erat ante meretricis. <hi>Osculetur,</hi> inquit, <hi>me:</hi> osculatur
nos Dei Verbum, quando sensum nostrum
spiritus cognitionis illuminat.</p>
          </div3>
<div3>
            <head>4.</head>
            <p>
 Igitur vel Ecclesia est jamdiu promisso sibi
per prophetas Dominico adventu per tempora multa
suspensa, vel anima quae elevans se a corpore abdicatis
luxuria atque deliciis, voluptatibusque carnalibus,
exuta quoque sollicitudine saecularium vanitatum,
jamdudum infusionem sibi divinae praesentiae
et gratiam Verbi salutaris exoptet, commacerari
eam quod sero veniat, et affligitur; ideo quasi vulnerata
charitatis, cum moras ejus ferre non possit,
conversa ad Patrem, rogare ut mittat sibi Deus
Verbum, et causam qua sit ita impatiens declarare
dicentem: <hi>Osculetur me ab osculis oris sui.</hi> </p>
          </div3>
<div3>
            <head>5.</head>
            <p>
 Non unum osculum quaerit, sed plura oscula,
ut desiderium suum possit explere; quae enim diligit,
<pb n="1855B"/>
non est unius osculi parcitate contenta, sed
plurima exigit, plura vindicat, et ita se amplius
dilecto commendare consuevit. Denique illa in
Evangelio sic probata est, <hi>Quia non cessavit,</hi> inquit
Dominus, <hi>osculari pedes meos, et ideo remissa sunt
ei peccata multa, quia dilexit multum <note>(Luc. VII, 46,
47)</note>
            </hi>. Ergo et haec anima oscula Verbi multa desiderat,
ut illuminetur divinae cognitionis lumine;
hoc est enim osculum Verbi, lumen scilicet cognitionis
sacrae. Osculatur enim nos Deus Verbum,
quando cor nostrum et ipsum principale hominis
Spiritus divinae cognitionis illuminat; quo anima
donata charitatis pignore nuptiali, laeta atque ovans
dicit: <hi>Os meum aperui et eduxi spiritum <note>(Psal. 
CXVIII, 131)</note>
            </hi>. Osculum est enim quo invicem amantes
<pb n="1855C"/>
sibi adhaerent, et velut gratiae interioris suavitate
potiuntur. Per hoc osculum adhaeret anima Dei
Verbo, quod sibi spiritus transfunditur osculantis:
sicut etiam hi qui se osculantur, non sunt labiorum
praelibatione contenti, sed spiritum suum sibi invicem
videntur infundere. <emph>1549</emph>
</p>
          </div3>
<div3>
            <head>6.</head>
            <p>
 <hi>Osculetur me ab osculis oris sui.</hi> Vis ad
Christum aptare? Nihil gratius. Vis ad animam tuam?
Nihil jucundius. <hi>Osculetur me,</hi> videt te mundum esse
ab omni peccato, quia delicta de terra sunt; ideo te
sacramentis coelestibus dignum judicat, et ideo invitat
ad coeleste convivium; ut <hi>Osculetur te ab osculis
oris sui.</hi> Tamen propter sequentia, anima tua, vel
humana conditio, vel Ecclesia vidit se ab omnibus
mundatam esse peccatis, dignam quae ad altare Dei
<pb n="1855D"/>
possit accedere. Quid est enim altare, nisi forma
corporis Christi? Vidit sacramenta mirabilia, et ait: <hi>Osculetur me ab osculis oris sui;</hi> 
 hoc est, osculum
mihi Christus infigat. Quare? quia:</p>
          </div3>
<div3>
            <head>7.</head>
            <p>
 <hi>Meliora ubera tua super vinum,</hi> hoc est, meliores
sensus, meliora tua sacramenta super vinum,
super illud vinum quod etsi suavitatem habet, laetitiam
<pb n="1856A"/>
habet, gratiam habet: tamen in illo laetitia
saecularis, in te autem jucunditas spiritalis est. Jam
tunc ergo Salomon inducebat nuptias vel Christi et
Ecclesiae, vel spiritus et carnis et animae. Et tamquam
despiciens omnes jucunditates et delectationes
suas, coelestibus cupieos inhaerere mandatis, ait:
quoniam optima praecepta testamentorum tuorum
super omnem appetentiam carnis, et saeculi voluptatem;
meminerat enim se in Eva ante sic lapsam, dum
voluptatem corporis praefert mandatis coelestibus.
 Ostendens itaque non solam speciem Verbi, et vultum
quemdam, sed omnia interiora ejus diligere,
adjungit ad osculorum gratiam: <hi>Quia bona,</hi> inquit, <hi>ubera tua super vinum, et odor unguentorum tuorum
super omnia aromata.</hi> 
 Illa osculum poposcit, Deus
Verbum se ei totus infudit, et nudavit ei ubera sua,
hoc est, dogmata sua et interioris sapientiae disciplinas,
et unguentorum suorum dulci odore fragravit:
<pb n="1856B"/>
quibus capta dicit uberiorem esse jucunditatem divinae
cognitionis, quam laetitiam omnis corporeae voluptatis.</p>
          </div3>
<div3>
            <head>8.</head>
            <p>
 <hi>Unguentum exinanitum vel oleum effusum nomen
tuum;</hi> hoc est, totus immundis impuritatibus
diversorum facinorum fetebat hic mundus, nunc spirat
ubique suavitas pudicitiae, unguentum fidei, flos
integritatis. Aspirat etiam in Verbo odor gratiae et
remissio peccatorum, quae in totum diffusa mundum,
omnia tamquam exinanito replevit unguento, quia
per universos gravis illuvies detersa vitiorum est.
 Hoc unguentum exinanitum est supra Judaeos, et
collectum est agentibus: exinanitum in Judaea, et redoluit
in omnibus terris. Hoc unguento uncta est
Maria, et Virgo concepit, Virgo peperit bonum odorem
Dei Filium: hoc unguentum effusum est super
<pb n="1856C"/>
aquas, et sanctificavit aquas: hoc unguento uncti
sunt tres pueri, et humorem his flamma roravit; hoc
unguento Daniel unctus est, et leonum ora mollivit,
feritatemque permulsit. Fluit hoc unguentum quotidie,
et numquam deficit. Accipe vas tuum, virgo, et
accede, ut possis hoc unguento repleri: accipe unguentum
aestimatum trecentis denariis, sed gratis
datum, non venditum, ut omnes haberent gratis.
Virgo, ungere; noli contristari sicut Judas, quia hoc
unguentum effunditur, sed consepeli in te Christum:
claude sane vas tuum, ne unguentum effluat: claude
integritatis clave, loquendi verecundia, abstinentia
gloriandi; hoc quae habet unguentum, Christum recipit: <hi>Unguentum exinanitum nomen tuum.</hi> 
<pb n="1856D"/>
</p>
          </div3>
<div3>
            <head>9. </head>
            <p>
 <hi>
              <note>(Vers. 2.)</note> Propterea adolescentulae dilexerunt
te.</hi> Quae sunt istae adolescentulae, nisi animae singulorum,
quae deposuerunt istius corporis senectutem,
renovatae per Spiritum sanctum? <hi>Unguentum effusum
nomen tuum,</hi> cujus virtute sermonis nihil potest
esse praestantius. Nam sicut inclusum in vase aliquo
unguentum cohibet odorem suum, qui odor quamdiu
vasis illius angustiis coercetur, etsi ad plures non
<pb n="1857A"/>
potest pervenire, tamen vim suam servat: cum vero
de vase illo quo claudebatur unguentum fuerit effusum,
longe lateque diffusum dicitur: ita et Christi
nomen ante ejus adventum in Israel populo, quasi in
vase aliquo Judaeorum mentibus claudebatur: <hi>Notus</hi> 
enim <hi>in Judaea Deus, in Israel magnum nomen ejus. <note>(Psal. LXXV, I)</note>
            </hi>.
Hoc itaque nomen quod vasa Judaeorum
angustiis suis coercitum continebant. Magnum
quidem et tunc nomen, cum infirmorum atque paucorum
haereret angustiis, sed magnitudinem sui nondum
per corda gentium et in fines totius orbis effuderat: <emph>1550</emph> 
 postquam vero per omnem mundum
suo illuxit adventu, per omnem utique creaturam
divinum illud suum nomen extendit, non repletum
accessione aliqua, plenitudo enim nescit augmentum;
sed replens vacua, ut esset admirabile nomen ejus in
<pb n="1857B"/>
universa terra. Hujus igitur effusio nominis abundantem
quamdam exuberantiam gratiarum, bonorumque
coelestium significat ubertatem, ex abundanti
enim superfluit quidquid effunditur. <hi>Ideo adolescentulae
dilexerunt te.</hi> Bona, inquit, prudentia, sed
dulcis misericordia; illam enim pauci assequuntur,
haec ad omnes pervenit: propter hanc, inquit, indulgentiam
tuam diligunt te animae renovatae spiritu.</p>
          </div3>
<div3>
            <head>10.</head>
            <p>
 <hi>
              <note>(Vers. 3.)</note> Attrahe nos post te, curremus in
odorem unguentorum tuorum.</hi> Osculata jam anima
sancta Verbum Dei, modum non capit, nec expletur
dicens: Suavis es, Domine, et in jucunditate tua
doce me justificationes tuas <note>(Psal. CXVIII, 12)</note>. Osculata
Dei Verbum concupiscit super omnem decorem,
diligit super omnem laetitiam, delectatur super omnia
<pb n="1857C"/>
aromata, cupit frequenter videre, saepe intendere,
cupit attrahi ut sequi possit: <hi>Unguentum,</hi> inquit, <hi>exinanitum nomen tuum, propterea te diligimus adolescentulae;</hi> 
 
propterea certamus, sed comprehendere
non possumus: attrahe nos, ut possimus currere;
ut odore unguentorum tuorum accipiamus virtutem
sequendi. Festinat etiam interna mysteria videre, ipsam
requiem Verbi, ipsam boni illius summi habitationem,
et lucem ejus et claritatem in illo sinu ac
recessu patrio; festinat audire sermones ejus, et cum
audierit super omnem suavitatem accipit.</p>
          </div3>
<div3>
            <head>11.</head>
            <p>
 Doceat te propheta qui gustavit, et ait: <hi>Quam
dulcia faucibus meis verba tua, super mel et favum ori
meo <note>(Psal. CXVIII, 103)</note>
            </hi>! Quid enim aliud desiderat
<pb n="1857D"/>
anima, quae semel Verbi suavitatem gustaverit, quae
semel claritatem ejus viderit? Moyses in monte positus
quadraginta diebus Legem accipiens, cibum corporis
non requirebat: Elias ad illam festinans requiem,
rogabat ut acciperetur anima sua a se: Petrus
aspiciens et ipse in monte Dominicae resurrectionis
gloriam, nolebat descendere, dicens: <hi>Domine, bonum
est nos hic esse <note>(Matth. XVII, 4)</note>
            </hi>. Quanta igitur illa
divinae substantiae gloria, quanta Verbi dona, in
quae concupiscunt et angeli prospicere!</p>
          </div3>
<div3>
            <head>12.</head>
            <p>
 Anima igitur quae illud videt, corpus hoc non
requirit, minimamque familiaritatem cum eo esse
<pb n="1858A"/>
debere intelligit, renuntiat saeculo, abducit se a vinculis
carnis, et exuit omnibus voluptatum istarum
nexibus. Denique Stephanus Jesum videbat, et lapidari
non formidabat; immo cum lapidaretur, non
pro se, sed pro illis a quibus perimebatur, rogabat.
Paulus quoque raptus usque ad tertium coelum, cum
corpore esset vel sine corpore nesciebat, raptus,
inquam, in paradisum, usum proprii jam non sentiebat
corporis, et audiens verba Dei, quomodo ad
corporis infirmitates descenderet, erubescebat. Itaque
sciens quid vidisset in paradiso, vel quid audisset,
clamabat dicens: <hi>Quid adhuc velut viventes de
hoc mundo decernitis? Ne tetigeritis, ne attaminaveritis,
ne gustaveritis, quae sunt omnia ad corruptelam
ipso usu <note>(Coloss. II, 20 et 21)</note>
            </hi>. Volebat enim nos in
figura esse istius mundi, non possessione atque usu,
<pb n="1858B"/>
ut ita utamur hoc mundo tamquam non utamur,
tamquam praetereuntes, non tamquam residentes;
ambulantes tamquam in imagine saeculi, non in cupiditate,
ut velocissima disputatione ipsam imaginem
hujus mundi transeamus. Denique ipse fide ambulans,
non specie, peregrinabatur a corpore, aderat
Deo: et cum esset in terris, non in terrenis, sed in
coelestibus conversabatur. Ergo anima nostra quae
Deo vult appropinquare, elevet se a corpore, semper
illi summo bono adhaereat, illi bono quod est divinum,
quod est semper, et quod erat ab initio, et
quod erat apud Deum <note>(I Joan. I)</note>, hoc est, Dei Verbum:
ipsum est illud divinum, <hi>In quo vivimus, et
sumus, et movemur <note>(Act. XVII, 28)</note>
            </hi>.</p>
          </div3>
<div3>
            <head>13.</head>
            <p>
 <hi>Curremus in odorem unguentorum tuorum.</hi> Hunc
<pb n="1858C"/>
odorem fragrat anima quae Christo aperire incipit,
ut accipiat primum odorem Dominicae sepulturae, et
credat, quia caro ejus non vidit corruptionem, nec
odore aliquo mortis emarcuit: sed aeterni illius floris
et semper virentis odore condita surrexit. Quomodo
enim poterat vel in carne marcescere, cujus nomen <hi>Unguentum exinanitum</hi> 
 <emph>1551</emph> <hi>est?</hi> Exinanivit se ut
spiraret tibi; semper hoc unguentum erat, sed erat
apud Patrem, erat in Patre, olebat tantum angelis
et archangelis, tamquam intra vas coeli. Aperuit os
Pater dicens: <hi>Ecce posui te in testamentum generis
mei, in lucem gentium; ut sis in salutem usque ad
extremum terrae <note>(Esai. XLIX, 6)</note>
            </hi>. Descendit Filius,
repleta sunt omnia novo odore Verbi, eructavit cor
Patris Verbum bonum, fragravit Filius, Spiritus
<pb n="1858D"/>
sanctus exhalavit, atque per omnium corda diffudit: <hi>Diffusa est enim charitas Dei in cordibus nostris per
Spiritum sanctum 
 <note>(Rom. V, 5)</note>
            </hi>. Ipse Dei Filius in corpore
tamquam in vase odorem primo cohibebat
suum, opperiens tempus sicut ait: <hi>Dominus dat
mihi linguam eruditionis, ut sciam quando oporteat
dicere sermonem.</hi> Venit hora, aperuit os, exivit unguentum,
quando virtus exibat de eo. Et ideo ista
festinat ad Verbum, et rogat ut attrahatur, ne forte
derelinquatur; quia currit Dei Verbum, et non est
alligatum. Denique <hi>Exsultat tamquam gigas ad currendum
<pb n="1859A"/>
viam <note>(Psal. XVIII, 6)</note>
            </hi>. Et quia <hi>Egressus ejus summo
coelo, et occursus ejus usque ad summum ejus <note>(Ibid., 7)</note>
            </hi>,
videns se imparem tantae velocitati, dicit: <hi>Attrahe nos.</hi> </p>
          </div3>
<div3>
            <head>14.</head>
            <p>
 Bona anima quae non pro se sola, sed pro
omnibus rogat: <hi>Attrahe,</hi> inquam, <hi>nos;</hi> habemus enim
cupiditatem sequendi, quam unguentorum tuorum
inspirat gratia: sed quia cursus tuos aequare non
possumus, <hi>Attrahe nos;</hi> ut auxilio tuo fultae, vestigiis
tuis possimus insistere. Si enim tu attraxeris,
curremus et nos, et spiritalia velocitatis flabra capiemus.
Deponitur enim sarcina quibus manus tua
fulcro est: et oleum tuum infunditur, quo curatus
est ille qui a latronibus vulneratus est.</p>
          </div3>
<div3>
            <head>15.</head>
            <p>
 At ne impudens tibi videatur quod ait: <hi>Attrahe
nos,</hi> audi dicentem: <hi>Venite ad me, omnes qui
<pb n="1859B"/>
laboratis, et onerati estis, et ego vos reficiam <note>(Matth. 
XI, 28)</note>
            </hi>. Vides quod libenter nos attrahit, ne remaneamus
sequentes: sed qui vult attrahi, currat ut
comprehendat, et currat posteriora obliviscens, et
ea quae sunt priora appetens, sic enim poterit Christum
comprehendere; unde et Apostolus ait: <hi>Sic
currite ut comprehendatis.</hi> Vult et ista ad bravium
pervenire, quae desiderat comprehendere. Prudenter
ergo rogat ut attrabatur, quia non omnes sequi possunt.
Denique Petro dicenti: <hi>Quo vadis?</hi> respondit
Verbum Dei: <hi>Non potes me sequi modo, sequeris autem
postea <note>(Joan. XIII, 36; Matth. XIV, 30)</note>
            </hi>. Claves
ei commiserat regni coelorum, et in sequendo se
imparem judicavit. Hanc tamen animam non distulit,
quia non praesumebat, sed rogabat. Denique,
<pb n="1859C"/>
</p>
          </div3>
<div3>
            <head>16. </head>
            <p>
 <hi>
              <note>(Vers. 3.)</note> Introduxit me in cubiculum suum.</hi> 
Beata anima quae Verbi ingreditur penetralia, namque
ea insurgens de corpore, ab omnibus fit remotior;
atque illud quod est supra semetipsum, divinum
illud si quomodo assequi possit, scrutatur et
quaerit: quod cum potuerit comprehendere, ea quae
sunt intelligibilia supergressa, in illo confirmatur,
atque eo pascitur. Talis erat Paulus qui sciebat se
raptum in paradisum, sed sive extra corpus sive in
corpore nesciebat. Assurrexerat enim anima ejus de
corpore, et se a visceribus et vinculis carnis abduxerat
atque levaverat, factusque a semetipso alienus,
intra semetipsum tenuit verba ineffabilia quae audivit
et vulgare non potuit, quae advertit ea homini
loqui non licere. Anima ergo bona contemnit visibilia
<pb n="1859D"/>
et sensibilia, nec consistit in eis, nec in respiciendis
his immoratur et residet: sed ascendit ad
illa aeterna et invisibilia et plena miraculis, puro
sensu se piae mentis attollens. Etenim perfectioni
studens, solum illud bonum divinitatis intendit, nec
aliud quidquam requirendum putat, quia tenet quod
summum est.</p>
          </div3>
<div3>
            <head>17.</head>
            <p>
 <hi>Introduxit me rex in cubiculum suum.</hi> Simplex
est osculum, sed negotiosum cubiculi secretum;
hoc enim loco mysteria plenius cognoscere se velle
testatur, ut ingrediatur penetralia mysteriorum coelestium,
<pb n="1860A"/>
et aperiantur sibi thesauri sapientiae et
scientiae in Christo absconditi: quod ut possit, fortasse
illud ait quod supra: <hi>Osculetur me ab osculis
oris sui.</hi> Significat Spiritus sancti supervenientis gratiam,
sicut Angelus ad Mariam dixit: <hi>Spiritus sanctus
superveniet in te, et virtus Altissimi obumbrabit
tibi <note>(Luc. I, 35)</note>
            </hi>. Quando autem introduxit eam rex
in cubiculum suum, passionis tempus, lateris compunctio
declarat, sanguinis effusio, sepulturae unguentum,
resurrectionis <emph>1552</emph> mysterium; ut osculum
quasi sponsa acceperit: in cubiculum autem
Christi sit introducta Ecclesia, non jam quasi tantummodo
desponsata, sed etiam quasi nupta: nec
solum thalamum sit ingressa, sed etiam legitimae
claves copulae consecuta sit. Ideoque quasi in thalamo
sita ait: <hi>Colligatio guttae frater meus mihi, inter
<pb n="1860B"/>
media ubera mea requiescit <note>(Vers. 12)</note>
            </hi>.</p>
          </div3>
<div3>
            <head>18.</head>
            <p>
 Quod si cubiculum quaerimus, ipse nos edocet
qui ait: tu autem cum orabis, <hi>intra in cubiculum
tuum, et clauso ostio, ora Patrem tuum in abscondito <note>(Matth. VI, 6)</note>
            </hi>.
Cubiculum Ecclesiae corpus est
Christi. Introduxit eam rex in omnia interiora mysteria,
dedit ei claves ut aperiret sibi thesauros
scientiae, sacramentorum clausas ante fores panderet,
cognosceret quiescentis gratiam, defuncti somnum,
virtutem resurgentis. In illo cubiculo justitias
Domini Jesu nupta reperit. Quae sunt illae justitiae?
Utique sacramenta baptismatis, sicut legimus, quia
cum venienti ad baptismum diceret Joannes: <hi>Ego
a te debeo baptizari, et tu venis ad me;</hi> respondit Jesus: <hi>Sine modo, sic enim decet nos implere omnem
<pb n="1860C"/>
justitiam 
 <note>(Matth. III, 15)</note>
            </hi>. In illo cubiculo justificationes
Domini discit, consilium Dei cognovit, quo
nihil potest esse sublimius; hoc est enim divinum,
in quo fit remissio peccatorum.</p>
          </div3>
<div3>
            <head>19.</head>
            <p>
 Haec a Domino quaerit discere, quae homines
docere non poterant, nisi antea Deus docuisset:
quae posteaquam a Christo didicerunt apostoli, Ecclesia
dicit: <hi>Introduxit me rex in cubiculum suum,</hi> 
hoc est, in illud secretum, in quo sunt omnes thesauri
scientiae et cognitionis suae. Ideoque tibi dicitur: <hi>Cum oras, intra in cubiculum tuum 
 <note>(Matth. VI, 6)</note>
            </hi>.
quod significat mentis animaeque secretum. In hoc
cubiculo justitiarum sponsa se poposcit induci, cum
post odorem unguenti excurrerit, quod semper fluit,
et numquam deficit.
<pb n="1860D"/>
</p>
          </div3>
<div3>
            <head>20. </head>
            <p>
 <hi>Introduxit me rex in cubiculum suum,</hi> Graecus
in promptuarium suum et in cellarium suum habet:
ubi bona libamina, ubi boni odores, mella suavia,
ubi fructus diversi, ubi epulae variae sunt, ut plurimis
epulis tuum prandium condiatur. Denique in
illud divini illius sponsi introducta secretum:</p>
          </div3>
<div3>
            <head>21.</head>
            <p>
 <hi>Exsultemus,</hi> inquit, <hi>et laetemur in te; diligamus
ubera tua super vinum;</hi> non enim in divitiis et
auri argentique thesauris, non in possessionum
fructibus, non in potestatibus, non in conviviis,
sed in solo Deo exsultat, dicens ad eum: <hi>Diligamus
<pb n="1861A"/>
ubera tua super vinum.</hi> Sic tamen bibebat, ut
non absorberetur a vino, sed gratia ejus laetitiam
cordis hauriret, non corporis ebrietate titubaret.
Denique bibens hoc vinum, aperuit oculos suos, et
vidit viam rectam, reliquit tortuosas vias dicens: <hi>Aequitas dilexit te,</hi> 
 hoc est, non flexuosa itinera te
sequuntur: sed solus ad te potest justitiae trames
pervenire, qui enim diligit justitiam non se avertit
a Christo. Quomodo enim arbitrum justitiae, remuneratoremque
meritorum innocens metuat conscientia?
 Eadem tamen anima cognoscens corporis
societate se fuscatam, dicit ad alias animas, vel ad
alias coelestes et appositas sacro mysterio potestates: <hi>Nolite aspicere me, quoniam obfuscata sum, quia non
est intuitus me sol.</hi> </p>
          </div3>
<div3>
            <head>22.</head>
            <p>
 <hi>
              <note>(Vers. 4.)</note> Fusca sum et decora, filiae Hierusalem.</hi> 
<pb n="1861B"/>
Constitue Dominum Jesum recumbentem in
convivio, reclinantem se Joannem supra pectus ejus,
mirantes alios quod servus supra Dominum reclinaret,
quod caro illa peccatrix supra templum Verbi
recumberet, quod anima illa carnis vinculis innexa
aulam divinae plenitudinis scrutaretur. Haec ergo mirantibus
aliis, respondit anima Joannis: <hi>Fusca sum
et decora, filiae Jerusalem;</hi> fusca per culpam, decora
per gratiam. Dicit et caro, <hi>fusca sum et decora;</hi> 
fusca pulvere saeculari, quem certando collegit,
decora oculo spiritali, quo mundi hujus pulverem
squaloremque detersit: fusca per vitium, sed decora
jam per lavacrum, quod abluit omne delictum:
fusca sum quia peccavi, decora quia jam me diligit
Christus; quam relegaverat enim in Eva, recipit in
<pb n="1861C"/>
virgine, suscipit ex Maria.</p>
          </div3>
<div3>
            <head>23.</head>
            <p>
 Dicit etiam Synagoga, cujus mysteria hoc
loco plerisque videntur exprimi; quae cum se rejici
videret propter totius plebis impietatem; solabatur
se tamen, <emph>1553</emph> quia ipsum Christum de populo
suo non tantum, sed et Petrum, Joannem, Jacobum
Christo adhaerentes videbat, quia habebat eloquia
sibi credita. Et ideo dicebat: <hi>Fusca sum et decora,
filiae Hierusalem:</hi> fusca per incredulitatem, decora
per legem: fusca per lapsum, decora quia dilexit
me sol, et prior facta sum congregatio Dei. <hi>Nolite
me refugere quia fusca sum;</hi> ideo fusca sum quia sol
me reliquit justitiae, qui ante illuminare consueverat.
Amisi colorem vultus mei, obtusa facta est
acies oculorum meorum quibus ante solem videbam:
<pb n="1861D"/>
in tenebris ambulo, quae diem Christi nescio.
Nolite tamen despicere me, quoniam qui reliquit,
potest rursum aspicere. Misereri iterum solet, congregare
dispersos, desertos requirere, colligere destitutos.
Omnes tribus Israel, convenite, aspicite me
decoram ante delicta; <hi>nolite aspicere me, quoniam
obfuscata sum;</hi> hoc est, non hoc solum aspiciatis
quia obfuscata sum; non est intuitus me sol, et
ideo obfuscata sum. Sed lucet sol super justos et injustos,
super justos pro gratia, super injustos pro
<pb n="1862A"/>
misericordia; illis mercedem meritorum tribuens,
istis peccata dimittens. Et gentibus non lucebat ante,
nunc lucet, nunc illis oritur qui oriebatur mihi; qui
illis remisit, remittet et mihi. Nolite arbitrari quoniam
obfuscata sum, quod penitus reliquerit me sol,
et jam non intueatur, non requirat aegram. Dissimulavit
a me, quia non servavi mandata ejus: reconciliabitur
cum viderit meorum poenitentiam delictorum.
Non vidit me sol, quia non recepi advenientem,
non aperui fenestras, ut vitae lumen intraret:
cum aperuero, illuminabit oculos meos, qui venit ut
totum mundum illuminaret, et videant etiam non
videntes.</p>
          </div3>
<div3>
            <head>24.</head>
            <p>
 Vel dicit Ecclesia de gentibus: <hi>Nolite aspicere
me quoniam fusca sum, quia non respexit me
sol;</hi> eo quod velut pruinis hiemalibus geluque constricta
<pb n="1862B"/>
gentilis erroris, congregationem gentium sol
justitiae diu indignam aestimaverit, quam serena vultus
sui luce lustraret. Nonne tibi videbatur hiberni
rigor temporis, quando notus erat in Judaea tantummodo
Deus? Nunc autem plenitudo lucis fulget aestivae,
quando omnia et in omnibus Christus. Nonne <hi>terra Domini et plenitudo ejus 
 <note>(Psalm. XXIII, 1)</note>
            </hi>? Et
vere orbis terrarum in Ecclesia, quia <hi>non Judaeus
tantummodo aut Graecus, non Barbarus aut Scytha,
non servus aut liber: sed omnes in Christo unum sumus <note>(Coloss. III, 11)</note>
            </hi>.
Sol omnibus fulget, dies omnibus
lucet. <hi>Nigra sum, et decora.</hi> Praemisit nigram,
ut augeret decorem: non dixit: Nigra sum
decora, ne quod nigrum est decorum aestimaretur:
sed ait: Nigra sum superiore peccato, sed decora
<pb n="1862C"/>
confessione peccati, et correctionis studio, atque
amore virtutis. Quamvis ergo <hi>Et</hi> syllaba ut grammatici
appellant conjunctiva sit, habet tamen distinctionem,
qua confusio distinguitur ac separatur;
ut si dicas Ambrosium Bassum intus esse, unus
putatur: sin autem asseras Ambrosium et Bassum
intus esse, duo utique intelliguntur.</p>
          </div3>
<div3>
            <head>25.</head>
            <p>
 <hi>Sicut tabernacula Cedar, sicut pelles Salomonis;</hi> 
tentoria enim de exuviis fiunt mortuorum
animalium. Igitur quae hoc dicebat, mortua erat
peccato, et vivebat Deo: et nos igitur peccato moriamur;
ut Deo vivamus. Repleti spiritus, jucunditate
et suavitate laetitiae, erimus exuviae spirituales,
carentes infirmitate corporea, et integro mentis
sinu infusam nobis divinorum mysteriorum gratiam
<pb n="1862D"/>
reservantes. Tabernacula autem Cedar, pellesve
Salomonis corpus hoc dici liquet ex pluribus locis:
tamen etiam inde intellige, quod Adam et Eva ubi
imaginem deposuere coelestis quam ante portabant,
imaginem terreni hominis induentes, tunicas dicti
sunt vestiti esse pelliceas; corporales enim eos fecerat
de spiritualibus culpa commissa.</p>
          </div3>
<div3>
            <head>26.</head>
            <p>
 Nec illud absurdum ad intelligendum, quod
ita se dicit sponsa factam sicut pelles solis adustas
ardoribus; eo quod in asperitate licet tribulationum
<pb n="1863A"/>
posita, mortificaverit tamen corpus suum, ne sentire
possit illam asperitatem: sicut enim ardorem
solis non sentit pellis tabernaculi, eo quod pellis
sit animalis mortui; ita haec mortua peccato, ardorem
peccati sentire non poterat: vel quia non frangebatur
necessitatibus, vel quia corpus <emph>1554</emph> 
afflictionis sumus, et mortem Domini Jesu semper
in corpore nostro circumferre debemus.</p>
          </div3>
<div3>
            <head>27.</head>
            <p>
 <hi>
              <note>(Vers. 5.)</note> Filii matris meae pugnaverunt adversum
me;</hi> hoc est, impugnaverunt me corporis
passiones, carnis illecebrae decoloraverunt: ideo
sol justitiae mihi non refulsit, quia viduata praesidio
devotionem meam et observantiam plenam servare
non potui, hoc est enim, <hi>vineam meam non custodivi,</hi> 
quia spinas et non uvam attuli, id est faciens
peccata pro fructibus. Et cum de Verbo loquitur,
<pb n="1863B"/>
irradiante sibi verbi splendore, conversa ad ipsum
dicit:</p>
          </div3>
<div3>
            <head>28.</head>
            <p>
 <hi>
              <note>(Vers. 6.)</note> Ubi pascis, ubi manes in meridiano?</hi> 
Recte dicit, <hi>ubi pascis,</hi> quia regale est Dei Verbum: <hi>ubi manes,</hi> 
 quia morale: <hi>in meridiano,</hi> quia mysticum:
siquidem meridie Joseph cum fratribus suis
in convivio constitutus futurorum mysteria temporum
revelabat. Sed etiam David dicit: <hi>Revela ad Dominum
vitam tuam et spera in eum, et ipse faciet, et
educet sicut lumen justitiam tuam, et judicium tuum
sicut meridiem <note>(Psalm. XXXVI, 5)</note>
            </hi>. Et ipse Paulus
circumfulsisse sibi lumen meridie asseruit, quando
a persecutione est conversus ad gratiam.</p>
          </div3>
<div3>
            <head>29.</head>
            <p>
 Queritur ergo quod derelicta sit, quod destituta
sit pauper ex divite; abundabat enim munere
<pb n="1863C"/>
gratiarum: sed egere coepit, ubi divinae praesentiae
sibi copia denegata est. Et ideo vel quasi mercenaria
haberi postulat, quae ante sibi pretiosioris copulae
gratiam vindicabat.</p>
          </div3>
<div3>
            <head>30.</head>
            <p>
 <hi>Posuerunt me custodem in vineis, vineam
meam non custodivi <note>(Vers. 5)</note>
            </hi>. Putant aliqui hoc de
illis dici qui Synagogam ad legis praecepta constringunt,
ut legem custodiat, vineam suam tueatur,
quam custodire non potuit. Denique custodiebat ut
faceret uvas, fecit autem spinas. Quae sit igitur vinea,
venit David testificare nobis dicens: <hi>Vineam
de Aegypto transtulisti, et ejecisti gentes, et plantasti
eam <note>(Psalm. LXXIX, 9)</note>
            </hi>. Possunt et apostoli esse filii
matris ejus, qui vere impugnaverunt Synagogam dicentes: <hi>Ecce convertimur ad gentes:</hi> 
 et nationibus verbum
<pb n="1863D"/>
Dei seminare coeperunt. Possunt et prophetae
intelligi qui monendo denuntiandoque ut vineam
suam custodiret Synagoga, nihil profecerunt; fecit
enim spinas improbitatis, quae virtutis uberes fructus
deferre debuerat: et ideo confitetur quod populum
suum custodire non potuit meritoque sero quaerit
tenere, quem cum teneret, amisit: multo dissimilior
ejus quae dicit: <hi>Inveni quem diligit anima
mea, tenui eum, et non relinquam eum <note>(Cant. III, 4)</note>
            </hi>.
Denique illa invitat in hortum suum sponsum; haec
ubi pascat requirens, dicit ad ipsum:
<pb n="1864A"/>
</p>
          </div3>
<div3>
            <head>31. </head>
            <p>
 <hi>Annuntia mihi quem dilexit anima mea.</hi> Cur <hi>quem dilexit anima mea,</hi> 
 dicis, et non quem diligit?
Cur dimisisti quem tenebas? Dilexisti patrum fide,
amisisti incredulitate: tenebas charitatis vinculis,
amisisti longo fune perfidiae. Ideo nescis ubi pascat,
ubi maneat; nam si scires, non quaereres. Dicis enim: <hi>Ubi pascis, ubi manes in meridie?</hi> 
 Meridiem nosti
esse Ecclesiam quae teneat Christum, et tu eum in
noctibus quaeris. Dic, inquit, mihi, Christe, responde
vel propter id quia ante carus fuisti atque dilectus
mihi; etsi ergo tantae praerogativam charitatis amisi,
ut tamen quasi pius, responde mihi, <hi>Ubi pascis, ubi
manes?</hi> Reliquisti me, abiisti ad gentes, recessisti
longe a me, et illis propior factus es a quibus longe
eras. Sed factus es prope, quia sanguine tuo crediderunt.
A me recessisti, quia ego crucem non suscepi
<pb n="1864B"/>
ut mundi redemptionem, sed ut noxii damnanationem.
Qui autem receperunt sicut salutis auctorem,
in meridie sunt; illis luces, illis refulges, illis
calet gratia tua sicut meridies. Mihi matutinus eras,
cum adhuc crederem, sed non credebam plene,
quia non sum inventa in meridie, sicut Joseph cum
fratribus suis qui tenebant meridiem: illis meridies
factus es, qui pascuntur in divitiis tuis, et in te sperant.
Ideo ut dixit David: <hi>Deduces eorum justitiam
tamquam lumen, et judicium eorum tamquam meridiem <note>(Psalm. XXXVI, 6)</note>
            </hi>.</p>
          </div3>
<div3>
            <head>32.</head>
            <p>
 Quaeris ergo tamquam aliena quae proxima
eras, tamquam pauper quae dives fuisti: vis sequi
quae praecedebas, atque utinam vel sequaris quos
praecedere debuisti! Mercenaria esse desideras quae
<pb n="1864C"/>
ante mercenarios colligebas; mercenariae itaque vox
ista dicentis est: <hi>Ne</hi> <emph>1555</emph> <hi>forte fiam circumamicta
super greges sodalium tuorum.</hi> Quae proselytos
ex gentibus ante suscipiebas, nunc ipsa in nationibus
vis pro proselytis suscipi, et tamquam advena
congregari. Respondit Verbum Dei animae desideranti:</p>
          </div3>
<div3>
            <head>33.</head>
            <p>
 <hi>
              <note>(Vers. 7.)</note> Nisi cognoscas te decora inter mulieres.</hi> 
Nosce teipsum, homo, tuae animae dicitur,
nisi cognoveris te formosam in mulieribus. Cognosce
te, anima, quia non de terra, non de luto es, quia
insufflavit in te Deus, et fecit in animam viventem.
Opus es magnificum, Dei inspiratione formatum: <hi>Attende tibi,</hi> 
 ut Lex dicit, id est animae tuae: saecularia
te et mundana non teneant, terrestria non
<pb n="1864D"/>
morentur. Ad illum tota intentione festina, ex cujus
inspiratione consistis: <hi>Grande,</hi> inquit, <hi>homo, et
pretiosum vir misericors: virum fidelem opus est invenire <note>(Prov. XX, 6)</note>
            </hi>.
Disce, homo, ubi grandis, atque
pretiosus sis. Vilem te terra demonstrat, sed gloriosum
virtus facit, fides rarum, imago pretiosum.
Ubi namque quidquam tam pretiosum, quam imago
est Dei? quae tibi primo fidem debet infundere, ut
in corde tuo refulgeat quaedam auctoris effigies; ne
qui mentem tuam interrogat, non agnoscat auctorem.
An quidquam tam pretiosum, quam humilitas;
<pb n="1865A"/>
ut naturam corporis animaeque perspiciens, altero
te subjicias, altero recognoscas. Prona in vitium
carnis illecebra misericordiam suadet; quia quod
alteri contuleris, tibi solvis: quidquid a te procedit,
in te recurrit, et quidquid feceris, tibi solvis: et quidquid
profueris, tibi proficit. Vivacis animae vigor,
sensus rationis et capax intellectus atque judicii, ut
digna domus tanto habitatore videatur, non amittat
suae praerogativam naturae. <hi>Nisi cognoscas te, decora
inter mulieres.</hi> Quae quereris quod derelicta sis, nisi
te cognoscas, nisi poeniteat te lapsus tui, nisi intentionem
devotionis approbes, nisi fides tua et sinceritas
augeatur, querela nihil proderit. Aut sic, nisi
cognoscas te quia decora es, nisi pulchritudinem naturae
tuae serves, et corporis te illecebrae non demergant,
<pb n="1865B"/>
nec impedimenta detineant, nihil tibi creaturae
melioris nobilitas suffragabitur.</p>
          </div3>
<div3>
            <head>34.</head>
            <p>
 Cognosce igitur te et naturae tuae decorem, et
exi quasi exuta vinculis pedum, et nudo exerta vestigio,
ut carnalia integumenta non sentias: vestigium
mentis tuae corporalia vincla non implicent,
ut pes tuus speciosus appareat. Tales enim sunt,
qui ad regnum coelorum annuntiandum eliguntur a
Domino, de quibus dictum est: <hi>Quam speciosi pedes
evangelizantium pacem <note>(Esai. LII, 7)</note>
            </hi>. Talis Moyses
cui dicitur: <hi>Solve calceamentum pedum tuorum <note>(Exod. 
III, 5)</note>
            </hi>; ut qui vocaturus populum ad Dei regnum
procederet, prius carnis abjiciens exuvias, nudo
spiritu vestigioque mentis incederet; hoc est ergo
quod ait: <hi>Exi tu in calceamentis gregum, et pasce
<pb n="1865C"/>
haedos tuos in tabernaculis pastorum.</hi> </p>
          </div3>
<div3>
            <head>35.</head>
            <p>
 Per greges regnum intelligimus, eo quod potestatis
sit gregibus praesidere. Praesidet autem
unusquisque sibi quadam potestate regali, si coerceat
in se corporis luxus, et servituti redigat carnem
suam; ideoque dictum est: <hi>Regnum Dei intra vos
est.</hi> Unde pulchre ait ad animam: <hi>Exi,</hi> id est, exi a
servitio, exi a carnis imperio atque dominatu, et
exi non in carne sed in spiritu, exi ad regimen potestatis.
Ideoque addidit: <hi>Pasce haedos tuos,</hi> hoc est,
rege ea quae in sinistra tua sunt; nam si non regantur,
facile labuntur. Coerce petulantiam, lasciviam
tui corporis et luxuriam irrationabilem, edoma leves
motus: pasce eos non in corporeis tabernaculis, sed
in tabernaculis pastorum qui regere gregem norunt;
sunt enim amabilia tabernacula Israel, sicut nemora
obumbrantia super flumen, in quibus anima tamquam
<pb n="1865D"/>
in procinctu bellico sita bonam exercet militiam,
incursus explorat hostiles.</p>
          </div3>
<div3>
            <head>36.</head>
            <p>
 <hi>Nisi noscas te, decora inter mulieres.</hi> Quid
est se noscere, nisi ut sciat unusquisque hominem
se ad imaginem et similitudinem Dei factum, rationis
capacem, qui terram suam excolere tamquam bonus
agricola debeat aratro quodam et falce sapientiae;
ut vel dura findantur, vel luxuriantia recidantur, qui
interiorem sui portionem animi imperio debeat gubernare.
<pb n="1866A"/>
Unde etiam in Lege scriptum est: <hi>Attende
tibi, ne fiat verbum absconditum in corde tuo <note>(Deut. 
XV, 9)</note>
            </hi>: tibi, inquit, attende, non utique <emph>1556</emph> dicit
pecuniae tuae, non possessionibus tuis, non viribus
corporis, sed animo tuo ac menti tuae, unde omnia
consilia, facta, cogitationesque manant. Tibi ergo
attende ibi, ubi potiorem esse te nosti. Nosce teipsum,
quod Apollini Pythio assignant gentiles viri,
quasi ipse auctor fuerit hujus sententiae; cum
de nostro usurpatum ad sua transferant, et longe
anterior Moyses fuerit qui scripsit librum Deuteronomii,
quam philosophi qui ista finxerunt.</p>
          </div3>
<div3>
            <head>37.</head>
            <p>
 Unde et Salomon oraculum divinum secutus,
scripsit in Canticis canticorum; <hi>Nisi scias te, decora
inter mulieres;</hi> hoc est, nisi cognoscas te mortalem
<pb n="1866B"/>
rationalem, et cito tua peccata fatearis, cito dicas
iniquitates tuas ut justificeris, nisi convertaris, et
prior accuses delicta tua, venit dies mortis et jam
nullum conversionis remedium est; praeveniris dum
cogitas. Accende facem tuam, priusquam sponsi
tibi janua claudatur, qui exspectare diu non solet
negligentes. <hi>Nisi scias te,</hi> inquit, <hi>decora inter mulieres;</hi> 
et dicas: <hi>Fusca sum et decora: fusca sum,</hi> 
quia peccavi, <hi>decora,</hi> quia diligor, quia genus sum
Abrahae, electum genus, dilectum Deo; nihil tibi
proderit patrum gratia: <hi>Potens enim Deus est de
lapidibus istis suscitare filios Abrahae <note>(Matth. III, 9)</note>
            </hi>.
Et alibi in Evangelio legisti, quia Abrahae filiam ligavit
diabolus nequitiae suae vinculis, quam Dominus
solvit in die sabbati. Nisi ergo scias te, nihil
<pb n="1866C"/>
tibi proderit. Etsi dicas, Abrahae sum filia quae non
credis, quae errorem non corrigis; Abraham quidem
salvatur, sed te nobilitas generis non juvabit, nisi
fides salvaverit. Non te decipiat data patribus repromissio,
non suscipio personam hominis, non
suscipio praerogativam generis; nisi videro congruentem
generi morum nobilitatem, ut fiat justi
generis electio.</p>
          </div3>
<div3>
            <head>38.</head>
            <p>
 Quod si scias te, et cognoscas quia peccato
obnoxia es, exeundum in calcaneis gregum est tibi.
Exi ergo nuda pede, et pasce haedos tuos in tabernaculis
pastorum. Qui sine peccato est, agnos pascit,
oves pascit: quae autem peccato obnoxia est,
pascat haedos qui a sinistris sunt; non enim potest
esse in dextera pastoris boni. Sequatur magis dicentem
Petro: <hi>Veni retro me, Satana <note>(Marc. VIII, 33)</note>
            </hi>. Sequendo
Petrus meruit in dextera collocari; ideoque
<pb n="1866D"/>
ei dicitur: <hi>Pasce agniculos meos <note>(Joan. XXI, 16)</note>
            </hi>.
Sed quo exeat audi: <hi>Ad tabernacula,</hi> inquit, <hi>pastorum,</hi> 
hoc est, ad gentes, ad dispersionem. Ideoque
dixit: <hi>Percutiam pastorem, et dispergentur oves gregis <note>(Zach. XIII, 7)</note>
            </hi>;
ut repleatur totus orbis terrarum
grege Christi, significans tunc fore salvam Synagogam,
cum se huic dispersioni et ipsa sociaverit,
quae replevit hunc mundum; tabernacula enim
pastorum sunt regna terrae.
<pb n="1867A"/>
</p>
          </div3>
<div3>
            <head>39. </head>
            <p>
 <hi>
              <note>(Vers. 8.)</note> Equae meae in curribus Pharaonis
assimilavi te, proxima mea.</hi> In quo dum velocium
equorum cursui similitudo Ecclesiae comparari videtur,
aestimatur dives ejus gratia. Non igitur unam
equam divitis regis intelligas, sed absoluto pro
equitatu, ut saepe diximus, qualis ovis illius est,
pro grege ovium. Pharao igitur ut potentissimus rex
et praedives habebat equos potentes; unde et Scriptura
dicit: <hi>Currus Pharaonis <note>(Exod. XIV, 9)</note>
            </hi>, quasi
potentissimum genus ad bellorum usum, et subsidium
praeliandi: denique his curribus Pharao fugientes
Hebraeos facile comprehendit. Sicut ergo
equi juncti facile trahunt currum, et patienter suscipiunt
jugum, et portant cum gratia, et jugi illius
susceptione mansuescunt: sic et congregatio nationum
<pb n="1867B"/>
gentilibus indomita moribus se ante jactabat.
Ubi vero suscepit jugum dicentis: <hi>Tollite jugum
meum super vos, quia leve est; et onus meum, quia
suave est <note>(Matth. XI, 29 et 30)</note>
            </hi>; et coepit sponsa Christi
concordia et mansuetudine populorum esse sublimis,
et toto circumferri orbe, tamquam currus equis
velocibus supra mundum rapta ascendit ad sponsum.</p>
          </div3>
<div3>
            <head>40.</head>
            <p>
 Habet enim equos suos Christus, de quibus
dicit propheta: <hi>Immisisti in mare equos tuos, turbantes
aquas multas <note>(Habac. III)</note>
            </hi>; eo quod gentium
populos qui moventur ut aquae multae, et excitantur
in fluctus aquarum, evangelizando commoverint
apostoli, ut assurgentes a terrenis idolorum ceremoniis,
in Christum crederent. Et supra ait: <hi>Ascendisti
<pb n="1867C"/>
in equos tuos, equitatus tuus sanitas.</hi> O bonorum
equorum duo decajugum mirabile, quibus frena pacis, <emph>1557</emph> 
 habenae sunt charitatis: constricti inter
se concordiae vinculis, et jugo fidei subjecti,
quatuor rotis Evangelii mysterium totius orbis finibus
invehentes, bonum aurigam portantes Dei Verbum:
cujus flagello fugatae sunt illecebrae saeculares,
exterminatus mundi istius princeps, justorum
cursus impletus est. O rationabilium equorum grande
certamen! o mirandum mysterium! Rota intra rotam
currebat, et non impediebatur, novum Testamentum
in veteri Testamento, intra illud currebat
per quod annuntiabatur. In quatuor partes ibant,
rotae, et non revertebantur retrorsum; quia spiritus
vitae erat in his, qui currebat in quatuor partes
<pb n="1867D"/>
totius mundi: et sine offensione currebat, quia bona
equorum vita quadrabat. Currebant igitur equi, quia
non dormiebat qui ascenderat equos.</p>
          </div3>
<div3>
            <head>41.</head>
            <p>
 Animarum igitur nostrarum auriga Jesus; qui
nos quoque vult ascendere equos nostros, id est,
corpora nostra; et vigilare semper ne dicatur nobis: <hi>Dormitaverunt qui ascenderunt equos 
 <note>(Psalm. LXXV, 7)</note>
            </hi>.
Transeundum est hoc mare impigre, vix transitur a
vigilantibus. Si quis autem dormierit, transire non
poterit, sed demergitur, ut Aegyptius cujus et anima
et corpus interiit. <hi>Equum</hi> enim <hi>et ascensorem projecit
<pb n="1868A"/>
in mare <note>(Exod. XV, 1)</note>
            </hi>, qui non sequebantur legem,
sed per sequebantur.</p>
          </div3>
<div3>
            <head>42.</head>
            <p>
 <hi>Equae meae in curribus Pharaonis assimilavi te.</hi> 
 Virtutis labor quaerit victoriam, ut non possit equae
illi quae Salomonis est comparari, velox ad currendum,
habilis ad partum; quoniam fecunditas animae
desideratur et quaeritur. Haec ergo equa pretiosa est,
et currus Pharaonis veloces. Sed hoc loco de anima
dicendum suscepimus, hujus equae quae similis aestimatur
huic animae, hoc est, propheticae vel apostolicae
virtutis: quod in eorum annumeretur grege,
qui fecunditate praedicationis suae totius orbis terrarum
spatia repleverunt. Et quamvis in corpore constituti,
nulla tamen cursus spiritalis sensere dispendia.
Ideoque laudatur quod coelesti sibi illuminante
<pb n="1868B"/>
praecepto, jam speciosa, jam pulchra sit quae vultu
praeferat castitatis decorem, et redimicula cervicis
tollat, in qua sunt patientiae et humilitatis insignia.
Atque idcirco sponsam suam collaudans dicebat:</p>
          </div3>
<div3>
            <head>43.</head>
            <p>
 <hi>
              <note>(Vers. 9.)</note> Quam speciosae factae sunt genae
tuae sicut turturis, cervix tua sicut redimicula.</hi> Vultus
liberior est, ubi est charitatis conscientia; et portare
jugum Christi suave est, si ornamenta putes
cervicis tuae esse, non onera. Attolle ergo oculos
semper ad Dominum tuum, et quaere Deum, ut invenias.
Erige cervicem, redimicula non vincula geris:
mutaque animalia redimiculis gaudent, et phalerari
sibi magis, quam nodari videntur. <hi>Genae sicut
turturis,</hi> perferant insignia verecundiae: <hi>Redimicula cervicis</hi> 
libertatis attollant fiduciam; leve est enim jugum
<pb n="1868C"/>
Christi, et ideo cervix eo non premitur, sed levatur.</p>
          </div3>
<div3>
            <head>44.</head>
            <p>
 <hi>
              <note>(Vers. 10, 11.)</note> Similitudines,</hi> inquit, <hi>auri faciemus
tibi, ex distinctionibus argenti, quoad usque
rex erit in declinatione sua.</hi> Ex iis enim qui ex Lege
sunt et prophetis, mediocriter ante crediderant gloriam
Domini Jesu, et haereditas ejus diffusa per populos,
quo frequentius examinata, hoc amplius est
probata. Crebrae enim persecutiones Ecclesiae justorum
nobis titulos, martyrii victorias ediderunt. Itaque
sicut aurum bonum, ira Ecclesia cum utitur,
detrimenta non sentit, sed magis fulgor ejus augetur,
donec Christus veniat in regnum suum, et reclinet
caput suum in Ecclesiae fide. Qui cum venisset ad
oves perditas domus Israel, non habebat ubi caput
suum reclinaret: nunc autem jam redolet fides, ideoque
<pb n="1868D"/>
dicit Ecclesia: <hi>Nardus mea dedit odorem suum;</hi> 
et dicit cum praesumptione exspectans retributionem.
Fragrat unguentum gratiae, in quo virgo generavit, et
Dominus Jesus sacramentum incarnationis assumpsit.</p>
          </div3>
<div3>
            <head>45.</head>
            <p>
 <hi>
              <note>(Vers. 12, 13.)</note> Colligatio guttae frater meus
mihi, in medio uberum meorum manebit,</hi> sive <hi>commorabitur.</hi> 
Prius quidem dixerat, quod nardus sua
dedisset ei odorem sponsi; et quia per unguentum
quo unxerat, odoris ejus fragrantiam recepisset: nunc
autem ait: Frater meus mihi guttam redolet, et
hanc non diffusam neque ut libet dispersam, sed
<pb n="1869A"/>
colligatam et constrictam, quo scilicet odor ipsius
suavitatis densior reddatur et vehementior. Et hic,
inquit, <emph>1558</emph> cum talis sit, in medio uberum meorum
commoratur et commanet, et requiem ac mansionem
suam facit in loco pectoris mei. <hi>Colligatio,</hi> 
inquit, <hi>guttae consobrinus meus, botrus cypri frater
meus mihi, inter media ubera mea requiescet.</hi> Corpus
enim suscipiens Dominus Jesus, charitatis se vinculis
illigavit, et non solum se membris nostris et
passionibus naturalibus, sed etiam cruci junxit;
ideoque sicut botrus in Ecclesiae fide, et morali requiescit
gratia.</p>
          </div3>
<div3>
            <head>46.</head>
            <p>
 <hi>Nardus cypri consobrinus meus in vineis Engaddi.</hi> 
Si locum quaerimus regionis cujusdam quae in
Judaea est, locus sic dicitur in quo opobalsamum gignitur:
si interpretationem, tentatio Latine significatur.
<pb n="1869B"/>
In illis vero vineis lignum est, quod si quis
compungat, unguentum emittit, hic fructus est ligni.
Si non incidatur lignum, non ita fragrat et redolet,
cum autem compunctum fuerit artificis manu, tunc
lacrymam distillat. Sicut et Christus in illo tentationis
ligno crucifixus, illacrymabat populum, ut peccata
nostra dilueret, et de visceribus misericordiae
suae fundebat unguentum dicens: <hi>Pater, dimitte illis,
quia nesciunt quid faciunt <note>(Luc. XXIII, 34)</note>
            </hi>. Tunc ergo
in ligno compunctus lancea, exivit de eo sanguis et
aqua, omni unguento suavior, accepta Deo hostia,
per totum mundum odorem sanctificationis effundens.
Et quasi balsamum ex arbore, sic virtus exibat
e corpore, unde ait: <hi>Sentio virtutem de me exiisse</hi> 
<pb n="1869C"/> <note>(Luc. VIII, 46)</note>.
Inde opobalsamum expressius dicitur,
eo quod compunctione ligni balsamum per cavernam
punctionis erumpit.</p>
          </div3>
<div3>
            <head>47.</head>
            <p>
 Compunctus igitur Jesus, odorem remissionis
peccatorum et redemptionis effudit. Nam et constrictus
erat, cum Verbum esset homo factus: et
pauper factus est, cum dives esset; ut nos illius inopia
ditaremur: potens erat, et despiciendum se praebuit,
ita ut Herodes sperneret eum et illuderet ei:
terram movebat, et haerebat in ligno: coelum obducebat
tenebris, et mundum crucifigebat, et crucifixus
erat: inclinabat caput, et exibat Verbum: exinanitus
erat, et replebat omnia: descendit Deus, ascendit
homo: Verbum caro factum est, ut caro sibi Verbi
solium in Dei dextera vindicaret: vulnus erat et
<pb n="1869D"/>
fluebat unguentum: scarabaeus audiebatur, et Deus
agnoscebatur. Respondit et Christus.</p>
          </div3>
<div3>
            <head>48.</head>
            <p>
 <hi>
              <note>(Vers. 14.)</note> Ecce bona es, proxima mea, ecce
es bona: oculi tui columbae.</hi> Quoniam cognoverat
Ecclesia mysterium, et pro totius mundi redemptione
crucifixum Dominum Jesum praedicabat, meretur
audire: <hi>Ecce es bona,</hi> quae me bonum dicis; <hi>Ecce
es bona,</hi> quae vidisti gloriae meae decorem, et ipsa
speciosa es et decora. Quid est autem dicere Christum: <hi>Bona es,</hi> 
 vel <hi>decora es,</hi> nisi illud Evangelium: <hi>Constans esto, filia, remissa sunt tibi peccata tua 
 <note>(Matth. IX, 22)</note>
            </hi>?
Ergo cui Christus peccata donavit,
<pb n="1870A"/>
recte dicit: <hi>Retribue servo tuo, ut vivam, et custodiam
mandata tua <note>(Psal. CXVIII, 146)</note>
            </hi>. Non habet in
retributione quid desperet; quia Dominus Jesus venit
mundum salvare, non perdere. Ideo immemor
est injuriae, memor gratiae, sicut in prophetico libro
testificatur ipse dicens: <hi>Ego sum, ego sum qui deleo
iniquitates tuas, et memor non ero: tu autem memor
esto et judicemur, dic tu prius iniquitates tuas ut justificeris <note>(Esai. XLIII, 25 et 26)</note>
            </hi>.
Quicumque ergo dicit
iniquitates suas Deo, justificatur: et quicumque justificatur,
retributionem non timet, sed exposcit: qui
retributionem non timet, vivit.</p>
          </div3>
<div3>
            <head>49.</head>
            <p>
 <hi>
              <note>(Vers. 15, 16.)</note> Ecce,</hi> inquit, <hi>formosus consobrinus
meus, et quidem pulcher. Acclinatio nostra
opaca, trabes domorum nostrarum cedri, lacunaria nostra
<pb n="1870B"/>
cupressi.</hi> Laudat sponsi decorem Ecclesia, quem
plus unusquisque tacito laudat affectu, et fidus mysteriorum
interpres tacendo plus praedicat. Nam quae
arcana divulgat, imminuit Christi decorem; ideo
nemo mittat margaritas suas porcis, ne conculcari
faciat ornamenta pretiosa. Non ergo in tabernaculo
loquacis et garruli; quia multiloquio peccatum admittitur:
sed in viri serii, qui sit parcus alloquii,
nec sermonis intemperans, et verborum sobrietate
temulentiam loquacitatis evitans, caput suum Christus
reclinat.</p>
          </div3>
<div3>
            <head>50.</head>
            <p>
 Et merito opacam significat reclinationem;
quia in Ecclesia constitutos virtus obumbrat Altissimi.
Hac umbra David protegi postulabat, ne eum
per diem sol ureret, vel luna per noctem <hi>(Psalm. 
<pb n="1870C"/>
CXX, 6)</hi>. Hanc umbram spiritualis ministrat <emph>1559</emph> 
gratia, torrida saeculi hujus et mundi aestiva fugientibus.
Opaca igitur acclinatio Christi et Ecclesiae,
quibus Dei Patris aeterna illa requies aspirat. In hac
ergo requiescamus umbra, peccatorum nostrorum
aestibus fatigati si quos adussit libido, hos Domini
crux refrigeret, in qua se reclinavit, ut nostra debita
susciperet. Si quos culpa lassavit, hos Jesus
gremio excipiat suo, et molli foveat amplexu; unde
audeo dicere, quod caro Christi acclinatio est Ecclesiae.</p>
          </div3>
<div3>
            <head>51.</head>
            <p>
 <hi>Trabes domorum nostrarum cedri.</hi> Cedri specie,
majorum qui justi fuerunt, gloria designatur. <hi>Justus
enim ut palma florebit, et sicut cedrus quae in Libano
est, multiplicabitur <note>(Psalm. XCI, 13)</note>
            </hi>; sicut enim cedrus
<pb n="1870D"/>
non putrescit, ita nec majorum gloria ulla vetustate
corrumpitur.</p>
          </div3>
<div3>
            <head>52.</head>
            <p>
 <hi>Lacunaria nostra cupressi.</hi> Genus hoc arboris
numquam amittit viriditatem suam, hieme juxta atque
aestate comam pascit, nec diverso colore mutatur.
Solam hanc arborem ventus numquam suo honore
despoliat, sola numquam veteri exuitur amictu,
aut novo flore vestitur. Sic apostolica quoque gratia
nescit defectum, sed vetustate sui floret. Anima
ergo corrumpi nescit, quae florentibus membris viget,
semper justitiae caeterarumque virtutum culmina patienti
<pb n="1871A"/>
magnanimitate sustentat; et ideo non defluit,
neque deficit; quia nihil in ea rimosum est ac remissum,
nihil mobile, nihil lubricum, nihil quod
vitio sermonis ex ea possit effundi. Sequitur Ecclesia
vel fidelis anima, animam dico, ideo quia nihil
tam est homo, quam anima.
</p>
          </div3>
        </div2>

<div2>
          <head>CAPUT SECUNDUM.</head>
<div3>
            <head>1.</head>
            <p>
 <hi>
              <note>(Vers. 1, 2.)</note> Ego flos campi, et lilium convallium,
sicut lilium in medio spinarum;</hi> in totam enim
terram fides populi credentis exivit, et in spatioso
posuit pedes suos Christus; et ideo pulchre ait florem
se esse campi. Flos erat etiam Paulus qui dicebat: <hi>Bonus odor Christi sumus Deo 
 <note>(II Cor. II, 15)</note>
            </hi>. Et
vere flos, qui poterat nova et vetera de sui cordis
proferre thesauro. <hi>Ego flos campi.</hi> Et bene flos est
<pb n="1871B"/>
Ecclesia quae fructum annuntiat, hoc est, Dominum
Jesum Christum, de quo dictum est Mariae: <hi>Benedicta
tu inter mulieres, et benedictus fructus ventris
tui <note>(Luc. I, 42)</note>
            </hi>.</p>
          </div3>
<div3>
            <head>2.</head>
            <p>
 Alio quoque sensu florem tibi demonstro carpendum,
illum utique qui dixit: <hi>Ego flos campi, et
lilium convallium.</hi> Plerique comparationem hanc secundum
naturam floris, et usum putant propositi
germinis aptiorem; eo quod lilia nullius annui usus
cultum requirant, nec sicut erga proventum fructuum
caeterorum, ita etiam erga generationem istius floris,
sollicitis in orbem redeat labor actus agricolis;
quibuslibet enim siccitatibus agri, omne illud quod
alitur in florem quadam virtute genitali ex sese, atque
in se succi semper virentis animatur; ita ut cum
<pb n="1871C"/>
foliorum puberum caulem videas aruisse, floris tamen
natura virescat; absconditur enim viriditas,
non amittitur. Ast ubi vernis fuerit provocata blanditiis,
indumentum germinis, comam floris, liliive
resumit ornatus.</p>
          </div3>
<div3>
            <head>3.</head>
            <p>
 Illud etiam delectat advertere, quia non in asperitatibus
montium incultisque silvarum lilia, sed
in hortorum amoenitate generantur. Sunt enim
horti quidam diversarum pomiferi virtutum, juxta
quod scriptum est: <hi>Hortus conclusus,</hi> etc. <note>(Cant. 
IV, 12)</note>, eo quod ubi integritas, ubi castitas, ubi religio,
ubi fida silentia secretorum; ibi claritas angelorum
est, ibi confessorum violae, lilia virginum,
rosae martyrum sunt. Bene lilium Christus est, quia
ubi martyrum sanguis, ibi Christus qui est flos sublimis,
<pb n="1871D"/>
immaculatus, innoxius, in quo non spinarum
offendat asperitas, sed gratia circumfusa clarebat.
Sunt enim spinae rosarum, quae sunt tormenta martyrum;
non habet spinas inoffensa divinitas, quae
tormenta non sensit.</p>
          </div3>
<div3>
            <head>4.</head>
            <p>
 <hi>Tamquam lilium in medio spinarum.</hi> Quod est
evidentis indicii spiritalium nequitiarum sentibus
virtutem obsideri, unde fructum nemo referat, nisi
qui cautus accedat. Sume igitur alas virgo, sed spiritus:
ut supervoles vitia, si contingere cupis Christum,
<pb n="1872A"/> <hi>Qui in altis habitat, et humilia respicit 
 <note>(Psalm. 
CXII, 5)</note>
            </hi>. Et species ejus sicut cedrus Libani, quae comam
nubibus, radicem terris inserit; principium
enim ejus de coelo, posteriora ejus in terris, <emph>1560</emph> 
fructus coelo proximos ediderunt. Scrutare diligentius
tam bonum florem, necubi eum in pectoris tui
convalle reperias; humilibus enim frequenter inhalatur.
Amat generari in hortis, in quibus cum Susanna
dum deambularet, invenit: mori potius quam
violari parata.</p>
          </div3>
<div3>
            <head>5.</head>
            <p>
 Aliter, <hi>Ego flos campi, et lilium convallium,
tamquam lilium in medio spinarum.</hi> Ecce alium locum
in quo solet Dominus conversari, immo non in
uno, sed in pluribus: <hi>Ego,</hi> inquit, <hi>flos campi;</hi> 
quia patentem simplicitatem purae mentis frequentat.
<pb n="1872B"/> <hi>Et lilium convallium;</hi> 
 flos enim humilitatis
est Christus, non luxuriae, non voluptatum atque
lasciviae, sed flos simplicitatis, flos humilitatis.
 Flos odorem suum et succisus reservat, et contritus
accumulat, nec avulsus amittit; ita et Dominus Jesus
in illo patibulo crucis nec contritus emarcuit, nec
avulsus evanuit, et illa lanceae punctione succisus,
sacro speciosior fusi cruoris colore vernavit, mori
ipse nescius, et mortuis aeternae vitae munus exhalans.</p>
          </div3>
<div3>
            <head>6.</head>
            <p>
 <hi>
              <note>(Vers. 3.)</note> Tamquam lilium in medio spinarum,</hi> 
nonne inter asperitates laborum contritionesque animorum
boni flos odoris assurgit; quia contrito
corde Deus placatur. Hoc est desertum, filiae, quod
ducit ad regnum, hoc est etiam desertum, quod
<pb n="1872C"/>
floret ut lilium, juxta illud quod scriptum est: <hi>Laetare,
sterilis, et exsulta, desertum, et floreat ut lilium <note>(Esai. XXXV, 1)</note>
            </hi>.
In hoc deserto, filiae, arbor illa bona
fructifera quae bonos fructus facit, incipit brachia
factorum suorum diffundere, verticem divinitatis
attollere, juxta quam nostrae ligna silvae frutescant;
quia sicut arbor mali inter ligna silvae, ita frater
meus in medio filiorum; ut videns hoc Ecclesia, et
fidei nostrae jam laeta successu, dicat: <hi>In umbra
ejus concupivi et sedi, et fructus ejus dulcis in faucibus
meis.</hi> </p>
          </div3>
<div3>
            <head>7.</head>
            <p>
 <note>(Vers. 3, 4.)</note> Nota quod saepe in hoc Canticorum
libro Salomon triplicem illam sapientiam evidenter
expressit, moralem scilicet, naturalem, et
mysticam, sicut in Proverbiis dixerat; ut tripliciter
<pb n="1872D"/>
sibi scriberet, qui sapientiam ejus vellet audire. Ait
ergo in Canticis sponsa de sponso: <hi>Ecce pulcher es,
consobrinus meus, ecce pulcher es et decorus; acclinatio
nostra opaca, trabes domorum nostrarum cedri, lacunaria
nostra cupressi <note>(Cant. I, 15 et 16)</note>
            </hi>. Possumus hoc de
moralibus accipere; ubi enim requiescit Christus et
Ecclesia, nisi in operibus suae plebis? Denique ubi
impudicitia, ubi superbia, ubi iniquitas erat, ibi ait
Dominus Jesus: <hi>Filius autem hominis non habet ubi
caput suum reclinet <note>(Matth. VIII, 20)</note>
            </hi>. De naturalibus
<pb n="1873A"/>
autem quid accipiamus? <hi>In umbra,</hi> inquit, <hi>ejus concupivi
et sedi, et fructus ejus dulcis in faucibus meis;</hi> 
qui enim terrena supergreditur, et cui mundana moriuntur
(quoniam crucifigitur ei mundus, et ipse
mundo) omnia quae sunt sub sole, refugit et contemnit.
De mysticis quoque ait: <hi>Introducite me in
domum vini, constituite in me charitatem.</hi> Etenim sicut
vineam suam vitis, ita Dominus Jesus populum
suum quasi vitis aeterna quibusdam brachiis charitatis
amplectitur.</p>
          </div3>
<div3>
            <head>8.</head>
            <p>
 Considera singula; in moralibus flos est inter
spinas lilium, sicut ipse ait: <hi>Ego flos campi, et lilium
convallium <note>(Sup., v. 1)</note>
            </hi>. In moralibus ergo flos
est, sicut in naturalibus sol justitiae, qui oriens et
resurgens illuminat, occidens obumbrat. Cave ne
tibi occidat, quia scriptum est: <hi>Sol non occidat super
<pb n="1873B"/>
iracundiam vestram <note>(Ephes. IV, 26)</note>
            </hi>. In mysticis
charitas est, quia plenitudo legis est Christus. Et
ideo Ecclesia quae diligit Christum, vulnerata est
charitate.</p>
          </div3>
<div3>
            <head>9.</head>
            <p>
 Pulchre etiam lilium dicitur Ecclesia; sicut
enim lilium fulget, ita etiam splendent opera sanctorum.
Pulcherrime etiam dictum est: <hi>Lilium convallium;</hi> 
quia in humilibus magis elucet gratia. Sed
hoc lilium in medio spinarum, hoc est, inter Judaeos
et haereticos, hoc est inter sollicitudines hujus
saeculi, quae mentem hominis animumque compungunt.
Possumus etiam aliter accipere, quia sicut lilium
inter spinas eminet, ita super omnes conventus
Ecclesia Dei refulget.</p>
          </div3>
<div3>
            <head>10.</head>
            <p>
 Refert etiam considerare, quod hoc lilium
<pb n="1873C"/>
splendore circumfusum sit, intus autem quod habet,
rubeum sit, boni et ipsum odoris; eo quod caro Christi
velut morali divinitatis claritudine circumsepta, coelestis
habuerit protectionem gratiae. Denique in posterioribus
ait: <hi>Fraternus meus candidus, et rubeus <note>(Cant. V, 10)</note>
            </hi>:
candidus claritate <emph>1561</emph> divina, rubeus
specie coloris humani, quem sacramento incarnationis
assumpsit. Meritoque et ipsum quod est rubrum,
bene olet, quia caro Christi sine peccato est,
quam perfidi contrectantes, manus suas inquinaverunt:
sancti venerantes, pietatis odore fragrarunt.</p>
          </div3>
<div3>
            <head>11.</head>
            <p>
 Accepit hunc odorem Dominus Jesus fragrantis
Ecclesiae suae, et ait: <hi>Ecce proxima mea bona.</hi> Et
Ecclesia dicit ad Christum: <hi>Ecce es bonus fraternus
meus, ecce es bonus, tamquam malum in lignis silvae.</hi> 
<pb n="1873D"/>
Pulcherrima collatio! Quid enim pulchrius aptiusque
dici queat, quam ut sponsum arbori mali comparet?
Hujusmodi enim pomum odorem gratum habet, ut
caeterorum pomorum fragrantiam vincat. Et Christus
affixus ad lignum, sicut malum pendens in arbore,
bonum odorem mundanae fundebat redemptionis,
quae peccati gravem detersit fetorem, et unguentum
potus vitalis effudit.</p>
          </div3>
<div3>
            <head>12.</head>
            <p>
 <hi>Tamquam malum,</hi> inquit, <hi>in lignis silvae, ita
consobrinus meus in medio filiorum;</hi> eo quod super
<pb n="1874A"/>
prophetas et apostolos, intima corda hominum, verborum
suavitate mulcebat. Sed non solum odor,
verum etiam cibus suavis in malo est: ergo cibus
suavis est Christus.</p>
          </div3>
<div3>
            <head>13.</head>
            <p>
 <hi>In umbra ejus concupivi, et sedi;</hi> legem enim
acceperat, hanc sequebatur, hanc currebat viam:
in lege itaque requiescens, in umbra Christi requiescebat.
Bona umbra, quae nos ab iniquitatis sole
defendit! Cui autem dubium quod lex Dei umbra
sit Christi? Quid est lex diei festi, neomeniae, sabbatorum,
nisi umbra futurorum? Qui dies secundum
legem Moysi: Ut videam sex dies, et iterum septimum
diem, et sic perpetua saecula? Quis mensis
secundum legem Moysi, ut sciens mensem, sciam
primam mensis neomeniam, et vere sancta in neomeniis
offerenda? Quis secundum legem Moysi annus,
<pb n="1874B"/>
sex illis diebus constans de quibus ait: <hi>Sex
annis serviet Hebraeus, et septimo anno liberabitur <note>(Deut. XV, 12)</note>
            </hi>;
ut inveniantur sex anni quibus aliquis
operatur terram, septimo autem anno remittit
illam proselytis, et pauperibus, et bestiis terrae?
Quis septimus annus, quo concedantur omnia debita
Hebraeis?</p>
          </div3>
<div3>
            <head>14.</head>
            <p>
 In hac umbra requiescebat Patrum fides, prophetarum
sancta devotio. Dic ergo congregatio religiosa
vel sancta anima: <hi>In umbra ejus concupivi,
et sedi.</hi> Umbra est jubilaeus annus: quis enim ejus
mystica videt, ut facie ad faciem cognoscat quae anno
quingentesimo complenda Lege praescripta sunt?
Umbra sunt dies festi secundum Legem a primo
mense decima die mensis, usque ad quartam decimam,
<pb n="1874C"/>
et inde usque ad vigesimam primam mensis.
Quae umbra est celebritas illa inter primum et septimum
mensem in tempore illo anonymo? Umbra est
sanctificata libertas in sabbato. Umbra est dies festus
septimi mensis neomeniae, et memoriale tubarum,
septimi mensis dies decimus, dies propitiationis.
Vides quia monas et decas, duo festi dies. Item
quintus decimus dies, dies Tabernaculorum per octo
dies: in umbra haec omnia. In umbra prima dies
vocata, et octava dies vocata in umbra, quae scenopaegiis
praescripta secundum Legem.</p>
          </div3>
<div3>
            <head>15.</head>
            <p>
 Constitue mihi aliquos ex circumcisione credentes,
in Lege doctos, observantiae sollicitae viros,
et nunc Evangelii agnitione illuminatos, spiritali saginatos
gratia, dicit in his Ecclesia quae videt Christum,
<pb n="1874D"/>
quae sponsum recipit, quae cibo ejus pascitur: <hi>In umbra ejus concupivi, et sedi, et fructus ejus dulcis
in faucibus meis.</hi> 
 Quis fructus ejus dulcis, nisi praedicatio
Dominicae passionis? ut ipse ait: <hi>Ecce haereditas
Domini, filii merces fructus ventris <note>(Psal. CXXVI,
3)</note>
            </hi>. Quis enim dulcior fructus potest esse in faucibus
nostris, quam remissio peccatorum?</p>
          </div3>
<div3>
            <head>16.</head>
            <p>
 <hi>Et fructus ejus dulcis gutluri meo.</hi> Est spirituale
manna, hoc est, pluvia spiritalis sapientiae,
quae ingeniosis et quaerentibus de coelo infunditur,
<pb n="1875A"/>
et irrorat mentes piorum, et obdulcat fauces eorum:
qui igitur intellexerit infusionem divinae sapientiae,
delectatur nec alium cibum quaerit, nec in solo pane
vivit, sed in omni verbo Dei. Qui curiosior fuerit,
quaerit quid sit illud quod melle dulcius sit: respondet
illi minister Dei: Hic est panis quem dedit
vobis Dominus manducare. Quid sit iste panis, audi: <hi>Verbum,</hi> 
 inquit, <hi>quod ordinavit Deus.</hi> <emph>1562</emph> Haec
ergo ordinatio Dei, haec alimonia alit animam sapientis,
et illuminat atque obdulcat, resplendens
veritatis corusco, et mulcens tamquam favo quodam,
ita diversarum virtutum suavitate, et sermone sapientiae. <hi>Favi</hi> 
 enim <hi>mellis sermones sunt boni,</hi> sicut
scriptum est in Proverbiis. Ergo ubi gustavit fructum
suavitatis, impatiens ad perfectiora festinat, dicens:
<pb n="1875B"/>
</p>
          </div3>
<div3>
            <head>17. </head>
            <p>
 <hi>
              <note>(Vers. 4-7.)</note> Introducite me in domum vini,
constituite in me dilectionem, confirmate me in unguentis,
stipate me in malis; quia vulneratae dilectionis ego
sum. Laeva ejus sub capite meo, et dextera ejus complectetur
me. Adjuravi vos, filiae Hierusalem, in virtutibus
et fortitudinibus agri, si suscitaveritis et resuscitaveritis
dilectionem, usquequo voluerit.</hi> Merito
quaerit eum, merito desiderat; quia bene omnia in
hoc cursu atque itinere disposuit imperator noster.
Primum omnium fidei fundamento tabernaculum
hoc confirmandum putavit. Deinde si qua est nobis
aspera atque arida et praerupta mansio, Imperator
tamen iste turbata discernit, arida irrigat, deserta
fecundat. Si quid amaritudinis, si quid tentationis, si
quid infirmitatis est, ductor noster et amara temperat,
<pb n="1875C"/>
et sollicita mitigat; dura dissolvit et in valida confirmat.</p>
          </div3>
<div3>
            <head>18.</head>
            <p>
 Sicubi vult requiescere rex terrae exercitum
suum, non ignobilem vicum non commeatibus indigentem,
non arenosa et nuda gignentium: sed urbem
aedificiis nobilem, refectam et uberem copiarum,
aut agrum amoenum, aut virentem pascuis, aut nemorosa
et campestria stativis opportuna decernit.
Ergo si reges terrae norunt commoda providere sequentibus
se, quanto magis Deus qui bonus est, novit
quemadmodum profutura disponat diligentibus se?
Ac primum si incognitum carpendum est iter, duces
eliguntur viarum, qui praecurrant agmini, sed hoc
imperatores isti injuriosum sibi arbitrantur: Deus
autem praeibat, cum Hebraei facerent iter, denique
in columna nubis loquebatur ad eos. Et ut scias
<pb n="1875D"/>
quia praeibat, <hi>Deus,</hi> inquit, <hi>praeibat illos: interdiu
quidem in columna nubis ostendens illis viam; noctu
autem in columna ignis, et non deficiebat columna nubis
interdiu <note>(Exod. XIII, 21 et 22)</note>
            </hi>. Hanc praecedentem
nobis columnam sequens Ecclesia, non deficientem
ne ipsa deficeret, umbra ejus refrigerabatur;
et ideo dicit: <hi>In umbra ejus concupivi, et sedi, et
dulcis ejus fructus in faucibus meis <note>(Sup., v. 3)</note>
            </hi>; quia
a Domino pascebatur, et deducta in locum pascuorum
et aquam refectionis.
<pb n="1876A"/>
</p>
          </div3>
<div3>
            <head>19. </head>
            <p>
 <hi>Introducite me in domum vini.</hi> De copiis praeparatis,
quaerit progredi ad aliam mansionem in qua
mysteriorum gratiam et laetitiae capiat suavitatem.
Hinc quoque promovens verum iter, ait: <hi>Ordinate
in me dilectionem.</hi> Bona stativa, ubi plenitudo est
charitatis. Charitas non potest esse sine fide; tres
enim velut vades sunt Ecclesiae, spes, fides, charitas,
cum spes praecesserit, fides fundata fuerit, ordinatur
charitas, Ecclesia copulatur.</p>
          </div3>
<div3>
            <head>20.</head>
            <p>
 <hi>Confirmate me,</hi> inquit, <hi>in unguentis, stipate
me in malis.</hi> Habes alias mansiones, ad quas Ecclesia
cum delectatione succedit. Istae mansiones sunt crucis
Christi et sepulturae, in quibus vulnerata est
Ecclesia, sed vulnere charitatis; vulnus enim est
quod Christus excepit, sed unguentum est quod effudit.
<pb n="1876B"/>
Pomum est quod pependit, hoc pomum gustavit
Ecclesia, et ait: <hi>Et fructus ejus dulcis in faucibus
meis.</hi> Et ut scias quia pomum est Dominus,
legisti supra: <hi>Tamquam malum in lignis silvae, ita
consobrinus meus.</hi> Nos quoque vulnus fatemur, cum
praedicamus Christum crucifixum, sed bonus odor
sumus Deo; quia crux Christi Judaeis scandalum,
Graecis stultitia, nobis autem virtus Dei atque sapientia
est. Hoc vulnere Ecclesia vulneratur, cum
Salvatoris sui praedicat mortem, sed hoc vulnus est
charitatis. Denique qui non credit, negat: qui diligit,
confitetur. Manichaeus negat, Christianus fatetur;
et ideo scriptum est: <hi>Utiliora vulnera amici,
quam voluntaria oscula inimici <note>(Prov. XXVII, 6)</note>
            </hi>. Pulchre
ergo dicit Ecclesia: <hi>Quia vulnerata charitate
<pb n="1876C"/>
ego sum.</hi> </p>
          </div3>
<div3>
            <head>21.</head>
            <p>
 Nudemus membra nostra bono vulneri, nudemus
sagittae electae: sagitta haec Christus est qui
dicit: <hi>Posuit me sicut sagittam electam <note>(Esai. XLIX,
2)</note>
            </hi>; bonum est ergo hac vulnerari sagitta, non mediocris
mansionis iste processus, non omnes possunt
dicere, quia vulnerati sunt dilectione. <emph>1563</emph> Dicebant
apostoli, cum pro Christo lapidarentur et
Christum praedicarent: dicebat Paulus cum ter virgis
caederetur, et die ac nocte Christum adorandum
gentibus disputaret: dicunt hoc martyres, qui vulnerantur
pro Christo; et quia vulnerari pro ejus
meruerunt nomine, plus diligunt. Ad hanc ergo veniens
mansionem Ecclesia, ad hunc processum, ut
pro Christo filios suos offerat, ut excipiat vulnera
<pb n="1876D"/>
charitatis, quasi bona fidei alimenta reperiens,
pietatis fructus gustavit ipsa, et hortari caeteros coepit,
dicens: <hi>Gustate et videte quoniam suavis est Dominus.</hi> 
Et addidit Ecclesia dicere:</p>
          </div3>
<div3>
            <head>22.</head>
            <p>
 <hi>Laeva ejus sub capite meo, et dextera ejus
complectetur me.</hi> Et istae mansiones sunt via regali
incedentis Ecclesia; <hi>Multae enim sunt mansiones
apud Patrem meum <note>(Joan. XIV, 2)</note>
            </hi>. Testificatur Dominus
Jesus: <hi>Et ecce venio, et accerso vos <note>(Ibid.)</note>
            </hi>.
Bona mansio sapientiae, et sive in laeva ejus, sive in
dextera, bona mansio; quia via regalis est. Ideoque
<pb n="1877A"/>
sapientes nuntii dicunt: <hi>Via regali ibimus, non divertemus
in dextera, neque in sinistra, quoadusque transeamus
terminos tuos <note>(Num. XX, 17)</note>
            </hi>. Hoc dixerunt
missi a Moyse nuntii ad regem Edom, hoc est terrenum;
quia terrena omnia sive in dextera, sive in
sinistra, mala sunt. Mala mansio insipientia, mala
mansio intemperantia; et ideo pertransit has mansiones
Hebraeus: non divertit ad eas, sed pertransit;
ut perveniat ad sinistram sapientiae et dexteram, et
in ipsis maneat, ubi divitiae simplicitatis, ubi gloria,
ubi longitudo vitae est. <hi>Longitudo</hi> enim <hi>vitae in dextera
ejus,</hi> ut ait Salomon: <hi>In sinistra autem ejus divitiae
et gloria <note>(Prov. III, 16)</note>
            </hi>: in dextera vita est,
in sinistra requies. Utinam super sinistram ejus requiescam,
nec quaeram cervicalia! <hi>Vae</hi> enim <hi>his qui
<pb n="1877B"/>
assuunt cervicalia,</hi> Ezechiel dicit <note>(Ezech. XIII, 18)</note>.
Has mansiones praeparat Ecclesiae suae bonus ductor,
et per vias sapientiae dirigit iter ejus. Denique laudat
sapiens vias ejus: <hi>Viae ejus viae bonae, et omnes semitae
ejus in pace <note>(Prov. III, 17)</note>
            </hi>.</p>
          </div3>
<div3>
            <head>23.</head>
            <p>
 <hi>Laeva ejus sub caput meum, et dextera illius
complectetur me.</hi> Haec loquitur sponsa de Christo,
anima de Verbo Dei: Christus autem idem est Verbum
Dei atque sapientia. Beata ergo anima quam
complectitur sapientia. Magna est sapientiae manus,
magna dextera, totam complectitur animam;
tota enim munita est, quae desponsata Verbo Dei
est. Plenitudo enim sapientiae, timere Deum: quae
ergo Deum timet anima, pleno se munit ipsa praesidio.
Mittit sapientia laevam suam sub collum ejus,
<pb n="1877C"/>
dexteram autem in complexum ejus. Utrumque quidem
brachium ejus ad utilia extenditur; habent tamen
propria sua singulae manus sapientiae: <hi>In dextera
longitudo vitae</hi> est, <hi>in sinistra autem divitiae et gloria.</hi> 
Bonis utique manus utroque dotata est dotibus; in eo
tamen habent varietatem sui muneris, quod et praesentia
et futura tempora comprehendunt; ut laeva praesentium
remuneratrix, dextera futurorum sit.</p>
          </div3>
<div3>
            <head>24.</head>
            <p>
 Possumus hoc etiam de prophetia sancti patriarchae
Israel cognoscere, nam cum dexteram
suam posuisset super Ephraem, sinistram autem super
Manassen, et convertere eas Joseph aetatis consideratione
voluisset; ut dexteram patris super caput
Manasse senioris filii collocaret, noluit, et dixit: <hi>Scio, fili, et hic erit in populum, et hic exaltabitur,
<pb n="1877D"/>
sed frater junior major erit illo 
 <note>(Genes. XLVIII, 19)</note>
            </hi>.
In quo major? in eo utique quia benedictione praelatus
est, dicentibus posteris Ephraem: <hi>Faciat vos
Deus sicut fecit Ephraem et Manassen <note>(Ibid., 20)</note>
            </hi>: vel
quia semen ejus multitudo gentium, quae in hoc saeculo
laborem elegit, credens in Dominum Jesum,
ut consolationem habeat futurorum. Manasse autem
semen est populus oblivionis, qui proprium oblitus
auctorem, exaltatus ad tempus in hoc saeculo est,
daturus in reliquum poenas graves; quia Deum suum
et Dominum denegavit.
<pb n="1878A"/>
</p>
          </div3>
<div3>
            <head>25. </head>
            <p>
Hoc eo diximus, ut probaremus ea esse potiora
quae futura sunt. Denique laeva sapientiae sub
sponsae capite est, dextera autem superior, quae totam
complectitur sponsam. Itaque illa quasi fulcrum
est quietis praesentis, quo anima innixa requiescit.
Habet ubi reclinet caput suum, quia laeva sapientiae
divitiae sunt et gloria. Per id tempus haec mulcent,
et ex parte solatio sunt, et ideo; <hi>Filius hominis non
habebat ubi caput</hi> <emph>1564</emph> <hi>suum reclinaret <note>(Matth. VIII,
20)</note>
            </hi>; <hi>quia cum dives esset, pauper factus est <note>(II Cor. 
VIII, 9)</note>
            </hi>. Nec gloriam aliquam istius saeculi requirebat;
quia venerat non ut in portione, sed ut universo
humano generi subveniret, dicens: <hi>Mihi indignamini
quia totum hominem sanum feci in sabbato <note>(Joan. VII, 23)</note>
            </hi>;
hoc est totum, non ut facultatum
<pb n="1878B"/>
collatione ditaret, non ut honorum insignibus, non
ut gloriae saecularis cumularet augmento; haec enim
non habent beatitudinis et gratiae plenitudinem: sed
totum, hoc est, quod longitudinem vitae complecteretur
aeternae. Neque enim communis vitae similis
vita in dextera est sapientiae, sed longitudo vitae est,
ut qui accipit vitam a sapientia, non exiguitatem vitae,
sed perpetuitatem et aeternitatis longitudinem
adipiscatur.</p>
          </div3>
<div3>
            <head>26.</head>
            <p>
 Bonus amictus aeternitas vitae. Itaque sponsa
malorum granatorum, hoc est, diversorum et innumerabilium
fructuum, et praecipue fidei odoribus,
gratiae, sapientiae et gloriae, vitaeque aeternae subnixa
divitiis quae sunt circa sinistram et dexteram sponsi,
per animas sanctas laudantium congregationum plausibus
<pb n="1878C"/>
excitat Christum, dicens:</p>
          </div3>
<div3>
            <head>27.</head>
            <p>
 <hi>Adjuravi vos, filiae Hierusalem, in virtutibus e
fortitudinibus agri, si suscitaveritis, et resuscitaveritis
dilectionem usquequo voluerit.</hi> Ager ille quem benedixit
Dominus, non iste terrenus aut horridus silvis,
aut confragosus torrentibus, aut inutilis vitibus, aut
infecunda glarea saxosus, aut hiulcus, et aridus siccitate,
aut sanguine madidus, aut sentibus incultus
et spinis, sed ille ager de quo Dominus ait: <hi>Et species
agri mecum est <note>(Psalm. XLIX, 19)</note>
            </hi>. In hoc agro
uva illa reperitur quae expressa sanguinem fudit, et
mundum diluit: in hoc agro est ficus illa sub qua
sancti requiescent, spiritalis gratiae suavitate recreati:
in hoc agro est oliva illa fructifera, dominicae
fluens pacis unguentum: in hoc agro florent
<pb n="1878D"/>
malogranata, quae plurimos fructus uno fidei
munimine tegunt, et quodam fovent charitatis amplexu.</p>
          </div3>
<div3>
            <head>28.</head>
            <p>
 Quia igitur sapientia et honesta claritas ita
perfecta sunt, si habeant charitatem (plenitudo enim
legis <note>(Rom. XIII, 10)</note> est charitas) suscitari et resuscitari
vult charitatem, suscitari in veteri Testamento,
resuscitari in novo. Charitas Deus est,
ut legimus, charitas Christus est <note>(I Joan. IV, 8)</note>. Suscitatur <hi>tamquam leo, et catulus leonis; ut Judae
ascendat ex germine 
 <note>(Gen. XLIX, 9)</note>
            </hi>: resuscitatur ut
<pb n="1879A"/>
dormiens, ut recumbens; quia non humana, sed sua
et Patris majestate suscitatus est a mortuis. Unde
ait Scriptura: <hi>Quis suscitabit illum?</hi> Non enim poterat
illum aut angelus aut Potestas suscitare aliena,
cum ipse alios suscitaret. Ergo cum hic dicit: <hi>Si
suscitaveritis et resuscitaveritis dilectionem, usquequo
voluerit;</hi> de iis dicit, qui resurrectionem ejus congrue
possunt praedicare, ut audientibus ardorem fidei et
devotionis accendant: vel suscitatur Christus in his
qui primum accedunt, resuscitatur in his qui postquam
accesserint, dormierunt. Dormit ergo Christus
negligentibus, suscitatur in sanctis.</p>
          </div3>
<div3>
            <head>29.</head>
            <p>
 Hanc itaque charitatem suscitat et resuscitat,
donec vocem ejus accipiat, et praesentiam ejus
accersat: quia quaesitus non solum venit, sed etiam
<pb n="1879B"/>
saliens venit. Sed jam sponsus aderat, ut probaret
illud quod adhuc loquentibus nobis dicit: <hi>Adsum.</hi> 
 Adest, quia suscitatus a filiabus Judae, quasi resuscitatus
a filiabus Hierusalem. Audit Ecclesia sonum
vocis ejus et dicit:</p>
          </div3>
<div3>
            <head>30.</head>
            <p>
 <hi>
              <note>(Vers. 8.)</note> Vox consobrini mei, ecce hic advenit
saliens super montes, transiliens super colles.</hi> Manipularis
est hic liber multas habens personas nobiles,
velut manipulus triumphalis, multosque actus
significans, quos intelligere magis quam expressos
tenere possumus. Nam quasi advenientem sponsum
audierit cum aliquibus pariter viantibus collonquentem,
dicit sponsa: <hi>Vox consobrini mei.</hi> Dum loquitur
cum filiabus Hierusalem, et rogat ut excitent, et resuscitent
sponsum; subito tamquam de longinquo
<pb n="1879C"/>
missae vocis sonum sentiens, dicit: <hi>Vox consobrini
mei,</hi> annuntians quem nuntiari sibi ante quaerebat.
Quem cupiebat ab aliis suscitari, sua prece resuscitatum,
a Patre venire jam credens, laeta dicit: <hi>Vox consobrini
mei.</hi> Bene addidit, <hi>consobrini mei;</hi> ut non
aliae, sed consobrina sola sibi ejus vindicaret adventum. <emph>1565</emph>
</p>
          </div3>
<div3>
            <head>31.</head>
            <p>
 <hi>Ecce</hi>, inquit, <hi>iste advenit,</hi> adhuc ego
eum quaero, et ille jam venit: adhuc ego suffragia
capto ut veniat, et ille jam proximus est: ego suscitari
mihi charitatem cupio, ego me vulneratam charitatis
puto, et ad me plus ipsa charitas festinat:
ego dixi, veni; salit ille et transilit: ego rogo eum
venire cum gratia, iste gratiarum operatur augmenta;
et dum venit, incrementa gratiae secum vehit,
<pb n="1879D"/>
et veniendo acquirit, quia studet etiam ipse suae
placere dilectae. Salit super excelsa, ut ascendat ad
sponsam; sponsae enim thalamus tribunal est Christi.
Salit super Adam, transilit super Synagogam; salit
super Gentes, transilit super Judaeos.</p>
          </div3>
<div3>
            <head>32.</head>
            <p>
 Videamus salientem Salit de coelo in Virginem,
de utero in praesepe, de Jordane in crucem, de
cruce in tumulum, in coelum de sepulcro. Proba
mihi David salientem, proba currentem; tu enim
dixisti: <hi>Exsultavit ut gigas ad currendam viam, a
summo coelo egressio ejus; et occursus ejus usque ad
summum ejus, nec est qui se abscondat a calore ejus <note>(Psal. XVIII, 6 et 7)</note>
            </hi>.
Et nunc salit, et nunc currit, de
<pb n="1880A"/>
corde Patris super sanctos suos, de Oriente super
Occidentem, de Septentrione super Meridiem. Iste
est qui ascendit super Occasum, ipse super coelos
coelorum ad Orientem, ipse ascendit super montes,
ipse super colles.</p>
          </div3>
<div3>
            <head>33.</head>
            <p>
 Utinam ego miser dicam, dicat anima mea: <hi>Ecce iste advenit,</hi> 
 et advenit non super terrena, non
super valles, sed advenit: <hi>Saliens super montes;</hi> 
Deus enim Deus montium est, non vallium: ubi ergo
salit, super montes salit. Si sis mons, salit super te,
salit super Isaiam, salit super Hieremiam, salit super
Petrum, Joannem, Jacobum. <hi>Montes in circuitu
ejus <note>(Psalm. CXXIV, 2)</note>
            </hi>: si non potest esse mons et
non praevales, esto vel collis, ut super te Christus
ascendat: et si transilit, ut te transitus ejus custodiat.
<pb n="1880B"/>
</p>
          </div3>
<div3>
            <head>34. </head>
            <p>
Diximus de Christo et Ecclesia, dicamus de
anima et Verbo. Anima justi sponsa est Verbi, haec
si desideret, si cupiat, si oret et oret assidue, et oret
sine ulla disceptatione, et tota intendat in Verbum:
subito vocem sibi videtur ejus audire quem non videt,
et in timore sensus odorem divinitatis ejus agnoscit,
quod patiuntur plerumque qui bene credunt. Replentur
subito nares animae spiritali gratia, et sentit
sibi praesentiae ejus flatum aspirare quem quaerit, et
dicit: Ecce iste ipse est quem requiro, ipse quem
desidero.</p>
          </div3>
<div3>
            <head>35.</head>
            <p>
 Nonne cum aliquid de Scripturis cogitamus,
et explanationem ejus invenire non possumus; dum
dubitamus, dum quaerimus, subito nobis quasi super
montes, id est, altissima dogmata videtur, ascendere.
<pb n="1880C"/>
Deinde quasi super colles apparens nobis, illuminat
mentem, ut infundat sensibus, quod invenire posse
difficile videbatur: ergo quasi ex absente fit praesens
Verbum in cordibus nostris. Et rursus cum aliquid
nobis subobscurum est, tamquam subducitur Verbum,
et tamquam absentis adventum desideramus;
et iterum apparet, ostendit se nobis tamquam praesens
sit nobis in iis quae requirimus cognoscendis.</p>
          </div3>
<div3>
            <head>36.</head>
            <p>
 Salit ergo in uniuscujusque corde frequenter,
transilit et exit et revertitur: si sequaris, si requiras,
si tibi fidelium grata disputatione doctorum Verbum
quod exierat atque transierat, postules resuscitari.
Sicut illa quae quaesivit et invenit, quae dixit: <hi>Frater
meus transivit, anima mea exivit in verbo ejus <note>(Cant. 
V, 6)</note>
            </hi>. Ergo etsi super montes salit, sequere: etsi
<pb n="1880D"/>
super colles, sequere. Reperiuntur enim in montibus
et in collibus venatores Domini, qui investigant
eos qui capiuntur ad vitam; sic enim dixit per Hieremiam
Deus: <hi>Ecce mitto multos piscatores et multos
venatores, et venabuntur eos super omnem montem et
super omnem collem <note>(Jerem. XVI, 16)</note>
            </hi>. Ibi ergo populus
Dei quaeratur et inveniatur in Petri et in Pauli
doctrina, gratia, disciplina; ut non in convalle sint,
ubi fletus, sed in montibus a quibus unumquemque
Christus illuminat, et cum Petrum legimus, Christus
illuminat: et cum Paulum legimus, Christus illuminat.
Curavit Paulus, Christus illuminavit; quoniam
invocato Domini Jesu nomine, resurrexit, cujus sanatus
<pb n="1881A"/>
est munere. Suscitavit mortuam Petrus,
Christus illuminavit; et ideo ait: <hi>Illuminans tu mirabiliter
a montibus aeternis <note>(Psal. LXXV, 5)</note>
            </hi>.</p>
          </div3>
<div3>
            <head>37.</head>
            <p>
 Nos igitur qui montes esse non possumus,
stemus <emph>1566</emph> in montibus vel in collibus; ut cum
miserit piscatores suos Dominus et venatores,
ut venentur eos qui supra omnem montem sunt,
vel super omnem collem, id est, in legis et prophetarum
praeceptis; et novi et veteris Testamenti
cognitione omnem habentes conversationem,
inveniant nos paratos, et velut bonas colligant spicas,
opportuno missi messores tempore; quia si quis
extra montem aut collem fuerit repertus, colligi
velut bona spica non poterit ab his, qui ut comparationis
faciamus alterius mentionem, triticum a paleis
<pb n="1881B"/>
separare mittentur. Plurimarum igitur operationum
solertes ministros Dominus habet, iidem
piscatores, iidem etiam venatores sunt, atque messores.
Si in tempore messis quo diriguntur isti metere,
maturus exspectes, salientem in montibus poteris
intueri, et videbis Dominum Jesum similem capreolo
aut hinnulo cervorum super montes Bethel.
Salit enim super Ecclesiam quae est domus panis,
eo quod fidelium corda confirmet; unde et sponsa
de eo dicit:</p>
          </div3>
<div3>
            <head>38.</head>
            <p>
 <hi>
              <note>(Vers. 9.)</note> Similis est consobrinus meus capreae
aut hinnulo cervorum, super montes Bethel;</hi> salit
enim super Ecclesiam, quae est domus Dei, eo quod
fidelium corda confirmet. Merito sicut capreola,
quia capra in altis pascitur. Dorcas dicitur a videndo,
<pb n="1881C"/>
dorcadion enim visus acutioris est. Quid hoc
aptius Christo, qui Patrem vidit quem nemo vidit:
aut si quis vidit in Christo, ipse filius revelavit? Merito <hi>sicut hinnulus cervorum,</hi> 
 hinnulus quasi filius,
cui paternae inoleverit vis naturae; ut eum occulta
non lateant, serpentes fugiant, venena non laedant.
Denique eductus de latibulis suis serpens qui educebatur
ex homine, dicebat: <hi>Quid venisti ante tempus
torquere nos <note>(Matth. VIII, 29)</note>
            </hi>. Spectemus ergo
salientem hunc hinniculum, ut non possimus timere
serpentem.</p>
          </div3>
<div3>
            <head>39.</head>
            <p>
 <hi>En ipse stat post parietem nostrum, respiciens
per fenestras, prospiciens per retia.</hi> Venit ergo et
primo post parietem est, ut inimicitias animae et
corporis solvat, sublato pariete qui impedimentum
<pb n="1881D"/>
concordiae videbatur afferre. Deinde prospicit per
fenestras: quae sint fenestrae, audi Prophetam dicentem: <hi>Fenestrae apertae sunt e coelo 
 <note>(Esai. XXIV,
18)</note>
            </hi>. Prophetas itaque significat, per quos Dominus
genus respexit humanum, priusquam in terras ipse
descenderet. Et hodie si qua eum anima multum requirat,
multum merebitur misericordiae; quoniam
qui multum requirit, multum debetur ei. Si qua ergo
anima eum studiosius quaerat, longe audit vocem
ejus: et quamvis ab aliis requirat, prae ipsis a quibus
quaerit, audit vocem ejus. Videt eum salientem
ad se venire, id est, properantem atque currentem
<pb n="1882A"/>
et transilientem eos, qui infirmo corde virtutem ejus
capere non possunt: deinde prospicientem per
aenigmata prophetarum, legendo eos, et tenendo eorum
sermones; videt enim prospicientem, sed quasi
per fenestram, non quasi adhuc praesentem. Videt
eminentem super retia. Quid est hoc? Nisi forte quia
illa retia nobis sunt, non illi retia sunt, eo quod illa
anima adhuc intra sensibilia et mundana sit, quae
mentem hominis capere et quodam sinu proprio
consueverunt involvere.</p>
          </div3>
<div3>
            <head>40.</head>
            <p>
 <hi>En ipse stat post parietem nostrum, respiciens
per fenestras, prospiciens per retia.</hi> Viderat enim
Ecclesia vel anima justi salientem sicut hinniculum
super montes, et repente primum aspiciens post parietem
domus suae, prospicientem per fenestras,
<pb n="1882B"/>
eminentem per retia, exsultat et gaudet, quia etiam
ipsa amatur a Sponso. Qui tamquam et ipse vulneratur
charitatis decore, dilectae cum primum abesset,
ad oscula rogatus adfuerit (rogatur enim cum dicitur <note>(Cant. I, 1)</note>:
 <hi>Osculetur me ab osculis oris sui</hi> ),
deinde preces blanditiasque sponsae non spreverit,
dilecta sibi ubera praebentis; atque in interiora domus
eam benignus induxerit: deinde tamquam lascivienti
ludens amore, quia vellet pertentare sensus
amantis, saepe egressus ut quaereretur a Sponsa,
saepe regressus ut invitaretur ad oscula, astiterit
post parietem, prospexerit per fenestras, eminens
super retia; ut non totus abesset, nec quasi totus
intraret, et ipse ad se sponsam vocaret; ut veniendi
ad se invicem fierent gratiora commercia, amoremque
<pb n="1882C"/>
mutuis adolerent sermonibus. <emph>1567</emph>
</p>
          </div3>
<div3>
            <head>41.</head>
            <p>
 <hi>
              <note>(Vers. 10.)</note> Exsurge,</hi> inquit, <hi>veni,
proxima mea, formosa mea, columba mea;</hi> et tu si
habeas fundatum parietem, non illum medium qui
domus unius separet membra, sed aedificatum supra
fundamentum apostolorum et prophetarum, ut compaginata
ejus structura crescat in templum, nec
disterminet ejus interna, sed muniat. Si habeas ergo
in te aedificationem Dei, et ad Orientem pateant
semper fenestrae tuae, venit Verbum, <hi>Stat post parietem
tuum <note>(Cant. II, 9)</note>
            </hi>; <hi>oculi</hi> enim <hi>Domini super
justos <note>(Psal. XXXIII, 16)</note>
            </hi>; <hi>prospicit per fenestras tuas <note>(Cant. II, 9)</note>
            </hi>.</p>
          </div3>
<div3>
            <head>42.</head>
            <p>
 Quae sunt fenestrae istae? Legimus fenestras
de quibus dicit Hieremias: <hi>Intravit mors per fenestras</hi> 
<pb n="1882D"/> <note>(Jerem. IX, 21)</note>,
per quas intravit avaritia, intravit
libido. Oculus tuus fenestra est. Si videris mulierem
ad concupiscendum eam, intravit mors per oculum
tuum: si videris possessionem viduae, vel thesauros
minoris, et tuas excitaveris cupiditates, <hi>Intravit mors
per fenestram.</hi> Sicut ergo per haec intrat mors, intrat
et vita: si decorem puellae aspiciens sacrae, venereris
Dominum Jesum, quod in teneros annos venerit
aetas senectutis, vita immaculata, et ipse filiam tuam
offeras; ut pio consecretur velamine: si possessionem
minoris non tamquam sollicitus invasor
aspicias, sed quasi parens sedulus religioso tuearis
<pb n="1883A"/>
affectu: per has fenestras prospicit Christus, ut vocet
sponsam.</p>
          </div3>
<div3>
            <head>43.</head>
            <p>
 <hi>Eminens super retia:</hi> bene <hi>eminens;</hi> quia solus
est quem retia non involverint peccatorum. Omnes
intra retia eramus, immo adhuc intra retia sumus;
quia nemo sine peccato nisi solus Jesus, quem non
cognoscentem peccatum, peccatum pro nobis fecit
Pater, etenim tradidit eum laqueis, tradidit eum retibus:
mittens eum non in peccato in quo erant
omnes homines, sed in similitudinem carnis peccati,
ut de peccato damnaret peccatum in carne. Peccatum
erat caro, secundum illud quia haereditario erat damnata
maledicto, peccatum erat illecebra et ministra
peccati. Venit Dominus Jesus, et in carne peccato
obnoxia militiam virtutis exercuit: facta sunt membra
<pb n="1883B"/>
nostra jam non arma libidinis, sed arma virtutis;
namque ubi erant incentiva libidinis, ibi nunc
sunt domicilia castitatis. Hic ergo venit ad laqueos,
sed voluntarius: venit ad retia, sed securus. Plena
erant omnia retibus, referta laqueis, audi dicentem: <hi>In via hac quam ambulabam, absconderunt superbi laqueum
mihi 
 <note>(Psal. CXLI, 4)</note>
            </hi>. Et in libro sapientiae Sirach
moneris ut cognoscas quia in medio laqueorum
ambulas <note>(Eccli. IX, 20)</note>. Quot vitia, tot retia: quot
peccata, tot laquei.</p>
          </div3>
<div3>
            <head>44.</head>
            <p>
 Haereditarii jam te nexus tenebant, venit ad
laqueos Jesus, ut Adam solveret: venit liberare
quod perierat. Omnes retibus tenebamur, nullus
alium eruere poterat, cum se ipsum non posset eruere.
Talis ergo necessarius fuit, quem vincula generationis
<pb n="1883C"/>
humanae delictis obnoxia non tenerent, non
cepisset avaritia, non ligasset dolus. Is solus erat
Jesus, qui cum hujus carnis se circumdedisset vinculis,
captus non erat, non erat alligatus: sed dirumpens
ea atque dissolvens, ad se magis vocavit
Ecclesiam, <hi>Prospiciens per laqueos, eminens super
retia;</hi> ut et ipsa disceret vinculis non teneri. Denique
eo usque non longe a vinculis fuit, ut pro nobis
subiret et mortem, sed tamen non servus mortis
effectus, sed liber inter mortuos; liber enim erat qui
solvendae mortis potestatem habebat. Denique ipse te
doceat qui ait: <hi>Solvite templum hoc, et in triduo resuscitabo
illud <note>(Joan. II, 19)</note>
            </hi>. Audiamus itaque quid dicat:</p>
          </div3>
<div3>
            <head>45.</head>
            <p>
 <note>(Vers. 11 - 13)</note>. <hi>Exsurge, veni proxima mea;</hi> 
hoc est, surge a mortuis, exsurge a vinculis, quibus
<pb n="1883D"/>
circumdata tenebaris. Exsurge, quia ego resurrexi
tibi: solve vincula iniquitatis, quia ego jam solvi
tibi: veni, quia jam retia soluta sunt, Virgo peperit,
puer natus ex virgine est, nihil debet muliebri haereditati,
quasi filius mulieris non tenetur: cerne medium
parietem maceriae jam solutum, qui interiorum
affectuum concordiam dividebat, et in diversum excitabat
dissensiones corporalium passionum. Veni
ergo secura, cupio videre faciem tuam, et audire
vocem tuam: veni, ut jam me per retia non videas,
sed facie ad faciem vultibus amatoris dilecta potiaris.</p>
          </div3>
<div3>
            <head>46.</head>
            <p>
 Et hic ista ethice decursa sint. Mystica autem
<pb n="1884A"/>
illa si possimus, vel linea intueamur extrema. Sedebat
intra domum Sponsa devota Domino, intra parietem
Legis et <emph>1568</emph> prophetarum, spiritalium lapidum
exaedificatione fundatum, qui claudebat atque
vallabat domum regiam, plenam jucunditatis atque
laetitiae. Mirabatur thesauros regios, et intuebatur
sollicite, cupiens sapientiam quae has sibi divitias demonstraret,
adsciscere. In secreto erat, sed secreti
ipsius interpretem requirebat. Venit Dominus Jesus
saliens super montes. Nobis sero videbatur venire,
sed ille properabat. Saliebat denique et transiliebat,
ut Judaeorum corporalia et saxosa dogmata transiliret.
Astitit post parietem domus quae erat in veteri
Testamento, prospiciens per Legis fenestram, et
prophetarum cavernas.
<pb n="1884B"/>
</p>
          </div3>
<div3>
            <head>47. </head>
            <p>
Nondum erant domus illius aperta vestibula,
nondum claves sapientiae portarum claustra patefecerant,
quibus Legis claudebantur interna; de superiore
tamen, hoc est, spiritali parte prospectans
Ecclesiam vocat, ut per Legem et prophetas, Evangelii
vertice sublimis assurgens, retia Judaicae interpretationis,
et nodos intrepido calcet vestigio. Ideoque <hi>Proxima</hi> 
 vocatur, ut adhaereat Christo, mundana
non quaerat: ideo <hi>Formosa,</hi> ut speciosos evangelizantium
pedes perferat: ideo <hi>Columba,</hi> ut spiritalia
petat, terrestria derelinquat.</p>
          </div3>
<div3>
            <head>48.</head>
            <p>
 <hi>Ecce,</hi> inquit, <hi>hiems proeteriit, imber abiit,
discessit sibi, flores visi sunt in terra, tempus secandi
advenit.</hi> Ante adventum Christi hiems erat: venit
Christus, fecit aestatem. Tunc omnia erant florum
<pb n="1884C"/>
indiga, nuda virtutum: passus est Christus, et
omnia coeperunt novae gratiae fecundari germinibus.
Imber abiit luxuriae profluentis, et nubila tetris orta
flagitiis aestiva jam purae conscientiae serenitate
laxantur. Ideo non evadunt quorum fuga in hieme
fit; quia non sequuntur Domini passionem, non tollunt
crucem suam, et Christum sequuntur.</p>
          </div3>
<div3>
            <head>49.</head>
            <p>
 Imber impedit flores: at nunc flores videntur
in terra. Boni flores apostoli, qui diversorum scriptorum
suorum atque operum fuderunt odorem. <hi>Tempus secandi advenit,</hi> 
 quando matura in horreis
frumenta conduntur; et qui metit, mercedem accipit. <hi>Vox turturis audita est,</hi> 
 quia invenit sibi nidum;
Ecclesia enim domus est castitatis. <hi>Ficus</hi> quae
propter infecunditatem jubebatur excidi, <hi>fructus
<pb n="1884D"/>
ferre jam coepit.</hi> Vinea translata ex Aegypto, jam non
maceriis destructa depositis, incursatur a bestiis;
nec informis sentibus, sed odora jam floribus.</p>
          </div3>
<div3>
            <head>50.</head>
            <p>
 <hi>Exsurge,</hi> inquit, <hi>veni, proxima mea, formosa
mea, columba mea, perfecta mea; proxima</hi> utique
fidei desiderio, <hi>formosa</hi> decore virtutis, <hi>columba</hi> 
gratia spirituali; <hi>pennae enim columbae deargentatae</hi> 
aeternam illam significant potestatem, et
columbae volatus Spiritus sancti praesentiam declaravit.
Vocat igitur ad se eam Christus ut veniat,
quoniam spiritualibus jam pretiis dotata veniebat. <hi>Quia ecce,</hi> 
 inquit, <hi>hiems proeteriit, imber abiit, discesit
<pb n="1885A"/>
sibi, flores visi in terra.</hi> Videte quemadmodum
sancta invitetur Ecclesia. <hi>Hiems,</hi> inquit, <hi>discessit
sibi,</hi> ne hiemem nuda formidet, hiemem non
temporis, sed infirmitatis, quae agrum animae fecundum
omni flore dispoliat. Est enim hiems non terreni
solis, est hiems mentis, quando animo frigus
illabitur, quando vapor animi vanescit, quando solvitur
vigor sensus, quando nimius humor exundat,
et mentem gravat, quando interior caligat aspectus.
Et ideo ait Dominus: <hi>Videte ne fiat fuga vestra
hieme vel sabbato <note>(Matth. XXIV, 20)</note>
            </hi>; bonum enim ut
tunc dies judicii vel mortis adveniat, cum viget
animi blanda temperies, cum coeleste mysterium serena
luce resplendet, cum cor nostrum ardet in nobis.
Tunc enim Christus est praesens, sicut testatur
<pb n="1885B"/>
in Evangelio Ammaon et Cleophas dicentes: <hi>Nonne
cor nostrum ardens erat in nobis in via, cum aperuisset
in nobis Scripturas <note>(Luc. XXIV, 32)</note>
            </hi>. Viget autem
animus, quando etiam flos videtur in terris.
Quis est iste flos boni odoris, nisi ille qui dixit: <hi>Ego flos campi et lilium convallium 
 <note>(Supra, vers. 1)</note>
            </hi>:
de quo et in Esaia scriptum est: <hi>Exiet virga de radice
Jesse, et virga ex radice ascendet, et flos ex virga
exiet <note>(Esai. XI, 1)</note>
            </hi>. Radix utique familia Judaeorum
est, virga Maria, flos Mariae Christus: qui quando
nostra resplendet in terra, et in agro animae redolet,
vel in Ecclesia sua vernat, nec frigus possumus timere,
nec pluviam vereri, sed exspectare judicii
diem. Et ideo Ecclesia ut hunc florem videret, omni
studio festinabat, sicut ipsa in posterioribus <emph>1569</emph> 
<pb n="1885C"/>
testatur dicens: <hi>In cubili noctibus quaesivi quem diligit
anima mea <note>(Cant. III, 1)</note>
            </hi>.</p>
          </div3>
<div3>
            <head>50.</head>
            <p>
 <hi>Ficus protulit grossos suos.</hi> Apta Synagogae
arboris istius comparatio est, quia sicut arbor ista
foliis redundans fluentibus, spem possessoris sui
cassa speratorum proventuum exspectatione destituit:
ita etiam in Synagoga, dum doctores ejus operibus
infecundi, verbis tantum velut foliis redundantibus
gloriantur, inanis umbra Legis exsuperat;
spes autem falsi exspectata proventus, populi vota
credentis illudit.</p>
          </div3>
<div3>
            <head>51.</head>
            <p>
 Est etiam in natura arboris quo magis credas
Synagogae speciem comparatione hujus expressam.
Etenim si diligenter inquiras, discretam ab usu arborum
caeterarum consuetudinem naturae hujus invenies;
<pb n="1885D"/>
namque aliae florem ferunt antequam fructum,
pomaque ventura praenuntio sui flore designant:
haec sola ab initio poma germinat pro floribus:
in aliis flos decutitur et poma nascuntur; in
hac poma decidunt, ut poma succedant. Ergo priora
illa cassa fructuum, vice floris emergunt: ita praecoci
quodam nascendi usu, quae ordinem naturae
nesciunt, beneficium naturae servare non possunt.
Etenim qua se medio trudere de cortice gemma
consuevit, ea minutissima quaeque hujus generis
poma prorumpunt: de quibus legimus in Canticis
<pb n="1886A"/>
canticorum: <hi>Ficus protulit grossos suos.</hi> Itaque caeteris
albentibus primo vere virgultis, sola ficus proprio
nescit flore canescere; eo forte quod nullus
sit istis maturior usus in pomis. Namque succedentibus
aliis quae quasi degenerantia despuuntur, et
arenti infirma radice, renovatis quibus sit succus
utilior, exuuntur. Manent tamen aliqua perrara, nec
decidunt, quibus hic proventus arriserit, ut de medio
duarum virgarum claviculo brevi erumpente
promergant, quo geminis tecta praesidiis, tamquam
naturae parentis gremio, succi fotu plenioris inolescant.
Ea clementioris aurae provocata temperie: et
prolixioribus adulta temporibus, ubi silvestrem animum
succi prioris exuerint, specie caeteris et maturitatis
gratia praeferuntur.
<pb n="1886B"/>
</p>
          </div3>
<div3>
            <head>52. </head>
            <p>
Specta nunc cultus et animos Judaeorum, qui
quasi primi fructus male feracis Synagogae, quasi
labentis similitudine corruerunt, ut mansura supra
aevum nostri generis poma succederent. Etenim
primus Synagogae populus, quasi radice operum infirmus
arenti, ubertatem sapientiae naturalis haurire
non potuit. Et ideo velut inutilis decidit fructus,
ut quasi ex iisdem claviculis arboris fructuosae, de
pinguedine religionis antiquae novus Ecclesiae populus
emergeret. Ergo ille qui erat, esse desivit, ut
iste inciperet qui non erat: primi tamen ex Israel,
quos naturae validioris ramus extulerat, sub umbra
Legis et crucis, in utriusque sinu succo gemino colorati,
grossi maturescentis exemplo, pulcherrimorum
gratia fructuum caeteris praestiterunt, quibus
<pb n="1886C"/>
dicitur: <hi>Sedebitis super duodecim thronos, judicantes
duodecim tribus Israel <note>(Matth. XIX, 28)</note>
            </hi>.</p>
          </div3>
<div3>
            <head>53.</head>
            <p>
 <hi>Vineae florentes dederunt odorem suum <note>(Sup., v. 5)</note>
            </hi>.
Bene per vineam Ecclesia designatur;
ut enim vitis maritatur arboribus, ita corpus animae,
anima quoque corpori conjungitur: ut vinea
dum ligatur, erigitur, et recisa non minuitur, sed
augetur; ita plebs sancta dum ligatur, exuitur: dum
humiliatur, attollitur: dum reciditur, coronatur.
Quin etiam ut tener surculus, veteri abscissus ab
arbore, in alterius fetu radicis inseritur: ita populus
hic sanctus surculi veteris cicatricibus enodatis,
in novo illo crucis signo tamquam gremio piae parentis
fotus inolescit: Spiritusque sanctus in hoc
carcereum corpus infusus, velut in altas demissus
<pb n="1886D"/>
terrarum scrobes, aquae salutaris irriguo diluit
quidquid est fetidum, membrorumque nostrorum
habitus in coelestem erigit disciplinam.</p>
          </div3>
<div3>
            <head>54.</head>
            <p>
 Hanc vineam diligens agricola fodere, rigare,
contendere consuevit, eruderatisque terrenae molis
aggeribus, opera corporis nostri nunc sole torrere,
nunc imbre perfundere, stipare agrum solitus, ne
sentibus gemma laedatur, ne luxuriet umbra foliorum,
verborumque infructuosa jactantia virtutibus
obumbrando, maturitatem naturalis indolis impediat.
<pb n="1887A"/>
</p>
          </div3>
<div3>
            <head>55. </head>
            <p>
 <hi>
              <note>(Vers. 14.)</note> Et veni,</hi> inquit, <hi>columba mea, in
tegimento petrae, juxta praemunitionem;</hi> hoc est, veni
juxta Evangelium: propugnacula fidei tuae, gesta
sunt Christi: muri tui subsidia, <emph>1570</emph> verba sunt
Domini: passio Dominici corporis, tua virtus est.</p>
          </div3>
<div3>
            <head>56.</head>
            <p>
 <hi>Ostende mihi faciem tuam, et insinua vocem
tuam; quia vox tua suavis est, et facies tua decora.</hi> 
Suavis est vox tua; <hi>quia ore fit confessio ad salutem:</hi> 
et decora facies; quia quae non erubescit auctorem,
non confunditur redemptore. Ostendit ergo faciem
suam, signaculum crucis praeferens: et insinuat vocem
suam, auctoritatem praedicationis assumens.
Integimento enim corporis Christi, quo redemptus
est a peccato, munimentum gratiae spiritalis invenit;
ut salutaria sibi et sentiat et loquatur. Suavis
<pb n="1887B"/>
ergo vox, quae in divinis testimoniis loquebatur: <hi>Decora
facies,</hi> quae in conspectu regum non confundebatur.</p>
          </div3>
<div3>
            <head>57.</head>
            <p>
 <hi>Exsurge,</hi> inquit, <hi>veni, proxima mea;</hi> id est,
exsurge a delectationibus mundi, exsurge a terrenis,
et veni ad me, quae adhuc laboras, et onerata es,
quae sollicita es quae sunt mundi: veni supra
mundum, veni ad me, quia ego vici mundum:
veni prope me, jam pulchra aeternae vitae decore,
jam columba, id est, mitis atque mansueta, jam
tota plena gratiae spiritalis. Jure ergo jam retia
timere non debet, cum is vocet ad se animam, qui
tentamentis et retibus mundi non potuit capi. Nam
cum homines in medio laqueorum ambulemus, per
appetentiam escae retibus simul et laqueis obnoxii
<pb n="1887C"/>
sumus. Ille in corpore positus retia non timebat, sed
eminebat super retia, id est, supra tentamenta
mundi et corporis passiones; immo et alios eminere
faciebat.</p>
          </div3>
<div3>
            <head>58.</head>
            <p>
 Exsurge, veni, proxima mea, noli timere retia,
jam praeteriit hiems. Venit pascha, venit indulgentia,
venit remissio peccatorum, cessavit tentatio, imber
abiit, procella abiit et quassatio. Ante adventum
Christi hiems erat, post adventum Christi
flores sunt, unde ait: <hi>Flores visi sunt in terra.</hi> 
Ubi ante spinae, ibi nunc flores; <hi>Tempus,</hi> inquit, <hi>secandi
advenit.</hi> Ubi ante desertum, ibi messis est. <hi>Vox turturis audita est in terra nostra:</hi> 
 bene addidit
propheta <hi>nostra,</hi> quasi admirans, quod ubi ante impudicitia,
ibi castitas. <hi>Ficus protulit grossos suos.</hi> 
<pb n="1887D"/>
Quae quasi infructuosa jubebatur abscindi, haec fructus
afferre jam coepit. Sed quid dubitas, quia grossos
dixit? Priores discutit, ut posteriores meliores
afferat: sicut Synagogae fructus abjicitur, renovatur
autem Ecclesiae.</p>
          </div3>
<div3>
            <head>59.</head>
            <p>
 Et quamvis plena tranquillitas sit, et adoleverint
mysteria, iterum tamen dicit: <hi>Exsurge secura in
tegimento petrae,</hi> id est, tuta praesidio passionis meae
et fidei munimento. Suxerunt enim mel de petra et
oleum de firma petra. Hoc integimento animae piorum
indutae, jam nudae non sunt, et haec illis est
<pb n="1888A"/>
praemunitio. Ideoque et huic animae ait: <hi>Et veni, tu
columba mea, in tegimento petrae juxta praemunitionem:
ostende mihi faciem tuam, et insinua vocem tuam.</hi> 
Hortatur ad confidentiam, ut non erubescat crucem
Christi, nec ejus signaculum. Hortatur ad confessionem,
vult omnes insidias dimoveri; ut bonus fidei
odor spiret, ut dies fulgeat, ut adversae noctis umbra
non noceat; quoniam qui juxta Christum est,
dicit: <hi>Nox praecessit, dies autem appropinquavit <note>(Rom. XXIII, 12)</note>
            </hi>.
Est et umbra saecularium quae
praeterit, et dies coelestium Christus, qui sanctis
suis lucet.</p>
          </div3>
<div3>
            <head>60.</head>
            <p>
 <hi>
              <note>(Vers. 15.)</note> Prendite nobis vulpes pusillas exterminantes
vineas, ut vineae nostrae floreant.</hi> Scriptura
eum hominem dicit, qui est ad imaginem et similitudinem
<pb n="1888B"/>
Dei: peccantem autem non hominem, sed
aut serpentem, aut equum adhinnientem feminis,
aut vulpeculam, aut jumentum vocare consuevit. De
quorum uno ait Dominus: <hi>Ite, dicite vulpi illi <note>(Luc. 
XIII, 32)</note>
            </hi>, hoc est, de Herode. Et alibi cum se fraudulenter
interrogari adverteret, dixit: <hi>Vulpes foveas
habent, et volucres coeli nidos, ubi requiescant <note>(Matth. 
VIII, 20)</note>
            </hi>; eo quod fraudulenter in terrestrium passionum
quibusdam latibulis demorentur.</p>
          </div3>
<div3>
            <head>61.</head>
            <p>
 Unde etiam Samson binas vulpes sibi nexuit,
ad quarum caudas alligavit faces, et dimisit eas per
messes Allophylorum <note>(Judic. XV)</note>: per hanc figuram
significans quod improbi ac fraudulenti homines, et
maxime haeretici, liberam linguam habeant ad latrandum:
sed exitus impeditos, aut litigiosa principia,
<pb n="1888C"/>
finem vero fraudis suae incendio deputatum.
Ideoque et trecentas vulpes dimisit, eo quod perfidi
crucis quidem praedicatione se commendare desiderant:
sed mysterium ejus tenere non possunt, qui
hac <emph>1571</emph> praedicatione composita, et falsa atque
simulata, urere magis fructus conantur alienos:
cum utique vera crux Domini non exurat aliena merita,
sed fecundet.</p>
          </div3>
<div3>
            <head>62.</head>
            <p>
 Meritoque scriptum est: <hi>Prendite nobis vulpes
pusillas, exterminantes vineas, ut vineae nostrae floreant.</hi> 
Quo ostenditur quod vel Dominus Jesus vel Ecclesia
fraudulentorum dolos vineis suis exterminandos
esse praecipiat; ne pusillulis vineis noceant, quia
adultis jam vitibus nocere non possunt. Haereticus
enim imperfectum tentare potest, non potest supplantare
<pb n="1888D"/>
perfectum.</p>
          </div3>
<div3>
            <head>63.</head>
            <p>
 <hi>
              <note>(Vers. 16.)</note> Frater meus mihi, et ego illi.</hi> Vox
ista est virginis; nam immaculatum corpus a virili
permixtione servare, et palmam castimoniae, limoso
in corpore usque ad angelorum conversationem,
custodia integritatis evehere, utilitas privata, laus
est publica. Quam rarus in terris, qui hoc potest
dicere, quam alienus a vitiis, quam segregatus ab
omni labe peccati, qui nihil habeat cum saeculo
commune, dicens: <hi>Dilectus meus mihi et ego illi, in
medio uberum meorum commorabitur.</hi> Scilicet nihil
<pb n="1889A"/>
mundi hujus sibi vindicet, cui non sit corporalium
possessio cupiditatum, quem non inflammet libido,
non stimulet avaritia, non lascivia effeminet, non
luxuria decoloret, non sternat ambitio, non maceret
invidia, non aliqua negotiorum saecularium cura
sollicitet: verus minister altaris, Deo natus, non sibi;
Levi enim, ut habet interpretatio, significat: Ipse
mihi assumptus; significat: Et ipse meus; significat
et tantum: Assumptus; significat: Et assumptus mihi.</p>
          </div3>
<div3>
            <head>64.</head>
            <p>
 Ipse idem, et mihi Levi et Deo est. Quomodo
idem et mihi sacerdos et Deo est. Et mihi advocatus
et Domini deprecator est: pro me offerens sacrificium,
et idem se offerens Domino. Denique et alibi
Levi interpretatione dicitur, <hi>Pro me;</hi> etenim si a me
nominetur Levi, Levi pro me est: si pro me offerat,
<pb n="1889B"/>
pro me est: si pro me interveniat, pro me est: sin
autem vocetur a Domino, ipse mihi dicitur: hoc est,
non alii tributarius, non decimarius, non de possessione
munificus. Ipse mihi, hoc est, tamquam abundans
pro suis omnibus. Non ab hoc decimas quaero,
non fructus, non dona, non munera; ipse mihi pro
munere est, ipse est pro tributo. Non in possessione
sua munificus mihi, sed ipse mihi possessio, ipse
meus fructus, ipse meus sensus. Assumptus a me,
vel assumptus mihi, non potest hoc sine divina esse
gratia. Sicut enim possessio non potest mea esse,
nisi emero eam: sic non potest esse Levi, nisi fuerit
assumptus a Domino, cum enim assumptus fuerit,
recte dicitur, ipse meus. Denique cum Moysi dictum
esset, ut populo Judaeorum per tribus singulas divideret
<pb n="1889C"/>
incolatus, et distribueret singulis tribubus portionem:
tribum Leviticam excepit Deus dicens filiis
Levi: <hi>Non erit ei portio, neque sors in medio fratrum
suorum; quia Dominus Deus pars eorum est <note>(Deut. 
X, 9)</note>
            </hi>: et alibi: <hi>Ego Dominus portio eorum <note>(Num. 
XVIII, 20)</note>
            </hi>.</p>
          </div3>
<div3>
            <head>65.</head>
            <p>
 Negatur his terrena divisio, ut ipsi dum saecularem
sibi non vindicant portionem, fiant coelestis
possessio: vel hoc solum noverint possidere, hoc
est, fidei et devotionis obsequium, multo ditiores
quam qui possessionum suarum spatia ampla diffundunt.
Quantumlibet enim fines suos extendant, et
terra deficit, et mare includit insanas cupiditates, et
pendunt tributa majora quam fructus sunt. At vero
iste nihil possidens, nulli nisi Deo militat, supra terram
<pb n="1889D"/>
ejus est portio, non cum terra deficit, non
mari clauditur. Cujus portio Deus est, totius possessor
est naturae. Pro agris igitur ipse sibi satis
est, habens bonum fructum, qui numquam possit perire.
Pro domibus satis est sibi, ut sit habitatio Domini,
et templum Dei, quo nihil potest esse pretiosius.
Quid enim pretiosius Deo? Aut quid deest
huic viro qui potest dicere: <hi>Non contingat mihi gloriari
nisi in cruce Domini nostri Jesu Christi, per
quem mihi mundus crucifixus est, et ego mundo <note>(Galat. VI, 4)</note>
            </hi> 
?</p>
          </div3>
<div3>
            <head>66.</head>
            <p>
 Non potest in hoc princeps mundi hujus sibi
<pb n="1890A"/>
consortium vindicare, in quo nihil suum invenit. Ideoque
Dominus qui venit docere, ut fieret nobis Deus
portio, ait: <hi>Venit enim hujus mundi princeps, et in
me invenit nihil <note>(Joan. XIV, 30)</note>
            </hi>. Meritoque imitatores
sui esse volens, ait: <hi>Nolite possidere aurum, neque
argentum, neque pecuniam <note>(Matth. X, 9)</note>
            </hi>. Unde
Petrus ostendens in Deo portionem sibi esse, non in
saeculo, ait: <hi>Argentum et aurum non habeo, sed quod
habeo,</hi> <emph>1572</emph> <hi>hoc tibi do: in nomine Jesu Christi Nazareni
surge, et ambula <note>(Act. III, 6)</note>
            </hi>; hoc est, haec
est portio mea, portio mea Christus est: <hi>In nomine
igitur Christi Jesu surge, et ambula (Ibid)</hi>. Hoc est,
in portione mea dives sum, in portione mea potens
sum. Merito tales praesumo fructus istius portionis,
ut salus et vita donetur; quia hoc est istius patrimonium
portionis quam elegi mihi: <hi>Dilectus meus
<pb n="1890B"/>
mihi, et ego illi.</hi> </p>
          </div3>
<div3>
            <head>67.</head>
            <p>
 <hi>Qui pascitur inter lilia.</hi> Lilium castitatem significat.
Scit itaque bonus pastor, ubi pascat gregem
suum, quae pabula ovibus suis expediant. Quae
sunt pascua nostra, hoc est, fidelium, nisi Christus?
In cujus pascuis se locatum Propheta laetatus est,
dicens: <hi>In loco pascuae, ibi me collocavit <note>(Psal. 
XXII, 2)</note>
            </hi>; ibi enim nos pascit et reficit. Bona pascua,
sacramenta divina sunt. Carpis illic novum florem,
qui bonum odorem dedit resurrectionis: carpis lilium,
in quo sit splendor aeternitatis: carpis rosam,
hoc est, Dominici corporis sanguinem. Bona etiam
pascua, libri sunt Scripturarum coelestium, in quibus
quotidiana lectione pascimur, in quibus recreamur
ac reficimur; cum ea quae scripta sunt degustamus,
<pb n="1890C"/>
vel summo ore libata frequentius ruminamus.
His pascuis grex Domini saginatur. Bona etiam
Christi pascua montes convallium; nam et in his
pascit Christus sicut capreolus aut hinnulus cervorum,
hoc est, in splendoribus sanctorum.</p>
          </div3>
<div3>
            <head>68.</head>
            <p>
 <hi>
              <note>(Vers. 17.)</note> Donec aspiret dies, et inclinentur
umbrae.</hi> Zachaeus in arborem sycomori ascendit, ut
Christum videret: nobis quoque expandit manus
suas Jesus, ut totum mundum obumbraret. Quomodo
non sumus in umbra, qui crucis ejus protegimur velamento?
Quomodo non sumus in umbra, quos crucifixus
a malignitate saeculi et corporis ardore defendit?
An nescimus, quoniam Verbum Dei veniens in
hunc mundum, non sicut Verbum advenit. Quale
erat in principio, quale erat apud Deum: <hi>sed semetipsum
<pb n="1890D"/>
exinanivit, formam servi accipiens <note>(Philip. II, 7)</note>
            </hi>.
Venit in nube levi, et cum esset virtus Altissimi,
obumbravit Mariae; ut transfiguraret corpus humilitatis
nostrae, conforme fieri corpori gloriae suae.
Sicut ille ergo formam mutavit, cum ex Virgine nasceretur:
ita et nobis sermones Dei transfigurari
videntur, cum leguntur in Evangelio, cum species eorum
videtur in Scripturis quasi per speculum; quia
tota veritas hic non potest comprehendi, cum autem
venerit quod perfectum est, non jam per discussionem,
non per speciem ut transfigurati, sed integra
atque expressa veritate resplendent.
<pb n="1891A"/>
</p>
          </div3>
<div3>
            <head>69. </head>
            <p>
Flectat ergo animam jugo Verbi, et habenis
suis regat, ut voluntate Dei abducatur a vitiis, et
vitae odorem capiat aeternae; non enim haec vita perfecta
est, sed haec vita in umbra. Ideo ut homo
Christus Jesus ex Virgine nasceretur, obumbravit
virtus Altissimi matrem futuram; quia in umbra
descendit, ab umbra incipiens operari salutem hominis,
et consummaturus claritate solis aeterni. Umbra
est ergo vita haec. Festina ad solem, ut te defendat
ab umbrae hujus frigore, et calorem tibi perfundat
aestivum. Et ideo suadet orandum, ne fiat
fuga nostra hieme aut sabbato, non tempus diemque
significans, sed frigere nos meritis prohibens, et bonorum
operum esse jejunos.
</p>
          </div3>
        </div2>

<div2>
          <head>CAPUT TERTIUM.</head>
<div3>
            <head>1. </head>
<p>
              <pb n="1891B"/> <hi>
                <note>(Vers. 1.)</note> In cubili meo, in nocte quaesivi quem
dilexit anima mea: quaesivi eum et non inveni. Exsurgam
itaque, et quaeram in civitate, in foro, in plateis,
quem dilexit anima mea.</hi> Acceperat jam haec anima
bona pignora charitatis, sed quia semper solliciti esse
debemus, semper intenti, et quia Verbum Dei sicut
capreola exsilit, aut sicut hinnulus cervorum; semper
vigilet anima, et praetendat eum quem quaerit, et
quem tenere desiderat. Ideo quasi sublapsum sibi
deplorans, <hi>In cubili,</hi> inquit, <hi>meo, in noctibus quaesivi
quem dilexit anima mea.</hi> Qui bene quaerit, in cubili
quaerat, in noctibus quaerat: nec dies feriatus, neque
noctes sint: nullum tempus vacet a pietatis officio;
etsi non invenerit primo, perseveret in requirendo.
Ideoque dicit:</p>
          </div3>
<pb n="1891C"/>

<div3>
            <head>2. </head>
            <p>
 <hi>
              <note>(Vers. 2.)</note> Exsurgam</hi> itaque, <hi>et quaeram in civitate,
in foro, in plateis.</hi> Et fortasse ideo non invenit
adhuc, quia in foro quaesivit, ubi lites sunt: in plateis,
ubi nundinae rerum <emph>1573</emph> venalium; non
enim Christus pecunia comparatur. Nullum tempus
praedicandi vacuum sinat sancta devotio praeterire.
Si studentes doctrinis saecularibus perparum somno
indulgent; quanto magis qui Deum cupiunt cognoscere,
non debent somno corporis impediri, nisi
quantum naturae satis est? David per singulas nocctes
lectum suum lacrymis diluebat, surgebat etiam
noctis medio, ut Domino confiteretur: et tu totam
noctem sopori existimas deputandam? Tunc magis
tibi orandus est Dominus, tunc praesidia postulanda,
culpa cavenda, quando videtur habere secretum.
<pb n="1891D"/>
Tunc maxime quando tenebrae in circuitu meo, et
parietes me operiunt, considerandum quod Deus
omnia intuetur abscondita. Ne dixeris ergo circumfusus
tenebris, quis me videt? Et quem vereor septus
parietibus et inclusus? Quia <hi>Vultus Domini super
facientes mala <note>(Psalm. XXXIII, 17)</note>
            </hi>. Denique si
arbitrum non vides, te ipsum non vides? Tuae conscientiae
testimonium non vereris? Nescis illam caliginem
noctis non opertorium, sed incentivum esse peccati?
Cum somno et cibo fervent corpora, tunc etiam
mentis vigor sopore laxatur, somno resolvitur. Tunc
<pb n="1892A"/>
irrepit impuri libido concubitus, tunc perturbatur
cor squalore immunditiae, non videtur castitas, puritas
non consideratur, pudicitiae gloria non recensetur.</p>
          </div3>
<div3>
            <head>3.</head>
            <p>
 Nox erat, quando Judas prodidit, quando Petrus
negavit. Illo igitur praecipue tempore justificationes
Dei animo retexendae sunt, relegenda mandata
hortatoria: illa de castitate praecepta non absint, ut
his occupata mens, flagrantiam libidinis, carnis restinguat
ardorem. Tene illud animo: <hi>Lavabo per singulas
noctes lectum meum <note>(Psal. VI, 7)</note>
            </hi>. Quis enim
stupris deditus, flagitiis involutus, lavat per singulas
noctes lectum suum? Nescit flere, qui flenda committit;
et cum sit ipse lacrymabilis, non habet poenae
lacrymas suae. At ille qui castigat corpus suum, et
sui sollicitus gubernator est, atque ingemiscens et
<pb n="1892B"/>
dolens lapsus superioris offensam, quaerit quomodo
abluat eam fletibus poenitentiae, hic lavat per singulas
noctes lectum suum. Non dormiamus igitur totis
noctibus, sed maximam partem earum lectioni et
orationibus deputemus. Audi Ecclesiae vocem quaerentis
etiam in noctibus Christum: <hi>In cubili,</hi> inquit, <hi>meo in noctibus quaesivi quem dilexit anima mea.</hi> </p>
          </div3>
<div3>
            <head>4.</head>
            <p>
 Accipe secundum litteram, quia quaesivit in
noctibus orando, deprecando, etiam lacrymis deplorando.
Quaesivit in noctibus; quia <hi>Posuit tenebras
latibulum suum <note>(Psal. XVII, 12)</note>
            </hi>, ut quaerere eum
sollicitius disceremus. Quaesivit igitur in prophetis
Ecclesia ex gentibus congregata, et ideo credidit.
Denique adventus Dominici testimonia de prophetis,
Evangelistae Paulusque posuerunt, unde scriptum
<pb n="1892C"/>
est: <hi>Quia nox nocti indicat scientiam <note>(Psal. XVIII, 3)</note>
            </hi>.
Quaesivit in noctibus, in persecutionibus et adversis,
in tribulationibus et doloribus duris. Nox est omnibus,
quibus non est perfecta securitas; unde ait
Dominus: <hi>Veniet nox quando nemo potest operari. Cum
in hoc mundo sum, lux hujus mundi sum <note>(Joan. IX, 4)</note>
            </hi>.
Non ergo operemur in tenebris; si enim lucent opera
nostra, non operamur in tenebris, sed in lumine.</p>
          </div3>
<div3>
            <head>5.</head>
            <p>
 Dies est quibus adest Christus, nox est quibus
se denegat. Non magnum tibi si tunc Domino gratias
agas, quando in prosperis et secundis es: sed si tunc
adhaereas Christo, quando te persecutor exagitat,
quando aliqua procella perturbat. Amisisti filium?
In illo dolore, in illa nocte, in illa destitutione,
memento Domini Dei tui; ne quasi non exauditus,
<pb n="1892D"/>
ingratus sis, et in tua praevariceris aerumna. Pulsus
es in exsilium? Memento Domini Dei tui, ne patriae
interdictae charitatem Deo praeferas. Alicujus divitis
oppressus potentia, amisisti proprias facultates, indiges
sumptu? Memento Domini Dei tui, ne nox te
egestatis abducat a devotionis affectu. Hoc est enim
mandatum Legis, ut in nocte magis quaeras, quando
magis exaudiaris a Domino, et possis dicere: <hi>In tribulatione
invocavi Dominum, et exaudivit me in latitudine
Dominus <note>(Psal. CXVII, 5)</note>
            </hi>.</p>
          </div3>
<div3>
            <head>6.</head>
            <p>
 Sed nec quaerere perfunctorie abundat ad gratiam,
<pb n="1893A"/>
sed ut insistas et intendas muneri. Denique ista
vel Ecclesia vel anima, quae requisivit in cubili, quaesivit
in noctibus, primo non invenit; quia fortasse in
cubili quaesivit. <emph>1574</emph> Sed postea quam surrexit, et
abiit in civitatem (vide ne in illam civitatem in qua
Dominus celebraturus pascha, discipulos destinavit
dicens <note>(Matth. XXVI, 18)</note>: <hi>Ite in civitatem ad quemdam</hi> )
postea quam in foro, ut dixi, quaesivit, ubi
oleum venditur, quod exspectantes Sponsum emere
consuerunt; ubi jus, ubi leges. Si enim lex spiritualis,
et forum utique spirituale, ubi disputant periti legis
aeternae. Quod forum non litibus tumultuosum est,
sed Christi tribunalibus gloriosum. Ubi quaesivit,
inquam? In foro, et post quaesivit in plateis, de
quibus hi qui ad patrisfamilias Evangelici prandium
<pb n="1893B"/>
convenirent, colligebantur: qui vocati excusandum
se ab hujusmodi epulis non putarunt. Postea quam
in foro, inquam, et plateis quaesivit, incidit in eos
qui circumeunt civitatem, et tunc demum potuit invenire
quod quaereret; fortasse quod in tribulatione
et metu posita magis inveniat gratiam. Denique posterius
ait:</p>
          </div3>
<div3>
            <head>7.</head>
            <p>
 <hi>
              <note>(Vers. 3.)</note> Invenerunt me qui circumeunt civitatem,
tulerunt mihi pallium.</hi> Habuit ergo certamen: sed
qua ratione hic ei non tulerint pallium, haereo reperire;
nisi forte quia ibi interrogasse se dixit: <hi>Num
quem dilexit anima mea, vidistis?</hi> Quae Christum loquebatur,
nex exuta est pallio, et quem quaerebat, invenit.
Disce quemadmodum quaeratur Christus: ab
his utique qui non perfunctorie quaerunt, sed violenter
<pb n="1893C"/>
retinent, sicut ista quae ait: <hi>Tenui eum nec
dimittam,</hi> cum fide invenit, meditatione constrinxit.</p>
          </div3>
<div3>
            <head>8.</head>
            <p>
 Si bonos custodes accipimus, utique angeli
sunt. Qui vero angelos transivit. Verbum invenit;
ideoque non multum intervalli fuit, cum transivit ab
his, et invenit Jesum. Quomodo ergo infra tulerunt
pallium, nisi forte quia processu offensae fidei, Ecclesia
dum nudatur, a Domino plus amatur, exspolians
se veterem hominem ut novum induat, quem non
operiunt peccata, sed mentis secreta clarificant, aut
quia amictum sapientiae saecularis ad Christum ventura
deposuit? et non exutus est pallio, postea quam
coepit esse perfectior.</p>
          </div3>
<div3>
            <head>9.</head>
            <p>
 Simus ergo memores justificationum coelestium;
ut dum eas secreta mentis voce cantamus, memores
<pb n="1893D"/>
simus in nocte nominis Domini, et dicamus ut scriptum
est: <hi>Haec facta est mihi, quia justificationes tuas
exquisivi <note>(Psal. CXVIII, 56)</note>
            </hi>; hoc est, haec memoria
facta est mihi, ut memor essem et in nocte nominis
tui, non ebrietate sopitus, non epulis resolutus in
somnum, non curis saecularibus occupatus, ne oblivia
mihi tuae venerationis irreperent: sed quotidiana meditatione
membra castigans, et intentionem mentis
exercens; ut assiduitate fiat nobis cursus iste solemnis,
ut Dominum Jesum etiam in noctibus toto
veneremur affectu.</p>
          </div3>
<div3>
            <head>10.</head>
            <p>
 <hi>In cubiculo meo, in noctibus quaesivi quem
<pb n="1894A"/>
dilexit anima mea.</hi> Possumus et sic intelligere. In
cubili quaerit Christum, qui quaerit eum cum tranquillitate,
cum pace. In noctibus quaerit, quoniam
per parabolas loquebatur; <hi>Posuit</hi> enim <hi>tenebras latibulum
suum, et nox nocti indicat scientiam <note>(Psal. XVII,
12)</note>
            </hi>. Deinde, quoniam quae dicimus in corde nostro,
ea nos compungere debent in cubilibus.</p>
          </div3>
<div3>
            <head>11.</head>
            <p>
 Sed tamen nec sic invenit, et ideo dicit: <hi>Exsurgam,</hi> 
 id est, erigam et attollam intentionem
meam, ut quaeram impigre, quaeram sollicite: introibo
in civitatem. Est et anima quae dicit: <hi>Ego civitas
munita, ego civitas obsessa <note>(Esai. XXVII, 3)</note>
            </hi>. Est
civitas munita per Christum, est civitas illa Hierusalem
in coelo, in qua abundant divinae legis interpretes
et disciplinarum periti, per quos Verbum Dei quaeritur.
<pb n="1894B"/>
Quaeram, inquit, in foro illius civitatis, in illo
foro ubi tractant jura consulti, ubi oleum venditur,
quod Evangelicae virgines emunt, ut semper faces
suae luceant, nec eas fumus iniquitatis exstinguat.
Quaeram, inquit, in plateis in quibus superfluunt
aquae de illis fontibus prorumpentes, de quibus Salomon
dicit esse potandum.</p>
          </div3>
<div3>
            <head>12.</head>
            <p>
 <hi>Invenerunt me,</hi> inquit, <hi>custodes qui circumeunt
civitatem.</hi> Dum quaerit igitur Christum; invenit custodes
qui in ministerio sunt; ab his requirit: <hi>Num
quem diligit anima mea vidistis?</hi> Sed anima quae Deum
quaerit, etiam custodes transit. Sunt enim mysteria
quae etiam angeli concupiscunt videre, unde Petrus
ait: <hi>Nuntiata sunt,</hi> inquit, <hi>vobis per eos quibus evangelizaverunt,
Spiritu</hi> <emph>1575</emph> <hi>sancto misso de coelo,
<pb n="1894C"/>
in quem concupiscunt angeli prospicere <note>(I Pet. I, 12)</note>
            </hi>.</p>
          </div3>
<div3>
            <head>13.</head>
            <p>
 <hi>
              <note>(Vers. 4.)</note> Quam modicum cum transivi ab
eis, inveni eum, tenui eum, et non dimisi eum.</hi> Ergo
qui transierit custodes, Verbum invenit. Transivit
Joannes, qui Verbum apud Patrem invenit. Multi
quoque alii sunt qui in otio quaerunt Christum, et non
inveniunt: et quaerunt eum in persecutionibus, et
inveniunt. Et ideo quasi post tentationes, quia in
periculis fidelium suorum adest: <hi>Quam modicum,</hi> 
inquit, <hi>cum transivi ab eis, inveni eum, et tenui eum,
et non dimisi eum.</hi> Omnis enim qui quaerit, invenit; et
qui invenerit, adhaerere debet, ne possit amittere.</p>
          </div3>
<div3>
            <head>14.</head>
            <p>
 Et quoniam per Evangelium in terris videmus
coelestia mysteria figurata, veniamus ad Magdalenam,
<pb n="1894D"/>
veniamus ad alteram Mariam. Consideremus quemadmodum
Christum in cubili corporis sui, in quo
defunctus jacebat, in noctibus quaesiverint, quando
dixit illis angelus: <hi>Jesum qui crucifixus est quaeritis:
non est hic, surrexit enim: quid igitur quaeritis viventem
cum mortuis <note>(Matth. XXVIII, 5 et seq.)</note>
            </hi>? Quid
quaeritis in sepulcro eum, qui jam in coelo sit? Quid
quaeritis in vinculis sepulturae, universorum vincula
solventem? Non sepulcrum huic sedes, sed coelum
est; ideo dixit una ex his: <hi>Quaesivi eum, et non inveni <note>(Cant. III, 1)</note>
            </hi>.
Tamen dum vadunt apostolis renuntiare,
misertus quaerentes, occurrit eis Jesus dicens:
<pb n="1895A"/> <hi>Avete.</hi> 
 Illae autem accesserunt, et tenuerunt pedes
ejus, et adoraverunt eum.</p>
          </div3>
<div3>
            <head>15.</head>
            <p>
 Tenetur ergo Jesus, et delectatur sic teneri,
quia fide tenetur. Denique delectavit eum et illa
mulier, quae tetigit eum, et curata est a sanguinis
fluxu, de qua dixit: <hi>Tetigit me aliquis; nam sentio
virtutem de me exisse <note>(Luc. VIII, 46)</note>
            </hi>. Tange ergo, et
fide tene eum, et constringe fideliter pedes ejus; ut
virtus de eo exeat, ut sanet animam tuam. Et si
dicat: <hi>Noli me tangere;</hi> tu tene. <hi>Nondum enim ascendi
ad Patrem meum,</hi> dixit <note>(Joan. XX, 17)</note>. Semel dixit: <hi>Noli me tangere,</hi> 
 quando resurrexit: aut forte illi
dixit, quae putabat furto esse sublatum, et non virtute
propria resuscitatum. Denique in alio libro habes,
quia tenentibus pedes et adorantibus dixit: <hi>Nolite
<pb n="1895B"/>
timere <note>(Matth. XXVIII, 10)</note>
            </hi>.</p>
          </div3>
<div3>
            <head>16.</head>
            <p>
 Tene ergo et tu, anima, sicut tenebat et Maria,
et dic: <hi>Tenui eum, et non dimittam:</hi> cui dicebant ambae,
tenemus te. Vade ad patrem, sed non derelinquas
me, ne iterum labar; et cum Maria non errante, sed
arborem vitae tenente, tecum rape tuis pedibus inhaerentem.
Tecum ascendam, noli me dimittere, ne
iterum serpens venena sua fundat, ne iterum queat
femineum mordere vestigium, ut supplantet Adam.
Dicat ergo anima tua: <hi>Teneo te, et inducam te in
domum matris meae, et in secretum ejus quae concepit me <note>(Cant. III, 4)</note>
            </hi>;
ut cognoscam mysteria tua, ut hauriam
sacramenta tua.</p>
          </div3>
<div3>
            <head>17.</head>
            <p>
 <hi>Tenui eum, nec relinquam eum, donec introducam
eum in domum matris meae, et in cubiculum ejus
<pb n="1895C"/>
quae me concepit.</hi> Quae est domus matris meae et cubiculum
ejus, nisi internum tuae secretumque naturae?
Hanc domum serva, hujus domus mundato penetralia,
ut cum immaculata domus fuerit, nec ullius adulterinae
conscientiae sordibus inquinata, spiritalis domus
in sacerdotium sanctum lapide angulari coagmentata
consurgat, et Spiritus sanctus habitet in ea. Quae sic
Christum requirit, quae sic Christum obsecrat, non
relinquitur ab eo: immo etiam frequenter revisitur.</p>
          </div3>
<div3>
            <head>18.</head>
            <p>
 Vel domus matris, fortasse domus est, in
qua praefulget moralium disciplina: secretum autem
illud est, in quo sunt altiora mysteria, in quibus
divinae gratiae mella redolent. An non omni melle
dulcior peccatorum remissio? Nonne omni floregratior
resurrectio mortuorum? Suscipe igitur Evam, non
<pb n="1895D"/>
jam ficulneae foliis coopertam, sed sancto amictam
Spiritu, et nova gratia gloriosam; quia jam non tamquam
nudata absconditur, sed tamquam circumdata
vestimenti splendore fulgentis occurrit, quia vestit
eam gratia: sed nec Adam primo nudus erat, quando
eum innocentia vestiebat. Videntes itaque eam
filiae Hierusalem Christo inhaerentem, et adhuc ascendentem
cum eo (dignatur enim quaerentibus frequenter
occurrere, et condescendere, ut eos elevet) dicunt:</p>
          </div3>
<div3>
            <head>19.</head>
            <p>
 <hi>
              <note>(Vers. 6.)</note> Quae est haec quae ascendit a deserto?</hi> 
<pb n="1896A"/>
Sis sicut illa anima, quae Christi in se charitatem
excitat, quam mirantur ascendentem virtutes coelorum;
quod sine offensione <emph>1576</emph> ascendat, et ex
hoc mundo ascendat cum laetitia et jucunditate, sicut
vitis propago, et sicut fumus se ad superna subrigat,
fragrans odorem resurrectionis piae, et suavitatem
fidei, sicut habes scriptum: <hi>Quae est haec quae ascendit
a deserto, sicut vitis propago, fumo incensi odorificata,
myrrha et thure ab omnibus pulveribus unguenti.</hi> 
Pulchre subtilitatem ejus expressit, pulveris comparatione,
et unguenti commemoratione; quia in Exodo
subtile legimus, et ex multis compositum thymiama,
illud esse incensum propheticum, quod est sanctorum
oratio, ut dirigatur in conspectu Domini, sicut et
David dicit: <hi>Dirigatur oratio mea, sicut incensum in
<pb n="1896B"/>
conspectu tuo <note>(Psalm. CXL, 2)</note>
            </hi>.</p>
          </div3>
<div3>
            <head>20.</head>
            <p>
 <hi>Quae est ista quae ascendit a deserto?</hi> Desertus
hic terrae locus et incultus videtur, sentibus et spinis
nostrorum obsitus delictorum. Mirantur videlicet
quomodo anima quae ante in inferno relinquebatur,
inhaereat Dei Verbo, et ascenderit sicut vitis propago,
in superiora subrigens se, velut fumus natus ex igne,
atque alta petens, tum praeterea bonis odoribus
fragret. Odor autem ille orationis piae redolet suavitatem,
quae dirigitur <hi>sicut incensum in conspectu Domini <note>(Psal. CXL, 2)</note>
            </hi>.
Et in Apocalypsi legimus, quod <hi>Ascendit fumus incensorum de orationibus sanctorum 
 <note>(Apoc. VIII, 4)</note>
            </hi>.
quae incensa referuntur per angelorum
suorum orationes, scilicet super altare illud aureum
quod est ante sedem Dei. Et tamquam suave
<pb n="1896C"/>
piae precationis fragrat unguentum; quia de aeternorum
et invisibilium, non de corporalium petitione
compositum est: praecipue tamen myrrham redolet
et thus, eo quod peccato mortuus sit, et Deo vivat.
Unde et in posterioribus: <hi>Ibo,</hi> inquit, <hi>mihi ad montem
myrrhae, et ad collem thuris.</hi> Sequitur:</p>
          </div3>
<div3>
            <head>21.</head>
            <p>
 <hi>
              <note>(Vers. 7.)</note> En sexaginta potentes in circuitu
propaginis ejus, strictis armati ensibus, et eruditi praeliaribus
disciplinis.</hi> Qui sunt isti fortes et eruditi
praeliaribus disciplinis, adverte. Fortis et ecclesiastici
est viri non dissimulare cum aliquid immineat,
sed praetendere et tamquam explorare de specula
quadam mentis, et obviare cogitatione provida rebus
profuturis; ne forte dicat postea: Ideo in ista incidi,
quia non arbitrabar posse evenire. Denique nisi explorentur
<pb n="1896D"/>
adversa, cito occupant. Ut in bello improvisus
hostis vix sustinetur, et si imparatos inveniat,
facile opprimit: ita animum mala inexplorata plus
frangunt. In his ergo duobus illa est animi excellentia,
ut primum animus tuus bonis exercitatus cogitationibus,
mundo corde quod verum et honestum est,
videat: <hi>Beati</hi> enim <hi>mundo corde, quia ipsi etiam Deum
videbunt:</hi> atque id quod honestum est, solum bonum
judicet. Deinde nullis perturbetur occupationibus,
nullis cupiditatibus fluctuet.
<pb n="1897A"/>
</p>
          </div3>
<div3>
            <head>22. </head>
            <p>
Neque vero id quisquam facile facit: quid
enim tam difficile quam dispicere tamquam ex arce
aliqua sapientiae, opes aliaque omnia, quae plerisque
videntur magna et praecelsa? Deinde ut judicium
tuum stabili ratione confirmes, et quae judicaveris
levia, tamquam nihil profutura contemnas? Deinde
ut si quid acciderit adversi, idque grave et acerbum
putetur, ita feras, ut nihil praeter naturam accidisse
putes, cum legeris: Nudus sum natus, nudus exibo:
quae Dominus dedit, Dominus et abstulit <note>(Job. I, 21)</note>;
et utique et filios amiserat et facultates: servesque
in omnibus personam sapientis et justi, sicut ille
servavit, qui ait: <hi>Sicut Domino placuit, ita factum
est, sit nomen Domini benedictum <note>(Ibid.)</note>
            </hi>. Et infra, <hi>Sicut una insipientium mulierum locuta es: si bona
<pb n="1897B"/>
suscepimus de manu Domini, quae mala sunt non sustinebimus 
 <note>(Ibid., 2)</note>
            </hi> 
?</p>
          </div3>
<div3>
            <head>23.</head>
            <p>
 Non est igitur mediocris nec discreta a caeteris
animi fortitudo, quae bellum cum virtutibus
gerat; sed quae sola defendat ornamenta virtutum
omnium, et judicia custodiat, et quae inexpiabili
praelio adversus omnia vitia decernat, invicta ad labores,
fortis ad pericula, rigidior adversus voluptates,
dura adversus illecebras, quibus aurem deferre nesciat,
nec (ut dicitur) ave dicat, pecuniam negligat,
avaritiam fugiat tamquam labem quamdam, quae
virtutem effeminet; nihil enim tam contrarium fortitudini,
quam lucro vinci. Frequenter pulsis hostibus,
inclinata in fugam adversariorum acie, dum
exuviis caesorum capitur praeliator, inter ipsos quos
<pb n="1897C"/>
stravit, miserandus occubuit: et triumphis suis dejectae
legiones dum <emph>1577</emph> spoliis occupantur, hostem
in se revocarunt, qui fugerat.</p>
          </div3>
<div3>
            <head>24.</head>
            <p>
 Fortitudo igitur tam immanem pestem repellat
et proterat, nec tentetur cupiditatibus, nec frangatur
metu; quia virtus sibi constat, ut fortiter omnia
persequatur vitia, tamquam virtutis venena. Iracundiam
velut quibusdam propulset armis, quae
tollit consilium, et tamquam aegritudinem vitet.
Gloriae quoque caveat appetentiam, quae frequenter
nocuit immoderatius appetita, semper autem usurpata.
Emolliri enim adulatione non solum fortitudinis
non esse, sed etiam ignaviae videtur. Horum fortium
castra Jacob videns in spiritu, <hi>Castra,</hi> inquit, <hi>Dei sunt haec 
 <note>(Gen. XXXII, 2)</note>
            </hi>.
<pb n="1897D"/>
</p>
          </div3>
<div3>
            <head>25. </head>
            <p>
Quid autem sunt sexaginta? Scimus hebdomadam
veteris, ogdoaden autem novi esse Testamenti,
scilicet quando Christus resurrexit, et dies
omnibus novae salutis illuxit: quo die se fulgor plenae
atque perfectae circumcisionis humanis pectoribus
infudit. Septem autem et octo, quindecim faciunt.
Isti ergo sunt septem et octo, id est, quindecim,
quibus conduxit Osee meretricem, quam conducendam
Dominus ei praeceperat. Hebdomada itaque
et octava significant duorum Testamentorum consummationem,
<pb n="1898A"/>
et fidei plenitudinem: quindenarius
vero numerus quater ductus, qui sunt sexaginta,
Evangelii perfectionem.</p>
          </div3>
<div3>
            <head>26.</head>
            <p>
 Quae est autem propago in cujus circuitu
potentes isti sunt? <hi>Nephthalim,</hi> inquit, <hi>vitis remissa,
porrigens in germine decorem.</hi> Sarmentum vitis aliud
amputatur quod videtur inutile, ne cassa vitis sarmentorum
exsultatione luxuriet, et aliud paulisper
reciditur et remittitur, ut fructum afferat, cujus
decus in generatione porrigitur; quia dum ad superna
se subrigit, vitem amplectitur, et ad verticem
ascendens, jugi quaedam colla vitium pretiosi palmitis
vestit monili. Est et ille decorus in generatione,
quia plenis palmitibus multos fructus exundat. Decorum
hoc, sed multo illud pulchrius, quod haerentem
<pb n="1898B"/>
palmitem viti significat spiritali, cujus nos sarmentum
sumus, et fructum afferre possumus, si maneamus
in vite; sin autem, praecidimur. Sanctus patriarcha
Nephthalim erat palmes abundans, unde et
Moyses dicit: <hi>Nephthalim satietas accipientium, replebitur
benedictione a Domino: mare et Africum possidebit <note>(Deut. XXXIII, 23)</note>
            </hi>;
exponens hoc quod Jacob
dixerat, quid sit <hi>vitis remissa,</hi> hoc est, per fidei gratiam
vinculis mortis exutus: in quo significatur populus
Dei ad libertatem fidei et ubertatem vocatus
gratiae, toto orbe diffusus, qui jugum Christi bono
fructu vestiat, et ligna verae illius vitis, hoc est,
mysteria Dominicae crucis ambiat, nec timeat confessionis
ejus periculum: sed magis etiam in persecutionibus
positus, Christi nomine glorietur.
<pb n="1898C"/>
</p>
          </div3>
<div3>
            <head>27. </head>
            <p>
Tenent autem fortes isti gladios in manibus,
quos pro Christi nomine non refutent, vel quibus
corporalia a spiritualibus, umbram a veritate distinguant. <hi>Vivus est enim Dei sermo et efficax, et penetrabilior
omni gladio ancipiti, et pertingens usque ad
divisionem animae ac spiritus; compagum quoque ac
medullarum, et discretor cogitationum, et intentionum
cordis: et non est ulla creatura invisibilis in conspectu
ejus, sed omnia nuda et aperta sunt oculis ejus 
 <note>(Hebr. 
IV, 12 et 13)</note>
            </hi>. Est enim verbum Dei gladius bis acutus.
Sunt et alii duo gladii in Ecclesia de quibus
dicitur: <hi>Domine, ecce duo gladii hic,</hi> ecclesiasticae
scilicet potestatis et mundanae, quibus falsa repugnat
misericordia.</p>
          </div3>
<div3>
            <head>28.</head>
            <p>
 Est justa misericordia: sed est etiam injusta
<pb n="1898D"/>
misericordia. Denique in Lege scriptum est de quodam: <hi>Non misereberis illius 
 <note>(Deut. XIX, 13)</note>
            </hi>. Et in
libris Regnorum legis quia Saul propterea contraxit
offensam, quia miseratus est Agag hostium regem,
quem prohibuerat sententia divina servari <note>(I Reg. 
XV, 9)</note>. Ut si quis latronem filiis deprecantibus motus,
et lacrymis conjugis ejus inflexus, absolvendum
putet, cui adhuc latrocinandi aspiret affectus: nonne
innocentes tradet exitio, qui liberat multorum exitia
cogitantem? Certe si gladium reprimit, vincula dissolvit,
<pb n="1899A"/>
laxat exsilium; car latrocinandi qua potest
clementiore via non eripit facultatem, qui voluntatem
extorquere non potuit? Deinde inter duos, hoc
est, accusatorem et reum pari periculo de capite decernentes,
alterum si non probasset, alterum si non
esset ab accusatore convictus, non id <emph>1578</emph> quod
justitiae est, judex sequatur; sed dum miseretur rei,
damnet probantem: aut dum accusatori favet qui
probare non possit, abdicat innoxium. Non potest
igitur haec dici justa misericordia.</p>
          </div3>
<div3>
            <head>29.</head>
            <p>
 In ipsa Ecclesia ubi maxime misereri decet,
teneri quam maxime debet forma justitiae, ne quis a
consortio communionis abstentus, brevi lacrymula,
atque ad tempus parata, vel etiam uberioribus fletibus
communionem quam plurimis debet postulare
<pb n="1899B"/>
temporibus, facilitate sacerdotis extorqueat. Nonne
cum uni indulget indigno, plurimos facit ad prolapsionis
contagium provocari? Facilitas enim veniae,
incentivum tribuit delinquendi. Hoc eo dictum est,
ut sciamus secundum verbum Dei, secundum rationem
dispensandam esse misericordiam debitoribus:
alias autem gladius quod suum est, exsequatur.</p>
          </div3>
<div3>
            <head>30.</head>
            <p>
 <hi>
              <note>(Vers. 9, 10.)</note> Lectum fecit sibi Salomon rex
ex lignis Libani, columnas ejus fecit argenteas, acclinatorium
aureum, ascensum ejus purpureum, dorsum
ejus gemmis stratum.</hi> Quis est iste lectus, nisi corporis
nostri species? Namque in gemmis aer specie
fulgoris ostenditur, in auro ignis, aqua in argento,
terra per lignum; ex quibus corpus humanum quatuor
constat elementis, in quo nostra recubat anima,
<pb n="1899C"/>
si non aspero montium, non humi arido expers quietis
exsistat; sed sublimis a vitiis ligno fulta requiescat.
Unde et David dicit: <hi>Dominus opem ferat illi super
lectum doloris ejus <note>(Psal. XL, 4)</note>
            </hi>; nam lectus doloris
esse qui potest, cum dolere non possit, qui non
habet sensum? Corpus autem doloris, sicut corpus
est mortis: <hi>Infelix ego homo! quis me liberabit de
corpore mortis ejus <note>(Rom. VII, 24)</note>
            </hi>?</p>
          </div3>
<div3>
            <head>31.</head>
            <p>
 Et quoniam versiculum induximus, in quo
Dominici corporis fecimus mentionem, ne quem
forte perturbet legentem, quod Dominus corpus suscepit
doloris, recordetur quia Lazari mortem et doluit
et flevit, et in passione est vulneratus, atque ex
vulnere sanguis et aqua exivit, spiritumque exhalavit <note>(Joan. XI, 35)</note>.
Aqua ad lavacrum, sanguis ad
<pb n="1899D"/>
potum, spiritus ad resurrectionem. Unus enim est
Christus nobis spes, fides, charitas: spes in resurrectione,
fides in lavacro, charitas in sacramento.
Tamen ut corpus suscepit doloris, ita etiam stratum
in infirmitate versavit; quia convertit in commodum
carnis humanae: nam passione infirmitas est soluta,
mors resurrectione. Et tamen moerere pro saeculo,
gaudere debetis in Domino: tristes ad poenitentiam,
alacres ad gratiam, licet et flere cum flentibus, et
gaudere cum gaudentibus oportere gentium Doctor
salutari praeceptione praescripserit <note>(Rom. XII, 15)</note>.
<pb n="1900A"/>
</p>
          </div3>
<div3>
            <head>32. </head>
            <p>
 <hi>Media charitate constravit, propter filias Hierusalem.</hi> 
Quae sunt istae filiae? Non debet esse occultum,
quod superiores videantur qui ante generali
sunt, infirmiores qui postea. Comparantur enim utero
mulieris partus saeculi hujus; quoniam fortiores
sunt qui in virtute juventutis nati sunt, infirmiores
qui tempore senectutis. Defecit enim multitudine
generationis hoc saeculum sicut vulva generantis, et
tamquam senescens creatura robur juventutis suae,
velut marcenti jam virium suarum vigore deponit.
Istae ergo sunt filiae Hierusalem, id est, teneriores
et infirmiores animae: istis se exhibet ut luceat
imago ejus in confessione earum, luceat in dilectione,
luceat in operibus; et si fieri potest, tota ejus
species exprimatur in ipsis.
</p>
          </div3>
<div3>
            <head>33. </head>
<p>
              <pb n="1900B"/>Hae igitur filiae Hierusalem sponsam ascendentem,
et non resistentem videntes, et meritorum
ejus odoribus delectatae, agnoscentes quoque Salomonis
illius esse pacifici sponsam, etiam comitatu
sedulo persequuntur usque ad lectum Salomonis: eo
quod ei vera in Christo requies debeatur. Lectus
enim sanctorum Christus est, in quo universorum
fessa saecularibus praeliis corda requiescunt. In hoc
lecto requievit Isaac, et benedixit filium juniorem,
dicens: <hi>Major serviet minori:</hi> in hoc lecto recubans
Jacob, benedixit duodecim patriarchas: in
hoc lecto recubans archisynagogi filia, surrexit a
morte: in hoc lecto jacens unicus viduae defunctus
filius, mortis vincula Christi voce vocatus dissolvit.
Perducta igitur sponsa usque ad sponsi requiem, nuptiale
<pb n="1900C"/>
canunt carmen, dicentes filiabus Hierusalem:</p>
          </div3>
<div3>
            <head>34.</head>
            <p>
 <hi>
              <note>(Vers. 11.)</note> Egredimini et videte in rege Salomone
coronam, qua coronavit eum mater ejus, in die
sponsalium ejus.</hi> Canunt epithalamium, et vocant
caeteras potestates coelorum vel <emph>1579</emph> animas, ut
videant charitatem, quam circa filias Hierusalem
habet Christus. Unde et meruit coronari a matre
quasi filius charitatis, sicut Paulus ostendit dicens: <hi>Quia Deus eripuit nos de potestate tenebrarum, et
transtulit in regnum filii charitatis suae 
 <note>(Coloss. I, 13)</note>
            </hi>.
Charitatis itaque filius et ipse charitas est: non ex
accidentibus habens charitatem, sed habens eam
substantia sua, sicut regnum de quo dicit: <hi>Ego in
hoc natus sum <note>(Joan. XVIII, 17)</note>
            </hi>.</p>
          </div3>
<div3>
            <head>35.</head>
            <p>
 Ideoque dicit, <hi>Egredimini,</hi> id est, exite de
<pb n="1900D"/>
sollicitudinibus et cogitationibus saeculi: exite de
angustiis corporalibus: exite de vanitatibus mundi,
et videte quam rex pacificus in die sponsalium suorum
habeat charitatem: quam gloriosus sit, quia
corporibus resurrectionem dedit, et animas sibi
junxit. Haec magni est corona certaminis, hoc praeclarum
munus sponsalium Christi, sanguis ejus et
passio. Quis enim plus potuit dare, qui sibi etiam
non pepercit, et pro nobis in mortem animam suam
posuit?</p>
          </div3>
<div3>
            <head>36.</head>
            <p>
 Quae autem corona gloriae nisi Ecclesia quae
<pb n="1901A"/>
caput suum Christum coronat? Quae jucunditas universae
terrae, nisi domus populi Christiani, aula
sanctorum, de quibus scriptum est: <hi>In omnem terram
exivit sonus eorum <note>(Psal. XVIII, 5)</note>
            </hi>? Ergo quia
corona gloriae est Ecclesia, ideo dicitur: <hi>Egredimini,
filiae Sion, et videte regem Salomonem, in corona
qua coronavit eum mater ejus, in die sponsalium ejus,
et in die jucunditatis cordis ejus.</hi> </p>
          </div3>
<div3>
            <head>37.</head>
            <p>
 Ad animas dicitur ut e gurgustiis et claustris
exeant corporalibus, extra corporis cogitationes
exeant, egrediantur a cupiditatibus, et a curis, et a
caeteris carnis istius et affectus lubrici passionibus:
supra mundum ascendant, de hoc mundo exeant,
Christo occurrant, paratae adsint facibus ardentibus
relucentes, quasi angeli Christi haec loquuntur: Non
<pb n="1901B"/>
potestis videre claritatem ejus, gloriam ejus, nisi
egrediamini humanae fragilitatis curas, filiae Hierusalem.
Quasi dicant: <hi>Quid viventem inter mortuos quaeritis <note>(Luc. XXIV, 5)</note>
            </hi>?
Non intra hunc mundum quaeritur
Christus, qui supra mundum suos esse voluit
discipulos.</p>
          </div3>
<div3>
            <head>38.</head>
            <p>
 Quae est corona qua coronatur Christus, nisi
corona gloriae? Joseph coronam habuit castitatis,
Paulus justitiae, Petrus fidei. Singularum virtutum
coronae sunt. Solus Christus habet coronam gloriae,
qua eum Ecclesia coronavit. In hac corona omnes
coronae sunt; quia gloria non portio unius coronae,
sed praemium omnium coronarum est.
</p>
          </div3>
        </div2>

<div2>
          <head>CAPUT QUARTUM.</head>
<div3>
            <head>1. </head>
<p>
              <pb n="1901C"/> <note>(Vers. 1.)</note> Jam vero conversus Sponsus in laudem
sponsae dicit: <hi>Quam pulchra es, amica mea, quam
pulchra es! oculi tui sicut columbae, extra taciturnitatem.</hi> 
Pulchra in praedicatione, pulchra in conversatione.
 <hi>Oculi quoque ejus,</hi> inquit, <hi>sicut columbae.</hi> 
Oculi sunt viri, videlicet spiritalibus ornati sensibus
qui ad videnda mysteria sint acuti, et parati ad penetranda
Scripturae secreta divinae, rationabili lacte
fulgentes, in quibus non sit aliqua doli maculosa
confusio, sed simplicis affectus pura et immaculata
simplicitas. Ideo in aquarum abundantia lotas has
columbas in lacte postea memoravit.</p>
          </div3>
<div3>
            <head>2.</head>
            <p>
 Jam caetera dentes et genas, et sicut coccineum
resticulum labia sponsae intelligimus animae esse
virtutes doctorumque diversitates: qui vel spiritalem
<pb n="1901D"/>
menti alimoniam dispensatione sedula subministrent,
vel praedicatione Dominicae crucis, sicut
Verbi quadam linea, alligent audientem: vel modestia
verecundi, et juventutis flore gratissimi. Etsi a
tactu pudore revocentur, redoleat tamen in his odor
Christi: et sicut in genas, quasi a capite sacerdotali
descendat unguentum, sic et in his eluceat pulchritudo
doctrinae.</p>
          </div3>
<div3>
            <head>3.</head>
            <p>
 <hi>Oculi tui sicut columbae extra taciturnitatem
tuam;</hi> quod et spiritualiter videat, et noverit tempus
tacendi esse et tempus loquendi; ut in tempore sermonem
<pb n="1902A"/>
suum proferat, ne importunitate loquendi
peccatum possit incurrere.</p>
          </div3>
<div3>
            <head>4.</head>
            <p>
 <hi>Oculi tui sicut columbae.</hi> Hic columbae, id est,
Ecclesiae simplicitas revelatur et gratia. Vide itaque
simplicitatem oculi, qui enim justum videt et gaudet
etiam ipse vult justus esse: pulchrum est enim ut eo
in aliis delectetur, <emph>1580</emph> quod vult ipse in se servare,
si possit: est enim insitum bonis, ut castum
pudicus, prudentem sapiens affectu pio diligat, misericors
liberalem, virtutes suas in aliis amet. Plerisque
etiam justi aspectus admonitio correctionis
est, perfectioribus vero laetitia. Nam si tanta vis in
naturalibus est, ut animal visum prosit ictericis, ita
ut mortui quoque corpus ejus animantis prodesse
dicatur, si fuerit demonstratum iis, qui hujusmodi
<pb n="1902B"/>
inciderint passionem, dubitare possumus quod justi
sanet aspectus, cujus sunt oculi sicut columbae,
simplices et pudici? Ergo vile animal irrationabile
tantam virtutem habet, ut sanare hominem possit
momento exiguo, quo videtur: homo justus, si tamen
cum fide ab eo conspiciatur, qui utilitatem ab
eo percipere desiderat, nihil conferet? Quam pulchrum
igitur ut videaris et prosis!</p>
          </div3>
<div3>
            <head>5.</head>
            <p>
 Bonum ergo vir justus. Propterea denique
apostolus Paulus ascendit Hierosolymam, ut justos
videret: et cum Petro mansit diebus quindecim, ut
ex ejus aliquid cohabitatione proficeret <note>(Gal. I, 18)</note>.
Propterea ipse Paulus et Barnabas cum Hierosolymam
ingrederentur, magnifice excipiebantur ab
<pb n="1902C"/>
Ecclesia, et apostolis, et majoribus natu: cum autem
abire vellent, ne discederent rogabantur, et ut postea
de Paulo legimus, quod cum lacrymis deducebatur.
Nonne vel ipsi oculorum radii virtutem quamdam
videntur infundere, iis qui fideliter eum videre
desiderant?</p>
          </div3>
<div3>
            <head>6.</head>
            <p>
 Sed quemadmodum justus laetificat cor innocentum,
cum videtur, ita improbi justorum cognitione
torquentur, quia vel tacitis sanctorum moribus
arguuntur. Torquet castitas incontinentem, avaritiam
liberalitas, impietatem fides. De hoc quoque
parile vilis animantis sumamus exemplum. Nam sicut
prodesse diximus mutum animal cum videtur, ita
obesse percipimus lupum, si aliquem videndo praevenerit;
vocem enim feruntur amittere, quos prius
<pb n="1902D"/>
lupus viderit. Basiliscus quoque (hic est noxius serpens)
si quodcumque viderit prior animal, fertur
occidere: et allegatur statim necari, qui potuerit a
serpente hujusmodi praevideri. Ipse quoque serpens
mori dicitur, si fuerit hominis praeventus aspectu.
Ergo si tanta virtus vel in oculis serpentis, vel in
oculis est hominis, ut si alterum alter prior viderit,
possit occidere: non est virtus in oculis justi, qui
repletus virtutis est gratia, cum praesertim tantum
operetur fides; ut et illa quae fimbriam Domini tetigit,
sanaretur: et ille cui intendit Dominus Jesus, statim
<pb n="1903A"/>
ex ejus oculis gratiam sanitatis hauriret <note>(Matth. 
IX, 22)</note>?</p>
          </div3>
<div3>
            <head>7.</head>
            <p>
 Sed qui videt justum, debet scire quid videat.
Non illum videt in corpore, non in vestimento, non
in patrimonio, non in vultu: sed intus videt. Non,
inquam, illum videt, nisi ejus viderit mentem, nisi
ejus sermonem intenderit, nisi sensum illius potuerit
comprehendere, sapientiam de tractatu ejus potuerit
assumere. Tunc igitur laetabitur cum ista perspexerit,
cum ista cognoverit. Ita ergo et nos sicubi
justum audimus, festinemus videre, sicut illa mulier
quae audivit in domo pharisaei discumbere Dominum
Jesum, et ingressa est, et ejus pedes perfudit unguento <note>(Luc. VII, 37 et 38)</note>.
Illius imitatores simus,
quia Ecclesiae in illa muliere figuram esse quis dubitet?
<pb n="1903B"/>
Sicubi ergo justus sedeat, sicubi accumbat, festinemus
videre eum. Pretiosum est videre virum
justum, ut videas eum secundum imaginem Dei.
Quod foris est, nihil prodest: quod intus est, sanat.
Sane et in eo qui foris est, illum qui intus est, frequenter
aspicimus: ut si viderimus pauperem, illum
ad cujus similitudinem factus est, honoremus in paupere,
de quo ait: <hi>Dedistis mihi manducare, quia quod
uni eorum dedistis, mihi dedistis <note>(Matth. XXV, 35
et 40)</note>
            </hi>.</p>
          </div3>
<div3>
            <head>8.</head>
            <p>
 <hi>Capillamentum tuum ut grex tonsarum, quae
revelatae sunt a monte Galaad.</hi> Ideo capillamentum,
quia virtus omnium sensuum in capite est: <hi>Oculi</hi> 
enim <hi>sapientis in capite ejus <note>(Eccl. II)</note>
            </hi>. Profunda
igitur doctorum prudentia, quae potest ea quae obscura
<pb n="1903C"/>
sunt revelare, et alta aperire sensuum.</p>
          </div3>
<div3>
            <head>9.</head>
            <p>
 <hi>
              <note>(Vers. 2.)</note> Dentes tui sicut grex tonsarum,
quae ascenderunt a lavacro, quae omnes geminos creant,
et infecunda non est in eis.</hi> Quod specie de capris dicitur,
mystice de Ecclesiae grege sentiendum. Nec
vilia tibi videantur ista animalia, vides quod in altis
grex iste pascitur, audax in monte. Itaque ubi aliis
praecipitia, ibi capris nullum periculum: ubi aliis
periculum, ibi gregis illius alimentum, ibi cibus <emph>1581</emph> 
 dulcior, ibi fructus electior. Speculantur a
pastoribus suis, dumosa de rupe pendentes, ubi
luporum incursus esse non possunt, ibi fecundae arbores
fructum integrum subministrant. Cernere licet
uberi lacte distentas, super teneram sobolem materna
<pb n="1903D"/>
pietate sollicitas. Ideo elegit eas Spiritus
sanctus, quibus coitum venerabilis Ecclesiae compararet.</p>
          </div3>
<div3>
            <head>10.</head>
            <p>
 Et ut mystice audias, capillamentum Verbi
est altitudo, et eminentia quaedam justarum animasum;
quoniam sensus sapientis in capite ejus. In altitudine
enim cogitationis humanae certum est esse
sapientiam. Et quemadmodum tondentur caprae, ut
superflua deponant: ita etiam tonsarum animarum
gregem, hoc est, multarum animarum virtutes habet
sancta Ecclesia, in quo grege nihil possis insensibile
reperire, nihil superfluum; quoniam fides sapientes
<pb n="1904A"/>
fecit, spiritalis autem gratia ab omni superfluorum
labe mundavit.</p>
          </div3>
<div3>
            <head>11.</head>
            <p>
 Merito igitur revelatae sunt animae justorum,
et revelatae a monte Galaad, hoc est, a transmigratione
testimonii, eo quod a Synagoga ad Ecclesiam
testimonium coeleste migravit. In hoc itaque monte
nascitur thymiama, resina, et caeteri odores quos
negotiatores illi Ismaelitae, ut habes in libro primo
Testamenti veteris, deferebant <note>(Gen. XXXVII, 25)</note>.
Itaque sicut caprae bonis refectae cibis, et solis calore
vernantes, lavantur in flumine, et exsultantes
mundae surgunt de flumine: ita animae justorum
ascendunt ab spiritali lavacro.</p>
          </div3>
<div3>
            <head>12.</head>
            <p>
 Istae sunt vere qui geminos creant, in quibus
non est infecunditas aliqua virtutum, sterilitas ulla
<pb n="1904B"/>
meritorum. Bene geminos creant, quia congeminant
sensus suos; unde habes in Proverbiis scriptum: <hi>Et
tu scribe haec tibi tripliciter, in consilium, et in cognitionem <note>(Prov. XXII, 20)</note>
            </hi>.
Triplicem praemisit scriptionem,
et duo subdidit, consilium et cognitionem.
Sed cognitio gemina est, una incorporalium, altera
corporalium; unde etiam in posterioribus habes: <hi>Duo ubera tua sicut duo hinnuli capreae gemelli, qui
pascuntur in liliis, donec aspiret dies, et inclinentur
umbrae 
 <note>(Vers. 5)</note>
            </hi>.</p>
          </div3>
<div3>
            <head>13.</head>
            <p>
 Diximus de fecunditate, dicamus de dentibus.
Nam et navigantes plerique, et properantes itinere
terreno, ubi viderint speciosum aliquem locum, delectationis
gratia demorantur, pascunt oculos animumque
<pb n="1904C"/>
allevant. Nec mora ulla putatur commeandi,
sed gratia. Ita et nobis pulcherrimos dentes justarum
animarum considerare cordi est; docuit enim
Scriptura pulcherrimos dentes esse justorum dicens
secundum litteram quidem de patriarcha Juda, spiritualiter
autem de Christo; <hi>Hilares oculi ejus a vino,
et dentes sicut lac <note>(Genes. XLIX, 12)</note>
            </hi>. In quo non
utique carnis humanae officia, sed divinae gratiae
munera praedicavit. Docet igitur exemplum, dentes
non esse praetereundos, ubi de oculis disseruimus.</p>
          </div3>
<div3>
            <head>14.</head>
            <p>
 Qui sunt igitur justarum dentes animarum
nisi qui informem ac durum accipientes cibum, vel
frigidum plerumque, vel supra modum calentem
nunc comminuunt, nunc fovent, nunc temperant,
prout qualitas fuerit alimentorum? Dura comminuunt,
<pb n="1904D"/>
ne asperitas litterae in veteri Testamento et
saecularis intellectus rigor, nisi fuerit spiritali dente
resolutus, vitalia ipsa interclusis librorum salutarium
commeatibus, et gulam quamdam animae incuriosa
edacitate suffocet. Par est igitur ut dividas
primum, si solida tibi videtur esca quae sumitur, et
distinguas eam; atque emollitam sine noxa aliqua
animae in omnia ejus membra naturali divisione transfundas;
ut vitalem succum omne ejus corpus epuletur,
nihil cadaverosum, nihil mortuum ore tuo
sumas, ne dicatur: <hi>Sepulcrum patens est guttur
eorum <note>(Psalm. XIII, 3)</note>
            </hi>. Sed vivum haurias verbum,
<pb n="1905A"/>
ut in tuae mentis visceribus possit operari. Hi dentes
super lac candidiores; quia dentes justorum.</p>
          </div3>
<div3>
            <head>15.</head>
            <p>
 Denique cum omnes in Moyse baptizati in
nube et in mari patres nostri fuerint, non otiose
tamen scriptum est: <hi>Quia omnes eamdem escam spiritalem
manducaverunt, et omnes eumdem potum spiritalem
biberunt <note>(I Cor. X, 3 et 4)</note>
            </hi>; ut istis sanctorum
dentibus major quidam fulgor accederet, quos post
transitum maris rubri, myrrhae fontis amaritudine
per ligni gratiam temperata <hi>(Exodi XV, 25)</hi>, cognoscemus
esse mundatos: deinde duodecim fontium
potu, postremo petrae spiritalem undam vomentis
irriguo; <hi>Petra erat enim Christus <note>(I Cor. X, 3 et 4)</note>
            </hi>. <emph>1582</emph> 
 Ideo et manna manducaverunt <note>(Num. XX,
11)</note>, ut toties abluti manducarent panem, ut scriptum
<pb n="1905B"/>
est, angelorum <note>(Psalm. LXXVII, 25)</note>. Nunc quoque
in Evangelii mysteriis recognoscis baptizatos,
licet toto corpore, postea tamen esca spiritali potuque
mundari; ille enim est verus dentium fulgor,
ubi bene consciae mentis resonat canora confessio.
Ille mundus oculus, quem peccatorum gravium trabes
nulla depresserit, quem purgamentorum levium
festuca nulla turbaverit.</p>
          </div3>
<div3>
            <head>16.</head>
            <p>
 <hi>Dentes tui sicut grex tonsarum, quae ascenderunt
de lavacro, quae omnes geminos creant, et infecunda
non est in eis.</hi> Non mediocris ista laudatio, primum
apta comparatione tonsarum; capras enim et
in altis pasci sine periculo novimus, et in praeruptis
securas cibum sumere, deinde cum tondentur, deonerari
superfluis. Harum gregi comparatur Ecclesia,
multas in se habens animarum virtutes, quae per lavacrum
<pb n="1905C"/>
superflua peccata deponant, quae mysticam
fidem et moralem gratiam deferant Christo, quae crucem
Domini Jesu loquantur. In his formosa est Ecclesia,
unde ad eam Deus Verbum dicit: <hi>Ecce formosa
es, proxima mea: ecce es formosa; oculi tui sicut columbae.
Tota formosa es, proxima mea, et reprehensio
non est in te;</hi> quia culpa demersa est. <hi>Ades huc a Libano,
sponsa, ades huc a Libano, et pertransibis a principio
fidei;</hi> eo quod renuntians mundo, transierit saeculum,
pertransierit ad Christum.</p>
          </div3>
<div3>
            <head>17.</head>
            <p>
 <hi>
              <note>(Vers. 3.)</note> Sicut resticula coccinea labia tua.</hi> In
cocco enim species ignis, et crucis Dominicae sanguis
irrutilat. Coccinea labia Domini, quae passionem
propriam loquebatur. Denique in Exodo coccum pro
igne collocatum est <note>(Exod. XXV, 4)</note>. Non enim ex
<pb n="1905D"/>
cocco mundus, sed ex quatuor constat elementis.
Sed in cocco figura ignis expressa est, cujus vapor
nisi coelum atque aerem, maria terrasque penetraret,
omnia tamquam effetis viribus solverentur. Per
resticulam igitur vinculum persuasionis agnoscimus,
per coccum vel cupiditatis ardorem qui scintillat in
animis audientium, vel indicium passionis.</p>
          </div3>
<div3>
            <head>18.</head>
            <p>
 <hi>
              <note>(Vers. 4.)</note> Sicut turris David cervix tua, quae
aedificata est in Thalphioth, mille clypei pendent in
ea, omnia jacula potentium.</hi> Erecta enim ad Deum
cervix, et jugo Christi habilis, quae nulla in terras
<pb n="1906A"/>
illecebrarum inflexione curvetur; sicut Christi regalis
est turris, cui jugum suum Nabuchodonosor non
possit imponere. Condidit enim turrim illam David
ille manu fortis, et supra murorum aedificavit excelsa;
ut subsidio pariter et decori sit: subsidio,
quia hostem praevidet et expellit: decori, quia non
solum inter humilia, sed etiam inter excelsa supereminet.
Ita tamen subsidio vel decori, si habeat in
se verbi dogmata velut quaedam phalerarum monilia:
habeat etiam jacula potentium prophetarum, quae
adversus omnem extollentem se altitudinem, lacertis
quibusdam fidei diriguntur.</p>
          </div3>
<div3>
            <head>19.</head>
            <p>
 Noli igitur in pulverem mortis deducere animam
tuam, cui etiam Dominus naturalem altitudinem
tribuit et vigorem, quo se excitet et assurgat.
<pb n="1906B"/>
Unde etiam de hac conjunctione animae et corporis
dictum opportune accipitur, eo quod in naturali vitae
nostrae mysterio, connexa anima corpori velut humi
reptet, et pavimento adhaereat, partim propter hoc
terrenum habitaculum, partim quia corpus istud de
terra est. Et regionis igitur diversorium, et materia
ipsa corporis nostri huic concurrit sententiae. Ideoque
pulchre Apostolus de mortis hujus corpore liberari
cupit; quia carcere quodam claudimur, et in
quodam luxuriae gurgustio siti tenebris involvimur
delictorum.</p>
          </div3>
<div3>
            <head>20.</head>
            <p>
 Ergo secundum voluntatem Dei ambulemus,
ut adhaerere dicamur Deo. Nam secundum corporis
appetentiam qui vivit, caro est: qui secundum praecepta
Dei, spiritus est. Non ergo fiat anima nostra
caro, hoc est, ut dicamur caro; sicut et illi qui in
<pb n="1906C"/>
diluvio perierunt, de quibus dictum est: <hi>Quia caro
sunt <note>(Genes. VI, 3)</note>
            </hi>. Sed magis caro nostra obediens
animae gubernaculo, fiat anima, et hoc appellari
mereatur nomine; sicut appellata est familia patriarchae
Jacob, et generationis ejus sancta posteritas;
sic enim scriptum est: <hi>Hi filii Balae quam dedit
Laban Rachel filiae suae: peperit haec Jacob animas
septem.</hi> Et ibidem: <hi>Omnes autem animae quae intraverunt
cum Jacob in Aeyyptum, quae exierunt de femoribus
ejus, praeter uxores filiorum, sexaginta sex <note>(Genes. XLVI, 25 et 26)</note>
            </hi>.
Et in principio Exodi legimus: <hi>Erant autem omnes animae de Jacob, quinque
et septuaginta 
 <note>(Exod. I, 5)</note>
            </hi>. <emph>1583</emph>
</p>
          </div3>
<div3>
            <head>21.</head>
            <p>
 Ergo illi qui habitabant cum Joseph,
et de Aegypto exierunt, animae sunt: qui autem
<pb n="1906D"/>
cum essent angeli Dei, hoc est vitae probitate angelorum
imitantes gratiam ( <hi>Qui enim <note>(Matth. XXII,
30)</note> non ducunt uxores, et qui non nubunt, erunt sicut
angeli Dei in coelo</hi> ); qui ergo cum angeli viderentur,
capti sunt decore femineo, hi caro sunt, sicut Dominus
Deus dixit: <hi>Non permanebit spiritus meus in
hominibus in aeternum, propter quod caro sunt <note>(Genes. 
VI, 3)</note>
            </hi>. Et merito exspertes libidinis, angelis comparantur,
caro enim non sunt, quia non sunt in carne,
sed in spiritu: quales erant illi qui doctorem
Apostolum sequebantur, quibus ait: <hi>Vos autem non
<pb n="1907A"/>
estis in carne, sed in Spiritu <note>(Rom. VIII, 9)</note>
            </hi>. Qui autem
corporea feminarum capiuntur libidine, caro
sunt: atque utinam caro tantum, et non etiam equi
adhinnientes! <hi>Quia,</hi> inquit, <hi>in uxorem proximi sui
adhinniebant <note>(Jerem. V, 8)</note>
            </hi>.</p>
          </div3>
<div3>
            <head>22.</head>
            <p>
 <hi>
              <note>(Vers. 7.)</note> Tota es formosa, proxima mea, et
reprehensio non est in te.</hi> Pulchritudinem vero quis
potest majorem existimare decore ejus, quae amatur
a rege, probatur a judice, dedicatur Domino, consecratur
Deo. Semper sponsa, semper innupta; ut
nec amor finem habeat, nec damnum pudor. Haec
profecto vera pulchritudo est, cui nihil deest, quae
sola meretur audire a Domino: <hi>Tota es formosa, proxima
mea, et reprehensio non est in te.</hi> </p>
          </div3>
<div3>
            <head>23.</head>
            <p>
 <hi>
              <note>(Vers. 8.)</note> Veni huc a Libano, veni huc a Libano:
<pb n="1907B"/>
transibis et pertransibis a principio fidei, a capite
Sanir et Hermon, a latibulis leonum, a montibus
pardorum.</hi> Quibus indiciis ostenditur perfecta et irreprehensibilis
virginalis animae pulchritudo, altaribus
consecrata divinis, inter occursus et latibula
spiritalium bestiarum non inflexa mortalibus, sed
intenta mysteriis Dei, meruisse dilectum, cujus
ubera plena laetitiae; Vinum enim laetificat cor hominis.</p>
          </div3>
<div3>
            <head>24.</head>
            <p>
 <hi>Et odor,</hi> inquit, <hi>vestimentorum tuorum, sicut
odor Libani. Veni a Libano, sponsa, veni a Libano:
transibis et pertransibis a principio fidei:</hi> transibis in
saeculum certatura, pertransibis ad Christum triumphatura
de saeculo. Audisti quia te a leonum et pardorum,
id est, a spiritalium nequitiarum incursionibus
<pb n="1907C"/>
separavit: audisti quia placet ei tuarum pulchritudo
virtutum.</p>
          </div3>
<div3>
            <head>25.</head>
            <p>
 <hi>Ades huc a Libano, sponsa, ades huc a Libano:
transibis, et pertransibis a principio fidei, a capite Sanir,
et Hermoniim, a speluncis leonum, a montibus pardorum;</hi> 
hoc est, egredere de corpore, et totam te exne.
Non potes enim mihi adesse, nisi ante peregrineris
a corpore; quoniam qui in carne sunt, peregrinantur
a Dei regno. <hi>Ades,</hi> inquit, <hi>ades.</hi> Bene repetivit, quia
sive praesens, sive absens, adesse et placere Domino
Deo tuo debes: adesto praesens, adesto absens, etsi
adhuc in corpore es; mihi enim omnes praesentes
sunt, quorum fides mecum est. Adest mihi qui exiit
de saeculo: adest mihi qui me cogitat, me intuetur,
de me sperat, cui ego portio sum: adest mihi qui
<pb n="1907D"/>
abfuerit sibi: ille mecum est, qui intra se non est;
quoniam qui in carne est, non est in spiritu: ille
mecum est, qui ex seipso egreditur: ille juxta me
est qui extra se fuerit: ille mihi integer, qui propter
me perdiderit animam suam; et ideo, <hi>Ades, ades,
sponsa; transibis et pertransibis a principio fidei.</hi> 
Transit et pertransit caeteros, quae ad Christum pervenit:
transit fidei merito, et operum claritate, quae
lucet sicut Sanir et Hermon, hoc est, via lucernae:
transit devictis tentationibus saeculi, et superatis
<pb n="1908A"/>
nequitiis spiritalibus, legitimi petens coronam certaminis.</p>
          </div3>
<div3>
            <head>26.</head>
            <p>
 <hi>
              <note>(Vers. 9.)</note> Vulnerasti cor meum, soror mea,
sponsa, vulnerasti cor meum in uno oculorum tuorum,
et in uno crine colli tui.</hi> Oculi enim mentis isti sunt
oculi, scilicet interioris hominis, non hi oculi qui
ministerio funguntur obtutus. Est enim oculus et
mentis et carnis, sed ille caecus est oculus qui non
videt quae divina sunt, qui frustra mente carnis inflatus
est. Est et alius oculus sensus Christi, quo
Ecclesia videt Christum, sicut ipse dicit ad Sponsam: <hi>Corde nos cepisti ab uno oculorum tuorum.</hi> 
 Merito
uno oculo videtur Christus, quia non videtur
oculo carnali, aut quia duos oculos habens Ecclesia,
moralem et mysticum, fidei oculo plus videt Christum;
<pb n="1908B"/>
mysticus enim oculus acutior est, moralis
dulcior.</p>
          </div3>
<div3>
            <head>27.</head>
            <p>
 Et fortasse isti oculi sunt, quibus Paulus videbat
aeterna, ubi coepit temporalia non videre. Denique
qui Christum non videbat, priusquam oculos
amitteret, vidit <emph>1584</emph> eum posteaquam amisit visum
oculorum; vidit enim qui dixit: <hi>Quis es, Domine <note>(Act. IX, 5)</note>
            </hi>?
Videbat utique Christum, quem etiam
Dominum fatebatur. Et infra, <hi>Domine,</hi> inquit, <hi>quid
me vis facere?</hi> Non ergo videbat eum, cujus exspectabat
imperium? Quibus igitur oculis videre Paulus
plus coepit, nisi iis quos nobis ipse monstravit, dicens: <hi>Orabo spiritu, orabo et mente 
 <note>(I Cor. XIV, 15)</note>
            </hi>?
Denique ut scias quia vidit orando: <hi>Factum est,</hi> inquit, <hi>revertente me in Hierusalem, cum orarem in
<pb n="1908C"/>
templo, pavorem habui, vidi illum dicentem mihi:
Festina, exi citius de Hierusalem; non enim recipient
testimonium tuum de me 
 <note>(Act. XXII, 17 et 18)</note>
            </hi>.</p>
          </div3>
<div3>
            <head>28.</head>
            <p>
 Isti ergo oculi in verbum Dei deficiunt, et
dicunt: <hi>Quando consolaberis me?</hi> Istis oculis prophetae
dicebantur videntes, quia per revelationem
ea quae erant abscondita, mente cernebant. Sed
quia oculus mentis et oculus carnis unus oculus
sunt, et tunc homo consolatione fulcitur, cum caro
et mens diversa non cupiunt, sed unum desiderant,
et unum requirunt; ideo intenti ad eum qui ait: <hi>Ego et pater unum sumus 
 <note>(Joan. X, 30)</note>
            </hi>. Isti quoque
oculi unum esse se confitentur; quia uno atque eodem
desiderio officioque funguntur.</p>
          </div3>
<div3>
            <head>29.</head>
            <p>
 <hi>
              <note>(Vers. 10.)</note> Pulchriora sunt ubera tua vino,
<pb n="1908D"/>
et odor unguentorum tuorum super omnia aromata.</hi> Et
infra: <hi>Odor vestimentorum tuorum sicut Libani.</hi> Vide
quem nobis tribuas, virgo, processum! Primus enim
odor tuus super omnia aromata, quae in Salvatoris
missa sunt sepultura, et mortuos corporis motus
membrorumque redolet obiisse delicias. Secundus
odor tuus, sicut odor Libani, Dominici corporis
integritatem, virgineae florem castitatis exhalat.
Favum itaque mellis tua opera componant. Odor
etiam vestimentorum est odor actuum nostrorum.
<pb n="1909A"/>
 Admove igitur manus naribus tuis, et odorem
actuum tuorum indefessa ac pervigili alacritate mentis
explora. Mulcebit te odor dexterae tuae, et flagrantiam
resurrectionis tua membra redolebunt, myrrham
digiti tui sudabunt, hoc est, verae fidei gratiam spiritalia
gesta flagrabunt. Capis ergo, virgo, ex interiore
tuo corpore voluptatem, et ipsa tibi dulcis, ipsa
tibi suavis es, ipsa tibi (quod peccantibus saepe contingit)
non incipis displicere.</p>
          </div3>
<div3>
            <head>30.</head>
            <p>
 <hi>
              <note>(Vers. 11.)</note> Favus distillans, labia tua, sponsa.</hi> 
Favum itaque mellis tua opera componant; digna
enim virginitas quae apibus comparetur, sic laboriosa,
sic pudica, sic continens: rore pascitur apis,
nescit concubitus, mella componit. Ros quoque virgini
est sermo divinus; quia sicut ros Dei verba
<pb n="1909B"/>
descendunt. Pudor virginis est intemerata natura,
partus virginis est fetus labiorum, expers amaritudinis,
fertilis suavitatis: in commune labor, communis
est fructus. Quam te velim, filia, imitatricem
esse hujus apiculae, cujus cibus flos est, ore soboles
legitur, ore componitur. Hanc imitare tu, filia;
verba tua nullum doli velamen obtendant, nullum
habeant fraudis involucrum; ut et puritatem habeant,
et plena gravitatis sint. Meritorum quoque
tuorum tibi aeterna posteritas tuo ore pariatur, nec
soli tibi, sed etiam pluribus congreges quid scis
enim quando a te tua anima reposcatur; ne receptacula
horreorum frumentis coacervata dimittens,
nec vitae tuae usui futura nec meritis, rapiaris eo,
quo thesaurum tuum ferre non possis. Dives igitur
<pb n="1909C"/>
esto, sed pauperi, ut naturae participes tuae, participes
sint etiam facultatum.</p>
          </div3>
<div3>
            <head>31.</head>
            <p>
 <hi>Favus distillans labia tua sponsa.</hi> Quis sit favus,
doce nos, Salomon. Tu enim dixisti: <hi>Favus
mellis sermones boni <note>(Prov. XVI, 24)</note>
            </hi>. Et vere bonus
favus, quem manducat Ecclesia, multorum prophetarum
velut apum spirituali ubertate congesta mella
redolentem. Hoc est mel de quo ait: <hi>Manducavi panem
meum cum melle meo <note>(Cant. V, 1)</note>
            </hi>. Stillant mel
labia praedicantis, quando collisa duris casibus vel
ruinis, lapsae animae membra refoventur. <hi>Favum
distillant labia tua, sponsa, mel et lac sub lingua tua;</hi> 
os enim justi distillat sapientiam: de ore justi suavitatis
et misericordiae mella procedunt: in ore justi
nullus dolus, nulla fallacia, nulla est amaritudo
<pb n="1909D"/>
peccati. Audit Ecclesia verba justi, audit plebs Dei
verba sapientis, delectatur alloquii suavitate, moralis
disputationis jucunditate mulcetur, dicens: <hi>Quam
dulcia faucibus meis verba tua, super mel et favum
ori meo <note>(Psalm. CXVIII, 103)</note>
            </hi>! Quia mel apum ad
horam delectat, sed cito sapor ejus <emph>1585</emph> evanescit,
et plerumque viscera vitiosa laeduntur: verborum
autem moralium etsi pungunt mella, non
laedunt.</p>
          </div3>
<div3>
            <head>32.</head>
            <p>
 Cognosce tamen cui illa credantur; scriptum
est enim: <hi>In aurem insipientis nihil dicas; ne quando
<pb n="1910A"/>
irrideat prudentes sermones tuos <note>(Prov. XXIII, 9)</note>
            </hi>. Evomet
enim et rejiciet sermonem tuum stultus, qui ejus
sentire non potest suavitatem. Quomodo possunt
verba Dei dulcia esse in faucibus tuis, in quibus est
amaritudo nequitiae? Quomodo <hi>mel et lac sub lingua
tua,</hi> cum dolum lingua tua componat; ut aliud pectore
concipias, aliud forensi sermone praetendas, ut
decipias incautum? Cum tibi Petrus apostolus dicat,
ut deponas omnem malitiam, et fucum simulationis
abjicias, dicens: <hi>Sicut dudum geniti infantes, rationabiles
et sine dolo, lac concupiscite <note>(I Pet. II, 2)</note>
            </hi>.
Ostendens enim nobis quid sit mel et lac habere sub
lingua, docet ut non maledicere maledicentibus, sed
benedictionem referre noverimus: nesciamus odisse
nisi viam iniquitatis, ut facere quod exsecramur, reluctanti
<pb n="1910B"/>
caveamus affectu.</p>
          </div3>
<div3>
            <head>33.</head>
            <p>
 <hi>
              <note>(Vers. 12.)</note> Hortus conclusus soror mea sponsa,
hortus conclusus, fons signatus. Emissiones tuae,</hi> etc.
Eo quod in hortis ejusmodi impressam signaculis
imaginem Dei, sinceri fontis unda resplendeat, nec
volutabris spiritualium bestiarum sparsa coeno fluenta
turbentur. Hinc ille murali septus spiritu pudor clauditur,
ne pateat ad rapinam. Itaque sicut hortus furibus
inaccessus, vitem redolet, flagrat oleam, rosam
renidet; ut in vite religio, in olea pax, in rosa pudor
sacratae virginitatis inolescat. Hic est odor quem
Jacob patriarcha flagravit, quando meruit audire: <hi>Ecce odor filii mei, sicut odor agri pleni 
 <note>(Genes. 
XXVII, 27)</note>
            </hi>. Nam licet plenus omnibus fere fructibus
patriarchae sancti fuerit ager, ille tamen fruges majori
<pb n="1910C"/>
virtutis labore generavit, hic flores. Accingere
itaque, virgo, et si vis hujusmodi tibi ut hortus aspiret,
propheticis eum claude praeceptis: <hi>Pone custodiam
ori tuo, et ostium circumstantiae labiis tuis <note>(Psal. 
CXL, 3)</note>
            </hi>.</p>
          </div3>
<div3>
            <head>34.</head>
            <p>
 <hi>Hortus conclusus soror mea sponsa, hortus conclusus,
fons signatus; emissiones tuae paradisus malorum
punicorum, cum fructu pomorum Cypri.</hi> Laudatur
Sponsa eo quod hortus sit, habens in se odorem
agri illius pleni, de quo dicit Isaac: <hi>Odor filii mei,
tamquam odor agri pleni <note>(Genes. XXVII, 27)</note>
            </hi>. Bona
ergo anima flagrat odores justitiae. Et fortasse ager
est patriarcha, hortus est anima inferioris alicujus,
quasi agri portio: et <hi>Hortus conclusus,</hi> ne incursetur
a bestiis: et <hi>Fons signatus,</hi> quae integritate signaculi,
<pb n="1910D"/>
perseverantiaque fidei propria peccata diluerit.
Nam qui de Ecclesia acceperit; habet quod ad virginitatis
gratiam referat; eo quod in paradiso delectationis
posita sine labore fructus capiat spiritales,
ut ei patriarcharum animae rurali quodam animae
suae labore fructus suos conferant, quo ista capere
possit perpetuam suavitatem: quae merito fons signatus
dicitur, eo quod imago in illa Dei invisibilis exprimatur.</p>
          </div3>
<div3>
            <head>35.</head>
            <p>
 <hi>Hortus conclusus soror mea sponsa, hortus
conclusus, fons signatus.</hi> Omnes doctores congruunt
<pb n="1911A"/>
in paradiso, et lignum vitae radicatum et lignum
scientiae, quo discernat bonum et malum: caeteraque
ligna plena vigoris, plena vivificationis, spirantia
et rationabilia. Ex quibus colligitur paradisum
ipsum terrenum videri posse, non in solo aliquo, sed
in nostro principali, quo animatur et vivificatur
anima virtutibus et infusione Spiritus sancti. Denique
Salomon in spiritu paradisum in homine esse
evidenter declaravit. Et quia mysteria exprimit vel
animae et Verbi, vel Christi et Ecclesiae; ideo ait de
virgine anima vel Ecclesia, quam volebat virginem
castam assignare Christo: <hi>Paradisus clausus, soror
mea sponsa, paradisus clausus, fons signatus.</hi> Paradisus
Graece, Latine hortus dicitur. Denique Susanna
in paradiso erat, et sic legitur latine: et Adam in
<pb n="1911B"/>
paradiso erat, et sic legimus. Ergo non te moveat
quod alii codices latini hortum habent, alii paradisum.
Ibi ergo est casta uxor, ubi et virgo. Licet
virgo excepta habeat claustra sua et signacula, sed
utraque in paradiso; ut adversum aestus corporis
et carnis flagrantiam refrigeretur virtutum umbraculis.</p>
          </div3>
<div3>
            <head>36.</head>
            <p>
 Ergo paradisus in principali nostro est, silvescens
plurimarum opinionum plantariis, in quo principaliter
lignum vitae constituit Deus, id est, pietatis
radicem. Ea est enim vitae nostrae substantia, si
Domino et Deo nostro <emph>1586</emph> debitos cultus deferamus.
Constituit etiam scientiae boni et mali seminarium;
homo enim solus in caeteris animantibus terrenis,
habet scientiam boni et mali. Alia quoque illic
<pb n="1911C"/>
plantaria diversa, quorum fructus virtutes sunt.
Sed quia scientiae capax hominis affectus cognitus
est a Deo, quod citius ad astutiam inclinaretur,
quam ad summum prudentiae; neque eum judicem
qui fines certos in anima nostra constituit, operis
sui qualitas latere poterat: eliminare voluit astutiam
de paradiso, quasi providus auctor nostrae salutis, et
vitae studium et disciplinam pietatis infundere. Ideoque
praecepit homini, ab omni ligno quod est in paradiso
gustandum, de ligno autem scientiae boni et
mali non esse gustandum. Sed quia creatura omnis
passioni obnoxia est, ideo delectatio sicut serpentino
illapsu humanis irrepsit affectibus.</p>
          </div3>
<div3>
            <head>37.</head>
            <p>
 Itaque non immerito sanctus Moyses delectationem
serpentis figuravit similitudine; prona est
<pb n="1911D"/>
enim in ventrem sicut serpens, non pedibus incedens,
aut ullis elevata cruribus: sed sinuoso flexu
totius velut corporis sui lubrica. Ei terra cibus est
sicut serpenti, quoniam escam nescit coelestem; corporalibus
enim pascitur, atque in varias mutatur
species cupiditatum, et tortuosis angulatur anfractibus.
Venenum in dentibus habet, quibus unusquisque
se eviscerat luxuriosus, helluo internecat, abliguritor
perimit. Quantos ruperunt vina, dissolvit
ebrietas, distendit cruditas! Nunc intelligo qua causa
Dominus Deus insufflavit in faciem hominis; ibi
enim sensus omnes, ibi sedes atque illecebra delectationis,
in oculis, auribus, naribus, atque in ore;
ut sensus nostros adversus delectationem fortiores
<pb n="1912A"/>
faceret. Haec ergo nobis sicut serpens astutiam infudit;
non enim delectatio, sed labor et diuturna meditatio
cum Dei gratia dat perfectam prudentiam.
Tamen quia serpentis fraudibus involuta est humani
generis haereditas, in eo astutiam serpentis sequamur,
ut caput nostrum non projiciamus in pericula,
sed prae caeteris integrum custodiamus; caput autem
nostrum Christus est. Hoc maneat incolume, ut serpentis
venena nobis non possint nocere: bona enim
est sapientia cum haereditate, id est, cum fide; quoniam
est haereditas credentium in Domino.</p>
          </div3>
<div3>
            <head>38.</head>
            <p>
 Quod si primus homo, qui cum Deo loquebatur
in paradiso positus, labi tam facile potuit, ex
terra creatus virgine, quae ad verbum Dei formata
et creata recenti fuerat exortu, nondum ea parricidali
<pb n="1912B"/>
caeterorumque concreta sanguine, flagitiis et dedecore
polluta, nondum carne nostra damnata maledicto
obnoxiae haereditatis: quanto facilius postea,
lubrica ad peccandum via, majus advexit humano
generi praecipitium, cum deterior tolerabiliori per
vices generationis successerit! Etenim si magnetes
lapis tantam naturae vim habet, ut ferrum ad se
trahat, et transfundat se in illius speciem; ita ut
plerisque experiri volentibus, cum plures annulos
ferreos ad eum lapidem admoverint, omnes pari teneat
modo: deinde si ei annulo cui adhaeserit lapis,
alium admoveas annulum, et rursum per ordinem
singulis substituas; licet in omnes penetret per ordinem
ex illo lapide vis naturae, tamen priores nexu
vehementiore constringit, posteriores remissiore:
<pb n="1912C"/>
quanto magis humani generis conditio atque natura,
ex puriore statu in deteriorem lapsa est, quanto nequiorem
attigit! Nam si per eas species imminuitur
natura, quae non sunt culpae capaces: quanto magis
per animos atque artus labe pollutos scelerum, virtus
ejus hebetatur! Unde quia vincente malitia, abolita
innocentia fuerat, non erat qui faceret bonitatem,
non erat usque ad unum. Venit ergo Dominus,
qui reformaret naturae gratiam, immo augeret;
ut ubi superabundavit peccatum, superabundaret
gratia.</p>
          </div3>
<div3>
            <head>39.</head>
            <p>
 Ergo liquet quia auctor hominis Deus, et
quod unus Deus, non multi dii, sed unus qui mundum
operatus est, et unum, non multos mundos, ut
dicunt philosophi. Primum ergo mundum creavit,
<pb n="1912D"/>
deinde habitatorem mundi, cui totus mundus patria
foret: nam si hodie quocumque accesserit sapiens,
ubique civis est, ubique sua intelligit, nusquam se
peregrinum, nusquam hospitem judicat: quanto magis
ille primus homo, totius mundi erat incola, et ut
Graece dicitur, cosmopolites, Dei recens <emph>1587</emph> confabulator,
assiduus civis sanctorum! complantatus
virtutibus, praepositus omnibus terrenis animantibus,
marinis, volatilibus, totum mundum suam possessionem
putabat, quem Dominus tuebatur ut opus
suum, neque ut bonus parens atque auctor deserebat.
Denique eousque creatum fovit, ut abdicatum
redimeret, eliminatum reciperet, mortuum passione
filii sui unigeniti resuscitaret. Est ergo hominis auctor
<pb n="1913A"/>
Deus, et diligit opus suum operator bonus, nec
derelinquit bonus pater, quem etiam sicut dives paterfamilias
censu propriae haereditatis redemit.</p>
          </div3>
<div3>
            <head>40.</head>
            <p>
 Caveamus ergo ne hominem istum, id est <foreign xml:lang="greek">,</foreign>
 mulier illa, id est, passio sensuum nostrorum
delectatione et ipsa decepta atque illusa effeminet,
et circumscriptum in leges suas et sententiam trahat.
Fugiamus delectationem sicut serpentem, multas
artes habet et maxime in homine. Nam alia animantia
cibi aviditate capiuntur; homo quando plures
sensus oculorum auriumque habet, tanto majora
pericula. Itaque cave ne vigor mentis tuae, coitu
quodam corporeae voluptatis inflexus emolliatur, atque
in ejus omnes amplexus resolvatur, et fontem
ejus aperiat, qui debet esse clausus et septus intentionis
<pb n="1913B"/>
studio et consideratione rationis: <hi>Hortus enim
clausus, fons signatus.</hi> Namque resoluto mentis sensu,
se corporales delectationes effundunt perniciosae nimis,
et in appetentiam plenam gravis periculi profluentes;
quas si mentis vividae considerata mansisset
custodia, refrenasset.</p>
          </div3>
<div3>
            <head>41.</head>
            <p>
 <hi>
              <note>(Vers. 3, 4.)</note> Emissiones,</hi> inquit, <hi>tuae paradisus
malorum punicorum cum pomorum fructu, Cypri cum
nardo, nardus et crocus, fistula et cinnamomum cum
universis lignis Libani, mirrha et aloe cum omnibus
primis unguentis.</hi> Laudantur munera animae quae
missa sunt a Sponso, quibus dotata veniebat (Deo
autem piae animae boni odores sunt), myrrha, aloe,
crocus et alia, quibus spirat hortorum gratia, et
peccatorum fetor aboletur. Itaque tanto secura praeconio,
<pb n="1913C"/>
conquiescere aquilonem gravem ventum petit,
ne flores discutiat: spirare austrum, hoc est,
velut hyemem praeterire, et mollioris flatus vernare
temperiem. Invitat Sponsum in hortum suum, descendit
sponsus, et fructuum ejus diversitate delectatus,
laetatur quod invenerit fortiorem cibum, invenerit
etiam dulciorem. Est enim velut panis quidam
Verbi et mel, alius vehementior, alius suasorius
sermo. Est et fides alia ferventior, ut vinum; alia
lucidior, ut succus est lactis. Hunc cibum Christus
epulatur in nobis, hoc poculum bibit, et ejus potus
ebrietate nos provocat, ut ad meliora et optima ab
inferioribus faciamus excessum.</p>
          </div3>
<div3>
            <head>42.</head>
            <p>
 Audiens haec anima hausit mysteriorum ebrietatem
coelestium, et velut soporata a vino, et quasi in
<pb n="1913D"/>
excessu vel stupore posita, dicit: <hi>Ego dormio, et cor
meum vigilat <note>(Cant. V, 2)</note>
            </hi>. Tum Verbi praesentis lumine
percussa, excitatur a Verbo. Quartus autem
hic processus est animae. Primum etenim charitatis
impatiens, et Verbi moras non ferens, rogabat ut
oscula mereretur, et meruit desideratum videre.
Secundo introducta in cubiculum regis, cum mutua
misceret alloquia, in umbra ejus requievit, et subito
ei Verbum medio sermone discessit; quaerenti tamen
non diu abfuit, sed saliens supra montes et transiliens
super colles advenit. Nec multo post quasi
<pb n="1914A"/>
capreolus aut cervorum hinniculus dum affatur dilectam,
exsilivit et reliquit. Tertio cum in cubili et
noctibus, in civitate et foro, in plateis quaesitum non
reperit, et aliquando orationibus suis gratia quaerentem
revocavit, adeo etiam ut propius vocaretur a
sponso. Quarto ipsa jam dormiens ab ipso excitatur,
quamvis corde vigilaret; ut continuo vocem
pulsantis audiret: sed moram passa, dum surgit
(quia velocitatem Verbi non potuit comprehendere),
dum aperit ostium, transivit Verbum, et ipsa exivit
in Verbo ejus: et per vulnera requisitum, sed vulnera
charitatis, vix tandem invenit, et tenuit, ut
postea non amitteret. Ad summam haec compendioso
sermone perstrinxi, nunc discutiamus singula.</p>
          </div3>
<div3>
            <head>43.</head>
            <p>
 <hi>
              <note>(Vers. 15.)</note> Fons hortorum, puteus aquarum
<pb n="1914B"/>
viventium, quae fluunt impetu de Libano.</hi> Habes haec
in Salomone, quia Proverbia ejus moralia, Ecclesiastes
naturalis, in quo quasi vanitates istius despicit
mundi: mystica sunt ejus Cantica <emph>1588</emph> Canticorum.
Habes et in propheta: <hi>Seminate vobis ad
justitiam, vindemiate ad fructum vitae, illuminate vobis
lumen cognitionis <note>(Ose. X, 12)</note>
            </hi>; hoc est enim lumen
cognitionis, habere charitatis perfectionem. Ideoque
dictum est: <hi>Ne timeas <note>(Joan. XII, 15)</note>
            </hi>; charitas enim
timorem excludit foras.</p>
          </div3>
<div3>
            <head>44.</head>
            <p>
 Ut cognoscamus autem quia Salomon ita hos
interpretatus est tres puteos, quos fodit Jacob; ut
ad moralem doctrinam et naturalem referret et mysticam,
in singulis libris suis, quos de moralibus et
naturalibus vel mysticis scripsit, posuit hos puteos.
<pb n="1914C"/>
Nam et in Proverbiis, cum declinandam speciem diceret
saecularis illecebrae, ait: <hi>Bibe aquam de tuis
vasis, et de puteorum tuorum fontibus, et superfluant
tibi aquae de tuo fonte <note>(Prov. V, 15)</note>
            </hi>. Et infra: <hi>Fons
aquae tuae sit tibi proprius, et jucundare cum uxore quae
ab adolescentia tua <note>(Ibid., 18)</note>
            </hi>; eo quod adversus tentamenta
mundi remedium nobis vera sapientia sit.
Moralis quoque doctrina quae imaginem mundanae
voluptatis meretriciis quibusdam illitam fucis irriguo
suo diluat, et fluento sui fontis abstergat.</p>
          </div3>
<div3>
            <head>45.</head>
            <p>
 De naturalibus quoque habes in Ecclesiaste
ipsum: <hi>Feci mihi piscinas aquarum ad irrigandum ex
his saltum germinantem <note>(Eccles. II, 6)</note>
            </hi>. Neque te moveat
quod pro puteo piscinas posuit, quia et Moyses
puteum latitudinis dixit; eo quod a sollicitudine omni
<pb n="1914D"/>
et angustiis solvitur, qui mundum hunc pia mente
transcenderit. Non immerito ergo piscinas habet Ecclesiastes,
qui vidit nullam abundantiam esse sub
sole: sed si quis abundare velit, in Christo abundet.</p>
          </div3>
<div3>
            <head>46.</head>
            <p>
 De mysticis et puteus superest nobis, quem
etiam ipsum reperimus in Canticis Canticorum, dicente
Scriptura: <hi>Fons hortorum, puteus aquae vivae,
et impetu descendens a Libano.</hi> Etenim si mysteriorum
altitudinem persequaris, puteus tibi videtur tamquam
in profundo sita mystica esse sapientia: si vero haurire
velis affluentiam charitatis, quae major et uberior
<pb n="1915A"/>
est, quam fides et spes, tunc tibi fons est. Exuberat
enim charitas, ut et haurire eam cominus, et
rigare ejus affluentia hortum tuum possis, spiritalibus
fructibus redundantem. Et quia ipse puteus latitudinis
est, qui charitatem habet; ideo dixit, quia ubi
charitas est, ibi impetus magnus descendit a Libano.</p>
          </div3>
<div3>
            <head>47.</head>
            <p>
 Ne quid autem moveat, quod et puteum, et
fontem eumdem dixit; etiam Evangelium te instruat,
in quo scriptum est: <hi>Quia venit Jesus in civitatem
Samariae, quae dicitur Sichar, juxta praedium quod
dedit Jacob Joseph filio suo <note>(Joan. IV, 5 et 6)</note>
            </hi>. Erat
autem ibi fons Jacob: <hi>Et fatigatus,</hi> inquit, <hi>sedebat
sic super puteum.</hi> Unde ad mysticam doctrinam hunc
referri puteum etiam ibi cognoscimus, quia ibi Samaritana
illa, id est, custos (custos autem coelestium
<pb n="1915B"/>
praeceptorum) hausit de puteo illo divina mysteria,
cognoscens quia Deus spiritus est, et non in loco
adoratur, sed in spiritu: et quia Messias venit, qui
Christus est. Quibus auditis mulier illa quae speciem
Ecclesiae gerit, Legis sacramenta cognovit et credidit.</p>
          </div3>
<div3>
            <head>48.</head>
            <p>
 <hi>Fons hortorum, puteus aquarum viventium, et
impetus descendens a Libano.</hi> Hos impetus Ecclesia
deduxit a Libano, hoc impetu diluuntur peccata, hoc
impetu puri fontis Spiritus sancti adfuit a Libano
Sponsa, et a principio fidei transivit saeculum, et
pertransivit ad regnum. Aliis fons est, aliis puteus
pro captu nostro gratia spiritalis: aliis hortus clausus,
fons signatus, aliis hortorum fons, qui in Ecclesiae
dote numeratur: aliis impetus descendens a Libano,
<pb n="1915C"/>
et magnus impetus qui numquam deficit. Non
enim deficiunt de petra ubera, neque nix a Libano,
neque aqua quae fertur valido vento virgini Hierusalem.</p>
          </div3>
<div3>
            <head>49.</head>
            <p>
 Descendit impetus a Libano, quando collectis
in unum apostolis et pluribus credentibus, factus est
subito de coelo sonus, tamquam vi magna spiritus
ferretur, et repleti sunt omnes Spiritu sancto diversitates
donante linguarum <note>(Act. II, 1, 3)</note>. Bonus impetus
qui laedere nesciat, norit implere. Si quis igitur
hunc impetum supervenientis e coelo gratiae vult
mereri, descendat etiam ipse oculis in decursus aquarum.
Qui hunc primum impetum fuderit, illum merebitur.
Descendit oculis suis in hos ductus aquarum,
quae lacrymis in Evangelio rigavit Domini pedes
<pb n="1915D"/> <note>(Luc. VII, 38)</note>,
et ideo fidei suae pretio emit
animae suae et corpori sanitatem, jam non sanguinis
proflua, sed gratiae spiritalis.
</p>
            <p> <emph>1589.</emph> 50. Descendit ergo David propheta, ideo
de peccato gratiam retulit. Descendit in aquarum ductus,
hoc est, replevit eos, et decurrentium aquarum
lacrymis suis fluenta cumulavit, aut inanes et vacuos
ductus solis replevit fletibus. Aut quod elocutionis
moralis quosdam sensus ostendit, descendit in aquarum
ductus, transivit eos. Et possemus dicere, transcendit
<pb n="1916A"/>
eos, et supergressus est: sed minuitur vis
eloquii, quo vis major affluentiae descendentis, quam
ascendentis exprimitur. Vide, rogo, quid de usu verba
habeant, impetum suum sermo propheticus non amittat,
licet usus ipse scriptorum sensui servire, majore
decore consueverit.</p>
          </div3>
<div3>
            <head>51.</head>
            <p>
 <hi>Puteus aquarum viventium;</hi> puteus enim si
nihil haurias, inerti otio et degeneri situ facile corrumpitur:
exercitatus autem nitescit ad speciem,
dulcescit ad potum. Ita et acervus divitiarum, cumulo
arenosus, speciosus est usu, otio autem inutilis habetur.
Derivato igitur aliquid de puteo hoc: <hi>Ignem
enim ardentem restinguit aqua, et eleemosyna resistit
peccatis <note>(Eccli. III, 33)</note>
            </hi>. Aqua autem stativa cito vermes
facit: non stet thesaurus tuus, ne ignis tuus stet.
<pb n="1916B"/>
Stabit in te, nisi eum operibus tuae miserationis averteris.</p>
          </div3>
<div3>
            <head>52.</head>
            <p>
 <hi>
              <note>(Vers. 16.)</note> Exsurge, aquilo, et veni, auster,
aspira hortum meum, et perfluunt aromata mea.</hi> Audisti,
Christi sponsa, quia placet ei tuarum pulchritudo
virtutum; audisti quia vestimentorum tuorum
aromata, hoc est, bonum odorem integritatis omnibus
odoribus praetulit. Audisti, quia hortus es clausus,
suavium pomiferarum refertus frugibus. Pete
igitur ut aspiret tibi Spiritus sanctus, aspiret supra
cubile tuum, atque odorem piae mentis, et gratiae spiritalis
accumulet. Excita Spiritum sanctum dicens: <hi>Exsurge, aquilo, et veni, auster; aspira hortum meum, et
perfluant aromata mea. Descendat fraternus meus in
hortum suum, et manducet fructum pomiferarum suarum.</hi> 
 
<pb n="1916C"/>
Hortus Verbi animae vernantis affectus est, et
in pomiferis virtutis est fructus. Venit ergo, et sive
manduces, sive bibas, si Christum invocas, adest dicens: <hi>Venite, manducate panes meos, et bibite vinum
meum 
 <note>(Prov. IX, 5)</note>
            </hi>.</p>
          </div3>
<div3>
            <head>53.</head>
            <p>
 <hi>Exsurge,</hi> inquit, <hi>aquilo, et veni, auster; aspira
hortum meum, et perfluant aromata mea.</hi> Ex omnibus
enim partibus mundi odor sacrae religionis adolevit,
quo dilectae virginis membra fragrarunt. Unde et Ecclesia
altitudinem servans mysteriorum coelestium,
rejicit a se graviores venti procellas, et invitat vernantis
gratiae suavitatem; et sciens quod ortus suus
Christo displicere non possit, advocat Sponsum suum: <hi>Exsurge,</hi> 
 inquit, <hi>aquilo, et veni, auster.</hi> Plerique haec
ita accipiunt, quasi projiciatur aquilo, et invitetur
<pb n="1916D"/>
auster. Quod si ita accipiunt, exturbatur ab Ecclesia
perfidiae glacialis asperitas, ne fiat fuga nostra hyeme
vel sabbato, et invitatur australis verna temperies.</p>
          </div3>
<div3>
            <head>54.</head>
            <p>
 Aut certe: <hi>Exsurge, aquilo,</hi> hoc est, <hi>surge, qui
dormis, et exsurge a mortuis <note>(Ephes. V, 14)</note>
            </hi>. Populus
nationum qui diu ante dormisti, evigila aliquando, et
illucescet tibi Christus. Postremo omnes invitantur
ad Ecclesiam, et Synagogae populus et gentilium:
sed prius Synagogae, quia priores ex Judaeis apostoli
<pb n="1917A"/>
crediderunt et per ipsos postea nationum populi congregati
sunt. Vide ergo venientem solem nostrum ad
austrum, postea gyrantem ad aquilonem. <hi>Hierusalem,
Hierusalem:</hi> venit utique ad eam, quam etiam vocare
dignatus est: sed haec Hierusalem terrena est, quae
eccidit prophetas, hoc est, Synagoga Judaeorum: <hi>Quoties,</hi> 
 inquit, <hi>volui congregare filios tuos, sicut gallina
pullos suos, et noluisti? Ecce relinquetur domus
vestra deserta <note>(Matth. XXIII, 37 et 38)</note>
            </hi>. Gyravit igitur
ad gentes: gyrando autem gyravit Spiritus Dei, et in
gyros suos conversus est, ut fieret Deus omnia in
omnibus.
</p>
          </div3>
        </div2>

<div2>
          <head>CAPUT QUINTUM.</head>
<div3>
            <head>1.</head>
            <p>
 <hi>
              <note>(Vers. 1.)</note> Veniat dilectus meus in hortum
meum, et comedat fructum pomorum suorum.</hi> Hinc hortum
<pb n="1917B"/>
illum sibi Plato composuit, quem Jovis hortum
alibi, alibi hortum mentis appellavit; Jovem enim et
Deum et mentem dixit. In hunc introivisse animam,
quam Venerem nuncupat, ut se abundantia et divitiis
horti repleret, in quo repletus potu jaceret, potu qui
nectar effunderet. Hoc igitur ex libro Canticorum
composuit; eo quod anima Deo adhaerens in hortum
mentis ingressa sit, in quo esset abundantia <emph>1590</emph> 
diversarum virtutum, floresque sermonum. Quis autem
ignorat quod ex paradiso illo quem legimus in
Genesi habere lignum vitae et lignum scientiae boni et
mali <note>(Gen. II, 8)</note>, et ligna caetera, abundantiam virtutum
putaverit transferendam, et in hortum mentis
esse plantandam?</p>
          </div3>
<div3>
            <head>2.</head>
            <p>
 Quem in Canticis Canticorum hortum animae significat,
vel ipsam animam; sic enim scriptum est:
<pb n="1917C"/> <hi>Hortus clausus sponsa, soror mea, hortus clausus, fons
signatus.</hi> 
 Et infra ait anima: <hi>Exsurge, aquilo, et veni,
auster; perfla hortum meum, et defluant unguenta tua,
descendat frater meus in hortum suum <note>(Cant. IV,
12 et 13)</note>
            </hi>. Quanto hoc pulchrius, quod anima
ornata virtutum floribus, hortus sit; vel habeat
in se paradisum germinantem, in quem hortum
invitat Verbum Dei descendere; ut anima illa
Verbi imbre coelestis, et ejus copiis irrigata
fructificet! Verbum autem Dei pascitur animae
virtutibus, quoties animam obedientem sibi et opimam
invenerit: et carpit fructus ejus, et his delectatur.
Cum autem descenderit in eam Dei Verbum,
defluunt ex ea salubrium unguenta verborum, et diversarum
<pb n="1917D"/>
flagrant longe lateque redolentia gratiarum
spiramina. Unde ait Sponsus (Sponsus autem animae
Deus Verbum est, cui anima legitimo quodam connubii
foedere copulatur):</p>
          </div3>
<div3>
            <head>3.</head>
            <p>
 <hi>
              <note>(Vers. 2.)</note> Ingressus sum in hortum meum, soror
mea sponsa; vindemiavi myrrham meam cum unguentis
meis, manducavi panem meum cum melle meo, bibi vinum
meum cum lacte meo. Edite, proximi mei, et bibite
et inebriamini, fratres mei. Ego dormio, et cor meum
vigilat.</hi> Cognoscamus quos fructus vel cibos epuletur
Deus, vel quibus delectetur. Delectatur eo, si quis
<pb n="1918A"/>
mortificet peccatum suum, oblitteret culpam suam,
sepeliat atque abolefaciat iniquitates suas; myrrha
enim est sepultura mortuorum, mortua autem
peccata sunt, quae vitae suavitatem habere non possunt.
Perfunduntur autem divini sermonis unguentis,
et fortiori cibo verbi velut pane, et suaviori
sermone velut melle curantur quaedam vulnera delictorum.
Sermones autem cibos esse docet et alibi
Salomon, dicens: <hi>Favi mellis sermones boni <note>(Prov. 
XVI, 24)</note>
            </hi>. In illo ergo horto sermones boni sunt, alius
qui culpam coerceat, alius qui iniquitatem corripiat,
alius qui mori faciat insolentiam, et velut sepeliat
eam, quando correptus aliquis erroribus suis renuntiat.</p>
          </div3>
<div3>
            <head>4.</head>
            <p>
 Est etiam sermo fortior, qui confirmat cor hominis
<pb n="1918B"/>
validioribus Scripturae coelestis alimentis. <hi>Comedi
favum cum melle meo, bibi vinum meum cum lacte
meo.</hi> Est enim sermo suasorius dulcis ut mel, et tamen
peccatoris conscientiam in ipsa suavitate compungens.
Est etiam ferventioris spiritus sermo, qui
inebriat sicut vinum, et cor hominis laetificat. Est
denique lacteus sermo, purus et candidus. Hos cibos
dulcium utiliumque sermonum epulandos Sponsus
proximis suis dicit: <hi>Edite, proximi mei, et bibite, et
inebriamini, fratres mei.</hi> Proximi autem sunt qui eum
sequuntur, et ejus nuptiis intersunt. Quo cibo et potu
(bibit enim unusquisque <note>(Prov. V, 15)</note> aquam de suis
vasis, et de puteorum suorum fontibus) repleta anima,
atque inebriata, saeculo dormiebat, vigilabat Deo. Et
ideo sicut posteriora docent, aperiri sibi Deus Verbum
ejus januam postulabat, ut eam suo repleret ingressu.
<pb n="1918C"/>
</p>
          </div3>
<div3>
            <head>5. </head>
            <p>
Hinc ergo epulatores illi Platonici, hinc nectar
illud ex vino et melle prophetico, hinc somnus ille
translatus est, hinc vita illa perpetua quam deos
suos dixit epulari, quia Christus vita est. Ideoque talium
sermonum seminibus, animae ejus repletus est
venter, atque ipsa exivit in Verbo: quae autem exit
anima a servitio isto, et elevat se a corpore, Verbum
sequitur. Aliter, ut superius <note>(Sup., cap. 4)</note> aliquantulum
repetamus: <hi>Hortus conclusus soror mea,
sponsa, hortus conclusus, fons signatus.</hi> Quo significat
signatum debere apud te manere mysterium, ne violetur
operibus malae vitae, atque adulterio castitatis:
ne divulgetur quibus non convenit, ne garrula loquacitate
dispergatur in perfidos.
</p>
          </div3>
<div3>
            <head>6. </head>
<p>
              <pb n="1918D"/>Bona debet ergo fidei tuae esse custodia, ut intemerata
vitae ac silentii integritas perseveret. Unde
et Ecclesia altitudinem servans mysteriorum coelestium,
rejicit a se graviores venti procellas, et invitat
vernantis gratiae suavitatem. Et sciens quod hortus
suus Christo displicere non possit, advocat ipsum
sponsum dicens: <hi>Exsurge, aquilo, et veni, auster: perfla
hortum meum, et fluant unguenta mea <note>(Cant. IV,
10)</note>
              </hi>: <emph>1591</emph> <hi>descendat frater meus in hortum suum,
et edat fructum pomiferarum suarum <note>(Cant. V, 1)</note>
              </hi>; bonas
enim arbores et fructiferas habet, radicesque
<pb n="1919A"/>
suas quas tinxerat in sacri fontis irriguo, et in bonos
fructus novae fecunditatis germine pullulaverint; ut
non jam prophetica caedantur securi, sed evangelica
ubertate fecundentur. Denique fertilitate earum Dominus
delectatus respondet:</p>
          </div3>
<div3>
            <head>7.</head>
            <p>
 <hi>Ingressus sum in hortum meum, soror mea sponsa:
vindemiavi myrrham cum unguentis meis, manducavi
panem meum cum melle meo: bibi potum meum
cum lacte meo.</hi> Quare panem et vinum dixerim, fideles
intelligunt. Illud autem non dubium, quod nobis
ipse manducat et bibit, sicut in nobis legisti, quia in
carcere esse se dixit <note>(Matth. XXV, 36)</note>. Unde et Ecclesia
videns tantam gratiam, hortatur filios suos,
hortatur proximos, ut ad sacramenta concurrant, dicens: <hi>Edite, proximi mei, et bibite, et inebriamini, fratres
<pb n="1919B"/>
mei.</hi> 
 Quid edamus, quid bibamus, alibi tibi per
prophetam Spiritus sanctus expressit, dicens: <hi>Gustate,
et videte quoniam suavis est Dominus; beatus vir
qui sperat in eo <note>(Psalm. XXXIII, 9)</note>
            </hi>. In illo sacramento
Christus est, quia corpus est Christi: non ergo corporalis
esca, sed spiritalis est. Unde et Apostolus de
typo ejus ait: <hi>Quia patres nostri escam spiritalem manducaverunt,
et potum spiritalem biberunt <note>(I Cor. X, 3)</note>
            </hi>.
Corpus enim Dei corpus est spiritale, corpus Christi
corpus est divini spiritus; quia spiritus est Christus,
ut legimus: <hi>Spiritus ante faciem nostram Christus
Dominus <note>(Thren. IV, 20)</note>
            </hi>. Et in Petri epistola habemus: <hi>Christus pro nobis mortuus est 
 <note>(I Pet. II, 21)</note>
            </hi>.
Denique cor nostrum esca ista confirmat, et potus
iste laetificat cor hominis, ut propheta memoravit
<pb n="1919C"/> <note>(Psal. CIII, 25)</note>.</p>
          </div3>
<div3>
            <head>8.</head>
            <p>
 <hi>Hortus conclusus soror mea sponsa, hortus conclusus,
fons signatus;</hi> ne facile aperiat os suum, nec
vulgari resignet alloquio; neque enim de ipsis divinis
decet, nisi verbo Dei interpellata respondeas.
Quid tibi cum caeteris? Soli Christo loquere, soli fabulare
Christo. Si enim ut mulieres taceant in Ecclesia
scriptum est <note>(I Cor. XIV, 34)</note>: quanto magis non
decet patere virginis januam, non decet viduae patere
fores! Cito insidiator pudoris obrepit, cito verbum
excipit, quod revocare desideres. Si Evae clausa fuisset
janua, nec Adam deceptus fuisset, nec respondisset
interrogata serpenti. Introivit mors per fenestram,
hoc est, per Evae ostium. Ingreditur mors
per ostium tuum, si falsum loquaris, si turpiter, si
<pb n="1919D"/>
procaciter, postremo si ubi non oportet, loquaris.
Clausae sint igitur labiorum tuorum fores, et obseratum
maneat vocis vestibulum, tunc fortasse reserandum,
cum audieris Dei vocem, cum audieris Dei verbum.
Tunc tibi myrrha sudabit, tunc tibi baptismatis aspirabit
gratia, ut ab elementis mundi commoriare cum
Christo, et cum Christo resurgas. <hi>Quid adhuc,</hi> inquit, <hi>velut viventes, de hoc mundo decernitis? Ne tetigeritis,
ne attaminaveritis, ne gustaveritis, quae sunt ad corruptionem
ipso usu 
 <note>(Coloss. II, 20 et seq.)</note>
            </hi>.</p>
          </div3>
<div3>
            <head>9.</head>
            <p>
 <hi>Descendat frater meus in hortum suum, ut comedat
<pb n="1920A"/>
fructum pomiferarum suarum.</hi> Quae sunt istae
pomiferae? Lignum aridum factus es in Adam, sed
nunc per gratiam Christi pomifera arbor pullulasti.
Libenter accepit Dominus Jesus, et dignatione coelesti
respondit Ecclesiae suae: <hi>Descendi,</hi> inquit, <hi>in hortum
meum, vindemiavi myrrham cum unguentis meis,
manducavi panem meum cum melle meo, et bibi vinum
meum cum lacte meo.</hi> </p>
          </div3>
<div3>
            <head>10.</head>
            <p>
 Edite, inquit, fratres mei, et inebriamini: <hi>Vindemiavi myrrham cum unguentis meis 
 <note>(Psalm. 
LXXIX, 9)</note>
            </hi>. Quae est ista vindemia? Cognoscite vineam,
et agnoscetis vindemiam. <hi>Vineam,</hi> inquit, <hi>ex Aegypto
transtulisti,</hi> hoc est, populum Dei. Vos estis vinea,
vos estis vindemia: quasi vinea plantati, quasi vindemia
fructum dedistis. <hi>Vindemiavi myrrham cum
<pb n="1920B"/>
unguentis meis,</hi> hoc est, in odorem quem accepistis.</p>
          </div3>
<div3>
            <head>11.</head>
            <p>
 Manducavi panem meum cum melle meo. Vides
quod in hoc pane nulla sit amaritudo, sed omnis
suavitas sit. <hi>Bibi vinum meum cum lacte meo,</hi> vides
hujusmodi esse laetitiam, quae nullius peccati sordibus
polluatur? Quotiescumque enim bibis, remissionem
accipis peccatorum, et inebriaris spiritu. Unde
et Apostolus ait: <hi>Nolite inebriari vino . . . . . sed implemini
Spiritu sancto <note>(Ephes. V, 18)</note>
            </hi>. Vino enim qui
inebriatur, vacillat et titubat: spiritu qui inebriatur,
radicatus in Christo est, et ideo praeclara ebrietas,
quae sobrietatem mentis operatur.
</p>
            <p> <emph>1592.</emph> 12. <hi>Edite,</hi> inquit, <hi>amici mei, et bibite, et
inebriamini.</hi> Bona ebrietas quae ad meliora atque jucunda
<pb n="1920C"/>
facit quemdam mentis excessum, ut immemor
sollicitudinum animus noster, vino jucunditatis hilaretur.
Bona mensae spiritalis ebrietas; denique <hi>poculum
inebrians quam praeclarum <note>(Psalm. XXII, 5)</note>
              </hi>! Et
alibi habes: <hi>Rivos ejus inebria, multiplica generationes
ejus <note>(Psalm. LXIV, 11)</note>
              </hi>; eo quod ebrietas terrae cum
infusa fuerit imbre coelesti, suscitare semina, fructus
multiplicare consueverit. Itaque ubi Verbum quod
sicut pluvia descendit de coelo, venas terrae nostrae,
id est, animae ac mentis inebriavit praedicatione divina,
excitantur virtutum studia diversarum, fructusque
fidei, et castae devotionis adolescit, meritoque
ei dicitur: <hi>Visitasti terram, et inebriasti eam <note>(Psalm. 
LXIV, 10)</note>
              </hi>. Susceptione etenim corporis visitavit, ut
sanaret infirmos: inebriavit gratia spiritali, ut anxios
<pb n="1920D"/>
jucunditate mulceret.</p>
          </div3>
<div3>
            <head>13.</head>
            <p>
 <hi>Ego dormio, et cor meum vigilat.</hi> Est sanctorum
somnus etiam operarius, secundum quod scriptum
est: <hi>Ego dormio, et cor meum vigilat.</hi> Et secundum
quod Jacob sanctus divina dormiens videbat
mysteria, quae vigilans non viderat; de coelo ad terras
aerem praevium sanctis, respicientem Dominum,
et pollicentem terrae ejus possessionem. Itaque brevi
somno dormiens, impetravit quod magno labore
postea acquisivit, haereditas enim ejus est somnus
sanctorum, feriatus ab omnibus corporis voluptatibus.
<pb n="1921A"/>
ab omni animi perturbatione, tranquillitatem
menti invehens, placiditatem animae; ut tamquam
soluta nexu corporis se ablevet, et Christo adhaereat.
Hic est somnus vitae sanctorum.</p>
          </div3>
<div3>
            <head>14.</head>
            <p>
 <hi>Vox dilecti mei pulsantis, aperi mihi, soror
mea.</hi> Et si dormias, et si modo devotionem animae
tuae noverit Christus, venit, et pulsat ejus januam,
et dicit: <hi>Aperi mihi, soror mea.</hi> Bene <hi>soror,</hi> quia
nuptiae spiritales sunt Verbi atque animae; neque
enim animae norunt conjugiorum foedera, et usus copulae
corporalis, sed sunt sicut angeli Dei in coelo. <hi>Aperi,</hi> 
 inquit, <hi>mihi,</hi> sed extraneis claude. Claude saeculo,
claude mundo. Neque ipsa foras ad illa materialia
prodeas, neque tuum relinquens lumen, alienum
requiras; quia materiale lumen tenebrosam infundit
<pb n="1921B"/>
caliginem, ut non videatur lumen verae gloriae. <hi>Aperi ergo mihi,</hi> 
 noli coarctari, sed dilata te, et adimplebo
te. Et quia decurso orbe terrarum, plus molestiarum
et offensionis reperi, nec facile habui ubi requiescerem;
ideo tu aperi, ut in te filius hominis
reclinet caput, cui non est requies nisi super humilem
et mansuetum.</p>
          </div3>
<div3>
            <head>15.</head>
            <p>
 <hi>Aperi mihi, soror mea, surge, proxima mea,
columba mea, perfecta mea.</hi> Charitate proxima, columba
simplicitate, virtute perfecta. <hi>Quia caput
meum plenum est rore;</hi> sicut enim ros coeli nocturnas
amovet siccitates, ita ros Domini nostri Jesu Christi
nocturnis et saecularibus tenebris aeternae vitae stillavit
humorem. Hoc est caput quod aestu mundi nescivit
arescere, unde ait: <hi>Quia si in humido haec faciunt,
<pb n="1921C"/>
in arido quid facient <note>(Luc. XXIII, 31)</note>
            </hi>? Hoc igitur caput
rorat aliis, sibi abundat. Et bene abundat caput
Christi; quia caput tuum Christus est, qui plenus est
semper, nec liberalitatibus hauritur suis, aut diutina
deficit largitate. In hoc caput ferrum non ascendit,
quod est instrumentum belli, insigne discordiae. Nunc
specta, et vide ros ille qualis sit, scilicet non vulgaris
humoris.</p>
          </div3>
<div3>
            <head>16.</head>
            <p>
 <hi>Cincinni autem mei guttarum noctis.</hi> Noli, proxima
mea, accipere cincinnos corporalium capillorum:
non illa ornamenta, sed crimina sunt: lenocinia formae,
non praecepta virtutis. Alios cincinnos Nazaraeus
habet, in quibus ferrum non ascendit, quos nemo
praecidit: qui non calamistris compositi aut arte digesti,
sed multiplici crispantes virtutum nitentium
<pb n="1921D"/>
gratia refulserunt. Disce in historia quales Nazaraeus
cincinnos habeat, quos quamdiu Samson habuit intactos,
numquam vinci potuit. Cincinnos perdidit, et
meritum virtutis amisit <note>(Jud. XVI, 17)</note>.</p>
          </div3>
<div3>
            <head>17.</head>
            <p>
 <note>(Vers. 3.)</note> Audita igitur voce Verbi, quam exueras
tunicam nocte, ne quaesieris quemadmodum induas
eam; ostenditur enim, et frequenter offertur
per nequitiam spiritalem quemadmodum, inquam,
induas eam, obliviscaris et nescias; quasi jam Dominus
assistat, exsors corporalium vinculorum turbata
<pb n="1922A"/>
consurgas, internam orationibus praepares mentem,
dum surgis; ut ex humilibus ad superna contendas,
et studeas fores tui cordis aperire. Dum <emph>1593</emph> 
manus tuas tendis ad Christum, fidelem tua gesta
spirabunt odorem.</p>
          </div3>
<div3>
            <head>18.</head>
            <p>
 <hi>Aperi mihi, soror mea.</hi> Nonne cum aliquem
de primariis viris desideras convenire, primo ad ejus
domum appropinquas: postea quaeris informari atque
instrui, ut cognoscas mentem patris familias:
deinde ut ejus domum ingrediaris, imploras, ne
quis te abjiciat et excludat. Pulsa ergo et tu regiam
illam coelestem, pulsa non manu corporis, sed quadam
orationis tuae dextera. Non sola manus corporis
pulsat, pulsat et vox; scriptum est enim: <hi>Vox fratris
mei pulsat ad januam.</hi> Pulsamus et digito. Denique
<pb n="1922B"/>
et Thomas digito meruit januam resurrectionis
aperire: et tibi dicit Jesus: <hi>Infer digitum tuum huc,
et mitte in manus meas et latus meum, et noli esse incredulus,
sed fidelis <note>(Joan. XX, 27)</note>
            </hi>. Pulsa ergo digito,
si non potes tota manu, pulsa januam. Christus est
janua qui ait: <hi>Per me si quis introierit, salvabitur <note>(Joan. X, 9)</note>
            </hi>.</p>
          </div3>
<div3>
            <head>19.</head>
            <p>
 Cum hanc igitur januam pulsaveris, vide quomodo
ingrediaris; ne forte etiam ingressus, extra
conspectum regis sis. Multi ingrediuntur palatia, et
non statim regem istum terrae vident, sed frequenter
observant, ut aliquando videre mereantur. Nec
praesumunt videndi copiam, sed jussu repraesentantur,
et precem fundunt; ut cum benevolentia suscipiantur,
caventes primos sui sermonis ingressus;
<pb n="1922C"/>
ne quid titubet, ne quid offendat: quanto magis rogandus
est Deus, ut ostium misericordiae suae nostra
ingrediatur oratio!</p>
          </div3>
<div3>
            <head>20.</head>
            <p>
 <hi>Vox fratris mei pulsat ad januam.</hi> Januam
quoque tuam disce, o sponsa Christi, temporibus
obserare nocturnis; ne facile quisquam patentem
reperiat. Sponsus ipse vult clausam esse, cum pulsat.
Janua nostra os nostrum est, Christo propemodum
soli debet aperiri, nec aperiatur nisi ante pulsarit
Dei Verbum. <hi>Vox fratris mei pulsat ad januam.</hi> 
Audi pulsantem, audi introire cupientem.</p>
          </div3>
<div3>
            <head>21.</head>
            <p>
 <hi>
              <note>(Vers. 2.)</note> Aperi mihi, soror mea, sponsa, columba
mea, perfecta mea; quia caput meum plenum est rore, et
crines mei guttis noctis.</hi> Considera quando maxime
pulsat januam tuam Deus Verbum, cum repletum
<pb n="1922D"/>
est caput ejus rore nocturno. In tribulatione enim
et tentationibus positos visitare dignatur; ne quis
forte succumbat victus aerumnis. Repletur ergo caput
ejus rore vel guttis, quando corpus ejus laborat.
Tunc ergo vigilandum, ne cum venerit Sponsus,
recedat exclusus. Si enim dormias, et cor tuum non
vigilet, discedit antequam pulset: si cor tuum vigilet,
pulsat, et aperiri sibi januam poscit.</p>
          </div3>
<div3>
            <head>22.</head>
            <p>
 Habemus ergo animae nostrae januam, habemus
et portas de quibus dictum est: <hi>Tollite portas
<pb n="1923A"/>
principes vestras, et elevamini portae aeternales, et introibit
Rex gloriae <note>(Psal. XXIII, 7)</note>
            </hi>. Est ergo et coelum
in his in quibus sunt portae aeternales. Si has
fidei tuae portas velis attollere, intrabit ad te Rex
gloriae, triumphum portans propriae passionis. Habet
enim justitia portas, nam etiam de his legimus
scriptum, dicente Domino Jesu per prophetam suum: <hi>Aperite mihi portas justitiae 
 <note>(Psal. CXVII, 19)</note>
            </hi>. Et infra
ait propheta David: <hi>Lauda, Hierusalem, Dominum,
lauda Deum tuum, Sion; quoniam confortavit seras
portarum tuarum <note>(Psal. CXLVII, 12)</note>
            </hi>.</p>
          </div3>
<div3>
            <head>23.</head>
            <p>
 Est ergo anima quae habet januam, est quae
habet portas. Ad hanc januam venit Christus, et
pulsat: pulsat et portas. Aperi ergo illi, vult introire,
vult Sponsam invenire vigilantem. Noli ergo
<pb n="1923B"/>
bono amatori facere moras, cito recedit: et tu somno
corporis tui videris exclusisse pulsantem. Excludis
enim, cum desidiosus es, cum piger, cum somnolentus.
His repagulis Christus excluditur: si castus
et si sobrius sis, cave ne negligens sis. Majorem
Christo facit injuriam, qui advenientem repellit.</p>
          </div3>
<div3>
            <head>24.</head>
            <p>
 <hi>Aperi mihi, soror mea, proxima mea:</hi> pulsat
ad januam etiam quando tu dormis: si tamen vel
excitatus evigiles, vel vocatus januam tui pectoris
aperias, introibit. Quod si fugias lectionem propheticam,
si domi non legas, in Ecclesia audire nolis,
nonne sicut ille qui averso connivet obtutu, ne videat
quod possit videre, claudit oculos ne aspiciat,
cui potestas videndi est: aut sicut in furore plerique
injecere manus oculis suis; ita et tu primo averteris
<pb n="1923C"/>
conniventi magis dissimulatione, quam refragatione
praerupta. Nam cum ad Ecclesiam venis et te Christianum <emph>1594</emph> 
 esse asseris, sanus videris, aperis
oculos quibus possis videre: sed dum audire dissimulas
quae leguntur, claudis ne videas tibi, et si
aliis videre videaris. Injicis etiam quasdam perfidiae
et intemperantiae manus oculis animae tuae, et caecitatem
infers cordi tuo (quod est gravius) voluntariam;
ut videns non videas, audiens non audias.</p>
          </div3>
<div3>
            <head>25.</head>
            <p>
 Putas te solum esse cum fornicaris, et non
recordaris, quia oculi Domini vident orbem terrarum?
Non audis dicentem: <hi>Ecce venit hora ut dispergamini
unusquisque in sua, et me solum relinquatis:
sed non sum solus; quia Pater mecum est <note>(Joan. XVI,
32)</note>
            </hi>. Adest ergo Pater, adest et Filius Dei, adsunt
<pb n="1923D"/>
ministri, adsunt Cherubim et Seraphim, qui dicunt. <hi>Sanctus, sanctus, sanctus, plena est terra majestatis
tuae 
 <note>(Esai. VI)</note>
            </hi>. Plenus est enim mundus virtutum,
quia plenus est nequitiarum: plenus est orbis terrarum
remediis, quia plenus est laqueis.</p>
          </div3>
<div3>
            <head>26.</head>
            <p>
 <hi>
              <note>(Vers. 3.)</note> Exui tunicam meam, quomodo induam
illam?</hi> Etenim in hac saeculi nocte prius tibi
corporalis vitae amictus est exuendus; exuit enim se
carnem Dominus, ut pro te de dominationibus et potestatibus
mundi hujus triumpharet. <hi>Quomodo induam
illam?</hi> Vide, anima Deo devota, quid dicat.
<pb n="1924A"/>
Sic se actus corporis, et terrenos exuit mores, ut
nesciat quomodo etiamsi velit, rursus induere possit. <hi>Quomodo induam illam?</hi> 
 Hoc est qua verecundia,
quo pudore, qua postremo memoria? Consuetudo
enim boni, usum veteris pravitatis amisit.</p>
          </div3>
<div3>
            <head>27.</head>
            <p>
 Audiens anima, <hi>Aperi mihi,</hi> caput roris plenum
habens, hoc est, tentationibus saecularibus, subito
turbata, et quasi surrectura quae surgere jubebatur,
ait cum aloem redoleret et myrrham insigne
sepulturae: <hi>Exui tunicam meam, quomodo induam
illam: lavi pedes meos, quomodo inquinabo illos?</hi> 
Veretur enim ne iterum in tentationes resurgat, ne
iterum in culpam redeat atque peccatum, et egressus
suos virtutumque profectus terrenis incipiat vestigiis
inquinare.
<pb n="1924B"/>
</p>
          </div3>
<div3>
            <head>28. </head>
            <p>
Certe hoc modo etiam perfectionem virtutis
suae indicat, quae tantam Christi meruerit charitatem;
ut ad eam veniat, et pulset januam ejus, et veniat
cum Patre, et coenet cum eadem anima, et ipsa cum
eo, sicut in Apocalypsi dixit Joannes apostolus <note>(Apoc. 
III, 20)</note>. Etenim cum in superioribus audisset: <hi>Ades
huc a Libano;</hi> et cum adverteret in carne se Christo
adesse non posse, sed tunc adesse si adesset in spiritu,
conformans se ad ejus voluntatem, ut esset et
ipsa conformis imagini Christi; jam non sentit carnis
exuvias, jam quasi spiritus exuens se corporis
conjunctione, jam quasi oblita, et quae si velit, copulae
illius meminisse non possit, ait: <hi>Exui tunicam
meam, quomodo induam eam?</hi> Exui enim tunicam
illam pelliceam, quam acceperunt Adam et Eva post
<pb n="1924C"/>
culpam, tunicam corruptelae, tunicam passionum; <hi>Quomodo induam illam?</hi> 
 Non requirit ut induat: sed
ita significat abjectam, ut jam indumento sibi esse
non posset.</p>
          </div3>
<div3>
            <head>29.</head>
            <p>
 <hi>
              <note>(Vers. 3.)</note> Lavi pedes meos, quomodo inquinabo
illos?</hi> Hoc est, vestigia mea lavi, dum egrederer, ac
me elevarem de corporis contubernio, de illa connexione
et familiaritate carnalis amplexus: quomodo
inquinabo ea, ut in corporis claustrum, et illum
tenebrosum passionum ejus carcerem revertar?
Sic passiones sepelimus, si crucem hujus corporis
non resolvamus; si chirographum peccati quod deletum
est, in cruce Christi non rescribamus, si veteris
hominis amictum quem exuimus, non induamus.
Scriptum est enim in Canticis: <hi>Exui tunicam
<pb n="1924D"/>
meam, quomodo induam eam? lavi pedes meos, quomodo
inquinabo eos?</hi> Mortificata igitur sunt corporis
membra, cur ejus pullulant vitia? Ideo non praevaluit
lex, quia carnem non mortificavit: ideo quasi
umbra praeteriit, quia non decoloravit: ideoque
obumbravit nos a sole justitiae, quia coacervavit crimina.</p>
          </div3>
<div3>
            <head>30.</head>
            <p>
 Aliquando nudam esse, virtutis indicium est,
quia scriptum est: <hi>Exui tunicam meam, quomodo induam
eam? lavi pedes meos, quomodo inquinabo eos?</hi> 
Quam igitur tunicam exuerit, et non invenerit quemadmodum
<pb n="1925A"/>
induat eam, de Scripturis si possumus,
revelemus. Est enim quaedam tunica corporalis, sunt
cupiditatum quaedam intexta velamina; et ideo interdum
melius est nudum esse corpore, quam corde
velatum. Unde etiam Paulus nos admonet, <emph>1595</emph> 
exspoliari multo melius esse quam supervestiri, dicens
alibi: <hi>Exspoliantes vos veterem hominem cum
actibus suis, induite novum qui renovatur in agnitionem,
secundum imaginem ejus qui creavit eum.</hi> Ergo
quae exspoliata est, et pedes lotos habet, nescit quemadmodum
inquinari non possit; obliviscitur enim
per gratiam, quod hauserat per naturam.</p>
          </div3>
<div3>
            <head>31.</head>
            <p>
 <hi>Lavi pedes meos, quomodo inquinabo illos?</hi> 
Didicisti in Evangelio, quod pedes lavare fidei mysterium,
humilitatis insigne sit, juxta quod scriptum
<pb n="1925B"/>
est: <hi>Si ego lavi pedes vestros Dominus et magister,
quanto magis vos debetis alter alterius pedes lavare <note>(Joan. XIII, 14)</note>
            </hi>!
Sed hoc ad humilitatem pertinet.
Quantum vero ad mysterium, pedes debet lavare
suos, qui vult partem habere cum Christo: <hi>Si enim
non lavero,</hi> inquit, <hi>tibi pedes, non habebis partem mecum <note>(Ibid. 8)</note>
            </hi>.
Cum hoc Petro dicitur, quid de nobis
censetur? Qui lavit igitur pedes, non necesse habet
iterum lavare; et ideo caveat ne inquinet eos.</p>
          </div3>
<div3>
            <head>32.</head>
            <p>
 Et bene sancta Ecclesia dicit: <hi>Lavi pedes
meos;</hi> non dicit, quomodo iterum lavabo eos, sed <hi>quomodo iterum inquinabo eos?</hi> 
 Quasi oblita maculae
veteris, oblita contagii, admonet quomodo in
ministerio corporali spirituale debeamus actuum
nostrorum diluere vestigium. Itaque pedes cum semel
<pb n="1925C"/>
laveris aeterni fontis irriguo, et mysterii mundaveris
sacramento, cave iterum corporeae cupiditatis
illuviem, ne lutulenti actus terrenis sordibus inquinentur.
Isti sunt pedes quos David lavit in spiritu,
qui te docet quemadmodum eos inquinare non possis,
dicens: <hi>Stantes erant pedes nostri, in atriis tuis,
Hierusalem <note>(Psal. CXXI, 2)</note>
            </hi>. Utique hic non corporis,
sed animi intellige pedes; quomodo enim terrenus
homo in coelo haberet corporis pedes? Hierusalem,
sicut Paulus te docuit, in coelo est: et idem te
docuit quemadmodum in coelo stare possis, cum
dicit: <hi>Nostra autem conversatio in coelis est <note>(Philip. 
III, 20)</note>
            </hi>. Conversatio morum, conversatio factorum,
conversatio fidei.</p>
          </div3>
<div3>
            <head>33.</head>
            <p>
 <hi>Feci judicium et justitiam, non tradas me
<pb n="1925D"/>
calumniantibus me.</hi> Ubi justitia, ibi misericordia. Misericordia
a peccato liberat. Quomodo ergo peccatoribus
trador? Simile est illud in Canticis: <hi>Exui tunicam
meam, quomodo induam eam? Lavi pedes meos,
quomodo inquinabo eos?</hi> Exui tunicam peccatoris,
velamenque terreni; cur quasi peccator atque terrenus
adjudicor? Lavi pedes meos, ne qua peccati
sors posset adhaerere vestigio; cur das in me
delinquentibus potestatem?</p>
          </div3>
<div3>
            <head>34.</head>
            <p>
 Hieremias in suis Threnis ait: <hi>Defecit iniquitas
<pb n="1926A"/>
tua, filia Sion, non adjiciet te expellere adhuc:
visitavit iniquitates tuas, filia Edom, revelavit super
peccata tua <note>(Thren. IV, 21)</note>
            </hi>. Advertis quoniam iniquitas
non potuit sine Dei visitatione deficere, nec
plena esse correctio, nisi per gratiam Domini Salvatoris?
Quomodo autem deficiat iniquitas, audi dicentem
Ecclesiam: <hi>Exui tunicam meam, quomodo
induam eam? Lavi pedes meos, quomodo inquinabo
eos?</hi> Veteris igitur hominis vestimentum vitiis erroris
intextum, in lavacri regeneratione depositum,
nescit quomodo possit induere; studio enim correctionis
inoleverat oblivio peccatorum. Tanta vis consummatae
emendationis est, ut in quamdam pueritiae
redeat spiritalis aetatem, quae vias erroris ignoret;
crimen etiamsi velit, non possit admittere; quia desueverit
<pb n="1926B"/>
usus nosse peccandi.</p>
          </div3>
<div3>
            <head>35.</head>
            <p>
 <hi>
              <note>(Vers. 4.)</note> Frater meus misit manum suam de
prospectu, et venter meus conturbatus est super eum.
Exsurrexi ego aperire fratri meo. Manus meae distillaverunt
myrrham, digiti mei myrrha pleni.</hi> Primum
ergo tamquam a prospectu mittit manum suam,
quando Deus ex operibus aestimatur, unde ait: <hi>Si
mihi non creditis, operibus credite <note>(Joan. X, 38)</note>
            </hi>.
Deinde augetur amor, et intimis visceribus conceptus
inolescit. Inde intelligibili utero, in quo est receptaculum
Verbi, seminibus ejus infusis, plenitudinem
ejus corporaliter inhabitantem haurire anima
nostra desiderat; non enim turbatur uterus feminarum,
nisi quae fuerint alvo graves. Surgit igitur anima
ut aperiat Dei Verbo, sed dum se expandit atque
<pb n="1926C"/>
aperit, ut opera mundi istius Verbi receptione mortificet,
sicut ille qui ait: <hi>Mortificationem Domini Jesu
in corpore nostro circumferimus <note>(II Cor. IV, 19)</note>
            </hi>. Ergo
dum aperit, transit Sponsus; vult enim semper
quaeri, frequentius inveniri. Et si clausam invenerit
januam, pulsat; et si per moram <emph>1596</emph> fuerit exclusus,
recedit; sed cito redit, ei iterum pulsat, ut
vel postea Sponsam suam inveniat praeparatam.</p>
          </div3>
<div3>
            <head>36.</head>
            <p>
 Potest quidem et sic accipi, <hi>Frater meus
transivit:</hi> sicut legimus quod penetravit dilectae intima
medullarum, quemadmodum ad Mariam dictum
est: <hi>Et tuam ipsius animam pertransibit gladius, ut
revelentur multorum cordium cogitationes <note>(Luc. II, 35)</note>
            </hi>.
Denique addidit Sponsa, animam suam exisse in
verbo ejus, quod fit quando anima peregrinatur a
<pb n="1926D"/>
corpore, et Deo praesens est. Audiens haec Sponsus
misit operationem suam Verbum, tamquam per cavernam,
non adhuc facie ad faciem: misit tamquam
manum, <hi>Et venter,</hi> inquit, <hi>meus conturbatus est super
eum.</hi> Quisquis sic vivit, potest dicere:</p>
          </div3>
<div3>
            <head>37.</head>
            <p>
 <hi>Frater meus misit manum suam per prospectum,
et venter meus conturbatus est ad illum: surrexi
aperire fratri meo.</hi> Bonum est ut ad adventum Domini
interiora turbentur. Si ad angeli adventum Maria
turbata est, quanto magis ad Christi nos turbamur
<pb n="1927A"/>
adventum! Influentibus quippe divinis, corporeus peregrinatur
affectus, et usus ille exterioris hominis
exolescit. Et tu turbare, tu festina. Festinantes illi
agnum manducare praecipiuntur. Surge, aperi, ad
januam Christus est, vestibula domus tuae pulsat:
si aperueris, introibit, et introibit cum Patre. Nec
solum cum ingressus fuerit, mercedem relinquit:
sed etiam priusquam ingrediatur, mercedem praemittit.
Adhuc anima turbatur, adhuc parietes domus
suae palpat, adhuc ostium quaerit ubi Christus est,
adhuc solvit vinculum carnis et corporis claustrum,
adhuc Christus foris pulsat.</p>
          </div3>
<div3>
            <head>38.</head>
            <p>
 Quae est fenestra nostra, nisi per quam
opera Christi videmus, oculus scilicet animi et
mentis obtutus? Et ideo, virgo, per fenestram tuam
<pb n="1927B"/>
Christus introeat, Christus manum suam mittat: per
fenestram tibi Verbi veniat, non corporis amor. Si
igitur per fenestram tuam manum mittit Dei Verbum,
vide quemadmodum fenestras tuas praepares, vide
quemadmodum ab omni pulvere delictorum detergere
debeas. Nihil tetrum habeant, nihil adulterinum
fenestrae virginis. Procul stibium et caeteras
affectati nugas decoris, procul adulterini amoris illecebras.
Similis aurium clausura est, quibus non
suspendenda onera, non figenda vulnera, sed unus
ornatus est, audire quod prosit.</p>
          </div3>
<div3>
            <head>39.</head>
            <p>
 <hi>
              <note>(Vers. 6.)</note> Aperui,</hi> inquit, <hi>fratri meo; frater
meus transivit.</hi> Quomodo transivit, id est, mentis
interna penetravit, sicut dictum est Mariae: <hi>Et tuam
ipsius animam pertransibit gladius.</hi> Vivum enim Dei
<pb n="1927C"/>
verbum, sicut gladius acutus, penetrans corporalium
repagula cogitationum, cordis interna rimatur. In
cubili ergo tuo et nocturno in tempore constituta,
semper meditare Christum, et ejus adventum omnibus
sperato momentis. Si tardare tibi videtur, exsurge.
Tardare videtur, cum diu dormis: tardare videtur,
cum ab oratione vacas: tardare videtur, cum
vocem non excitas psalmis. Primitias vigiliarum
tuarum Christo dicato, primitias actuum tuorum
Christo immola.</p>
          </div3>
<div3>
            <head>40.</head>
            <p>
 <hi>
              <note>(Vers. 5.)</note> Surrexi ego aperire fratri meo;
manus meae distillaverunt myrrham, digiti mei myrrha
pleni sunt super manus clausurae.</hi> Quid hoc significet,
consideremus. Primum operibus suis videtur, ut dixi,
Deus verbum tamquam per cavernam, non plene
<pb n="1927D"/>
atque perfecte: deinde augetur amor et conceptus
adolescit, atque ex seminibus ejus quae quodam utero
intelligibili susceperit anima, totam plenitudinem
divinitatis ejus habitantem in eo corporaliter, ut
legimus, videre desiderat. Surrexit ut propius illud Dei
Verbum videret, et in hoc ipso processus ejus significatur,
quod surrexit per vigorem atque virtutem;
praesentia enim Verbi hausit animae virtutem, sicut
praesentia Mariae cum utero gravis esset, erudivit
Joannem in utero constitutum: adeo ut exsiliret ex
utero et exsultaret, Domini praesentiam recognoscens.
<pb n="1928A"/>
</p>
          </div3>
<div3>
            <head>41. </head>
            <p>
Surrexit aperire, et opera ejus et facta mortificata
sunt mundo. Talis enim debet esse anima,
quae Verbum est receptura, ut moriatur mundo, et
consepeliatur in Christo; sic enim Christus invenitur,
et tale sibi quaerit hospitium. Deinde ipsa ministeria
operationum, id est, manus et digiti, quibus
comprehenditur Christus, mortificantur: quos digitos
velut eminentia factorum nostrorum opera <emph>1597</emph> 
possumus aestimare. Itaque velut e complexu suo
cum jam extenderet intelligibiles manus suas et digitos,
ut comprehenderet Verbum, transisse sibi
illud, non tamen adhuc pertransisse anima pia dicit.
Et hunc processum habet, quando transit et pertransit
animam Verbum Dei, quia scriptum est: <hi>Et tuam
ipsius animam pertransibit gladius, ut revelentur multorum
<pb n="1928B"/>
cordium cogitationes <note>(Luc. II, 35)</note>
            </hi>. Hinc adhuc
transitur, non pertransitur; ut in Maria in posterioribus
forte pertransitur, ubi tamquam signaculum
ponitur in medio ejus Dominus Jesus.</p>
          </div3>
<div3>
            <head>42.</head>
            <p>
 Denique statim alius profectus Verbi pertranseuntis,
quia exivit anima in Verbo ejus; hoc
est, Verbum ejus secuta exivit de corpore, elevans
se de ejus habitaculo, et peregrinam se faciens ei,
ut adesset Deo, et esset civis sanctorum. Simul enim
et carnis domestici et Dei esse non possumus. Ergo
in hoc loco exire significatur, ut dixi, anima, quando
abducit se a corporis voluptatibus. Denique scriptum
est: <hi>Exi de Babylone, fugiens a Chaldaeis <note>(Esai. 
XLVIII, 20)</note>
            </hi>. Non utique ut regiones Babylonis Hebraeus
fugiat, sed mores, ut prophetico admonetur
<pb n="1928C"/>
alloquio: siquidem sint qui in Babylone sunt Hebraei,
et de Babylone exisse moribus doceant. Nam et illi
de quibus dicit propheta, quod <hi>sedebant super flumina
Babylonis <note>(Ps. CXXXVI, 1)</note>
            </hi>, sedebant quidem in
regione Babylonis, sed in ejus non erant vitiis et
confusione. Nam quomodo erant in illa confusione
vitiorum, qui flebant gerentes poenitentiam, quod de
arca devotionis ac fidei, et virtutis paternae meritis
excidissent? Quae autem in verbo exit anima, Verbum
requirit; unde et ista dum quaereret, incidit in
custodes qui circumeunt civitatem.
</p>
            <p> <hi>
                <note>(Vers. 7.)</note> Invenerunt me custodes qui circumeunt
civitatem, percusserunt me, et vulneraverunt me, et
tulerunt pallium meum a me custodes murorum.</hi> Bene
quidem quasi sponsa veniebat cum pallio, quo obnuberet
<pb n="1928D"/>
caput suum, cum sponsus occurreret; sicut
Rebecca, quae cognito quod Isaac sibi veniret obvius,
descendit de camelo, et pallio se operuit: ita et haec
anima, nuptialis vestis praemittebat insignia, ne
forte rejiceretur quasi vestem non habens nuptialem;
vel ut caput velaret propter angelos. Sed illi
percusserunt eam, ut amplius probaretur; exercentur
enim animae tentationibus. Tulerunt ei pallium,
quaerentes si verum decorem nudae virtutis afferret,
vel quia sine integumento quis in illam coelestem civitatem
debeat introire, nulla deferens secum operimenta
<pb n="1929A"/>
fucorum. Sunt etiam qui requirant, ne qua
anima exuvias secum vehat carnalis illecebrae, et
concupiscentiam corporalem. Nudatur pallio, cum
ejus conscientia manifestatur. Sed est quae bene
nudatur, cui licet imitari dicentem: <hi>Venit enim princeps
hujus mundi, et in me invenit nihil <note>(Joan. XIV,
30)</note>
              </hi>; quia certe in illo solo nihil invenit, qui peccatum
non fecit.</p>
          </div3>
<div3>
            <head>44.</head>
            <p>
 Beata et illa est in qua non gravia aut multa
invenit, sed invenit in ea amictum fidei et sapientiae
disciplinam. Itaque sine dispendio sui (quia et
si volet quis, non potest auferre veram sapientiam)
etsi adversarius obstrepat; ubi tamen vera innoxiae
conversationis elucet integritas, transivit custodes,
et filiabus illius coelestis civitatis admixta, Verbum
<pb n="1929B"/>
requirit; et quaerendo ejus in se excitat charitatem,
et ubi Verbum quaerat, agnoscit. Non injuria tantummodo
est non invenisse quem quaeras, sed etiam
plerumque ubi non oportet, quaesisse vulnus est:
quaesisse in domibus virorum qui sibi falso nomen
doctorum assumunt, quaesisse procacius quam verecundius.
Ergo caveamus exemplo illius, ne nos
custodes inveniant qui circumeunt civitatem.</p>
          </div3>
<div3>
            <head>45.</head>
            <p>
 <hi>Invenerunt,</hi> inquit, <hi>me custodes qui circumeunt
civitatem: percusserunt et vulneraverunt me, et tulerunt
pallium meum a me custodes murorum.</hi> Non in
se, filiae, sed in nobis vulneratur Ecclesia. Caveamus
igitur ne lapsus noster, vulnus Ecclesiae fiat, ne
quis a nobis pallium auferat, hoc est, amictum
prudentiae, insigne patientiae, quo mollioris ambitio
<pb n="1929C"/>
vestis exuitur: <hi>Qui</hi> enim <hi>mollioribus vestibus induuntur,
in domibus regum sunt <note>(Matth. XI, 8)</note>
            </hi>. Nobis
autem pallium dedit Christus, quo apostolos suos et
corpus suum ipse vestivit, quod denique jubet te
dare, si quis a te tunicam petit, ut dimittas ei et pallium <note>(Matth. V, 40)</note>;
id est, insigne philosophiae tuae
tradas, et quasi amictu prudentiae <emph>1598</emph> tuae eum
qui ante nudus fuerat, circumvestias.</p>
          </div3>
<div3>
            <head>46.</head>
            <p>
 Ibi igitur, filiae, Christum quaeramus, ubi quaerit
Ecclesia, in montibus boni odoris, qui excelsorum
sublimitate factorum, suavem vitae odorem pro
meritorum verticibus exhalant. Ea quae Christum
requirit, non debet esse vulgaris, non debet esse in
foro, non in plateis, voce querula, gressu lubrica,
facilis aditu, vilis aspectu. Terrenum tibi Apostolus
consortium negat, et ultra naturae propemodum terminos,
<pb n="1929D"/>
alis ad coelum docet spiritalibus evolandum. <hi>Quae sursum sunt,</hi> 
 inquit, <hi>sapite, non quae super terram <note>(Colos. III, 2)</note>
            </hi>.
Sed quia hoc impossibile erat in
hoc corporis velut claustro reclusis, et quia defunctis
corporibus, anima fertur ad superiora revolare,
alligata dum vivimus, quadam nostrae lege naturae,
ideo addidit: <hi>Mortui enim estis, et vita vestra
abscondita est cum Christo in Deo <note>(Ibid., 3)</note>
            </hi>. Si abscondita
est cum Christo in Deo, non appareat mundo,
Christus enim mortuus est mundo, vivit Deo. Vide
nunc quemadmodum desiderari amet Christus, confabulationes
<pb n="1930A"/>
non amet. Aperuit virgo illa suas fores
Dei Verbo: sed <hi>transivit,</hi> inquit, <hi>et exivit anima mea
in verbo ejus <note>(Vers. 6)</note>
            </hi>. Exivit a mundo, exivit a saeculo,
remansit in Christo. <hi>Quaesivi,</hi> inquit, <hi>eum et
non inveni eum.</hi> Amat enim Christus diu requiri.</p>
          </div3>
<div3>
            <head>47.</head>
            <p>
 Invenerunt illam custodes murorum. Fortasse
sunt et alii custodes, quos magis intelligere debeamus.
Est enim civitas quae portas murorum clausas
non habet, de qua dictum est: <hi>Et portae ejus non
claudentur per diem <note>(Apoc. XXI, 25)</note>
            </hi>; nox enim non
erit amplius in ea, afferent gloriam et honorem gentes
in illam. Illa est ergo civitas Hierusalem quae in
coelo est, intra quam jam quasi perfecta et immaculata
servaris; non enim intrat in eam omne commune.
Communis castitas non est, communis pudicitia
<pb n="1930B"/>
non est, quae in libro vitae scribitur.</p>
          </div3>
<div3>
            <head>48.</head>
            <p>
 Si igitur invenimus civitatem, ingrediamur in
eam, videamus lumen ejus, videamus muros, videamus
fundamenta muralia, videamus etiam custodes
murorum. Sed quomodo ingrediamur in eam? In
hac civitate vita est, et una est via quae ducit ad vitam.
Via ergo Christus est, ergo Christum sequamur.
Sed ipsa in coelo est civitas; quomodo igitur
ascendamus ad coelum? Docet Evangelista, qui dicit: <hi>Et eduxit me in spiritu in montem magnum et altum,
et ostendit mihi civitatem sanctam Hierusalem descendentem
de coelo 
 <note>(Apoc. 21, 10)</note>
            </hi>. Ascendamus ergo
spiritu, quia caro ascendere ad eam non potest.
Ascendamus nos interim in coelum, ut ad nos postea
de coelo illa descendat, in qua lumen est simile
<pb n="1930C"/>
lapidis pretiosissimi, ut lapidis jaspidis et crystalli habet
murum magnum et altum.</p>
          </div3>
<div3>
            <head>49.</head>
            <p>
 Didicisti lumen, didicisti murum; disce portas,
disce custodes. <hi>Habet,</hi> inquit, <hi>portas duodecim, et in
portis angelos duodecim, in quibus duodecim tribuum
filiorum Israel superscripta sunt nomina <note>(Ibid., 12)</note>
            </hi>.
In portis patriarcharum nomina continentur, in
muro apostolorum; fundamenta enim civitatis, apostoli,
et lapis angularis est Christus, in quo omnis
structura consurgit. Deus extra, Deus intus, Deus
ubique est: <hi>Habet enim,</hi> inquit, <hi>civitas majestatem
Dei <note>(Ibid., 11)</note>
            </hi>. Ergo et vos, sanctae virgines, et
quicumque justi estis, et immaculatam animae geritis
castitatem, cives sanctorum estis et domestici
Dei. Sed tunc nobilitatem istam patriae possidebitis,
si Christum intra civitatis istius septa quaeratis, ingressi
<pb n="1930D"/>
per fidem actusque pretiosos, patriarcharum
clarificati lumine, fundati super apostolos, versantes
inter angelos.</p>
          </div3>
<div3>
            <head>50.</head>
            <p>
 Quomodo igitur isti custodes angeli sunt, qui
castae animae pallium tollunt? Aliud pallium virginum
est, aliud adolescentulae circumforaneae. Illa
quae in foro Christum requirit, pallium etiam quod
habebat, amisit. Prudentia enim non in foro, non in
plateis, sed in Ecclesia possidetur. Et fortasse ut
cum ipsis quoque veniamus in gratiam, atque omnium
misericordem Deum esse doceamus; quia et
<pb n="1931A"/>
illi Christum aliquando reperiunt, si tamen jugiter
quaerant, pallium hoc amictus est corporis. Ergo
qui quaesivit Christum in cubili, si tamen sic quaesivit,
sicut ille qui dixit: <hi>Sic memor fui tui super stratum
meum <note>(Ps. LXII, 7)</note>
            </hi>; si quaesivit in noctibus,
juxta quod scriptum est: <hi>In noctibus extollite manus
vestras in sancta <note>(Ps. CXXXII, 2)</note>
            </hi>: si quaesivit in civitate,
in foro et in plateis, in civitate Dei nostri: in
foro fortasse, <emph>1599</emph> in quo judex ille divini juris
sedet, in plateis unde collecti sunt qui ad coenam
Dominicam convenerunt; potest custodientibus civitatem
Dei angelis, dum diu quaerit, occurrere. Quin
etiam ex coelesti custodum natura, coelestem intelligere
possumus civitatem, coeleste forum justitiae
sempiternae, non viles plateas, sed fortasse in quibus
<pb n="1931B"/>
superfluere fons ille consuevit, de quo scriptum
est: <hi>Superfluant tibi aquae de tuo fonte, et in plateis
tuis diffundantur tuae aquae <note>(Prov. V, 16)</note>
            </hi>. Qui sic ergo
Christum requirit, ad angelos pervenit.</p>
          </div3>
<div3>
            <head>51.</head>
            <p>
 Sed si bonis ad angelos meritis pervenitur:
cur qui pervenerit, vulneratur? Est et gladius bonus,
cujus gladii bonum vulnus. Vulnerat Dei verbum,
sed non ulcerat. Est vulnus boni amoris, sunt
vulnera charitatis; ideoque dixit: <hi>Vulneratae charitatis
ego sum <note>(Cant. II, 5)</note>
            </hi>. Quae perfecta est, vulnerata
charitate est. Bona sunt igitur Verbi vulnera,
bona sunt amantis vulnera: <hi>Utiliora enim vulnera
amici, quam voluntaria oscula inimici <note>(Prov. XXVII,
6)</note>
            </hi>. Vulneratae charitatis Rebecca est, quae relictis
parentibus, migravit ad sponsum. Vulneratae charitatis
<pb n="1931C"/>
Rachel, quae zelavit sororem, amavit maritum;
sorori enim quod abundaret filiis, ipsa sterilis adhuc
invidebat, quia typum gerebat Ecclesiae, cui dicitur: <hi>Laetare sterilis quae non paris, erumpe et clama quae
non parturis 
 <note>(Esai. 54, 1)</note>
            </hi>.</p>
          </div3>
<div3>
            <head>52.</head>
            <p>
 Invenerunt ergo custodes et vulneraverunt
eam, et tulerunt ei pallium, hoc est, actus corporalis
involucrum sustulerunt, ut nuda mentis simplicitas
quaereret Christum; quia nemo potest
amictu vestitus philosophiae, in habitu scilicet sapientiae
saecularis Christum videre. Et bene tollitur
ei amictus philosophiae, ne quis eam per philosophiam
depraedetur. Bene tollitur ei pallium, quae
ad Christum propinquat, ut Deum visura, mundo
corde gradiatur: <hi>Beati</hi> enim <hi>mundo corde, quia
<pb n="1931D"/>
ipsi Deum videbunt <note>(Matth. V, 8)</note>
            </hi>. Denique ubi
mundavit cor, Verbum reperit, Deum vidit. Quaere
ergo illum, virgo, immo quaeramus omnes; anima
enim sexum non habet. Sed ideo fortasse femineum
nomen accepit, quod eam violentior aestus
corporis agit: ipsa autem impetum carnis et amoris
sui molli quadam et blanda ratione demulcet. Ergo
orationibus et obsecrationibus Deum invitare debemus,
ut quasi bonus auster afflare dignetur. Verbique
nobis auram coelestis aspiret: quae fructiferas
arbores non turbare vento gravi, sed leni spiramine
flatuque molli consuevit agitare.
<pb n="1932A"/>
</p>
          </div3>
<div3>
            <head>53. </head>
            <p>
 <hi>Tulerunt mihi pallium meum.</hi> Bonus amictus
aeternitas vitae, hoc pallium Sponsae voluerunt
auferre custodes murorum, quo primus homo fuerat
exutus; sed anima Deo devota quaesitum diu
tenendo, et non dimittendo dilectum, pretioso charitatis
divinae se vestivit involucro. Beati ergo qui
tali pallio vestiuntur, et amictum ejusmodi legis observatione
meruerunt; quia non sunt legis obliti,
sed quae erant legis operati sunt.</p>
          </div3>
<div3>
            <head>54.</head>
            <p>
 <hi>
              <note>(Vers. 8.)</note> Adjuro vos, filiae Hierusalem, si inveneritis
dilectum meum, ut annuntietis ei, quia amore
langueo.</hi> Quis est autem hic animae languor? Morale
historiae veteris facit nos meminisse debere, quae est
de sancto Moyse qui rogavit Deum ut se demonstraret
ei, et facie ad faciem eum videret. Noverat utique
<pb n="1932B"/>
sanctus vates Domini, quod invisibilem Deum
facie ad faciem videre non posset. Sed devotio sancta
mensuram supergreditur, et putavit Deo etiam hoc
esse possibile, ut corporeis oculis faceret id quod est
incorporeum comprehendi. Non reprehensibilis hic
error, sed etiam grata cupiditas atque inexplebilis,
quod Dominum suum velut manu tenere, et obtutu
oculorum videre cupiebat. Sciebat enim ad imaginem
et similitudinem Dei factum esse hominem;
quando enim electus a Domino Deo ad populum liberandum,
repletus est spiritu sapientiae, viderat
angelum illum, et faciem ejus in gloria, denique
fulgente ejus lumine pavefactus est, et vidit rubum
uri et non exuri. Visu coepit fulgorem, quem miratus
accessit; cupiditate et gratia provocatus, ut diligentius
<pb n="1932C"/>
fulgorem illum in rubo consideraret. Itaque
si tantum accepit ardorem, tantam subiit cupiditatem,
cum angelum vidisset in flamma ignis de rubo,
ut licet pavore apprehensus considerare non auderet,
considerare tamen vellet: quanto magis vultum
Domini corporaliter videre desiderabat, dicens intra
se: Vultum illum plenum lucis, <emph>1600</emph> plenum gratiae,
plenum virtutis, plenum divinitatis, quem esse
dicam? Non possum plus dicere vel sentire de Deo;
cum enim consummaverit homo, tunc incipit; et cum
finierit, tunc aporiabitur, ut scriptum est, quia <hi>incomprehensibilis
est Dei aeterna majestas <note>(Eccles. XVIII, 6)</note>
            </hi>.</p>
          </div3>
<div3>
            <head>55.</head>
            <p>
 Irritus quidem erat postulationis effectus, sed
affectus probabilis servi; quia ultra naturam suam
devotione progressus de Domini angelis aestimabat,
<pb n="1932D"/>
quantum de Domini vultu plus desideraret, quo cupiditatem
suam gestiret explere. Noverat in ipso homine
aliam post mortem futuram gloriam, aliam claritatem: <hi>Sicut enim stella a stella differt in claritate, sic
et resurrectio mortuorum; quae et si seminatur in corruptione,
surget tamen in incorruptione, surget in gloria, surget
in virtute, surget corpus spiritale 
 <note>(I Cor. XV, 41-44)</note>.</hi> 
Qui ergo haec scire poterat, merito praesumebat ut vultum
Domini videre cuperet, cum esset obita corporis
morte visurus. Talem certe etiam formam ceperat,
talem Dominus jam probabat, ut non distaret ab angelis
coelestis minister et exsecutor oraculi. Et ideo
<pb n="1933A"/>
cum sciret, <hi>Quia angeli pusillorum quotidie vident
faciem Patris qui in coelis est <note>(Matth. XVIII, 10)</note>
            </hi>, putavit
quod jam eam videre posset et deberet, tamquam
oblitus corporis, et carne deposita; sicut ille
qui in corpore adhuc positus, cum raperetur in paradisum,
ultra in corpore, sive extra corpus raptus
esset ad tertium coelum se nescire dixit <note>(II Cor. XII,
3)</note>. Sancti enim etiam cum gerunt corpus, non sunt
tamen in carne, sed in spiritu; quoniam qui in cupiditate
et conversatione carnali sunt, Deo placere
non possunt. Sancti autem conversatione in carne
non sunt, sed in coelo.</p>
          </div3>
<div3>
            <head>56.</head>
            <p>
 Ex his ergo Sponsae languentis comprehendamus
affectum. Videre Dei vultum quasi innocens,
velut quodam vultu conscientiae desiderabat, aperire
<pb n="1933B"/>
ei faciem mentis internae, et cognosci plenius gestiebat.
Amor impatiens, diu noctuque meretricias fores
pulsans, si diutius potiendi desideria differuntur, ipsa
deficit exspectatione, dum sperat: in quo utique non
finis amoris, sed incrementum est. Et quidquid est
desiderabile, si non contingat desideranti, deficit in
illud, et quasi ipsam deponit animam qui desiderat;
si tamen spes proprior assurgat, dat vires spes
proxima; si autem absentia sit dilecti, eo ipso quo
absentem desiderat, quae concupivit, animae suae patitur
defectionem. Itaque quanto longius est illud
quod desideratur, tanto magis deficit qui desiderat.
Id ergo deficere est, in id unumquemque totis studiis
migrare, quod diligat; illud cogitat, illi adhaeret,
illud personat, quod receperit diligendum, in id
<pb n="1933C"/>
quadam animae defectione transfunditur. Ut si mater
filii exspectet praesentiam, quemadmodum exspectabat
Tobiae uxor filium peregrinantem; deficiens a
desiderio, et in angustiis constituta, et tamquam resoluta
videbatur <note>(Tob. X, 3 et seq.)</note>. Quid enim aliud
nisi defectum quemdam ejus verba significant? Sed
quo magis lassatur affectus, eo amplius amor crescit;
et quo diutius abest qui desiderat, eo exspectantis
desideria majore quadam vi amoris ignescunt.
Caro deficit, sed cupiditas alitur et augetur.</p>
          </div3>
<div3>
            <head>57.</head>
            <p>
 Itaque sancta anima nescit aliud desiderare
quam Sponsum, qui est Christus Jesus: illum concupiscit,
illum desiderat, in illum totis intendit viribus,
illum gremio mentis fovet, illi se aperit et
effundit, et hoc solum veretur, ne illum possit amittere.
<pb n="1933D"/>
Itaque quanto majore desiderio excitata fuerit
anima, cupiens adhaerere Deo salutari suo, tanto
magis deficit. Ergo ista defectio imminutionem quidem
fragilitatis, sed assumptionem virtutis operatur.
Concupiscebat, desiderabat, deficiebat, toto dissolvebatur
affectu, ut totus illius fieret quem desiderabat,
sicut etiam David ipse dicit: <hi>Effundo in conspectu
ejus orationem meam, et tribulationem meam
ante ipsum pronuntio, in deficiendo ex me spiritum
<pb n="1934A"/>
meum <note>(Ps. CXLI, 3 et 4)</note>
            </hi>. Defecit enim ejus spiritus;
immo ab eo defecit spiritus, qui seipsum negat, ut
adhaereat Christo. Itaque quasi amoris impatiens,
circumcursabat, et quaerebat ubique Dei Verbum,
quia vulnerata, quia nuda; et quaerebat adminiculum
alicujus a quo Christus rogaretur ut veniret. Vide
aestuantem, vide desiderantem: <hi>Adjuro,</hi> inquit, <hi>vos,
filiae Hierusalem,</hi> etc.; deinde filiabus coelestis illius
civitatis admixta, Verbum requirit, et quaerendo,
et speciem ejus contemplando, ejus in se excitat
charitatem. <emph>1601</emph>
</p>
          </div3>
<div3>
            <head>58.</head>
            <p>
 <hi>
              <note>(Vers. 10.)</note> Frater,</hi> inquit, <hi>meus candidus
et rubeus, electus ex millibus.</hi> Decet enim,
virgo, ut plene noveris quem diligis, atque omne
in eo et ingenitae divinitatis et assumptae mysterium
<pb n="1934B"/>
incorporationis agnoscas. Candidus ergo est merito,
quia patris splendor: rubeus, quia partus est virginis.
Color in eo fulget et rutilat utriusque naturae.
Memento tamen antiquiora in eo divinitatis insignia,
quam corporis sacramenta; quia non coepit a Virgine,
sed qui erat venit in Virginem.</p>
          </div3>
<div3>
            <head>59.</head>
            <p>
 <hi>Frater meus candidus et rubeus.</hi> Candidus
claritate aeterna, rubeus specie coloris humani,
quem sacramento incarnationis assumpsit. Meritoque
et ipsum quod est rubeum, bene olet; quia caro
Christi sine peccato est, quam perfidi contrectantes,
manus suas inquinaverunt: sancti venerantes,
pietatis odore flagrarunt.</p>
          </div3>
<div3>
            <head>60.</head>
            <p>
 <hi>Electus ex millibus. Decem millia,</hi> inquit
Jacob, <hi>Ephraem et millia Manasse;</hi> id est, et Judaeorum
<pb n="1934C"/>
et gentium dominetur, et ex utroque populo
acquirat sibi Ecclesiae plenitudinem. Ideoque dexteram
suam super Ephraem posuit sanctus Jacob; eo quod
legis, dicente Ecclesia in Canticis canticorum: <hi>Frater
meus candidus et rubeus, electus ex decem millibus.</hi> 
Denique etiam David juvenculae Mariae auctorem ex
cujus successione Christus est natus per Virginis
partum, in decem millibus praedicabant: Saul autem
in millibus, cum reverentiae gratiam circa regem
magis praeponere debuissent.</p>
          </div3>
<div3>
            <head>61.</head>
            <p>
 <hi>
              <note>(Vers. 11.)</note> Caput ejus aurum Cephas.</hi> Quod significat
stabilem eminentemque sapientiam. Corpus
Christi Ecclesia est, hujus caput ut aurum, quia sapientia
pretiosa sanctorum est, hoc est, viri justi
atque prudentes.
<pb n="1934D"/>
</p>
          </div3>
<div3>
            <head>62. </head>
            <p>
 <hi>Crines ejus ut abietes, nigrae sicut corax.</hi> De
hoc alibi dixit, <hi>Capillamentum tuum, ut grex tonsarum.</hi> 
Ideo capillamentum, quia virtus omnium
sensuum in capite est: <hi>Oculi</hi> enim <hi>sapientis in capite
ejus <note>(Eccle. II, 14)</note>
            </hi>. Profunda igitur doctorum prudentia,
quae potest ea quae obscura sunt revelare, et
alta aperire sensuum. Et hujusmodi disputatores
crines Ecclesiae sunt, sicut pulli corvorum quibus Dominus
escam dat: sicut dedit sancto Jacob, et eum
<pb n="1935A"/>
pavit a juventute sua. Hos alios ac profundos ubertate
doctrinae pascit Dominus coelestibus sacramentis.</p>
          </div3>
<div3>
            <head>63.</head>
            <p>
 <hi>
              <note>(Vers. 12.)</note> Oculi</hi> quoque <hi>ejus sicut columbae.</hi> 
Oculi sunt viri videlicet spiritualibus ornati sensibus,
qui ad videnda mysteria sunt acuti, et parati ad penetranda
Scripturae secreta divinae, rationali lacte
fulgentes, in quibus non sit aliqua doli maculosa
confusio, sed simplicis affectus immaculata sinceritas.
Ideo in aquarum abundantia lotas has columbas
in lacte memoravit, dicens:</p>
          </div3>
<div3>
            <head>64.</head>
            <p>
 <hi>Oculi ejus sicut columbae super abundantiam
aquarum, lotae in lacte, sedentis super plenitudinem,</hi> 
Baptizat in lacte Dominus, id est, in sinceritate. Et
isti sunt qui vere baptizantur in lacte, qui sine dolo
credunt, et puram fidem deferunt, ut immaculatam
<pb n="1935B"/>
induant gratiam. Ideo candida Sponsa ascendit ad
Christum, quia in lacte baptizata est; ideo mirantur
eam virtutes, dicentes: <hi>Quae est haec quae ascendit
dealbata <note>(Cant. VIII, 7)</note>
            </hi>? Ante paululum dicebat, <hi>Nigra
sum <note>(Cant. I, )</note>
            </hi>: nunc dealbata cernitur, et ascendit
ad coelum, et innixa Dei Verbo, alta jam penetrat.</p>
          </div3>
<div3>
            <head>65.</head>
            <p>
 Nec immerito illic aquarum abundantia, ubi
Christus, unde mens humana repleri cupiat. Has
sitit aquas cervus, quas cum biberit, sitire non possit.
Has aquas sitivit Propheta cum dixit: <hi>Sitivit in te
anima mea <note>(Psalm. XLI, 3)</note>
            </hi>. Sedet ergo Christus
super abundantiam aquarum, et super plenitudinem,
et ideo qui baptizat in aqua dicit: <hi>Et nos omnes de
plenitudine ejus accepimus <note>(Joan I, 16)</note>
            </hi>. Unde et oculus
suppliciorum non alienus est ab Ecclesia; quia
<pb n="1935C"/>
etsi baptizabat Joannes in Enon, baptizabat juxta Salim,
ubi erat aquarum abundantia, et duodecim fontes,
et septuaginta palmarum arbores. Hos fontes habet
Ecclesia, hoc est, in veteri Testamento duodecim
patriarchas, in novo duodecim apostolos; ideoque
dictum est: <hi>In Ecclesiis benedicite Dominum Deum de
fontibus Israel <note>(Psalm. LXVII, 27)</note>
            </hi>. His fontibus ante
perfunditur, quicumque mysteria sacrosancta consequitur;
isti enim fontes ex aeterno fonte manantes,
toto orbe fluxerunt. Ubi isti fontes, ibi ascensio animarum.
Denique Salim interpretati sunt, ipsum
ascendentem; ille enim vere ascendit, qui propria
peccata deponit. Hoc igitur <emph>1602</emph> verbo purificatoriae
sanctificationis usus exprimitur.</p>
          </div3>
<div3>
            <head>66.</head>
            <p>
 <hi>
              <note>(Vers. 13.)</note> Genae ejus sicut phialae aromatis,
<pb n="1935D"/>
gignentes unguentaria.</hi> Jam genas et caetera intelligimus
animae esse virtutes, doctorumque diversitates:
qui vel spiritalem menti alimoniam dispensatione
sedula subministrent, vel praedicatione crucis Dominicae
sicut Verbi quadam linea alligent audientem, vel
modestia verecundi et juventutis flore gratissimi.
Etsi a tactu pudore revocentur, redoleat tamen in
his odor Christi: et sicut in genis quasi de capite
sacerdotali descendit unguentum, sic et in his eluceat
pulchritudo doctrinae.</p>
          </div3>
<div3>
            <head>67.</head>
            <p>
 <hi>Labia ejus distillantia myrrham plenam.</hi> Per
<pb n="1936A"/>
myrrham enim passionis unguentum et resurrectionis
gratia declaratur, quae redivivum vitae odorem suscitatis
mortuorum visceribus infundit. Clausae sint igitur
labiorum fores tuorum, et obseratum maneat
vocis vestibulum, tunc fortasse reserandum, cum
audieris Verbum Dei. Tunc tibi myrrha sudabit,
tunc tibi baptismatis aspirabit gratia; ut ab elementis
mundi commoriare, et cum Christo resurgas.</p>
          </div3>
<div3>
            <head>68.</head>
            <p>
 <hi>Labia ejus distillantia myrrham plenam.</hi> Nos
autem otiosos nos putamus, si verbo tantummodo
studere videamur: et pluris aestimamus eos qui operantur,
quam eos qui studium cognoscendae veritatis
exercent; dicunt enim plerique: Ecce homo et opera
ejus: quasi qui verbo studeat, non operatur; cum
<pb n="1936B"/>
magis opus istud quam caetera sint. Si enim opus
justitia est, si opus temperantia, si opus fortitudo:
utique opus est etiam sapientia; istae enim quatuor
principales virtutes habentur. Nam si operatur Christus
secundum quod justitia est, utique operatur secundum
quod Verbum est. Et operabatur cum esset
in principio apud Patrem. Denique per ipsum omnia
facta sunt, ut scias operatorem omnium esse, et opus
nostrum esse Christum Jesum. Etenim secundum
quod Verbum est, Verbum inquirentibus, grande opus
Verbum est. Unde cum Martha festinaret circa ministerium,
Maria autem Verbum Domini audiret, ea
quae audiebat ei quae ministrabat meruit anteferri;
dicenti enim Marthae: <hi>Domine, non est tibi curae, quod
soror mea reliquit me solam ministrare? Dic ergo illi
<pb n="1936C"/>
ut me adjuvet;</hi> respondens dixit Dominus: <hi>Martha,
Martha, Maria bonam partem elegit, quae non auferetur
illi <note>(Luc. VII, 40-42)</note>
            </hi>. Ita Verbum cognoscere majus
opus esse quam ministrare, divinae auctoritate sententiae
definitur.</p>
          </div3>
<div3>
            <head>69.</head>
            <p>
 Sed fortasse dicat aliquis dictum esse ab Apostolo: <hi>Non in sermone esse regnum Dei, sed in virtute 
 <note>(I Cor. IV, 20)</note>
            </hi>.
Scriptum non nego, sed in quo sermone,
cognosco; nempe quem inflatus effuderit, qui
audientibus sermo prodesse non possit, qui sine ostensione
sit spiritus atque virtutis. Hunc sermonem
Paulus non dignatur cognoscere; vult enim magis
virtutem sermonis commendare. Denique volebat
talem suum esse Apostolus sermonem, qui in infirmitate
veniebat, ut alios faceret fortiores: in timore
<pb n="1936D"/>
et tremore, ut timentes nihil metuerent, nisi Dominum
Jesum; trementes, pacem ejus tranquillitatemque
servarent. Audi ergo qualem Apostolus sermonem
habebat: <hi>Et sermo,</hi> inquit, <hi>meus, et praedicatio mea
non in persuasione humanae sapientiae verborum, sed in
ostensione spiritus et virtutis <note>(II Cor. II, 4)</note>
            </hi>; quia fides
non in forensi sermone sapientiae, sed in ostensione
spiritus, sed in Dei virtute firmatur.</p>
          </div3>
<div3>
            <head>70.</head>
            <p>
 Ergo in sermone sanctorum virtus est, in sermone
autem forensi isto et philosophico vanitas
mundi. Virtutem autem esse in sermone sanctorum,
<pb n="1937A"/>
etiam iste propheta te edoceat, qui ait: <hi>Dominus dabit
verbum evangelizantibus virtute multa <note>(Psal. LXVII, 12)</note>
            </hi>;
hoc est, ut multa possint virtute Evangelium praedicare.
Probatum est ergo quod in Evangelii praedicatione
sit virtus, praedicatio autem Evangelii sermo
sanctorum est; ita dubium non residet quin in sermone
sancto sit virtus. Et haec myrrha distillans ex
labiis Sponsi, scilicet per quam vitia mortificantur.</p>
          </div3>
<div3>
            <head>71.</head>
            <p>
 <hi>
              <note>(Vers. 14.)</note> Manus illius tornatiles, aureae,
plenae hyacinthis.</hi> Vide quae manus fecerint hominem,
et quem hominem fecerint! Illum utique <hi>Quem secundum
Christum induimus, exspoliantes veterem hominem
cum actibus suis, et induentes novum qui renovatur
ad agnitionem secundum imaginem ejus qui
creavit eum: ubi non est servus, et liber, sed omnia et
<pb n="1937B"/>
in omnibus Christus <note>(Colloss., III, 9-11)</note>
            </hi>. Christum ergo
induimus, sicut et alibi dictum est: <hi>Christum induistis <note>(Galat. III, 27)</note>
            </hi>.
Accepimus Spiritum sanctum, qui
non solum nostra peccata dimittit; <emph>1603</emph> sed etiam
nos facit sacerdotes suos aliis peccata dimittere. Ideo
ait Propheta: <hi>Tu finxisti me et posuisti super me manum
tuam <note>(Psal. CXXXVIII, 5)</note>
            </hi>: finxit per lutum, posuit
manum per gratiam spiritalem; licet plerique hunc
psalmum ex persona dictum Salvatoris accipiant.
Audi quia manus Domini etiam spiritus dicitur, clamat
Job: <hi>Spiritus divinus qui fecit me <note>(Job. XXXIII, 4)</note>
            </hi>.
Istae sunt ergo manus quae hominem paraverunt,
Christus et Spiritus.</p>
          </div3>
<div3>
            <head>72.</head>
            <p>
 Ergo Dominus Jesus et corporis auctor est
nostri, qui primum fecit hominem ad imaginem;
<pb n="1937C"/>
et postea de luto finxit, et voluit salvare quod fecerat,
salvare quod plasmaverat, ut totum hominem salvum
faceret. Istae sunt manus Dei tornatiles, id est,
perfectae: aureae propter sapientiam qui est Christus,
plenae hyacinthis propter Spiritum sanctum, et plenitudinem
charismatum ejus.</p>
          </div3>
<div3>
            <head>73.</head>
            <p>
 <hi>
              <note>(Vers. 14.)</note> Venter ejus eburneus, distinctus
saphiris.</hi> Apostolus, <hi>Et si,</hi> inquit, <hi>crucifixus est ex
infirmitate;</hi> ecce venter, id est, carnis infirmitas: <hi>Vivit tamen ex virtute Dei 
 <note>(II Cor. XIII, 4)</note>
            </hi>; ecce distinctio
saphiri. Saphirus enim eo quod coeli sereni
speciem gerat, quae sunt divinitatis opera significat.
Onir autem propter castitatem et nitorem et perpetuitatem,
carnem illam significat Salvatoris, de qua
idem Apostolus dicit: <hi>Quia etsi Christum secundum
<pb n="1937D"/>
carnem novimus, sed nunc jam non novimus <note>(II Cor. 
V, 16)</note>
            </hi>.</p>
          </div3>
<div3>
            <head>74.</head>
            <p>
 <hi>
              <note>(Vers. 15.)</note> Crura illius columnae marmoreae,
fundatae super bases aureas.</hi> Significant columnas esse
Ecclesiae Apostolos, qui fundati sunt in timore sancto.
Nam sicut Petrus, Jacobus, Joannes et Barnabas columnae
esse videbantur Ecclesiae, sic et quicumque
vicerit hoc saeculum, fit columna Dei, quam confirmat
qui dicit: <hi>Ego confirmavi columnas ejus <note>(Psal. 
LXXIV, 4)</note>
            </hi>. Ita et basis aurea timor plenus disciplinae,
<pb n="1938A"/>
quia initium sapientiae est. In timore ergo sapientium
apostolica praedicatio tamquam super basim auream
columna firmatur Christi. Igitur eloquio et
apostolico sermoni tribunal est timor justi, et basis
aurea plena prudentiae: simulacrum autem bonum
tamquam effigies veritatis, sermo sanctorum.</p>
          </div3>
<div3>
            <head>75.</head>
            <p>
 Et vide tamquam basim auream esse sanctorum
timorem. Lege Esaiam: vide quantis subjecerit
timorem, ut faceret irreprehensibilem et bonum timorem: <hi>Spiritus,</hi> 
 inquit, <hi>sapientiae et intellectus, spiritus
consilii atque virtutis, spiritus cognitionis atque
pietatis, spiritus timoris Domini <note>(Esai. XI, 2)</note>
            </hi>; quantis
timorem subjecit, ut haberet quod sequi possit! Informatur
per sapientiam, instruitur per intellectum,
consilio dirigitur, virtute firmatur, cognitione regitur,
<pb n="1938B"/>
pietate decoratur. Tolle timori Domini ista, et est
irrationabilis et insipiens timor, unus ex illis: <hi>Foris
pugnae, intus timores <note>(II Cor. VII, 5)</note>
            </hi>; quibus afflictus
esset et Paulus, nisi habuisset Dominum consolantem.</p>
          </div3>
<div3>
            <head>76.</head>
            <p>
 <hi>
              <note>(Vers. 15.)</note> Species ejus ut Libani, electus ut cedri.</hi> 
In altis habitat, et humilia respicit, quia species
ejus sicut cedrus Libani, quae comam nubibus, radicem
terris inserit; principium enim ejus e coelo,
posteriora ejus in terris fructus coelo proximos ediderunt.
 Genus hoc arboris numquam amittit viriditatem
suam, hyeme juxta ac aestate comam pascit,
nec diverso colore mutatur: solam hanc arborem
ventus suo numquam honore despoliat: sola numquam
veteri exuitur amictu, aut novo flore vestitur.
Sic apostolica quoque gratia nescit defectum, et
<pb n="1938C"/>
perpetua venustate sui floret. Anima ergo corrumpi
nescit, quae florentibus membris viget, semper justitiae
caeterarumque virtutum culmina patienti magnanimitate
sustentat; et ideo non defluit neque deficit,
quia nihil in ea ruinosum est ac remissum, nihil
mobile, nihil lubricum, nihil quod vitio sermonis ex
ea possit effundi.</p>
          </div3>
<div3>
            <head>77.</head>
            <p>
 <hi>
              <note>(Vers. 16.)</note> Guttur illius suavissimum, et totus
desiderium. Judicia Domini vera, justificata in semetipsa,
desiderabilia super aurum et lapidem pretiosum
multum <note>(Psal. XVIII, 10 et 11)</note>
            </hi>. Quod severum in aliis,
in Christo dulce est, in Christo suave est; quia ipse
suavis est: <hi>Denique gustate et videte quoniam suavis
est Dominus <note>(Psal. XXIII, 9)</note>
            </hi>. Dulcia judicia confitenti,
quia ipse dicit: <hi>Ego sum, ego sum, qui deleo
<pb n="1938D"/>
iniquitates tuas, et memor non ero: tu autem memor
esto, et judicemur. Dic iniquitates tuas, ut justificeris <note>(Esai. XLIII, 25 et 26)</note>
            </hi>.
Dulcia judicia agenti poenitentiam,
quia ipse dixit: <hi>Gaudium erit super uno peccatore
poenitentiam agente, quam in nonaginta et novem
justis, qui non indigent poenitentia <note>(Luc. XV, 7)</note>
            </hi>. Si
dulcia sunt igitur judicia Domini, suavitatis <emph>1604</emph> 
fructus percipere elaboremus. Vis scire quam dulcia
judicia Domini? <hi>Qui credit in ipso, non judicatur <note>(Joan. 
III, 18)</note>
            </hi>. Dulcia ergo judicia credentibus: qui autem
<pb n="1939A"/>
non credunt, non Christi judicio damnati sunt, qui venit
non ut judicet mundum, sed ut salvet et redimat;
sed impietatis suae subiere judicium, qui in remissionem
peccatorum credere noluerunt. Non enim
possunt ad ejus pertinere beneficium, quem cognoscere
refutarunt. Ergo qui non crediderunt in eum,
judicio ejus videntur indigni. Judicium enim ejus
quid sit, agnosce, dicente ipso: <hi>Hoc autem judicium
est, qua lux venit in hunc mundum <note>(Ibid. 19)</note>
            </hi>. Dulce
ergo, quod lux est, dulce judicium, quod praecedit
misericordia; sic enim scriptum est, <hi>Misericordiam
et judicium cantabo tibi, Domine <note>(Psal. C, 1)</note>
            </hi>. Dulce
etiam guttur et suavissimum, unde haec misericordia
praecedit et hoc judicium.</p>
          </div3>
<div3>
            <head>78.</head>
            <p>
 <hi>
              <note>(Vers. 16.)</note> Et totus desiderabilis. Speciosus forma
<pb n="1939B"/>
prae filiis hominum <note>(Psal. XLIV, 3)</note>
            </hi>. Homo quippe
erat secundum carnem, sed ultra hominem, secundum
divinam operationem. Denique cum leprosum
tangeret, homo videbatur: sed ultra hominem, cum
emundaret. Et cum Lazarum fleret mortuum, quasi
homo flebat: sed supra hominem erat, cum mortuum
vinctis jubet pedibus exire. Homo videbatur, cum
penderet in cruce: sed supra hominem cum reseratis
tumulis, mortuos resuscitaret. Nec sibi adblandiatur
virus Apollinaris, quod ita legitur: <hi>Et specie inventus
ut homo <note>(Philip. II, 7)</note>
            </hi>; non enim negatus est homo
Jesus, cum alibi ipse Paulus de eo dicat: <hi>Mediator
Dei et hominum homo Christus Jesus <note>(I Tim. II, 5)</note>
            </hi>;
sed confirmatus est. Id enim est usus et moris Scripturae
sic significare, sicut et in Evangelio legimus:
<pb n="1939C"/> <hi>Et vidimus gloriam ejus, gloriam quasi unigeniti
a Patre 
 <note>(Joan. I)</note>
            </hi>. Sicut ergo quasi unigenitus
dicitur, et non abnuitur unigenitus Dei Filius;
ita et homo dicitur, et perfectio fuisse in eo hominis
non negatur.</p>
          </div3>
<div3>
            <head>79.</head>
            <p>
 Cum esset igitur in forma servi, humiliatus
usque ad mortem, erat tamen in Dei gloria. Quid
ei igitur obfuit servitus? Servus autem factus legitur,
quia legitur factus ex Virgine, et creatus in carne;
omnis enim creatura servit, dicente propheta: <hi>Quia
universa serviunt tibi.</hi> Haec est Christi gloria, quia
servitutem suscepit in corpore suo, ut libertatem
omnibus redderet: peccata nostra portavit, ut mundi
peccatum tolleret: servus, peccatum, maledictum
factus est, ut tu peccati servus esse desisteres, te
<pb n="1939D"/>
divinae sententiae maledicto absolveret. Ille ergo
maledictum suscepit tuum: <hi>Maledictus</hi> enim <hi>omnis
qui pendet in ligno:</hi> ille maledictum in cruce factus
est, ut tu benedictus esses in Dei regno: ille dehonestatus
et depretiatus est, nec aliquid aestimatus:
ille dicebat, <hi>In vacuum laboravi;</hi> per quem meruit
Paulus dicere, <hi>Non in vacuum laboravi <note>(Philip. II,
16)</note>
            </hi>; ut boni operis fructum, et evangelicae praedicationis
gloriam suis conferret servulis, per quam
universi sarcina laboris absolverentur.</p>
          </div3>
<div3>
            <head>80.</head>
            <p>
 <hi>
              <note>(Vers. 17.)</note> Talis est dilectus meus, et amicus
meus, filiae Hierusalem.</hi> Sic Ecclesia vel anima
<pb n="1940A"/>
sancta filiabus coelestis illius civitatis admixta Verbum
requirit, et quaerendo illius in se excitat charitatem:
illis vero requirentibus et dicentibus: <hi>Quo
abiit dilectus tuus, o pulcherrima mulierum?</hi> Quo declinavit
dilectus tuus, ut quaeramus eum tecum?
</p>
          </div3>
        </div2>

<div2>
          <head>CAPUT SEXTUM.</head>
<div3>
            <head>1.</head>
            <p>
 <hi>
              <note>(Vers. 1.)</note> Dilectus,</hi> inquit, <hi>meus descendit in
hortum suum ad areolam aromatis, ut pascatur in hortis,
et lilia colligat.</hi> Ubi Verbum quaerat, agnoscit:
quod inter orationes sanctorum moretur, et quod
ipsis inhaereat, novit, et quod Ecclesiam suam vel
animas justorum suorum inter lilia pascat, intelligit.
Hoc mysterium tibi in Evangelio demonstravit,
cum in sabbato duceret per seminata discipulos.
<pb n="1940B"/>
Moyses per desertum duxit populum Judaeorum,
Christus per seminata ducit, Christus per lilia ducit;
quia per passionem ejus desertum floret ut lilium.
Sequamur ergo, ut in die sabbati illius magni, in
quo requies magna est, fructus colligamus. Nec verearis
ne Pharisaei accusent seminata colligentes: etsi
illi accusant, Christus excusat, et similes facit quas
vult animas se sequentes David illius, qui supra Legem
panem propositionis manducabat, novae gratiae
sacramenta prophetica jam tum mente concipiens.</p>
          </div3>
<div3>
            <head>2.</head>
            <p>
 <hi>
              <note>(Vers. 2.)</note> Ego dilecto meo, et dilectus meus mihi,
qui pascitur inter</hi> <emph>1605</emph> <hi>lilia.</hi> Facilis vox et communis
videtur, sed paucorum est. Satis rarus est enim
qui potest dicere: <hi>Ego dilecto meo, et dilectus meus mihi.</hi> 
Quid est dicere: Tuus sum? ille enim dicit qui adhaeret
<pb n="1940C"/>
Deo totis sensibus, qui aliud cogitare non novit,
ille hac voce utitur, qui potest dicere Domino: <hi>Ostende nobis Patrem, et sufficit nobis 
 <note>(Joan. XIV, 8)</note>
            </hi>.
Numquid hac voce utitur avidus pecuniae, honoris,
potestatis? Multis non est satis Deum scire, et quidem
pluribus. Tanti populi, tantae nationes, tanti
divites paupertatem putant Domino servire; et qui
supra omnes est, illis exiguus et angustus est: illis
non est satis Dei Filius, in quo sunt omnia. Denique
ille dives in Evangelio cui dictum est: <hi>Si vis perfectus
esse, vende omnia quae habes, et da pauperibus <note>(Matth. 
XIX, 21)</note>
            </hi>; Deum sibi non sufficere judicavit. Denique et
contristatus est, quasi quod pluris esset, relinquere
juberetur, quod minus esset, eligere. Ille ergo dicit:
Tuus sum, qui potest dicere: <hi>Ecce nos reliquimus
<pb n="1940D"/>
omnia, et secuti sumus te <note>(Ibid., 27)</note>
            </hi>.</p>
          </div3>
<div3>
            <head>3.</head>
            <p>
 Apostolorum vox ista est, nec omnium tamen
apostolorum; nam et Judas apostolus fuit, et in convivio
Christi inter apostolos recumbebat. Dicebat et
ipse: Tuus sum; sed voce, non corde. Venit et introivit
in eum Satanas, et coepit dicere: Non est tuus,
Jesus, sed meus est. Denique ea quae mea sunt, cogitat,
quae mea sunt in pectore suo volvit: tecum
epulatur, et mecum pascitur: a te panem accepit, a
me pecuniam: tecum bibit, et mihi tuum sanguinem
vendit: tuus est apostolus, et meus mercenarius.
Non potest dicere saecularis: Tuus sum; plures
<pb n="1941A"/>
enim dominos habet. Venit libido, et dicit: Meus es;
quia ea quae sum corporis, concupiscis: in illius
adolescentulae amore te mihi vendidisti: in illius concubitu
meretricis pretium pro te annumeravi. Venit
avaritia, et dicit: Argentum et aurum quod habes,
servitutis tuae pretium est: possessio quam tenes,
juris tui emptio, venditio libertatis tuae est.
Venit luxuria, et dicit: Meus es; unius diei convivium,
pretium tuae vitae est: ille sumptus epularum, tui capitis
licitatio, tui est summa contractus. Et quod
pejus est, caro emptus es pretio, vilior cibo es tuo:
pretiosior est unius diei mensa tua, quam totius temporis
vita: inter calices te redemi, inter epulas acquisivi.
Venit ambitio, et dicit tibi: Plane meus es.
Nescis quod ideo imperare aliis te feci, ut mihi ipse
<pb n="1941B"/>
servires? Nescis quod ideo potestatem in te contuli,
ut meae te subjicerem potestati? An ignoras ipsi Domino
salvatori dictum esse ab hujus mundi principe,
cum ei ostendisset omnia regna mundi: <hi>Haec omnia
tibi dabo, si procidens adoraveris me <note>(Matth. IV, 9)</note>
            </hi>?
Ante ergo ipse subjicitur, qui alios vult habere
subjectos. Veniunt omnia vitia, et singula dicunt:
Meus es. Quem tanti competunt, quam vile mancipium
est! Quomodo ergo tu qui hujusmodi es, potes
Christo dicere: Tuus sum? Respondebit tibi ille: <hi>Non quicumque dicit mihi, Domine, Domine, intrabit
in regnum coelorum 
 <note>(Matth. VII, 21)</note>
            </hi>: non quicumque
dicit mihi: Tuus sum, meus est.</p>
          </div3>
<div3>
            <head>4.</head>
            <p>
 Meus plane es, si vocem non redarguat conscientia,
si sermonem tuum animus aut opera non refutent.
<pb n="1941C"/>
Ego non nego meum esse eum qui ipse se non
neget, aut certe si pro me seipsum sibi abneget.
Nolo habere servulum plurimis dominis servientem.
Nam quomodo meus est, si mihi dicat verbo: Tuus
sum; et operibus neget, et factis se diabolo adjudicet
et obstringat? Non est meus quem libido succendit,
quia mea est castitas: non est meus quem cura
spoliandi minores exagitat, quia mea largitio est:
non est meus, quem aura mobilitatis inquietat, quia
tranquillitas mea est. Non est meus vini crapula temulentus,
illuvie ambitionis impurus, gloriae saecularis
cupidus, ebrius in periculum, qui non potest
sobriae moderationis servare vestigium. Pax sum ego,
litigare non novi: ut quid mihi eum de quo veniat
diabolus et dicat. Meus est; nam mihi sua colla curvavit,
<pb n="1941D"/>
mea in illo plura reperio: nomen sibi tuum
vindicat, et meum munus. Non est ergo Christi, nisi
qui est alienus a crimine: non est Christi, nisi
qui potest semper se Christi servulum demonstrare.</p>
          </div3>
<div3>
            <head>5.</head>
            <p>
 <hi>Ego dilecto meo, et dilectus meus mihi, qui
pascitur inter lilia.</hi> Videtur inter dilecta dilecti dicere: <hi>Secretum meum mihi, secretum meum mihi.</hi> 
 
Quaedam enim in exstasi amoris sui occulta fidei intellexerat
mysteria, quae nec ipsis filiabus Hierusalem
propalanda censebat. <hi>Mysterium</hi> <emph>1606</emph> <hi>regis
bonum est abscondere;</hi> peccat enim Deo, qui commissa
<pb n="1942A"/>
sibi mysteria putaverit indignis esse vulganda.
Periculum itaque est non solum falsa dicere, sed
etiam vera, si quis ea insinuet quibus non oportet.
Quod vitium quadripartitum est, vel adulationis, vel
avaritiae, vel jactantiae, vel loquacitatis incautae;
quia dum adulari vult aliquis, ei cui loquitur, effundit
mysterium: nonnulli etiam studio lucri, mercedem
proditionis sequuntur, ut tegenda silentio vendant
loquendo: alii ut plura noscere videantur, et
scientiam suam jactitent, aperiunt quod celare deberent:
plerique dum sine judicio loquuntur, verbum
emittunt quod revocare non possunt. Ideo vir laudatur
serius, et non otiosus. Erat homo abscondens
sermones suos, ut apostolus Paulus, qui novit quid
loquatur singulis, et quando quid loqui debeat.
<pb n="1942B"/>
</p>
          </div3>
<div3>
            <head>6. </head>
            <p>
 <hi>
              <note>(Vers. 3.)</note> Beneplacita es, soror mea, speciosa
sicut Hierusalem, admiratio sicut ordinata.</hi> Veritas
amoris ex sui perpetuitate probatur. Laudatur itaque
Sponsa a Sponso, quod tam bene et constanter
requisierit eum. Ideoque jam non solum <hi>soror</hi> dicitur,
sed etiam <hi>beneplacita</hi> nominatur, quasi ei
complacita; quia complacuit Patri: et, <hi>speciosa
sicut Hierusalem, admiratio sicut ordinata;</hi> quod civitatis
aeternae universa habeat mysteria: et admirationi
sit omnibus videntibus eam; quia plena ut aequitas,
atque perfecta est: et fulgorem de Verbi lumine
mutuata, dum id semper intendit, sit etiam terribilis
ordine quodam ad summum provecta virtutum.</p>
          </div3>
<div3>
            <head>7.</head>
            <p>
 <hi>Pulchra es,</hi> inquit, <hi>amica mea, suavis et decora,</hi> 
etc. Et vera pulchra, quae intendit in illum de quo
<pb n="1942C"/>
dicitur: <hi>Speciosus forma prae filiis hominum <note>(Psal. XLIV,
3)</note>
            </hi>. Unde et nos intendamus quantum possumus animum
in illo, et in illo simus. Illud animo teneamus,
quod est pulchrum, decorum, bonum; ut fiat illuminatione
ejus et fulgore speciosa anima nostra, et
mens dilucida. Nam si oculi nostri cum aliqua obducuntur
caligine, pascuntur agrorum viriditate, et
specie nemoris vel collis umbrosi omnem inaequalitatem
aegrescentis obtutus repellunt, et quadam salubri
specie pupillae ipsae atque orbes colorari videntur:
quanto magis hic mentis oculus, cum illud
summum intuetur bonum, et in eo versatur, atque
eo pascitur, splendescit atque enitet. <hi>Pulchra ut
Hierusalem.</hi> Non caduci itaque ista est corporis pulchritudo,
vel morbo peritura vel senio, sed nullis obnoxia
<pb n="1942D"/>
casibus, opinioni bonorum numquam moritura
meritorum; quoniam non humanis jam, sed coelestibus,
quorum vitam vivit in terris, digna est comparari.
Ideoque Sponsus Sponsae jam quasi perfectae, dicit:</p>
          </div3>
<div3>
            <head>8.</head>
            <p>
 <hi>
              <note>(Vers. 4.)</note> Averte oculos tuos a me, quia me
avolare fecerunt.</hi> Noli contra me intendere devotione
nimia ac fide. Possibilitatem naturae et conditionis
propriae supergressa es, quia lucem inaccessibilem
e regione intueri est grave. <hi>Averte,</hi> inquit, <hi>oculos
tuos a me:</hi> eo quod plenitudinem divinitatis ejus,
et splendorem veri luminis sustinere non possit.
<pb n="1943A"/>
</p>
          </div3>
<div3>
            <head>9. </head>
            <p>
Possumus tamen et sic accipere: <hi>Averte oculos
tuos a me;</hi> etsi tu perfecta es, aliae mihi adhuc redimendae
sunt animae, aliae fulciendae. Elevas enim me
videndo: ego autem ideo descendi, ut omnes elevem.
Etsi surrexi, et habeo Patris sedem, tamen orphanos
non relinquam vos, paterno quasi praesidio destitutos,
sed praesentia mea vos confirmabo. Habes
in Evangelio hoc scriptum: <hi>Ecce ego vobiscum sum
usque ad consummationem mundi <note>(Matth. XXVIII, 20)</note>
            </hi>.
Averte ergo oculos a me, quia me elevas. Quanto
enim quis ad Dominum intendit, tanto amplius Dominum
elevat, et ipse elevatur. Unde et ille ait: <hi>Exaltabo te, Domine, quoniam suscepisti me 
 <note>(Psalm. 
XXIX, 1)</note>
            </hi>. Sanctus enim exaltat Dominum, peccator
humiliat. Vult ergo avertere illam oculos, ne eam
<pb n="1943B"/>
considerans, quod jam ad superiora sequi possit,
elevetur et caeteras animas derelinquat. Ideo et in
Evangelio non omnibus discipulis, sed perfectioribus
suam gloriam demonstravit <note>(Matth. XVII, 1)</note>. Constitue
nunc aliquem doctorem, qui rem obscuram aperire
velit audientibus, quemadmodum etsi ipse potens in
sermone sit et scientia; condescendat tamen ad eorum
inscitiam, qui non intelligunt, et simplici et
planiore atque usitato sermone utatur, ut possit intelligi.
Si quis igitur inter audientes vivacior sensu
sit, qui facile sequi possit, elevat eum atque excutit.
Hunc videns doctor revocat, ut patiatur magis doctorem
humilioribus <emph>1607</emph> et planioribus immorari;
quo et caeteri sequi possint.</p>
          </div3>
<div3>
            <head>10.</head>
            <p>
 <note>(Vers. 5-7.)</note> Laudatur etiam Sponsa quod fidelis,
<pb n="1943C"/>
quod verbo potens, quod fructibus fecunda diversis,
quod una sit columba, habens spiritus unitatem, in
qua sit pax, quae facit utraque unum: et quae non sit
composita ex diversis elementis discretae compugnantisque
naturae. Quid enim tam diversum, quam ignis
et aqua, aer et terra, ex quibus corporis nostri creatura
consistit? Anima autem benedicta omnis simplex,
quae imitatur dicentem: <hi>Ut omnes unum sint,
sicut et tu, Pater, in me, et ego in te, et ipsi in nobis
unum sint <note>(Joan. XVII, 21)</note>
            </hi>; haec enim est consummatio
atque perfectio, unde et addidit: <hi>Ut sint unum, sicut
et nos unum sumus: et ego in his, et tu in me, ut sint
consummati in unum <note>(Ibid., 23)</note>
            </hi>. Haec est ergo una
columba atque perfecta, quae simplex atque spiritualis,
neque hujus turbatur corporis passionibus, in quo
<pb n="1943D"/>
foris pugnae, intus timores sunt. Denique hoc verbo
unitatis concordiam et pacem significari Scriptura
nos docet, dicens: <hi>Multitudo autem credentium habebat
cor unum et animam unam, et non erat separatio
in eis ulla <note>(Act. IV, 32)</note>
            </hi>.</p>
          </div3>
<div3>
            <head>11.</head>
            <p>
 Nec otiose fecunditatis laudatur anima, non
solum quod sit fecunda virtutibus, sed etiam quod
nihil habeat in se mali; illud enim decorum atque
speciosum est, in quo nihil sit mali. Decorum enim
quod bonum; quod autem indecorum, hoc malum.
Speciosa fecunditas est bonorum operum, contraria
<pb n="1944A"/>
ergo speciositati sterilitas; quoniam qui privatur
specie vel decore, in eo est omne malum: quod autem
malum, hoc sterile et infecundum. Cujus rei
quod evidentius indicium, quam terra est? Terra
enim quae bona est, fertilis atque fecunda: quae
autem mala, ea jejuna atque sterilis; quae vero fertilis,
haec et decora. Quid enim pleno agro pulchrius, cum
seges fluctuat, cum poma irrutilant, vel cum uvarum
serta dependent, aut baccis onusta olea curvescit,
vel viridanti gramine montium vertices, vallium humilia
vestiuntur?</p>
          </div3>
<div3>
            <head>12.</head>
            <p>
 Omnium enim bonorum auctor est Deus: et
quae sunt ejus, profecto omnia bona sunt, et nusquam
illic malum; et si in illo mens nostra maneat, malum
nescit. Anima igitur quae in Deo non manet, ipsa
<pb n="1944B"/>
sibi auctor malorum est, itaque peccat: <hi>Anima</hi> autem <hi>quae peccat, ipsa morietur;</hi> 
 aureis enim vinculis
soluta virtutum, prona fertur praecipitio, et labitur
ad inferiora. Anima autem beata est, quam nulla
adversa corporis praelia expugnant. Haec anima
sicut passer laqueo contrito, evolat. Escae enim malorum
sunt voluptates corporeae: his quisquis intendit,
laqueo innectit animam suam. Qui autem ab escis
ejus temperat, et de tenebris ejus exit, ejus anima
fulget ut diluculum, de qua dicitur:</p>
          </div3>
<div3>
            <head>13.</head>
            <p>
 <hi>
              <note>(Vers. 9.)</note> Quaenam est haec prospiciens tamquam
diluculum, pulchra sicut luna?</hi> Prospicit enim
tamquam de domo libera, nec dicit: <hi>Tenebrae cooperiunt
me, et parietes circumdant me, et quis scit si videt
Altissimus <note>(Eccli. XXIII, 26)</note>
            </hi>? Sed ipsa magis lucem
<pb n="1944C"/>
expetit tamquam in superioribus domus suae, id est,
corporis sui: et supra mundum posita, divina intuetur
et ad aeterna se elevat, ut Deo adsit; jam
lumen suorum operum sicut luna orbem suum toto
orbe circumferens.</p>
          </div3>
<div3>
            <head>14.</head>
            <p>
 <hi>
              <note>(Vers. 10.)</note> In hortum nucis descendi, videre in
nativitate torrentis, et inspicere si floruisset vinea, et
germinassent mala punica.</hi> Invitatur denique Dei
Verbum in hortum nucis, in quo fructus propheticae
lectionis, et sacerdotalis est gratia, quae amara
in tentationibus, dura in laboribus, in virtutibus interioribus
fructuosa est. Unde etiam virga Aaron
nucea floruit, non jam natura sua, sed virtute secreta.
Descendat ergo in hortum, ut vindemiet fidem,
capiat odores, pabulum coeleste reperiat, suavitatem
<pb n="1944D"/>
nostri mellis epuletur.</p>
          </div3>
<div3>
            <head>15.</head>
            <p>
 Dum enim laudatur a Sponso, verecunde
refugiens coram laudari; deinde sponsi amore revocata,
ait: <hi>In hortum nucis descendi videre in nativitate
torrentis.</hi> Ubi enim est Ecclesia, nisi ubi virga et
gratia floret sacerdotalis? Ibi est frequenter, ut in
amaritudinibus et in tentationibus probetur. Per nucem
amaritudines intelligimus, per torrentem tentationes,
sed tamen tolerabiles, quia scriptum est: <hi>Torrentem
pertranavit anima nostra <note>(Psalm. CXXIII, 5)</note>
            </hi>.
Itaque descendit in locum amaritudinis, ubi floret
<pb n="1945A"/>
vitis et malorum granatorum specie diversus et multiplex
fructus, qui velut uno tegmine totius corporis
fide et charitate munitur. <emph>1608</emph>
</p>
          </div3>
<div3>
            <head>16.</head>
            <p>
 In illa ergo amaritudine non cognovit
se anima, <hi>Corruptibile enim corpus gravat animam, et
terrenum habitaculum cito inclinatur <note>(Sap. IX)</note>
            </hi>. Se autem
cognoscere semper debet. Sed tentatus est Petrus,
et non se cognovit et Petrus; nam si cognovisset,
non negasset auctorem. Sed cognovit eum
Christus. Denique cognovit, quia et respexit; cognoscit
enim Dominus qui sunt ejus: et tamquam suum misericordiae
suae frenis ut bonus rector, revocavit a lapsu:
rector ergo noster Christus est. Unde et sequitur:</p>
          </div3>
<div3>
            <head>17.</head>
            <p>
 <hi>
              <note>(Vers. 11.)</note> Posuit me currus Aminadab:</hi> eo
quod anima conjungatur corpori, et velut quidam
<pb n="1945B"/>
equorum frementium currus, rectorem sui quaerat
aurigam. Aminadab enim pater Naason fuit, sicut
in Numeris legimus <note>(Num. I, 7)</note>, qui erat princeps
populi Juda, cujus figura refertur ad Christum, qui
verus populi princeps animam justi velut currum
agitator ascendens, Verbi habenis gubernat, ne violentorum
equorum furore in praeceps et abrupta rapiatur.
Sunt enim ejus velut quatuor equi quatuor affectiones,
ira, cupiditas, voluptas, timor: quibus furentibus
cum coeperit agi, nequaquam seipsam cognoscit.
Corruptibile enim corpus animam gravat, et tamquam
irrationabilium animalium currus invitam rapit,
volventibus curis velut quodam impetu proruentem,
donec memoratae corporis passiones Verbi virtute
mitescant.
<pb n="1945C"/>
</p>
          </div3>
<div3>
            <head>18. </head>
            <p>
Haec Verbi tamquam boni agitatoris est providentia,
ne illi animae quae in se non est morti obnoxia,
corpus mortale conjunctum, agitationem sui
faciat esse difficilem. Primo igitur hos veloces corporis
motus domitet, et nexu rationis infrenet:
deinde caveat ne dispari motu se velut equi implicent;
ut bonum aut improbus decoloret, aut tardus
impediat, aut turbidus inquietet. Fremit enim equus
malitiae, seseque jactando currum laedit, gravat jugalem.
Hunc bonus auriga demulcet, et in campum
veritatis emittit, fraudis declinat anfractus. Tutus ad
superiora cursus est, periculosus ad inferiora descensus.
Inde quasi bene emeriti qui portaverunt jugum Verbi,
usque ad Domini praesepe ducuntur, in quo non fenum
est esca, sed panis qui descendit de coelo. Hujus
<pb n="1945D"/>
currus rotae sunt, de quibus dixit Propheta: <hi>Et spiritus
vitae erat in rotis <note>(Ezech. I, 20)</note>
            </hi>; eo quod currus animae
teres atque rotundus sine ulla offensione volvatur.</p>
          </div3>
<div3>
            <head>19.</head>
            <p>
 <hi>Posuit me currus Aminadab.</hi> Anima ergo currus,
quae bonum rectorem sustinet. Si currus est
anima, habet equos vel bonos vel malos. Boni equi
virtutes animae: mali equi, passiones corporis sunt.
Bonus ergo rector malos equos restringit et revocat,
bonos incitat. Boni equi sunt quatuor, prudentia,
temperantia, fortitudo, justitia: mali equi iracundia,
concupiscentia, timor, iniquitas. Interdum ipsi equi
inter se dissident, et aut iracundia protendit, aut
<pb n="1946A"/>
timor: et se invicem impediunt, et cursum retardant.
At vero boni equi volant, et a terris ad superiora
se subrigunt, animamque elevant; maxime si jugum
habeant suave et onus leve dicentis: <hi>Tollite
jugum meum super vos; jugum enim meum suave est,
et onus meum leve <note>(Matth. XI, 29)</note>
            </hi>.</p>
          </div3>
<div3>
            <head>20.</head>
            <p>
 Ipse rector est, qui novit equos proprios gubernare,
ut aequalis omnium cursus sit: velociores prudentia
tardat, justitia admonet flagello proprio segniores;
temperantia mansuetiores, fortitudo duriores
reddit. Novit copulare discordes, ne forte currum suum
dissipent. Itaque licet intelligibili spectaculo videre
unamquamque animam cum summo certamine ad coelum
rapi, festinantes equos qui priores praeveniant ad
bravium Christi, quorum prius imponatur palma cervicibus.
<pb n="1946B"/>
Isti sunt equi subjecti fidei jugo, astricti vinculo
charitatis, justitiae frenis, retinaculis sobrietatis.</p>
          </div3>
<div3>
            <head>21.</head>
            <p>
 Pulchre ergo ait: <hi>Posuit me currus Aminadab,</hi> 
hoc est, pater populi: ipse autem qui pater populi,
idem pater Naason, id est, serpentum. Jam tu recole
quis sicut serpens in cruce pependerit pro salute universorum,
et intelligas illam animam esse pacificam,
cui Pater Deus praesul sit, Christus agitator; quia scriptum
est et hoc nomen in nostris: <hi>Pater, pater, agitator
Israel <note>(IV Reg. XI, 12)</note>
            </hi>. Hic ergo agitator dicit:</p>
          </div3>
<div3>
            <head>22.</head>
            <p>
 <hi>
              <note>(Vers. 12.)</note> Convertere, Sunamitis, convertere.</hi> 
Bene et quasi agitator dicit, et quasi ad currum dicit: <hi>Convertere, Sunamitis,</hi> 
 hoc est, pacifica; quae enim pacifica
est anima, cito se convertit et corrigit, etiamsi
ante peccavit: et magis eam <emph>1609</emph> Christus ascendit,
<pb n="1946C"/>
et regere dignatur, cui dicitur: <hi>Ascende in equos tuos,
et equitatus tuus sanitas.</hi> Et alibi: <hi>Misisti equos tuos
Tharsis <note>(Habac. III, 8)</note>
            </hi>. Hi sunt equi Christi. Ascendit
ergo equos suos Christus: ascendit Verbum Dei
animas pias. Cum fuerit anima nostra pacifica, ut dicatur
ei: <hi>Convertere; convertere Sunamitis,</hi> quod pacificam
significat: tunc accipiet in se sicut signaculum Christum,
hoc est, imaginem Dei, ut sit ad imaginem;
quoniam <hi>Qualis coelestis, tales et coelestes, et oportet
nos portare imaginem coelestis <note>(I Cor. XV, 48)</note>
            </hi>, id est,
pacem. Atque ut sciamus verum esse, habes in eisdem
Canticis, in ultimo jam perfectae animae dici,
quod et mihi dicat Dominus Jesus: <hi>Pone me ut signaculum
in cor tuum, ut signaculum in brachium tuum <note>(Cant. VIII, 6)</note>
            </hi>;
ut luceat pax in corde meo, et in operibus
<pb n="1946D"/>
meis Christus, formetur in me sapientia, et
justitia, et redemptio.
</p>
          </div3>
        </div2>

<div2>
          <head>CAPUT SEPTIMUM.</head>
<div3>
            <head>1.</head>
            <p>
 <hi>
              <note>(Vers. 1.)</note> Quam speciosi facti sunt gressus tui in
calceamentis, filia Aminadab! Moduli femorum tuorum
similes torquibus, opere artificis.</hi> Non est dubium gressus
hic quoque Ecclesiae, vel animae profectus significari. <hi>Quam speciosi sunt pedes evangelizantium pacem, evangelizantium
bona 
 <note>(Esai. LII, 7)</note>
            </hi>! Utique speciosos dicit evangelicae
praedicationis et disputationis progressus, ut alibi
dicitur: <hi>Transgredere flumina <note>(Esai. XLVII, 2)</note>
            </hi>, hoc
est, fluenta et lubrica istius mundi transcurre stabili
<pb n="1947A"/>
mentis incessu. Quod de animae incessu dici David
evidenter ostendit, afferens quod torrentem iniquitatum
anima sua transiret <note>(Psal. CCXIII, 5)</note>.</p>
          </div3>
<div3>
            <head>2.</head>
            <p>
 Sed quid sibi vult quod ait, in calceamentis speciosos
esse gressus Ecclesiae? Legimus dictum ad
Moysen: <hi>Solve calceamentum pedum tuorum (Exodi 
III, 5)</hi>: quo videtur admonitus, ne corporalibus
vinculis teneretur astrictus. Ergo speciosam in Canticis
significat animae pulchritudinem, quae carne
tanquam calceamento utitur, et in ipso calceamento
impedimentum non patitur, sed incessus decore praecellit.
Calceat ergo se anima ecclesiasticam gratiam,
ut cursum vitae hujus et transitum cum decore praetereat.
Quod fit si calceamentum suum non inquinet
luto corporali, non in vitiorum mergat voragine: si castiget
<pb n="1947B"/>
carnem suam, ne moretur ad cursum, et arvinae
pinguis pondere praegravetur. Bonum calceamentum
animae pudicitia est, bonus gressus est in vestigio
castitatis. Sapientia autem amictus est animae, unde
scriptum est: <hi>Honora eam, et amplectetur te <note>(Prov. 
IV, 8)</note>
            </hi>. Utamur ergo corpore tanquam calceamento
ad inferioris opera virtutis: ad ministerium, non
praeceptum: ad obsequium, non delectationem: ad
obedientiam, non dissensionem; et in via sapientiae
vestigium collocemus, ne gressus nostros vis torrentis
aliqua concludat.</p>
          </div3>
<div3>
            <head>3.</head>
            <p>
 Ideo ad Moysen dictum est: <hi>Solve calceamentum (Exodi III, 5)</hi>.
Dictum est et ad Jesum Nave <note>(Josue 
V, 16)</note>. De Christo autem dictum non est, sed magis
scriptum est, dicente Baptista: <hi>Post me venit vir,
<pb n="1947C"/>
cujus non sum dignus calceamenta portare <note>(Matth. III,
11)</note>
            </hi>; quia illi bene admonentur, ut solvant calceamentum
suum, qui sine peccato esse non poterant.
Hic autem non solum calceamentum non solvit, sed
etiam calceamenta aliorum absolvit; quia non solum
corpus suum a peccatis immune servavit, sed etiam
omnium dedit indulgentiam peccatorum.</p>
          </div3>
<div3>
            <head>4.</head>
            <p>
 Ergo Ecclesia ad imitationem Christi speciosa
est, et in calceamentis omni abluta delicto. Et fortasse
quando sapientiam inter perfectos loquitur,
speciosa est in superioribus membris: quando autem
etiam inferioris gradus aut doctrinae homines Verbum
sequuntur, fidei seriem non obliviscuntur, sacerdotis
praecepta custodiunt, speciosa est in calceamentis.
Plerumque clerus erravit, sacerdos mutavit sententiam,
<pb n="1947D"/>
divites cum saeculi istius terreno rege senserunt,
populus fidem propriam reservavit.</p>
          </div3>
<div3>
            <head>5.</head>
            <p>
 Unde etiam de Domino Jesu bene possumus dicere,
quia et in his quae corporalia sunt, speciosos
gressus Verbum habeat, cum de moralibus disputatur.
Et apostoli ideo fortasse nudis mittuntur pedibus,
ne obumbretur eorum disputatio, sed eluceat.
Itaque Ecclesia filia Aminadab, hoc est, voluntarii
vel beneplaciti; quia voluntarius eam vel beneplacitus
congregavit, et in calceamentis speciosa est. Meritoque
additum est:
</p>
            <p>
              <pb n="1948A"/> <emph>1610</emph> 6. <hi>Moduli femorum tuorum similes torquibus,
opere manuum artificis;</hi> ut posteritatis Ecclesiae ornamenta
canerentur. Per femur enim insigne generationis
agnoscimus, juxta illud: <hi>Accingere gladium tuum
super femur, potentissime <note>(Psal. XLIV, 4)</note>
              </hi>: quo significatur
quod Filius Dei cum semetipsum exinanisset,
Verbi accinctus divinitatem, et generationem
calceatus humanam, prodiret ex Virgine omnibus
daturus salutem. Moduli autem dicuntur ornamenta
pretiosa, quae suspendi matronarum cervicibus solent.
Tantus ergo processus Ecclesiae significatur, ut
ornamentis pretiosissimis comparatus sit, et torquibus
triumphantium; haec enim ornamenta sunt bellatorum.
Unde et Symmachus Epitrachelia dixit, hoc
est, quae sint circa collum. Sive ergo generatio Christi
<pb n="1948B"/>
ex Virgine, sive Ecclesiae propagatio, specie quidem
tamquam manu artificis torquibus adornatis, verae
autem virtutis insignis spiritualibus cervices fidelium
adornavit. Denique tota ista descriptio membrorum
Ecclesiae plena decoris et laudis est. Nam et:</p>
          </div3>
<div3>
            <head>7.</head>
            <p>
 <hi>
              <note>(Vers. 2.)</note> Umbilicus ejus tamquam crater tornatilis</hi> 
praedicatur, mixto non deficiens; eo quod in
omni doctrina tornatus, plenitudine cognitionis, et
potu non deficit spiritali. Et venter ejus non solum
acervo tritici, id est, cibis fortioribus coelestis mysterii
saginetur, verum etiam tamquam liliis quibusdam
moralium suavitate repleatur. Unde et ipsa
tamquam bene merita regina Christi sanguine coronatur,
sicut scriptum est: <hi>Et ornatus capitis sui sicut
purpura.</hi> Sanguis Christi purpura est, qui inficit
<pb n="1948C"/>
sanctorum animas, non solum colore resplendens,
sed etiam potestate; quia reges facit, et meliores reges
quibus regnum dat aeternum.</p>
          </div3>
<div3>
            <head>8.</head>
            <p>
 <hi>Umbilicus tuus ut crater tornatilis, numquam indigens
poculis.</hi> Umbilicus animae ac venter subtilis
est illius quae ascendit ad Christum; ideoque laudatur
voce Sponsi dicentis: <hi>Umbilicus tuus ut crater tornatilis,
non deficiens mixto; venter tuus acervus tritici
muniti inter lilia.</hi> Est enim in omni doctrina tornatus,
et potus spiritalis non deficiens plenitudine, et coelestium
secretorum cognitione. Venter quoque animae
mysticus, sicut umbilicus, quo ventre non solum
fortem cibum sumit quo corda firmantur, sed etiam
suave ac florulentum quo delectantur.</p>
          </div3>
<div3>
            <head>9.</head>
            <p>
 <hi>
              <note>(Vers. 4.)</note> Oculi tui stagna in Hesebon, in portis
<pb n="1948D"/>
filiae multorum, Nares tuae sicut turris Libani.</hi> Stagna
in Hesebon quid est, nisi in cogitationibus rationabilibus
abundantia, quae est in portis Ecclesiae, cui
merito defertur multitudo doctrinae? Filia enim multorum,
plurimarum doctrinarum posteritas est et effectus,
cujus nares odor est sacrificiorum, floribus
omnibus praestans.</p>
          </div3>
<div3>
            <head>10.</head>
            <p>
 <hi>Nasus tuus sicut turris Libani:</hi> praecelsa supra
modum, et ideo prospicit faciem Damasci,
gentilem scilicet populum odorans, et fidem ejus cujus
gratia delictorum suorum detergeret fetorem. Facies
<pb n="1949A"/>
igitur Damasci fides est gentium, nullo obumbrata
amictu, nullo adoperta vestitu, nuda ac libera,
coelo magis intenta quam terris. Hanc speculantur
et prospiciunt nares Ecclesiae, quod suave
est in ea et odorum aspirationis et gratiae colligentes.</p>
          </div3>
<div3>
            <head>11.</head>
            <p>
 Et bene, <hi>Nares ejus sicut turris Libani;</hi> quia
in sacrificiis odor suavis Ecclesiae est, in quibus est
boni odoris hostia remissio peccatorum. Sume igitur
has nares, o homo, ut a graveolentibus florulenta
secernas, et tunc vivificabit te Dominus. Cum enim
adverterit quid de ipso petis, ut avertat oculos
mentis tuae a vanitate, cooperatur animae tuae, ut si
specie aliqua capitur, aut duritia aut infirmitate non
flectitur, flectat eam jugo Verbi, et habenis suis
regat, ut voluntate Dei abducatur a vitiis, et vitae
<pb n="1949B"/>
odorem capiat aeternae.</p>
          </div3>
<div3>
            <head>12.</head>
            <p>
 <hi>
              <note>(Vers. 8.)</note> Ascendam in palmam, et apprehendam
sublimitatem ejus.</hi> Unde cognosce quia et istam
ascendit, et perduxit eam ad locum palmae, quando
et dicit ad eam: <hi>Quam pulchra et suavis facta es,
charitas, in deliciis tuis! Statura tua similis facta est
palmae <note>(Cant. VII, 6)</note>
            </hi>. Et ipsa ait: <hi>Dixi, ascendam ad
palmam.</hi> Sed etiam ipsa charitas palma est, ipsa est
enim plenitudo victoriae; plenitudo enim Legis charitas
est. Curramus ergo ut comprehendamus, curramus
ut vincamus: qui vicit, ascendit in palmam,
et manducat fructus ejus: qui vicit, jam non currit,
sed sedet, sicut <emph>1611</emph> scriptum est: <hi>Qui vicerit, dabo
ei sedere mecum in sede mea, sicut et ego vici, et sedi
cum Patre meo in sede ipsius <note>(Apoc. III, 21)</note>
            </hi>. Hinc
<pb n="1949C"/>
philosophi currilia illa animarum in suis libris expressere
certamina, nec tamen ad palmam pervenire
potuerunt; quoniam suavitatem Verbi et altitudinem,
illorum animae nescierunt. <hi>Ascendam,</hi> 
inquit, <hi>in palmam</hi> vincendo saeculum; ut teneam
Verbi altitudinem, quam cognovit haec anima, in
qua erat Verbi conversio; sic enim ait:</p>
          </div3>
<div3>
            <head>13.</head>
            <p>
 <hi>
              <note>(Vers. 10.)</note> Ego fratri meo, et super me conversio
ejus.</hi> Hunc sensum tertio repetivit diverse in
Canticis canticorum. In principio ait: <hi>Frater meus
mihi, et ego ei: qui pascitur in liliis usque dum aspiret
dies, et inclinentur umbrae <note>(Cant. II, 16)</note>
            </hi>. Deinde
ait: <hi>Ego fratri meo, et frater meus mihi, qui pascitur
inter lilia <note>(Cant. VI, 2)</note>
            </hi>. In fine ait: <hi>Ego fratri meo,
et super me conversio ejus.</hi> Primum ad institutionem
<pb n="1949D"/>
animae; ideo et praemisit: <hi>Frater meus mihi;</hi> illo
enim demonstrante se etiam adhaerendi Deo sumpsit
affectum. Quod sequitur secundum profectum:
tertium secundum perfectionem? In primo quasi in
institutione adhuc umbras videt anima, necdum
Verbi appropinquantis revelatione commotas; et
ideo adhuc ei dies Evangelii non refulgebat: in secundo
sine umbrarum confusione odores pios carpit:
in tertio jam perfecta requiem in se Verbo ministrat;
ut convertatur super eam, et caput suum reclinet
atque requiescat; et invitat ad agrum suum dicens:
<pb n="1950A"/>
</p>
          </div3>
<div3>
            <head>14. </head>
            <p>
 <hi>
              <note>(Vers. 11.)</note> Veni, frater meus, exeamus in
agrum, requiescamus in castellis.</hi> Supra ad hortum
invitabat; hic ad agrum habentem non solum florum
gratiam, sed etiam triticum et hordeum, hoc
est, solidarum firmamentum virtutum, ut fructus
ejus aspiciat. <hi>Requiescamus,</hi> inquit, <hi>in castellis,</hi> ad
quae Adam cum de paradiso ejectus esset, fuerat relegatus:
in his requiescebat, sed terram operabatur.</p>
          </div3>
<div3>
            <head>15.</head>
            <p>
 Qua autem ratione exire eum in agrum velit,
intellectus manifestus est; ut quasi bonus pastor
pascat gregem suum, lassos allevet, revocet errantes.
Nam et si ista anima nova et vetera servavit,
tamen sunt adhuc velut agni, qui lactis succo nutriendi
sunt. Ergo quasi perfecta, non pro se, sed
<pb n="1950B"/>
pro aliis intervenit; ut de sinu patris exeat, ut procedat
foras tamquam sponsus de thalamo suo; egrediens
currat viam, ut infirmos lucretur; non in illo
secreto patris solio, et in illa luce immoretur, quo
invalidi equi conscendere non queunt; sed ut assumatur
et inducatur in domum Sponsae atque secretum.
Sit foris sibi, ut nobis intus: sit medium nostrum,
etsi non videatur a nobis. Unde ait: <hi>Quis dabit
te, frater, lactantem ubera matris meae? Inveniens te
foris, osculabor te <note>(Cant. VIII, 1)</note>
            </hi>. Bona anima, quae
foris est, ut Verbum intus sit: illa extra corpus,
ut Verbum habitet in nobis.</p>
          </div3>
<div3>
            <head>16.</head>
            <p>
 <hi>Assumam te,</hi> inquit, <hi>et inducam te <note>(Ibid., 2)</note>
            </hi>.
Recte assumitur, et inducitur Verbum Dei; quia
pulsat animam, ut aperiatur sibi ostium: et nisi
<pb n="1950C"/>
apertum sibi ostium invenerit, non intrat. Si quis
autem aperuerit januam, intrat et coenat. Sic Sponsa
Verbum assumit, ut assumendo doceatur. Unde non
immerito ascendit ad hanc, ad superiores mansiones,
et semper processum accipit virtutis.</p>
          </div3>
<div3>
            <head>17.</head>
            <p>
 <hi>Veni, frater meus, exeamus in agrum, requiescamus
in castellis, diluculo surgamus in vineis, videamus
si floruit vitis.</hi> Multi agri fructus habent; sed
ille melior est, qui et fructibus redundat et floribus.
Est ergo Ecclesiae ager diversis fecundus copiis. Hic
cernas germina virginitatis flore vernantia; illic tamquam
in campis silvae, viduitatem gravitate pollentem;
alibi tamquam uberem frugem Ecclesiae, segetem
conjugii replentem mundi horrea, ac veluti
maritatae vineae fetibus torcularia Domini Jesu redundantia,
<pb n="1950D"/>
in quibus fidelis conjugii fructus exuberat.</p>
          </div3>
<div3>
            <head>18.</head>
            <p>
 Sponsa desiderii sui copiam adepta, loquitur
ad Sponsum: <hi>Veni, frater meus, exeamus in agrum,
requiescamus in castellis, diluculo surgamus ad vineas.</hi> 
Advertis quemadmodum Sponsa Verbum invitet Dei,
ut veniat in terras et tollat peccata mundi. Ager hic
erat ante desertus, sentibus nostrorum squalidus
delictorum, horridus spinis. Castellum erat in quo
religatus Adam perpetuo suae posteritatis haeredes
stringebat exsilio. Illo ergo ducit Ecclesia Christum,
<pb n="1951A"/>
ut Adam liberet. Deinde exsulibus absolutis, coepit
mundi istius ager idoneos habere cultores: et qui
erat ante jejunus, factus est vitis aeternae <emph>1612</emph> plantatione
fecundus. Nec sic tamen spiritalibus laeta palmitibus
evagatur, sed ad has vineas vocat Christum,
ubi psallentes sint et orantes, ubi noctibus ac diebus
fructus innoxius perseveret.</p>
          </div3>
<div3>
            <head>19.</head>
            <p>
 <hi>
              <note>(Vers. 12.)</note> Ibi,</hi> inquit, <hi>dabo ubera mea, ibi
mandragorae dederunt odorem.</hi> Plerique discernunt
quemdam inter mandragoras sexum; ut et mares
et feminas putent esse, sed feminas gravis odoris.
Significat ergo gentes, quae ante fetebant, cum essent
infirmiores evirata quadam imbecillitate perfidiae,
boni odoris fructus ferre coepisse, postquam in
adventum Domini crediderunt. Legimus etiam quod
<pb n="1951B"/>
mandragoras acceperit sancta Rachel a sorore sua
Lia, ut concederet ei illa nocte dormire cum sancto
Jacob. Mandragoras Ruben primogenitus attulerat
matri suae Liae, quae lippientibus oculis, Synagogae
figuram accepit; quia Christi gratiam videre non potuit,
hebetato debilis mentis obtutu. Quo declaratur
quod fructus quos ante Synagoga a primogenito Dei
Filio susceperat, Ecclesiae concessit. Sed quia illius
noctis petito concubitu concepit et genuit Lia suae
posteritatis haeredem, implevit mysterium; quoniam
credentibus apostolis, reliquiae Judaeorum per electionem
gratiae salvae factae sunt, unde ait Ecclesia:</p>
          </div3>
<div3>
            <head>20.</head>
            <p>
 <hi>
              <note>(Vers. 13.)</note> Nova et vetera, frater meus, servavi
tibi. Quis dabit te fratrem lactantem ubera matris
meae? Inveniens te foris, osculabor te, et quidem non
<pb n="1951C"/>
spernent me. Assumam te et inducam in domum matris
meae, et in secretum ejus quae concepit me, ibi docebis
me.</hi> Habens ergo informationem novarum et veterum
Scripturarum, nec despicabilem se sentiens, non solum
orationibus in secreto cordis Verbum tenet, verum
etiam psallentis chori vocibus, velut quibusdam
eum gratiae osculis osculatur.</p>
          </div3>
<div3>
            <head>21.</head>
            <p>
 <hi>Nova et vetera, frater meus, servavi tibi;</hi> hoc
est dicere, teneo omnia mandata novi et veteris
Testamenti. Sola hoc dicere Ecclesia potest: non
dicit alia congregatio, non dicit Synagoga, nec secundum
litteram nova tenens; nec secundum spiritum
vetera. Non dicit haeresis Manichaea, <hi>Vetera servavi
tibi,</hi> quae prophetas non suscipit. Merito dealbata
dicitur, quae utriusque fulget gratia Testamenti.
<pb n="1951D"/>
</p>
          </div3>
<div3>
            <head>22. </head>
            <p>
 <hi>Adjuravi vos, filiae Hierusalem, quod suscitetis et
resuscitetis dilectionem usquequo voluerit.</hi> Adhuc quaerit
suscitantem, et suscitari eam sibi poscit a filiabus
Hierusalem, quarum gratia, hoc est, animarum
fidelium Sponsum in amorem sui uberiorem desiderat
provocari. Dicunt itaque virtutes illae, quae portas
custodiunt coeli.
</p>
          </div3>
        </div2>

<div2>
          <head>CAPUT OCTAVUM.</head>
<div3>
            <head>1.</head>
            <p>
 <hi>
              <note>(Vers. 5.)</note> Quae est quae haec ascendit candida,
innitens super fratrem suum?</hi> Quomodo ea quae posuit
<pb n="1952A"/>
caput suum super laevam sapientiae, ut aperiret manus
pauperi ad subveniendum inopi; partitis aut derelictis
sibi, non invasis atque direptis divitiis uteretur, quae
gloriae cupida bonis etiam operibus acquisivit, non
inani saecularis jactantia ambivit dignitatis, hoc est
enim caput suum, et quoddam sensuum principale
supra manum sapientiae constituere. Ea, inquam,
anima meritis ascendit albentibus, ex isto vitae hujus
ut plerique habent deserto, ad illum florentem
semper locum jucunditatis aeternae.</p>
          </div3>
<div3>
            <head>2.</head>
            <p>
 Istae sunt virtutes, quae et in Esaiae libro dicunt: <hi>Quis est iste qui advenit de Edom, rubor vestimentorum
ex Bosor, sic speciosus in stola 
 <note>(Esai. LXIII, 1)</note>
            </hi>?
Istae, inquam, sunt quae mirantur ex isto confragoso
scopulosoque deserto aliquam ascendere animam
<pb n="1952B"/>
posse, sine magnorum labe vitiorum; et ideo gratulantur
repertam, quae vestimenta innocentiae naturalis
non polluerit atramento insipientiae saecularis,
sed magis sapientiae spiritalis et gratiae candore mundarit.
Admirantur filiae Hierusalem, sanctae animae
patriarcharum et prophetarum, veterumque justorum,
vel coelestes potentiae dicentes: <hi>Quae est haec
quae ascendit dealbata innitens super fratrem suum?</hi> 
Hoc est, talibus solemnitatibus fulget Ecclesia, et
quae ante per diem fusca erat, jam splendet in noctibus,
et relucet. Ipse quoque Dominus tanto munere
psallentium delectatus ait:</p>
          </div3>
<div3>
            <head>3.</head>
            <p>
 <hi>
              <note>(Vers. 6.)</note> Pone me ut signaculum super cor
tuum, ut sigillum super brachium tuum; quia valida est
ut mors charitas, durus</hi> <emph>1613</emph> <hi>sicut inferi, zelus tuus.
<pb n="1952C"/>
Alae ejus, alae ignis, et flammae. Aqua multa excludere
non poterit charitatem, et flumina non obruent eam.</hi> Quia
vidit tantam devotionem Ecclesia, idoneos putat esse
jam populos, qui in corde nostro et in brachio signaculum
ejus portare possimus. Ipsum enim Pater
signavit Deus, et qui testimonium ejus accepit, signavit
quia Deus verax est; et ideo operantes cibum
permanentem in vitam aeternam, signati sunt ad imaginem
et similitudinem Christi, qui est imago invisibilis
Dei. Sicut ergo Deus verax est; et tu signa
in tuo sensu et opere veritatem; ut os tuum non loquatur
mendacium, manus tuae non operentur opera
hominum, quae sunt fallacis istius mundi: sed illa quae
Dei sunt, ut pauperibus largiantur, debiles sublevent,
mortuos honorent tumulis sepulturae. His operibus
<pb n="1952D"/>
charitas quaeritur, ut nemo possit a Christo vel
periculo mortis avelli; unde ille ait: <hi>Quis nos separabit
a Christo? Tribulatio, an angustia, an persecutio <note>(Rom. VIII, 35)</note>
            </hi>?
Et infra: <hi>Confido enim quia neque
mors, neque vita, neque angeli <note>(Ibid.)</note>
            </hi>.</p>
          </div3>
<div3>
            <head>4.</head>
            <p>
 Ea specie etiam zelus durus est charitatis,
et alae ejus alae ignis. Habet alas sicut columba,
sunt enim pennae columbae deargentatae, quibus
evolat qui diligit, dicens: <hi>Ecce elongavi fugiens, et
mansi in solitudine <note>(Psal. LIV, 8)</note>
            </hi>. Sed alae charitatis
alae sunt ignis, quibus dilectionis inflammat ardorem.
<pb n="1953A"/>
Hoc vapore fecit Dominus ferventes Angelos
suos spiritus, et ministros suos ignem urentem,
sed non exurentem. Legimus et alam templi, supra
quam diabolus tentans, fecit ascendere Salvatorem,
quae erat in templi culmine <note>(Matth. IV, 3)</note>.
Sunt ergo fastigia pietatis, sunt culmina charitatis,
quae vaporem gratiae pectoribus humanis adolere
consueverunt; ut multa aqua exstinguere atque excludere
non queat charitatem, et flumina eam saecularium
tempestatum nulla concludant. Diximus quia
charitas excludit timorem, non diximus quod excludit
omnem perturbationem; etenim qui Deum
diligit, profunda est ei confirmatae mentis tranquillitas.</p>
          </div3>
<div3>
            <head>5.</head>
            <p>
 <hi>
              <note>(Vers. 7.)</note> Aquae,</hi> inquit, <hi>multae non poterunt
<pb n="1953B"/>
excludere charitatem, et flumina non inundabunt ipsam.</hi> 
Multa aqua diversarum est passionum, et flumina
saecularium cupiditatum corporalibus motibus
incitata, quae tamen murum charitatis subvertere
non possunt. Ideoque charitate fundatus dicit: <hi>Torrentem pertransivit anima nostra 
 <note>(Psal. CXXIII, 5)</note>
            </hi>.
Numquid aqua maris excludere Moysis potuit charitatem?
Et ut secundum litteram tibi psalmorum
series suffragetur, nempe diligens Deum, tutum
sibi credidit iter esse per maria: qui autem non
dilexerunt Deum, hi demersi fluctibus, dignum sacrilegii
sui exitum pertulerunt.</p>
          </div3>
<div3>
            <head>6.</head>
            <p>
 <hi>
              <note>(Vers. 5.)</note> Quae est haec quae ascendit, innitens
super fratrem suum?</hi> Superius dixerunt, <hi>Quaenam
est haec prospiciens tanquam diluculum, speciosa
<pb n="1953C"/>
sicut luna, electa ut sol?</hi> Hic plus quod adjiceretur,
inventum est, eo quod Verbo Dei innixa ascenderat;
perfectiores enim supra Christum recumbunt, sicut
et Joannes in Christi pectore recumbebat. Ita ergo
et haec vel incumbebat in Christum, vel supra ipsum
se reclinabat: aut certe quoniam de nuptiis loquimur,
jam quasi tradita in Christi dextera, in thalamum
ducebatur Sponso. Et quia jam copula charitatis
est, blanditur ei sponsus, et dicit:</p>
          </div3>
<div3>
            <head>7.</head>
            <p>
 <hi>Sub arbore malo elevavi te, illic parturivit te mater
tua, illic parturivit te quae peperit te.</hi> Bona
anima quae requiescit sub arbore fructuosa, et maxime
boni odoris. Nam si Nathanael bonus, in quo
dolus nullus erat, sub arbore fici visus est; utique
bona anima, quae sub arbore mali elevata est a
<pb n="1953D"/>
Sponso suo. Plus est enim elevari, quam videri:
plus etiam a sponso elevari. Nam etsi Nathanael
videbatur sub arbore, tamen anima ejus sponsa non
erat; quia occulte veniebat ad Christum, quia verebatur
Judaeos. Non erat speciosa sicut luna, electa
ut sol, quae erat in umbra; quia quae sponsa per
diem nubit, publice confitetur. Ideo ista sub arbore
mali, illa sub ficu; quia haec confessionis suae odorem
diffundebat longius, illa habebat puritatis innocentiae
suavitatem, flagrantiam spiritus non habebat.</p>
          </div3>
<div3>
            <head>8.</head>
            <p>
 <hi>Illic,</hi> inquit, <hi>parturivit te mater tua, illic parturivit
te quae peperit te;</hi> ibi enim nascimur, ibi renascimur.
<pb n="1954A"/>
Parturiuntur autem in quibus imago Christi
formatur, unde <emph>1614</emph> et Paulus ait: <hi>Filioli quos
ego parturio, donec formetur Christus in vobis <note>(Galat. 
IV, 19)</note>
            </hi>. Parturivit enim qui in utero accipit spiritum
salutis, et aliis infundit. Unde quoniam jam formatus
in hac erat Christus, ait:</p>
          </div3>
<div3>
            <head>9.</head>
            <p>
 <hi>
              <note>(Vers. 6.)</note> Pone me ut signaculum in cor tuum,
ut sigillum in brachium tuum.</hi> Signaculum Christi in
fronte est, signaculum in corde: in fronte, ut semper
confiteamur: in corde, ut semper diligamus:
signaculum in brachio, ut semper operemur. Luceat
ergo imago ejus in confessione nostra, luceat in
lectione, luceat in operibus et factis; ut si fieri
potest, tota ejus species exprimatur in nobis. Ipse
sit caput nostrum, quia caput viri Christus: ipse
<pb n="1954B"/>
oculus noster, ut per illum videamus Patrem: ipse
vox nostra, per quam loquamur ad Patrem: ipse
dextera, per quam Deo Patri sacrificium nostrum
offeramus. Ipse quoque est signaculum nostrum,
quod est charitatis et perfectionis insigne; quia
diligens pater signavit Filium, sicut legimus: <hi>Quem
Pater signavit Deus <note>(Joan. VI, 27)</note>
            </hi>. Charitas itaque
nostra Christus. Bona charitas, quando obtulit se
morti pro dilectis: bona charitas quae peccatum
remisit.</p>
          </div3>
<div3>
            <head>10.</head>
            <p>
 Et ideo anima nostra induat charitatem, et
charitatem ejusmodi quae sit valida ut mors; quia
sicut mors finis peccatorum est, ita et charitas;
quoniam qui diligit Dominum, peccare desinit: <hi>Charitas</hi> 
 enim <hi>non cogitat malum, neque gaudet super
<pb n="1954C"/>
iniquitate, sed omnia sustinet <note>(I Cor. XIII, 5)</note>
            </hi>. Nam
qui quae sua sunt non quaerit, quomodo aliena quaeret?
Est et mors illa valida per lavacrum, per quod
peccatum omne sepelitur, et culpa dimittitur. Talis
erat charitas quam deferebat Evangelica illa mulier,
de qua Dominus ait: <hi>Remissa sunt peccata ejus
multa, quoniam dilexit multum <note>(Luc. VII, 47)</note>
            </hi>. Est et
illa mors sanctorum martyrum valida, quae culpam
abolet superiorem; et ideo valida, cujus non impar
est charitas, quae adaequatur martyrum passioni, ut
auferat meritum delictorum.</p>
          </div3>
<div3>
            <head>11.</head>
            <p>
 Zelus quoque ut inferi, quoniam qui Dei
zelum habet, pro Christo nec suis parcit. Itaque et
mortem habet charitas, et zelum habet charitas, et
alas ignis habet charitas. Denique Christus diligens
<pb n="1954D"/>
Moysen, in igne ei apparuit. Et Hieremias habens
in se donum divinae charitatis, dicebat: <hi>Et erat ignis
inflammans in ossibus meis, et dissolutus sum undique,
et ferre non possum <note>(Jerem. XX, 9)</note>
            </hi>. Bona igitur
charitas alas habens ignis ardentis, quae volitat per
pectora et corda sanctorum, et exurit quidquid
materiale et terrenum est: quidquid vero sincerum
est, probat; et quod contigerit, suo igne meliorat.</p>
          </div3>
<div3>
            <head>12.</head>
            <p>
 Hunc ignem in terram misit Dominus Jesus, et
refulsit fides, accensa est devotio, illuminata est
charitas, justitia resplenduit. Hoc igne inflammavit
corda apostolorum suorum, sicut testatur Cleophas
<pb n="1955A"/>
dicens: <hi>Nonne cor nostrum ardens erat in nobis, cum
aperiret Scripturas <note>(Luc. XXIV, 32)</note>
            </hi>? Alae igitur ignis
in flamma, Scripturae sunt divinae. Denique aperiebat
Scripturas, et ignis exibat, atque audientium
corda penetrabat. Et verae alae ignis, quia: <hi>Eloquia
Domini eloquia casta, argentum igne examinatum <note>(Psalm. XI, 7)</note>
            </hi>.
Cum Paulus quoque assumeretur a
Christo, vidit circumfulsisse super se lucem, et
super eos qui simul erant, cecidit a pavore, et probatior
resurrexit. Denique apostolus factus est, qui
presecutor advenerat. Spiritus quoque sanctus descendit,
et replevit totam domum in qua erant plurimi
sedentes, et visae sunt dispertitae linguae tanquam
ignis. Bonae alae, alae charitatis, vere alae quae volitabant
per ora apostolorum: et alae ignis, quia purgatum
<pb n="1955B"/>
sermonem loquebantur.</p>
          </div3>
<div3>
            <head>13.</head>
            <p>
 His alis evolavit Enoch, raptus ad coelum; his
alis evolavit Elias, curru igneo et equis igneis ad
superna translatus. His alis Dominus Deus per columnam
ignis ducebat patrum plebem. Has alas
habuit Seraphim, quando sumpsit carbones ignis
de altari, et tetigit os prophetae, et iniquitates ejus
abstulit, et peccata purgavit. Harum alarum igne
purgati sunt filii Levi, et baptizabantur populi nationum,
sicut testificatur Joannes, dicens de Domino
Jesu: <hi>Ipse vos baptizabit in spiritu et igne <note>(Matth. 
III, 11)</note>
            </hi>. Merito uri renes suos volebat et cor
suum David, quia alas igneas charitatis sciebat non
esse metuendas. Merito Hebraei pueri in fornace
ardenti non sentiebant ignis incendia, quia charitatis
<pb n="1955C"/>
eos flamma refrigerabat. Et ut plenius cognoscamus <emph>1615</emph> 
 quia alas habet perfecta charitas,
audisti dudum dicentem: <hi>Quoties volui congregare
filios tuos, sicut gallina congregat pullos suos sub alas
suas <note>(Matth. XXIII, 27)</note>
            </hi>.</p>
          </div3>
<div3>
            <head>14.</head>
            <p>
 Sumamus igitur has alas, quae sicut flammae
ad superiora dirigunt. Exuat unusquisque animam
suam involucris sordidioribus, et quasi aurum igne
approbet detersam luto. Sic enim purgatur anima,
velut aurum optimum. Pulchritudo autem animae
sincera virtus et decor, verior cognitio supernorum;
ut videat illud bonum ex quo pendent omnia, ipsum
autem ex nullo. Eo igitur vivit, atque intellectum
accipit. Vitae enim fons est summum illud bonum,
cujus in nobis accenditur desiderium, cui appropinquare
<pb n="1955D"/>
et misceri voluptas est: quod ei qui non videt,
desiderio est: et ei qui videt, vita est; ideoque
universa alia despicit, hoc uno mulcetur, et delectatur.
Hoc est quod subministrat universam substantiam:
ipsum autem manens in semetipso, dat aliis;
nihil autem in se ex aliis suscipit, de quo Propheta
ait: <hi>Dixi Domino: Deus meus es tu; quoniam bonorum
meorum non eges <note>(Psal. XV, 2)</note>
            </hi>.</p>
          </div3>
<div3>
            <head>15.</head>
            <p>
 <hi>Alae ejus, alae ignis.</hi> Omnes oportet per
ignem probari, quicumque ad paradisum redire
desiderant; non enim otiose scriptum est quod, ejectis
<pb n="1956A"/>
Adam et Eva de paradisi sede, posuit Deus in
exitu paradisi gladium igneum versatilem. Omnes
oportet transire per flammas, sive ille Joannes
evangelista sit, quem ita dilexit Dominus, ut de eo
diceret ad Petrum: <hi>Si eum volo manere, quid ad te?
Tu me sequere <note>(Joan. XXI, 22)</note>
            </hi>. De morte ejus aliqui
dubitaverunt, de transitu per ignem dubitare non
possumus; quia in paradiso est, nec separatur a
Christo. Sive ille sit Petrus, qui claves accepit regni
coelorum, qui supra mare ambulavit, oportet dicat: <hi>Transivimus per ignem et aquam, et eduxisti nos in
refrigerium 
 <note>(Psalm. LXV, 12)</note>
            </hi>. Sed Joanni cito versabitur
gladius igneus; quia non invenitur in eo
iniquitas, quem dilexit aequitas. Si quid in eo vitii
humani fuit, charitas divina decoxit: <hi>Alae enim ejus
<pb n="1956B"/>
sicut alae ignis.</hi> Qui hic habuerit charitatis ignem,
illic ignem gladii timere non poterit. Ipsi Petro qui
toties mortem suam pro Christo obtulit, dicit:
Transi, recumbe. Sed ille dicit: <hi>Igne nos examinavit,
sicut ipse examinavit argentum.</hi> </p>
          </div3>
<div3>
            <head>16.</head>
            <p>
 <hi>Alae ejus, alae ignis.</hi> Ergo quia volandi nobis
data est copia, excitet unusquisque in se gratiam
Dei, ac posteriora obliviscens, priora appetens, ad
destinata contendat. Procul a militiae honoribus,
procul ab aestibus mundi; ne quod fabulae ferunt,
aestu solis cera resoluta lcareos volatus penna relabente
destituat. Nam licet gravitas dictorum obsit,
poetico tamen sale declarare voluerunt prudentium
maturitati tutos esse volatus per coelum; juvenilem
vero levitatem obnoxiam cupiditatibus mundi, refluentibus
<pb n="1956C"/>
pennis, et per oblivia veritatis meritorum
compage resoluta, majore pernicie in terram relabi.</p>
          </div3>
<div3>
            <head>17.</head>
            <p>
 Haud facilis volatus omnibus, difficilis etiam
discordantibus in terris animalibus vitae cursus
humanae est. At si tibi actus nostri ordo conveniat,
videbit et in nobis propheta rotam illam unam super
terram, conjunctam animalibus quatuor. Videbit
ergo rursus Ezechiel, videt enim adhuc et viget et
vigebit <note>(Ezech. I, 15 et 16)</note>: videbit, inquam, rotam
in medio rotae, super terram sine offensione labentem.
Rota enim super terram, vita est corporis ad
animae aptata virtutem, et ad evangelicum cohaerenti
cursu formata praeceptum. Rota autem in medio
rotae, velut vita intra vitam, quod sanctorum sibi
<pb n="1956D"/>
vita non dissonet; sed qualis fuerit superioris aetatis,
talis sit et sequentis: vel hoc in hac vita corporis
vitae volvatur usus aeternae. Cum ista congruerint,
tunc divina vox resultet, tunc super similitudinem
throni similitudo sicut species hominis apparebit.
Hic homo Verbum est, quia <hi>Verbum caro factum est <note>(Joan. I, 14)</note>
            </hi>:
hic homo nostrorum est agitator animalium,
nostrorum rector est morum, qui pro nostrorum
ratione meritorum, aut currum plerumque,
aut montem ascendit, aut navim.</p>
          </div3>
<div3>
            <head>18.</head>
            <p>
 <hi>Pone me ut signaculum in cor tuum, ut sigillum
<pb n="1957A"/>
in brachium tuum, quae nova et vetera servasti
mihi.</hi> Signaculum meum es, ad imaginem meam es
et similitudinem. Fulget in te imago justitiae, imago
sapientiae, imago virtutis. Et quia imago Dei in corde
tuo est, sit et in operibus tuis: sit effigies Evangelii
in tuis factis, ut in tuis moribus mea praecepta
custodias. Effigies Evangelii erit in te, <emph>1616</emph> si
percutienti maxillam, alteram praebeas, si diligas
inimicum tuum, si crucem tuam tollas, et me sequaris.
Ideo crucem ego pro te portavi; ne tu propter
me portare dubitares. Audierunt hoc filiae Hierusalem,
quod jam Dominus Deus Ecclesiam sibi copulabat:
et quia considerantes magnitudinem Verbi,
impares se tantis nuptiis aestimabant; ne forte
tantae copulae pondus sustinere non possent, excusant
dicentes:
<pb n="1957B"/>
</p>
          </div3>
<div3>
            <head>19. </head>
            <p>
 <hi>
              <note>(Vers. 8.)</note> Soror nostra parvula, et ubera non
habet.</hi> Sic enim qui volunt differre nuptias, excusare
consuerunt, ut praetendant immaturae aetatis
infirmitatem, et astruant quod ubera non habeant,
quae nubilis significant tempus aetatis. Hoc solet
symbolum commune omnibus virginibus esse nupturis;
ut cum ubera coeperint eminere, tunc conjunctioni
habiles judicentur. Turbatae igitur, quod
studio dilectionis urgeat nuptias Sponsus, dicunt:</p>
          </div3>
<div3>
            <head>20.</head>
            <p>
 <hi>Quid faciemus sorori nostrae, in die qua loquetur
in ea,</hi> vel ut Symmachus, <hi>qua loquetur ei?</hi> Hoc
est, in sponsalium celebritate solet fieri collocutio,
et confirmatio nuptiarum. Quid ergo faciemus, dicunt
turbatae, quia urget conjunctio spiritalis? A
tantis nuptiis excusare non possunt; nemo enim
<pb n="1957C"/>
est qui copulam vel animae et spiritus, vel Christi
et Ecclesiae non beatam putet. Sed quia plenitudo
Verbi vel Spiritus sancti vibrat et fulget, et nihil est
quod illis possit aequari; ideo differre desiderant,
ut illa dilatione vel anima, vel Ecclesia possit esse
perfectior. Dicunt ergo:</p>
          </div3>
<div3>
            <head>21.</head>
            <p>
 <hi>
              <note>(Vers. 9.)</note> Si murus est, aedificemus super eum
receptacula argentea: et si janua est, sculpamus super
eam tabulas cedrinas.</hi> Murus est anima sancti. Habet
et Ecclesia muros suos, quae jam perfectior dicit: <hi>Ego civitas munita 
 <note>(Esai. XXVII, 3)</note>
            </hi>. Hic est murus,
qui habet duodecim portas apostolicas, per quas populo
nationum patet ingressus in Ecclesiam. Sed
murus quamvis ambitum totius urbis includat, tunc
<pb n="1957D"/>
tamen est munitior, cum receptacula habuerit praeparata,
in quibus propugnatores urbis tutum spectandi
ac tuendi possint habere subsidium. Sed quia
rationalis haec civitas est, et omnis spes ejus in Dei
Verbo est, non ferrea, sed argentea ei propugnacula
requiruntur, eloquiis coelestibus magis quam
corporeis voluptatibus hostiles impetus repulsare
consueta.</p>
          </div3>
<div3>
            <head>22.</head>
            <p>
 Eo fulta praesidio, eo splendore fulgens, habilior
Christi copulae judicatur. Et quia janua Christus
est, qui ait: <hi>Per me si quis introierit, salvabitur (Joan. 
<pb n="1958A"/>
X, 9)</hi>; et ecclesia janua nuncupatur, quia per ipsam
patet populis aditus ad salutem. Sed ne haereticorum
corrumpatur tineis aut vermibus, dicunt filiae
Hierusalem, vel angeli, vel animae justorum: <hi>Aedificemus
super eam tabulas cedrinas,</hi> hoc est, fidei sublimis
bonum odorem. Est enim suavis hujus materiae
odor, quam non vermis, non tinea corrumpat.
Ideo hujus materiae usus eligitur tectorum fastigiis
elevandis formandisque litterarum elementis, quibus
aetas puerilis ad studium liberalis eruditionis
imbuitur. Est ergo materia ista sublimis ad gratiam,
levis ad onus, suavis ad odorem, utilis ad instrumentum
scientiae, habilis ad ministerium cognitionis
aeternae. Sed quemadmodum Sponsam suam diligens
Christus urgebat ad copulae spiritalis solemnitatem;
ita et Ecclesia Verbi decore jam capta, festinabat
<pb n="1958B"/>
ad nuptias. Ideoque morarum et dilationis
impatiens, quas filiae Hierusalem innectere gestiebant,
dicit:</p>
          </div3>
<div3>
            <head>23.</head>
            <p>
 <hi>
              <note>(Vers. 10.)</note> Ego murus, et ubera mea turres.</hi> 
Hoc est, nolite dubitare utrum murus sim; illae
enim dixerant: <hi>Si murus est;</hi> ego, inquit, murus
sum, et non parva ubera habeo, sed ut turres ubera
mea sunt. Quomodo dicitis, quia non habeo ubera?
Sensus habeo ut turres sapientiae, in quibus est
abundantia, sicut scriptum est: <hi>Et abundantia in
turribus tuis <note>(Psalm. CXXI, 7)</note>
            </hi>. His uberibus, id est,
sensibus, habilem se tantis nuptiis aestimabat. Sed
filiae Hierusalem adhuc non poterant aestimare,
quia sensuum ejus abundantiam non videbant. Et
addidit:
<pb n="1958C"/>
</p>
          </div3>
<div3>
            <head>24. </head>
            <p>
 <hi>
              <note>(Vers. 11.)</note> Ego eram in oculis ejus tanquam
inveniens pacem;</hi> hoc est, deliberatis de meis sensibus,
cum pacem Dei invenerim, quae exsuperat omnem
mentem, et custodit corda et sensus in Christo
Jesu. Talis, inquit, eram in oculis sponsi, qualis quae
habet pacem; scriptum est enim: <hi>Qui recte quaerunt
pacem, gaudebunt.</hi> <emph>1617</emph>
</p>
          </div3>
<div3>
            <head>25.</head>
            <p>
 <hi>
              <note>(Vers 12.)</note> Ego,</hi> inquit, <hi>civitas munita,
ego civitas obsessa <note>(Esai. XXVII, 3)</note>
            </hi>. His munitur
muris, his obsessa defenditur. Et vere murus anima,
quae praetenditur in castris. Unde et ipsa ait in Canticis: <hi>Ego murus, et ubera mea sicut turres 
 <note>(Vers. 10)</note>
            </hi>.
Bonus murus quem pinxit Dominus, sicut ipse ait: <hi>In manibus meis pinxi muros tuos, et in conspectu meo
es semper 
 <note>(Esai. XLIX, 16)</note>
            </hi>. Bona anima quae habet
<pb n="1958D"/>
speculatorem Deum, et in manibus ejus est; sicut
anima prophetica, quae in manus Dei commendatur
ut spiritus <note>(Psal. XXX, 6)</note>, et quae in conspectu Dei
est: <hi>Oculi enim Domini super justos;</hi> sicut et ipse ait: <hi>Ego eram in oculis ejus tanquam inveniens pacem.</hi> 
 Bonas
turres habet, quae habet et de intelligibilibus
verbum, et de moralibus disciplinam. Festinantibus
igitur dilecto atque dilecta, celebrata conjunctio spiritalis
est, mutuo expetita consensu. Ideoque tamquam
nuptiale canens carmen, exsultavit Spiritus in
propheta dicens:
<pb n="1959A"/>
</p>
          </div3>
<div3>
            <head>26. </head>
            <p>
 <hi>
              <note>(Vers. 11.)</note> Vinea facta est Salomoni in Beelamon,
dedit vineam suam iis qui servant.</hi> Clamat ergo
Spiritus, Plantata est congregatio populorum, sed
vitis aeternae radice fundata, et spiritalia sub jugum
Verbi corde mansueto corda subjecit. Plantata autem
est in multitudine nationum. Hoc enim intelligendum <hi>Beelamon,</hi> 
 Symmachus, Aquila, aliaeque
translationes graeco sermone docuerunt. Repudiata
est vetus copula quae fructum afferre non poterat,
data est vinea novis fidelibusque cultoribus, qui
non solum facere fructum possent, sed etiam custodire.
Una igitur ovis erravit, sed revocata totius
spatia orbis implevit. Unam ovem error abduxerat,
sed multitudinem populorum Domini gratia congregavit.
Erravit homo, sed in Ecclesia jam murus est
<pb n="1959B"/>
et murus validus. Erravit Adam, murus est David,
qui mandata Dei oblitus non est. Custodita igitur et
vallata haec vinea munimine spiritali, mille fructus
dat Christo, ducentos autem fructus custodibus;
ideoque ait Ecclesia:</p>
          </div3>
<div3>
            <head>27.</head>
            <p>
 <hi>
              <note>(Vers. 12.)</note> Vitis mea in conspectu meo mille
Salomoni, et ducenti servantibus fructum.</hi> Perfectio et
plenitudo Christi est portio parvulorum. Habes hoc
mysterium in Genesi, ubi quinque partes Benjamin
fratri juniori tribuit Joseph, singulas reliquis fratribus <note>(Gen. XLIII, 34)</note>.
Domino igitur quinque sensuum
portio et praerogativa defertur, quam illi utique
tribuit ipse quem diligit, sicut dilexit et Paulum,
cui dedit ad gentes evocandas sapientiae principatum.
 Facessat hic sacris virginibus metus, quibus tanta
<pb n="1959C"/>
praesidia tribuit primum Ecclesia, quae tenerae prolis
sollicita successu, ipsa quasi murus abundantibus
in modum turrium excrescit uberibus: donec, soluto
obsidionis hostilis incursu, pacem validae juventuti
maternae praesidio virtutis acquirat. Unde et Propheta
ait: <hi>Fiat pax in virtute tua, et abundantia in
turribus tuis <note>(Psalm. CXXI, 7)</note>
            </hi>.</p>
          </div3>
<div3>
            <head>28.</head>
            <p>
 <hi>
              <note>(Vers. 13.)</note> Qui sedes in hortis, amici intendentes
voci tuae, vocem tuam insinua mihi.</hi> Ideoque
haec anima habens gratiam suorum uberum, ingreditur
in hortos, et inveniens illic Sponsum sedentem
et disputantem cum amicis, ait: <hi>Qui sedes in hortis,
vocem tuam insinua mihi:</hi> mihi, inquit, non amicis.</p>
          </div3>
<div3>
            <head>29.</head>
            <p>
 <hi>Qui sedes in hortis, amici intendentes voci
tuae, vocem tuam insinua mihi.</hi> Delectabatur enim
<pb n="1959D"/>
quod in hortis Christus sedebat, et in hortis positi
amici intendebant voci ejus: sed quia amici illi de
coelestibus erant, Archangeli vel Dominationes et
Throni (homines enim expulsi de paradiso fuerant
propter inobedientiam coelestium mandatorum, atque
ideo adhuc Ecclesia vocem ejus audire non poterat,
quam cupiebat audire), ideo ait: <hi>Vocem
tuam insinua mihi.</hi> Unde et nos si volumus eum in
nobis sedere, simus horti clausi atque muniti, feramus
virtutum flores, gratiae suavitatem, ut disputantem
<pb n="1960A"/>
cum angelis Dominum Jesum audire possimus.
Sed quia futurum erat, ut cum ad plenitudinem
Ecclesia pervenisset, persecutionibus variis
tentaretur; ideo cum Verbi gratia delectaretur,
subito cernit insidias persecutorum: et quae plus
Sponso quam sibi timeret, aut quia a persecutoribus
Christus magis appetitur in nobis, ideo ait:</p>
          </div3>
<div3>
            <head>30.</head>
            <p>
 <hi>
              <note>(Vers. 14.)</note> Fuge, frater meus, et similis esto tu
capreolae aut hinnulo cervorum, super montes aromatum.</hi> 
Propter infirmos fugit, qui tentamenta graviora
ferre non possent. Ideo scriptum est, ut de civitatibus
ad civitates fugiamus: et si nos in hac civitate
fuerint persecuti, fugiamus in aliam. Propter infirmos
igitur, ut diximus, fugiat persequentes: aut
fugiat ab infimis, et transeat ad montes aromatum,
<pb n="1960B"/>
qui pro martyrio odorem possit beatae resurrectionis <emph>1618</emph> 
 afferre. Montes aromatum sancti sunt. Ad
eos confugit Christus; quia <hi>Fundamenta ejus in montibus
sanctis <note>(Psal. LXXXVI, 1)</note>
            </hi>. Ad eos igitur confugit,
qui sunt ejus stabilia fundamenta. In nobis fugit, in
illis fida statione subsistit. Mons igitur aromatum
Paulus est, qui potest dicere: <hi>Bonus odor Christi
sumus Deo <note>(II Cor. II, 15)</note>
            </hi>. Mons aromatum David,
cujus orationis odor ascendebat ad Dominum, et
ideo dicebat: <hi>Dirigatur oratio mea sicut incensum in
conspectu tuo <note>(Psal. CXL, 2)</note>
            </hi>.</p>
          </div3>
<div3>
            <head>31.</head>
            <p>
 Symmachus tamen et Aquila interpretati sunt,
quod Christus dicit ad Ecclesiam: <hi>Quae sedes in hortis,</hi> 
hoc est, jam in hortis sedes, superno digna es paradiso;
et ideo <hi>Vocem tuam insinua mihi, cui amici intendunt:</hi> 
<pb n="1960C"/>
ego quoque eam audire desidero. Coepit in
hortis esse Ecclesia, postquam in hortis captus est
Christus.</p>
          </div3>
<div3>
            <head>32.</head>
            <p>
 <hi>Fuge, frater meus, et similis efficere cervo aut
hinnulo cervi, in montes aromatum.</hi> Serpentinis enim
invisus colubris, et effugitans canum, atque humi
reptantibus infestus serpentibus, nescit habitare nisi
in sublimitate virtutum, nescit commorari nisi talibus
Ecclesiae filiabus, quae possunt dicere: <hi>Christi
enim bonus odor sumus Deo <note>(II Cor. II, 15)</note>
            </hi>. Sed
quibusdam odor mortis in mortem, in iis qui pereunt:
quibusdam odor vitae in vitam, in iis utique
qui odorem resurrectionis Dominicae vivida fide
sperant. Isti sunt aromatum montes, qui Domini
corpus Jesu acceperunt, et in linteis cum aromatibus
<pb n="1960D"/>
ligaverunt. Quicumque enim crediderunt, quia
Jesus mortuus est, et sepultus est, et resurrexit, hi
excelsum verae cacumen fidei virtutum fastigiis extulerunt.
Ubi ergo Christus quaeritur, in pectore
prudentis scilicet sacerdotis?</p>
          </div3>
<div3>
            <head>33.</head>
            <p>
 <hi>Fuge, frater meus.</hi> Hortatur ut fugiat Sponsus,
quia jam sequi poterit ipsa terrena fugientem. Dicit
ut similis sit damulae quae evadit de retibus; vult
enim et ipsa fugere, et evolare supra mundum.
 Fugiamus ergo in patriam verissimam. Illic patria
<pb n="1961A"/>
nobis, et pater a quo creati sumus, ubi est Hierusalem
civitas quae est mater omnium. Sed quae est fuga?
Non utique pedum, qui sunt corporis; isti enim
quocumque currunt, in terra currunt, et de solo ad
solum transeunt. Nec navibus fugiamus aut curribus,
aut equis qui obligantur et cadunt; sed fugiamus
animo et oculis, aut pedibus interioribus assuescamus
oculos nostros videre quae dilucida et
clara sunt, spectare vultum continentiae et temperantiae,
omnesque virtutes; in quibus nihil scabrum,
nihil obscurum et tortuosum sit: et seipsum spectet
quis et conscientiam suam, illum oculum mundet;
ne quid sordidum habeat. Quod enim videtur, non
debet dissonare ab eo qui videt; quoniam conformes
nos Deus imaginis voluit esse Filii sui.
<pb n="1961B"/>
</p>
          </div3>
<div3>
            <head>34. </head>
            <p>
Cognitum igitur nobis est illud bonum, nec
longe est ab unoquoque nostrum: <hi>In ipso enim vivimus,
adsumus, et movemur; ipsius enim et genus sumus <note>(Act. XVII, 28)</note>
            </hi>,
ut Apostolus gentiles voluit monere.
Ipsum est enim bonum quod quaerimus, et
solum bonum; nemo enim bonus, nisi solus Deus.
Hic est oculus, qui magnum illum et verum decorem
intuetur. Solem nisi sanus et valens oculus
non aspicit, nec bonum potest videre nisi anima
<pb n="1962A"/>
bona: fiat ergo bonus, qui vult videre Dominum,
et quod est bonum. Hujus boni similes simus, et
secundum id operemur quae bona sunt. Hoc est bonum
quod supra omnem operationem est, supra
omnem mentem atque intellectum, ipsum est quod
semper manet, dans vivere et esse omnibus; quia
fons est omnium vitae Christus, de quo propheta
ait: <hi>In umbra ejus vivemus.</hi> Nunc enim <hi>vita nostra
abscondita in Christo est: cum autem apparuerit
Christus vita nostra, et nos apparebimus cum ipso in
gloria.</hi> </p>
          </div3>
<div3>
            <head>35.</head>
            <p>
 Ergo non timeamus mortem; quoniam requies
est corporis, animae autem vel libertas vel
absolutio. Nec vereamur eum qui potest carnem
interficere, animam autem non potest; quia non
<pb n="1962B"/>
timemus eum qui potest vestimentum auferre, non
timemus eum qui potest nostra furari, nos autem
non potest. Nos igitur animae simus, si volumus
esse Hebraei de iis qui sunt socii Jacob, id est,
imitatores ejus. Nos animae simus, nostra autem
membra vestimenta sunt: servanda sunt quidem
vestimenta ne scindantur, ne inveterascant: sed illo
magis qui his utitur, servare se debet et custodire.

</p>
          </div3>
        </div2>
      </div1>
</body>
  </text>
</TEI>