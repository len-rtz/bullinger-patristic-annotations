<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De mysteriis</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.DeMys</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De mysteriis</head>

<pb n="0389"/>
<emph>325</emph> 

<div2>
          <head>CAPUT PRIMUM.</head>

<pb n="0389A"/>
<p divs_removed="true"> <hi>Tractatibus, quos ante de moribus Sanctus habuerat,
subjecturum se mysteriorum expositionem spondet.
Deinde cur ea non prius patefecerit, declarato, mysticam
aggreditur apertionem, quam a Christo ipso
olim celebratam demonstrat.</hi> 

          </p>
          <div3 moved_from_p="true">
              <head>1.</head>
            <p>
 De moralibus quotidianum sermonem habuimus,
cum vel Patriarcharum gesta, vel Proverbiorum legerentur
praecepta; ut his informati atque instituti
assuesceretis majorum ingredi vias, eorumque iter
carpere, ac divinis obedire oraculis: quo renovati
per baptismum, ejus vitae usum teneretis, quae ablutos
deceret.</p>
          </div3>
<div3>
            <head>2.</head>
            <p>
 Nunc de mysteriis dicere tempus admonet,
atque ipsam sacramentorum rationem edere: quam
<pb n="0389B"/>
ante baptismum si putassemus insinuandam nondum
initiatis, prodidisse potius quam edidisse aestimaremur.
Deinde quod inopinantibus melius se ipsa lux
mysteriorum infuderit, quam si eam sermo aliquis
praecucurrisset.</p>
          </div3>
<div3>
            <head>3.</head>
            <p>
 Aperite igitur aures, et bonum odorem vitae
<pb n="0390A"/>
aeternae inhalatum vobis munere sacramentorum
carpite: quod vobis significavimus, cum apertionis
celebrantes mysterium diceremus: <hi>Epheta, quod est
adaperire <note>(Marc. VII, 34)</note>
            </hi>; ut venturus unusquisque
ad gratiam quid interrogaretur, <emph>326</emph> cognosceret:
quid responderet, meminisse deberet.</p>
          </div3>
<div3>
            <head>4.</head>
            <p>
 Hoc mysterium celebravit Christus in Evangelio <note>(Ibid.)</note>,
sicut legimus, cum mutum curaret et
surdum. Sed ille os tetigit; quia et mutum curabat
et virum: in altero, ut os ejus infusae sono vocis
aperiret; in altero, quia tactus iste virum decebat,
feminam non decebat.
</p>
          </div3>
        </div2>

<div2>
          <head>CAPUT II.</head>
<p> <hi>Quid initiandi Ecclesiam ingressi promiserint, quibusve
coram testibus, et quamobrem se converterint ad
<pb n="0390B"/>
orientem?</hi> </p>
<div3>
            <head>5.</head>
            <p>
 Post haec reserata tibi sunt sancta sanctorum,
ingressus es regenerationis sacrarium: repete quid
interrogatus sis, recognosce quid responderis. Renuntiasti
diabolo et operibus ejus, mundo et luxuriae
<pb n="0391A"/>
ejus ac voluptatibus. Tenetur vox tua, non in tumulo
mortuorum, sed in libro viventium.</p>
          </div3>
<div3>
            <head>6.</head>
            <p>
 Vidisti illic levitam, vidisti sacerdotem, vidisti
summum sacerdotem. Noli considerare corporum
figuras, sed mysteriorum gratiam. Praesentibus
angelis locutus es, sicut scriptum est: <hi>Quia labia
sacerdotis custodiunt scientiam, et legem exquirunt ex
ore ipsius; quoniam angelus est Domini omnipotentis <note>(Malac. II, 7)</note>
            </hi>.
Non est fallere, non est negare:
angelus est qui regnum Christi et vitam aeternam
annuntiat. Non specie tibi <emph>327</emph> aestimandus sit, sed
munere. Quid tradiderit considera, usum ejus expende,
et statum ejus agnosce.</p>
          </div3>
<div3>
            <head>7.</head>
            <p>
 Ingressus es igitur ut adversarium tuum
cerneres, cui renuntiandum in os putaris: ad
<pb n="0391B"/>
orientem converteris; qui enim renuntiat diabolo,
ad Christum convertitur, illum directo cernit obtutu.
</p>
          </div3>
        </div2>

<div2>
          <head>CAPUT III.</head>
<p> <hi>In aqua et sacris ministris praesentiam atque operationem
divinitatis considerandam esse, pluribus
figuris quibus baptisma jam inde a mundi creatione
ac postea praenuntiatum est, docet.</hi> </p>
<div3>
            <head>8.</head>
            <p>
 Quid vidisti? Aquas utique, sed non solas:
levitas illic ministrantes, summum sacerdotem
interrogantem et consecrantem. Primo omnium
docuit te Apostolus non ea contemplanda nobis <hi>quae videntur, sed quae non videntur, quoniam quae
videntur, temporalia sunt: quae autem non videntur,
<pb n="0391C"/>
aeterna 
 <note>(II Cor. IV, 18)</note>
            </hi>. Nam et alibi habes: <hi>Quia
invisibilia Dei a creatura mundi per ea quae facta sunt
comprehenduntur: sempiterna quoque virtus ejus ac
divinitas</hi> operibus aestimatur <note>(Rom. I, 20)</note>. Unde et
ipse Dominus ait: <hi>Si mihi non creditis, vel operibus
credite <note>(Joan. X, 38)</note>
            </hi>. Crede ergo divinitatis illic
adesse praesentiam. Operationem credis, non credis
praesentiam? Unde sequeretur operatio, nisi praecederet
ante praesentia?</p>
          </div3>
<div3>
            <head>9.</head>
            <p>
 Considera autem quam vetus mysterium sit,
<pb n="0392A"/>
in ipsius mundi praefiguratum origine. In principio
ipso, quando fecit Deus coelum et terram, <hi>Spiritus,</hi> 
inquit, <hi>superferebatur super aquas <note>(Gen. I, 2)</note>
            </hi>. Qui
superferebatur super aquas, non operabatur super
aquas? Sed quid dicam operabatur? quod ad
praesentiam spectat, superferebatur. Non operabatur,
qui superferebatur? Cognosce quia operabatur
in illa mundi fabrica, quando tibi dicit Propheta: <hi>Verbo Domini coeli firmati sunt, et Spiritu
oris ejus omnis virtus eorum 
 <note>(Psal. XXXII, 6)</note>
            </hi>. Utrumque
prophetico subnixum est testimonio, et quia superferebatur
et quia operabatur. Quia superferebatur,
Moyses dicit: quia operabatur, David testificatur.</p>
          </div3>
<div3>
            <head>10.</head>
            <p>
 Accipe aliud testimonium. Corrupta erat caro
omnis ab iniquitatibus suis. <hi>Non permanebit,</hi> inquit
<pb n="0392B"/>
Deus, <hi>Spiritus meus in hominibus, quia carnes
sunt <note>(Gen. VI, 3.)</note>
            </hi> Quo ostendit Deus quia carnali
immunditia, et gravioris labe peccati gratia
spiritalis avertitur. Unde volens Deus reparare quod
deerat, dilnvium fecit, et justum Noe in arcam
jussit ascendere <note>(Gen. VII, 1 et seq.)</note> Qui dum,
decedente diluvio, corvum dimisisset prius, qui non
revertit; dimisit columbam, quae cum ramo <emph>328</emph> 
oleae legitur revertisse <note>(Gen. VIII, 7, 8)</note>. Vides
aquam, vides lignum, columbam aspicis, et dubitas
de mysterio?</p>
          </div3>
<div3>
            <head>11.</head>
            <p>
 Aqua est ergo qua caro mergitur, ut omne
 abluatur carnale peccatum. Sepelitur illic omne
flagitium. Lignum est in quo suffixus est Dominus
Jesus, cum pateretur pro nobis. Columba est in
<pb n="0392C"/>
cujus specie descendit Spiritus sanctus, sicut didicisti
in novo Testamento <note>(Matth. III, 16)</note>, qui tibi
pacem animae, tranquillitatem mentis inspirat.
Corvus est figura peccati, quod exit, et non revertitur;
si in te quoque justi custodia et forma servetur.</p>
          </div3>
<div3>
            <head>12.</head>
            <p>
 Tertium quoque testimonium est, sicut te
Apostolus docet: <hi>Quoniam patres nostri omnes sub
nube fuerunt, et omnes mare transierunt, et omnes in
Moyse baptizati sunt, in nube et in mari (I Cor. X,
<pb n="0393A"/>
1, 2)</hi>. Denique et ipse Moyses dicit in Cantico: <hi>Misisti Spiritum tuum, et operuit eos mare 
 <note>(Exod.
XV, 10)</note>
            </hi>. Advertis quod in illo Hebraeorum transitu
jam tunc sacri baptismatis figura praecesserit, in
quo Aegyptius interiit et Hebraeus evasit. Quid enim
aliud in hoc quotidie sacramento docemur, nisi
quia culpa mergitur, et error aboletur: pietas autem
et innocentia tuta permansit?</p>
          </div3>
<div3>
            <head>13.</head>
            <p>
 Audis quia sub nube fuerunt patres nostri,
et bona nube, quae carnalium refrigeravit incendia
passionum. Bona nubes obumbrat quos revisit Spiritus
sanctus. Denique supervenit in Mariam virginem,
et virtus Altissimi obumbravit ei <note>(Luc. I, 75)</note>;
quando redemptionem genti genuit humanae. Et
illud miraculum per Moysen in figura factum est
<pb n="0393B"/> <note>(Exod. XIV, 21 et seq.)</note>.
Si ergo in figura adfuit
Spiritus, non adest in veritate, cum Scriptura tibi
dicat: <hi>Quia lex per Moysen data est, gratia autem
et veritas per Jesum Christum facta est <note>(Joan. I, 17)</note>
            </hi>.</p>
          </div3>
<div3>
            <head>14.</head>
            <p>
 Merrha fons amarissimus erat: misit in eum
Moyses lignum, et dulcis est factus <note>(Exod. XV, 23 et
seq.)</note>.
 Aqua enim sine praedicatione Domini caecrucis
ad nullos usus futurae salutis est: cum vero salutaris
fuerit crucis mysterio consecrata, tunc ad usum spiritalis
lavacri et salutaris poculi temperatur. Sicut ergo in
illum fontem Moyses misit lignum, hoc est propheta;
ita et in hunc fontem sacerdos praedicationem Dominicae
crucis mittit, et aqua fit dulcis ad gratiam.</p>
          </div3>
<div3>
            <head>15.</head>
            <p>
 Non ergo solis corporis tui credas oculis:
magis videtur quod non videtur; quia istud temporale,
<pb n="0393C"/>
illud aeternum aspicitur, quod oculis non
comprehenditur, animo autem ac mente cernitur.</p>
          </div3>
<div3>
            <head>16.</head>
            <p>
 Denique doceat te decursa Regnorum lectio. <note>(IV Reg. V, 1 et seq.)</note>.
Naaman Syrus erat, et lepram
habebat, nec ab ullo mundari poterat. Tunc ait
puella <emph>329</emph> ex captivis, quoniam esset propheta
in Israel, qui posset eum a leprae contagione
mundare. Sumpto, inquit, auro et argento, perrexit
ad regem Israel. Qui cognita adventus ejus
causa, scidit vestimenta sua, dicens quod tentaretur
magis, cum de se ea quae non essent potestatis
regiae, poscerentur: Elisaeus autem regi intimavit
ut ad se dirigeret Syrum, quo cognosceret
quod esset Deus in Israel. Et cum venisset, mandavit
ei ut septies mergeretur in Jordane fluvio.
<pb n="0393D"/>
</p>
          </div3>
<div3>
            <head>17. </head>
            <p>
Tunc ille secum tractare coepit quod meliores
aquas haberet patriae suae, in quibus se saepe mersisset,
<pb n="0394A"/>
et numquam a lepra esset ablutus; eoque
revocatus non obediebat mandatis prophetae: sed et
admonitu et persuasionibus servulorum acquievit,
ac mersit. Mundatusque illico intellexit non aquarum
esse quod unusquisque mundatur, sed gratiae.</p>
          </div3>
<div3>
            <head>18.</head>
            <p>
 Cognosce nunc quae sit illa puella ex captivis
junior, scilicet ex gentibus congregatio, id est,
Ecclesia Domini depressa ante captivitate peccati,
quando libertatem adhuc gratiae non habebat; cujus
consilio vanus ille populus nationum verbum audivit
propheticum, de quo ante diu dubitavit; postea tamen
ubi credidit exsequendum, ablutus est ab
omni contagione vitiorum. Et ille quidem dubitavit,
antequam sanaretur: tu jam sanatus es, et ideo
dubitare non debes.
</p>
          </div3>
        </div2>

<div2>
          <head>CAPUT IV.</head>

<pb n="0394B"/>
<p> <hi>Aquam non mundare sine Spiritu, Joannis testimonio
et ipsis quibus idem sacramentum administratur,
verbis declaratur. Quod etiam asseritur significatum
per Evangelicam piscinam, et paralyticum a
Domino ibi sanatum: quo loco Spiritus sanctus
in ejusdem Christi baptismo vere descendisse ostenditur,
et quid in hoc mysterio intelligendum?</hi> </p>
<div3>
            <head>19.</head>
            <p>
 Ideo tibi ante praedictum est, ut non hoc
solum crederes quod videbas; ne forte et tu diceres:
Hoc est illud magnum mysterium; <hi>quod oculus
non vidit, nec auris audivit,</hi> <emph>330</emph> <hi>nec in cor hominis
ascendit <note>(I Cor. II, 9)</note>
            </hi>? Aquas video, quas videbam
quotidie: istae me habent mundare, in quas
<pb n="0394C"/>
saepe descendi, et numquam mundatus sum? Hinc
cognosce quod aqua non mundat sine Spiritu.</p>
          </div3>
<div3>
            <head>20.</head>
            <p>
 Ideoque legisti quod tres testes in baptismate
unum sunt, aqua, sanguis, et Spiritus <note>(I Joan.
V, 7)</note>; quia si in unum horum detrahas, non stat
baptismatis sacramentum. Quid est enim aqua sine
cruce Christi? Elementum commune, sine ullo
sacramenti effectu. Nec iterum sine aqua, regenerationis
mysterium est: <hi>Nisi enim quis renatus fuerit
ex aqua et Spiritu, non potest introire in regnum Dei <note>(Joan. III, 5)</note>
            </hi>.
Credit autem etiam catechumenus
in crucem Domini Jesu, qua et ipse signatur:
 sed nisi baptizatus fuerit in nomine Patris et Filii
et Spiritus sancti, remissionem non potest accipere
peccatorum, nec spiritualis gratiae munus haurire.
<pb n="0394D"/>
</p>
          </div3>
<div3>
            <head>21. </head>
            <p>
Ergo ille Syrus septies mersit in Lege: <note>(IV Reg.
V, 14)</note> tu autem baptizatus es in nomine Trinitatis,
<pb n="0395A"/>
confessus es Patrem, recordare quid feceris; confessus
es Filium, confessus es Spiritum sanctum. Tene
ordinem rerum in hac fide; mundo mortuus es, et
Deo resurrexisti. Et quasi in illo mundi consepultus
elemento, peccato mortuus, ad vitam es resuscitatus
aeternam. Crede ergo quia non sunt vacuae aquae.</p>
          </div3>
<div3>
            <head>22.</head>
            <p>
 Ideo tibi dictum est: <hi>Quia angelus Domini
descendebat secundum tempus in natatoriam, et movebatur
aqua; et qui prior descendisset in natatoriam
post commotionem aquae, sanus fiebat a languore
quocumque tenebatur <note>(Joan. V, 4)</note>
            </hi>. Haec piscina in
Hierosolymis erat, in qua unus annuus sanabatur:
sed nemo ante sanabatur, quam descendisset angelus.
Ut esset indicium quia descenderat angelus,
movebatur aqua propter incredulos. Illis signum,
<pb n="0395B"/>
tibi fides: illis angelus descendebat, tibi Spiritus
sanctus: illis creatura movebatur, tibi Christus
operatur ipse Dominus creaturae.</p>
          </div3>
<div3>
            <head>23.</head>
            <p>
 Tunc curabatur unus, nunc omnes sanantur:
aut certe unus solus populus christianus; est enim
in aliquibus et aqua mendax <note>(Jerem. XV, 18)</note>. Non
sanat baptismus perfidorum <note>(I, q. 1, c. Non sanat)</note>,
non mundat, sed <emph>331</emph> polluit. Judaeus urceos baptizat
et calices <note>(Marc. VII, 4)</note>, quasi insensibilia vel
culpam possint recipere, vel gratiam. Tu baptiza
hunc calicem tuum sensibilem, in quo bona opera
tua luceant, in quo gratiae tuae splendor fulgeat.
Ergo et illa piscina in figura; ut credas quia in
hunc fontem vis divina descendit.</p>
          </div3>
<div3>
            <head>24.</head>
            <p>
 Denique paralyticus ille exspectabat hominem
<pb n="0396A"/> <note>(Joan. V, 7)</note>.
Quem illum, nisi Dominum Jesum
natum ex Virgine: cujus adventu non jam umbra
sanaret singulos, sed veritas universos? Iste est ergo
qui exspectabatur ut descenderet, de quo dixit Deus
Pater ad Joannem Baptistam: <hi>Super quem videris
Spiritum descendentem de coelo, et manentem super
eum, hic est qui baptizat in Spiritu sancto <note>(Joan. I,
33)</note>
            </hi>. De quo testificatus est Joannes dicens: <hi>Quia
vidi Spiritum descendentem de coelo quasi columbam
et manentem super eum <note>(Ibid., 32)</note>
            </hi>. Et hic quare
Spiritus sicut columba descendit, nisi ut tu videres,
nisi ut tu agnosceres columbam etiam illam quam
Noe justus emisit ex arca, istius columbae speciem
fuisse, ut typum agnosceres sacramenti <note>(Gen.,
VIII, 8)</note>?
<pb n="0396B"/>
</p>
          </div3>
<div3>
            <head>25. </head>
            <p>
Et fortasse dicas: Cum illa vera columba
fuerit quae emissa est, hic quasi columba descenderit:
quomodo illic speciem fuisse dicimus, hic veritatem;
cum secundum Graecos in specie columbae
Spiritum descendisse sit scriptum <note>(Luc. III, 12)</note>?
Sed quid tam verum quam divinitas quae manet
semper? Creatura autem non potest veritas esse,
sed species, quae facile solvitur atque mutatur. Simul
quia eorum qui baptizantur, non in specie esse
debeat, sed vera simplicitas. Unde et Dominus ait: <hi>Estote astuti sicut serpentes, et simplices sicut columbae <note>(Matth. X, 16)</note>
            </hi>.
Merito ergo sicut columba descendit,
ut admoneret nos simplicitatem columbae
habere debere. Speciem autem et pro veritate accipiendam
legimus et de Christo: <hi>Et specie inventus
<pb n="0397A"/>
ut homo <note>(Phil. II, 7)</note>
            </hi>; et de Patre Deo: <hi>Neque speciem
ejus vidistis <note>(Joan. V, 37)</note>
            </hi>.
</p>
          </div3>
        </div2>

<div2>
          <head>CAPUT V.</head>
<p> <hi>Confirmatur adesse Christum in baptismate, atque
adeo non considerandos ejus ministros. Demum
confessio Trinitatis a baptizatis edi solita paucis
expenditur.</hi> </p>
<div3>
            <head>26.</head>
            <p>
 Estne adhuc quod dubitare debeas, cum evidenter
tibi clamet in Evangelio Pater, qui ait: <hi>Hic
est Filius meus in quo complacui <note>(Matth. III, 17)</note>
            </hi>;
clamet Filius, super quem sicut columba se demonstravit
Spiritus sanctus; clamet et Spiritus sanctus, qui
sicut columba descendit; clamet David: <hi>Vox Domini
super aquas, Deus majestatis intonuit: Dominus super</hi> 
<pb n="0397B"/> <emph>332</emph> 
 <hi>aquas multas <note>(Psal. XXVIII, 3)</note>
            </hi>; Cum tibi Scriptura <note>(1, q. 1, c. Cum Script.)</note> 
 testetur quod ad Hierobaal
preces ignis descenderit de coelo <note>(Judic. VI,
21)</note>, et rursus precante Elia, ignis sit missus qui
sacrificium consecravit <note>(III Reg. XVIII, 38)</note>?</p>
          </div3>
<div3>
            <head>27.</head>
            <p>
 Non merita personarum consideres, sed officia
sacerdotum. Et si merita spectes; sicut Eliam
consideres, Petri quoque merita spectato, vel
Pauli, qui acceptum a Domino Jesu hoc nobis mysterium
tradiderunt. Ignis illis visibilis mittebatur <note>(l, q. 1, c. Cum Script., ยง Ignis)</note>,
ut crederent: nobis
invisibilis operatur, qui credimus: illis ad figuram,
nobis ad commonitionem. Crede ergo adesse
Dominum Jesum invocatum precibus sacerdotum,
qui ait: <hi>Ubi fuerint duo vel tres, ibi et ego sum (Matt.
<pb n="0397C"/>
XVIII, 20)</hi>; quanto magis ubi est Ecclesia, ubi mysteria
sua sunt, ibi dignatur suam impertire praesentiam!</p>
          </div3>
<div3>
            <head>28.</head>
            <p>
 Descendisti igitur; recordare quid responderis,
quod credas in Patrem, credas in Filium, credas in
Spiritum sanctum. Non habes illic: Credo in majorem
et minorem et ultimum: sed eadem vocis tuae
cautione constringeris, ut similiter credas in Filium,
sicut in Patrem credis: similiter in Spiritum
sanctum credas, sicut credis in Filium; hoc solo
excepto, quod in crucem solius Domini Jesu fateris
tibi esse credendum.
</p>
          </div3>
        </div2>

<div2>
          <head>CAPUT VI.</head>

<pb n="0398A"/>
<p> <hi>Egressis e fonte baptismatis quare unctio fiat in capite:
cur etiam pedum lotio post baptismum; quaeve peccata
utrisque remittantur.</hi> </p>
<div3>
            <head>29.</head>
            <p>
 Post haec utique ascendisti ad sacerdotem:
considera quid secutum sit. Nonne illud quod ait
David. <hi>Sicut unguentum in capite, quod descendit in
barbam, barbam Aaron <note>(Psal. CXXXII, 2)</note>
            </hi>? Hoc est
unguentum, de quo et Salomon ait: <hi>Unguentum
exinanitum est nomen tuum, propterea adolescentulae
dilexerunt te, et attraxerunt te <note>(Cant. I, 2)</note>
            </hi>. Quantae
hodie renovatae animae dilexerunt te, Domine Jesu,
dicentes: <hi>Attrahe nos post te, in odorem vestimentorum
tuorum currimus <note>(Ibid., 3)</note>
            </hi>, ut odorem resurrectionis
<pb n="0398B"/>
haurirent!</p>
          </div3>
<div3>
            <head>30.</head>
            <p>
 Quare hoc fiat intellige, quia <hi>oculi sapientis
in capite ejus <note>(Eccles. II, 14)</note>
            </hi>. Ideo in barbam defluit,
id est, in gratiam juventutis; ideo in barbam Aaron,
ut fias electum genus, sacerdotale, pretiosum; omnes
enim in regnum Dei et in sacerdotium ungimur
gratia spiritali.</p>
          </div3>
<div3>
            <head>31.</head>
            <p>
 Ascendisti de fonte, memento Evangelicae
lectionis. Etenim Dominus noster Jesus in Evangelio
lavit pedes discipulis suis. Quando venit ad
Simonem Petrum, ait Petrus: <hi>Non lavas mihi pedes
in aeternum <note>(Joan. XIII, 8)</note>
            </hi>; non advertit mysterium,
et ideo ministerium recusavit; quod gravari humilitatem
servi crederet, si sibi obsequium <emph>333</emph> 
domini patienter admitteret. Cui respondit Dominus:
<pb n="0398C"/> <hi>Si non lavero tibi pedes, non habebis partem
mecum.</hi> 
 Quo audito, Petrus: <hi>Domine, non tantum
pedes,</hi> inquit, <hi>sed et manus et caput.</hi> Respondit Dominus: <hi>Qui lotus est, non indiget nisi ut pedes lavet;
sed est mundus totus 
 <note>(Ibid., 9)</note>
            </hi>.</p>
          </div3>
<div3>
            <head>32.</head>
            <p>
 Mundus erat Petrus, sed plantam lavare debebat;
habebat enim primi hominis de successione
peccatum: quando eum supplantavit serpens, et
persuasit errorem <note>(Gen. III, 6)</note>. Ideo planta ejus
abluitur, ut haereditaria peccata tollantur; nostra
enim propria per baptismum relaxantur.</p>
          </div3>
<div3>
            <head>33.</head>
            <p>
 Simul cognosce mysterium in ipso humilitatis
<pb n="0399A"/>
 consistere ministerio; ait enim: <hi>Si ego lavi
vobis pedes Dominus et magister; quanto magis et vos
debetis lavare pedes invicem vobis <note>(Joan. XIII. 14)</note>
            </hi>!
Cum enim ipse auctor salutis per obedientiam nos
redemerit; quanto magis nos servuli ejus humilitatis
et obedientiae exhibere debemus obsequium!
</p>
          </div3>
        </div2>

<div2>
          <head>CAPUT VII.</head>
<p> <hi>Vestimentis candidis peccatorum ablutionem indicari:
cujus opera ut Ecclesia se nigram atque decoram
diceret, effectum est. Angelos nitorem ejus sicut et
Dominicae carnis miratos esse; quin immo ipsummet
Christum sub variis figuris commendasse Sponsae
suae formam: quorum in se mutui affectus describuntur.</hi> </p>
<div3>
            <head>34.</head>
            <p>
 Accepisti post haec vestimenta candida <hi>(De
<pb n="0399B"/>
Consec. dist. 4, c. Accepsiti)</hi>, ut esset indicium quod
exueris involucrum peccatorum, indueris innocentiae
casta velamina, de quibus dixit Propheta: <hi>Asperges
me hyssopo, et mundabor: lavabis me, et super
nivem dealbabor <note>(Psal. L, 9)</note>
            </hi>. Qui enim baptizatur,
et secundum Legem et secundum Evangelium
videtur esse mundatus: secundum Legem, quia hyssopi
fasciculo Moyses aspergebat sanguinem agni <note>(Exod. XII, 22)</note>:
secundum Evangelium, quia Christi
erant candida vestimenta sicut nix, cum resurrectionis
<pb n="0400A"/> <emph>334</emph> 
 suae gloriam in Evangelio <note>(Matth. XVII,
2)</note> demonstraret. Super nivem ergo dealbatur, cui
culpa dimittitur. Unde et per Esaiam Dominus ait: <hi>Si fuerint peccata vestra sicut phoenicium, ut nivem
dealbabo 
 <note>(Esai. I, 18)</note>
            </hi>.</p>
          </div3>
<div3>
            <head>35.</head>
            <p>
 Haec vestimenta habens Ecclesia per lavacrum
regenerationis assumpta, dicit in Canticis: <hi>Nigra
sum et decora, filiae Hierusalem <note>(Cant. I, 4)</note>
            </hi>.
Nigra per fragilitatem conditionis humanae, decora
per gratiam: nigra, quia ex peccatoribus; decora
fidei sacramento. Haec vestimenta cernentes filiae
Hierusalem stupefactae dicunt: <hi>Quae est haec quae ascendit
dealbata <note>(Cant. VIII, 5)</note>
            </hi>? Haec erat nigra, unde
nunc subito dealbata!</p>
          </div3>
<div3>
            <head>36.</head>
            <p>
 Dubitaverunt etiam angeli cum resurgeret
<pb n="0400B"/>
Christus, dubitaverunt Potestates coelorum videntes
quod caro in coelum ascenderet. Denique dicebant: <hi>Quis est iste Rex gloriae?</hi> 
 Et cum alii dicerent: <hi>Tollite
portas Principis vestri, et elevamini portae aeternales,
et introibit Rex gloriae;</hi> alii dubitabant dicentes: <hi>Quis est iste Rex gloriae 
 <note>(Psal. XXIII, 8, 9)</note>
            </hi>? In Esaia
quoque habes dubitantes virtutes coelorum dixisse: <hi>Quis est iste qui ascendit ex Edom, rubor vestimentorum
ejus ex Bosor, speciosus in stola candida 
 <note>(Esai.
LXIII, 1)</note>
            </hi>?
<pb n="0401A"/>
</p>
          </div3>
<div3>
            <head>37. </head>
            <p>
Christus autem videns Ecclesiam suam in
vestimentis candidis, pro qua ipse, ut habes in Zachariae
libro prophetae <note>(Zach. III, 3)</note>, sordida vestimenta
susceperat, vel animam regenerationis lavacro
mundam atque ablutam, dicit: <hi>Ecce formosa es, proxima
mea, ecce es formosa, oculi tui sicut columbae <note>(Cant. IV, 1)</note>
            </hi>;
in cujus specie Spiritus sanctus descendit
de coelo <note>(Luc. III, 22)</note>. Formosi oculi sicut
columbae, quia in ejus specie Spiritus sanctus descendit
de coelo.</p>
          </div3>
<div3>
            <head>38.</head>
            <p>
 Et infra: <hi>Dentes tui sicut grex tonsarum, quae
ascenderunt de lavacro, quae omnes geminos creant,
et infecunda non est in eis; ut resticula coccinea labia
tua <note>(Cantic. IV, 2, 3)</note>
            </hi>. Non mediocris ista laudatio.
Primum dulci comparatione tonsarum; capras
<pb n="0401B"/>
enim et in altis pasci sine periculo novimus, et in
praeruptis securas cibum capere: deinde cum <emph>335</emph> 
tondentur, deonerari superfluis. Harum gregi comparatur
Ecclesia, multas in se habens animarum virtutes,
quae per lavacrum superflua peccata deponant,
quae mysticam fidem et moralem gratiam
deferant Christo, quae crucem Domini Jesu loquantur.</p>
          </div3>
<div3>
            <head>39.</head>
            <p>
 In iis formosa est Ecclesia. Unde ad eam Verbum
Deus dicit: <hi>Tota formosa es, proxima mea; et
reprehensio non est in te;</hi> quia culpa demersa est.
 <hi>Ades huc a Libano, Sponsa, ades huc a Libano: transibis,
et pertransibis a principio fidei <note>(Ibid., 7, 8)</note>
            </hi>; eo
quod renuntians mundo transierit saeculum, pertransierit
<pb n="0402A"/>
ad Christum. Et iterum dicit ad eam Deus Verbum: <hi>Quid pulchra et suavis facta es charitas in deliciis
tuis? Statura tua similis facta est palmae, et ubera
tua botris 
 <note>(Cant. VII, 6, 7)</note>
            </hi>.</p>
          </div3>
<div3>
            <head>40.</head>
            <p>
 Cui respondet Ecclesia: <hi>Quis dabit te, frater,
mihi lactentem ubera matris meae? Inveniens te foris,
osculabor te: et quidem non spernent me. Assumam
te, et inducam te in domum matris meae, et in secretum
ejus quae concepit me. Docebis me <note>(Cant. VIII, 1, 2)</note>
            </hi>.
Vides quemadmodum delectata munere gratiarum,
ad interiora cupit mysteria pervenire, et omnes sensus
suos consecrare Christo? Adhuc quaerit, adhuc
suscitat charitatem, et suscitari sibi eam poscit a filiabus
Hierusalem, quarum gratia, hoc est, animarum
fidelium, Sponsum in amorem sui uberiorem desiderat
<pb n="0402B"/>
provocari.</p>
          </div3>
<div3>
            <head>41.</head>
            <p>
 Unde Dominus Jesus et ipse invitatus tantae
studio charitatis, pulchritudine decoris et gratiae;
 quod nulla jam in ablutis delicta sorderent, dicit ad
Ecclesiam: <hi>Pone me ut signaculum in cor tuum, ut
sigillum in brachium tuum <note>(Ibid., 6)</note>
            </hi>; hoc est, decora
es, proxima mea, tota formosa es, nihil tibi deest. <hi>Pone me ut signaculum in cor tuum;</hi> 
 <emph>336</emph> quo fides
tua pleno fulgeat sacramento. Opera quoque tua
luceant, et imaginem Dei praeferant, ad cujus imaginem
facta es. Charitas tua nulla persecutione minuatur,
quam multa aqua excludere, flumina undare non
possint <note>(Ibid. 7)</note>.</p>
          </div3>
<div3>
            <head>42.</head>
            <p>
 Unde repete quia accepisti signaculum spiritale,
<pb n="0403A"/>
spiritum sapientiae et intellectus, spiritum
consilii atque virtutis, spiritum cognitionis atque
pietatis, spiritum sancti timoris <note>(Esai. XI, 2)</note>: et serva
quod accepisti. Signavit te Deus Pater, confirmavit
te Christus Dominus; et dedit pignus Spiritus in
cordibus tuis, sicut Apostolica lectione didicisti <note>(II Cor. V, 2)</note>.
</p>
          </div3>
        </div2>

<div2>
          <head>CAPUT VIII.</head>
<p> <hi>De mystico Dominici altaris convivio: quod ne quispiam
minoris faciat, ostenditur Synagogae sacris antiquius
esse; cum in sacrificio Melchisedech expressum
fuerit: ipso autem manna longe praestantius,
cum sit corpus Christi; ac inter utrumque perelegans
comparatio instituitur.</hi> </p>
<div3>
            <head>43. </head>
<p>
              <pb n="0403B"/>His abluta plebs dives insignibus, ad Christi
contendit altaria, dicens: <hi>Et introibo ad altare Dei,
ad Deum qui laetificat juventutem meam <note>(Psal. XLII, 4)</note>
              </hi>;
depositis enim inveterati erroris exuviis, renovata
in aquilae juventute, coeleste illud festinat adire convivium.
Venit igitur, et videns sacrosanctum altare
compositum, exclamans ait: <hi>Parasti in conspectu
meo mensam.</hi> Hanc loquentem inducit David dicens: <hi>Dominus pascit me, et nihil mihi deerit: in loco pascuae
ibi me collocavit. Super aquam refectionis educavit
me 
 <note>(Psal. XXII, 1, 2)</note>
              </hi>. Et infra: <hi>Nam etsi ambulem
in medio umbrae mortis, non timebo mala; quoniam tu
mecum es. Virga tua et baculus tuus, ipsa me consolata
sunt. Parasti in conspectu meo mensam</hi> <emph>337</emph> <hi>adversus
eos qui tribulant me. Impinguasti in oleo caput
<pb n="0403C"/>
meum, et poculum tuum inebrians quam praeclarum
est!</hi> </p>
          </div3>
<div3>
            <head>44.</head>
            <p>
 Nunc illud consideremus, ne quis forte visibilia
videns (quoniam quae sunt invisibilia, non videntur,
nec possunt humanis oculis comprehendi)
dicat forte: Judaeis Deus manna pluit, pluit coturnices <note>(Exod. XVI, 13)</note>:
Ecclesiae autem illi dilectae haec
sunt quae praeparavit; de quibus dictum est: <hi>Quod
oculus non vidit, nec auris audivit, nec in cor hominis
ascendit, quae praeparavit Deus diligentibus eum</hi> 
<pb n="0404A"/> <note>(I Cor. II, 9)</note>.
Ergo ne quis hoc dicat, summo studio
volumus comprobare quod et antiquiora sunt sacramenta
Ecclesiae quam Synagogae, et praestantiora
quam manna est.</p>
          </div3>
<div3>
            <head>45.</head>
            <p>
 Antiquiora docet lectio Genesis quae decursa
est <note>(Gen. XIV, 18)</note>; Synagoga enim ex lege Moysi
principium sumpsit <note>(Exod. XXXIV, 1 et seq.)</note>: Abraham
vero longe anterior, qui victis hostibus, et nepote
proprio recepto. cum potiretur victoria; tunc
illi occurrit Melchisedech, et protulit ea quae Abraham
veneratus accepit. Non Abraham protulit, sed
Melchisedech; qui inducitur sine patre, sine matre,
neque initium dierum, neque finem habens, similis
autem Filio Dei: de quo ait Paulus ad Hebraeos: <hi>Quia manet sacerdos in perpetuum 
 <note>(Hebr. VII et seq.)</note>
            </hi>;
<pb n="0404B"/>
qui interpretatione Latina dicitur rex justitiae, rex
pacis.</p>
          </div3>
<div3>
            <head>46.</head>
            <p>
 Non agnoscis quis iste sit? Potest homo esse
rex justitiae, cum ipse vix justus sit? Potest esse
rex pacis, cum vix possit esse pacificus? Sine matre
secundum divinitatem; quia ex Patre Deo genitus est,
unius substantiae cum Patre: sine patre secundum
incarnationem, qui natus ex Virgine est: initium et
finem non habens, quia ipse est initium et finis omnium,
primus et novissimus. Non igitur humani, sed
divini est muneris sacramentum quod accepisti, ab
eo prolatum qui benedixit fidei patrem Abraham,
illum cujus gratiam et gesta miraris.</p>
          </div3>
<div3>
            <head>47.</head>
            <p>
 Probatum est antiquiora esse Ecclesiae sacramenta,
nunc cognosce potiora. Revera <hi>(De Consec.
<pb n="0404C"/>
dist. 2, c. Revera)</hi> mirabile est quod manna Deus
pluerit patribus, et quotidiano coeli pascebantur alimento.
Unde dictum est: <hi>Panem angelorum manducavit
homo <note>(Psal. LXXVII, 25)</note>
            </hi>. Sed tamen panem
illum qui manducaverunt, omnes in deserto mortui
sunt: ista autem esca quam accipis, iste panis vivus
qui descendit de coelo, vitae aeternae substantiam subministrat;
et quicumque hunc manducaverit, non
morietur in aeternum: et est corpus Christi.</p>
          </div3>
<div3>
            <head>48.</head>
            <p>
 Considera nunc <hi>(De Consec. dist. 2, c. Revera,
<pb n="0405A"/>
ยง Considera)</hi> utrum praestantior sit panis angelorum,
an caro Christi, quae utique corpus est vitae. Manna
illud e coelo, hoc supra coelum; illud coeli, hoc Domini
coelorum: illud corruptioni obnoxium, si in
diem alterum servaretur; hoc alienum ab omni corruptione, <emph>338</emph> 
 quod quicumque religiose gustaverit,
corruptionem sentire non poterit. Illis aqua de petra
fluxit <note>(Exod. XVII, 6)</note>, tibi sanguis e Christo <note>(Joan. VI,
55 et seq.)</note>: illos ad horam satiavit aqua, te sanguis
diluit in aeternum. Judaeus bibit, et sitit: tu cum
biberis, sitire non poteris: et illud in umbra, hoc in
veritate.</p>
          </div3>
<div3>
            <head>49.</head>
            <p>
 Si illud quod miraris, umbra est; quantum
istud est, cujus et umbram miraris! Audi quia umbra
est quae apud patres facta est: <hi>Bibebant,</hi> inquit,
<pb n="0405B"/> <hi>de consequenti eos petra: petra autem erat Christus.
Sed non in pluribus eorum complacitum est Deo; nam
prostrati sunt in deserto 
 <note>(I Cor. X, 4, 5)</note>
            </hi>. Haec autem
in figura facta sunt nostra. Cognovisti praestantiora;
potior est enim lux quam umbra, veritas quam figura,
corpus auctoris quam manna de coelo.
</p>
          </div3>
        </div2>

<div2>
          <head>CAPUT IX.</head>
<p> <hi>Ne quis externa perculsus specie, in fide fluctuet, plurimis
exemplis, quibus mutatam aut victam fuisse
naturam constat, in medium allatis, e pane veram
Christi carnem fieri evincit. Postremo nonnullis quae
ad effectus ejus, utentium dispositiones ac similia
pertinent, figurate propositis, tractatum claudit.</hi> </p>
<div3>
            <head>50.</head>
            <p>
 Forte dicas: Aliud video, quomodo tu mihi
<pb n="0405C"/>
asseris quod Christi corpus accipiam? Et hoc nobis
adhuc superest ut probemus. Quantis igitur utimur
exemplis! Probemus non hoc esse quod natura formavit,
sed quod benedictio consecravit: majoremque
vim esse benedictionis quam naturae; quia benedictione
etiam natura ipsa mutatur.</p>
          </div3>
<div3>
            <head>51.</head>
            <p>
 Virgam tenebat Moyses, projecit eam, et facta
est serpens <note>(Exod. IV, 3, 4)</note>. Rursus prehendit caudam
serpentis, et in virgae naturam revertit. Vides
igitur prophetica gratia bis mutatam esse naturam et
<pb n="0406A"/>
serpentis et virgae? Currebant Aegypti flumina puro
aquarum meatu, subito de fontium venis sanguis
coepit erumpere; et non erat potus in fluviis <note>(Exod. VII,
20 et seq.)</note>. Rursus a prophetae prece cruor cessavit
fluminum, aquarum natura remeavit. Circumclusus
undique erat populus Hebraeorum, hinc Aegyptiis
vallatus, inde mari clausus: virgam levavit Moyses,
separavit se aqua, et in murorum specie congelavit,
atque inter undas via pedestris apparuit <note>(Exod. XIV,
21 et seq.)</note>. Jordanis retrorsum conversus contra naturam
in sui fontis revertit exordium <note>(Jos. III, 16)</note>.
Nonne claret naturam vel maritimorum fluctuum vel
fluvialis cursus esse mutatam? Sitiebat populus patrum,
tetigit Moyses petram, et aqua de petra fluxit.
Numquid non praeter naturam operata est gratia, ut
<pb n="0406B"/>
aquam vomeret petra, quam non habebat natura?
 Merrha fluvius amarissimus erat, ut sitiens populus
bibere non posset. Misit Moyses <emph>339</emph> lignum in aquam,
et amaritudinem suam aquarum natura deposuit <note>(Exod. XV, 23 et seq.)</note>,
quam infusa subito gratia
temperavit. Sub Elisaeo propheta uni ex filiis prophetarum
excussum est ferrum de securi, et statim mersum
est. Rogavit Elisaeum, qui amiserat ferrum:
misit etiam Elisaeus lignum in aquam, et ferrum natavit <note>(IV Reg. VI, 6)</note>.
Utique et hoc praeter naturam
factum cognoscimus; gravior est enim ferri species,
quam aquarum liquor.</p>
          </div3>
<div3>
            <head>52.</head>
            <p>
 Advertimus igitur majoris esse virtutis gratiam
quam naturam, et adhuc tamen propheticae
benedictionis numeramus gratiam? Quod si tantum
<pb n="0406C"/>
valuit humana benedictio, ut naturam converteret <note>(III Reg. XVIII, 38)</note>;
quid dicimus de ipsa consecratione
divina, ubi verba ipsa Domini Salvatoris
operantur? Nam sacramentum istud quod accipis,
Christi sermone conficitur. Quod si tantum valuit
sermo Eliae, ut ignem de coelo deponeret: non valebit
Christi sermo, ut species mutet elementorum?
De totius mundi operibus legisti: <hi>Quia ipse dixit,
et facta sunt: ipse mandavit, et creata sunt (Psal.
CXLVIII, 5. De Consec., dist. 2, c. In quibus, ยง Cujus
<pb n="0407A"/>
clare)</hi>; sermo ergo Christi qui potuit ex nihilo
facere quod non erat, non potest ea quae sunt, in
id mutare, quod non erant? Non enim minus est
novas rebus dare, quam mutare naturas.</p>
          </div3>
<div3>
            <head>53.</head>
            <p>
 Sed quid argumentis utimur? Suis utamur
exemplis, incarnationisque exemplo astruamus mysterii
veritatem. Numquid naturae usus praecessit,
cum Jesus Dominus ex Maria nasceretur? Si ordinem
quaerimus, viro mixta femina generare consuevit.
Liquet igitur quod praeter naturae ordinem Virgo
generavit. Et hoc quod conficimus corpus, ex Virgine
est: quid hic quaeris naturae ordinem in Christi
corpore, cum praeter naturam sit ipse Dominus Jesus
partus ex Virgine? Vera utique caro Christi, quae
crucifixa est, quae sepulta est: vere ergo carnis illius
sacramentum est.
<pb n="0407B"/>
</p>
          </div3>
<div3>
            <head>54. </head>
            <p>
Ipse clamat Dominus Jesus: <hi>Hoc est corpus
meum <note>(Matth. XXVI, 26)</note>
            </hi>. Ante benedictionem verborum
coelestium alia species nominatur, post consecrationem
corpus significatur <note>(De Consec. dist. 10,
ยง Haec et his)</note>. Ipse dicit sanguinem <emph>340</emph> suum.
Ante consecrationem aliud dicitur, post consecrationem
sanguis nuncupatur. Et tu dicis: Amen,
hoc est, verum est. Quod os loquitur, mens interna
fateatur: quod sermo sonat, affectus sentiat.</p>
          </div3>
<div3>
            <head>55.</head>
            <p>
 His igitur sacramentis pascit Ecclesiam suam
Christus, quibus animae firmatur substantia: meritoque
videns profectum ejus gratiae continentem, dicit
ad eam: <hi>Quam decora facta sunt ubera tua, soror
mea sponsa! Quam decora facta sunt a vino: et odor vestimentorum
tuorum super omnia aromata! Favus distillans
<pb n="0407C"/>
labia tua, o sponsa, mel et lac sub lingua tua, et
odor vestimentorum tuorum sicut odor Libani. Hortus conclusus,
soror mea sponsa, hortus conclusus, fons signatus <note>(Cant. IV, 10 et seq.)</note>
            </hi>.
Quo significat signatum debere
apud te manere mysterium, ne violetur operibus malae
vitae, atque adulterio castitatis, ne divulgetur quibus
non convenit, ne garrula loquacitate dispergatur in
<pb n="0408A"/>
perfidos. Bona ergo debet esse fidei tuae custodia,
ut intemerata vitae ac silentii integritas perseveret.</p>
          </div3>
<div3>
            <head>56.</head>
            <p>
 Unde et Ecclesia altitudinem servans mysteriorum
coelestium, rejicit a se graviores venti procellas,
et invitat vernantis gratiae suavitatem: et
sciens quod hortus suus Christo displicere non possit,
ipsum advocat Sponsum dicens: <hi>Exsurge aquilo,
et veni auster: perfla hortum meum, et defluant unguenta
mea <note>(Ibid., 16)</note>
            </hi>. <hi>Descendat frater meus in
hortum suum, et edat fructum pomiferarum suarum <note>(Cant. V, 1)</note>
            </hi>.
Bonas enim arbores et fructiferas
habet, quae radices suas tinxerint sacri fontis irriguo,
et in bonos fructus novae fecunditatis germine
pullulaverint; ut non jam prophetica caedantur securi,
sed Evangelica ubertate fecundentur <note>(Matth. III,
10)</note>.
<pb n="0408B"/>
</p>
          </div3>
<div3>
            <head>57. </head>
            <p>
Denique fertilitate earum etiam Dominus delectatus
respondet: <hi>Ingressus sum in hortum meum,
soror mea Sponsa: vindemiavi myrrham meam cum unguentis
meis, manducavi cibum meum cum melle meo,
bibi potum meum cum lacte meo <note>(Cant. V, 1)</note>
            </hi>. Quare
cibum et potum dixerit, fidelis intellige. Illud autem
non dubium, quod in nobis <emph>341</emph> ipse manducat
et bibit, sicut in nobis legisti quia in carcere esse
se dicit <note>(Matth. XXV, 36)</note>.</p>
          </div3>
<div3>
            <head>58.</head>
            <p>
 Unde et Ecclesia videns tantam gratiam,
hortatur filios suos, hortatur proximos, ut ad sacramenta
concurrant, dicens: <hi>Edite proximi mei, et
bibite, et inebriamini, fratres mei <note>(Cant. V, 1)</note>
            </hi>. Quid
edamus, quid bibamus, alibi tibi per Prophetam
<pb n="0408C"/>
Spiritus sanctus expressit dicens: <hi>Gustate et videte
quoniam suavis est Dominus: beatus vir qui sperat in
eo <note>(Psal. XXXIII, 9)</note>
            </hi>. In illo sacramento <note>(De Consec.
dist. 2, cap., In illo sacram.)</note> Christus est; quia corpus
est Christi: non ergo corporalis esca, sed spiritalis
est. Unde et Apostolus de typo ejus ait: <hi>Quia
patres nostri escam spiritalem manducaverunt, et potum
spiritalem biberunt <note>(I Cor. X, 3)</note>
            </hi>; corpus enim
<pb n="0409A"/>
Dei corpus est spiritale: corpus Christi corpus est
divini Spiritus; quia Spiritus Christus, ut legimus: <hi>Spiritus ante faciem nostram Christus Dominus <note>(Thren. IV, 20)</note>
            </hi>.
Et in Petri Epistola habemus: <hi>Christus pro nobis mortuus est 
 <note>(I Pet. II, 21)</note>
            </hi>. Denique
cor nostrum esca ista confirmat, et potus iste <emph>342</emph> 
 laetificat cor hominis, ut Propheta memoravit <note>(Psal. CIII, 15)</note>.</p>
          </div3>
<div3>
            <head>59.</head>
            <p>
 Unde adepti omnia, sciamus regeneratos nos
esse: nec dicamus, quomodo regenerati sumus?
Numquid in ventrem matris nostrae introivimus, et
renati sumus? non agnosco usum naturae. Sed nullus
<pb n="0410A"/>
hic naturae ordo, ubi excellentia gratiae est. Denique
non semper usus naturae generationem facit:
generatum ex Virgine Christum Dominum confitemur,
et naturae ordinem denegamus. Non enim
ex viro Maria concepit: sed de Spiritu sancto in
utero accepit, ut dicit Matthaeus: <hi>Quia inventa est
in utero habens de Spiritu sancto <note>(Matth. I, 18)</note>
            </hi>. Si
ergo superveniens Spiritus sanctus in Virginem, conceptionem
operatus est, et generationis munus implevit:
non utique dubitandum est quod superveniens
in fontem, vel super eos qui baptismum consequuntur,
veritatem regenerationis operetur.

</p>
          </div3>
        </div2>
      </div1>
</body>
  </text>
</TEI>