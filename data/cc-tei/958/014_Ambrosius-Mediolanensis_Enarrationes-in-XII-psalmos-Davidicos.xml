<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Enarrationes in XII psalmos Davidicos</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.EnInXiP</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div1>
        <head>IN PSALMUM PRIMUM ENARRATIO.</head>
        <pb n="0921"/>
        <head> <emph>737</emph> PRAEFATIO.</head>

<pb n="0921A"/>
<div3>
          <head>1.</head>
          <p>
 Quoniam summum virtuti incentivum proposuit
Deus futurae beatitudinis delectationem: vehemens
quoque calcar erroris delectationem esse diabolus
excogitavit. Utriusque sententiae praestat indicium
primus humani generis Adam, a Domino Deo in paradiso
voluptatis positus; ut aeterna delectatione
frueretur, ad virtutem futurae sobolis provocandam.
Neque enim erat incognitum Deo locum eum errori
daturum, et caeteris propositam spem salutis esse debere,
qua in praereptam humano sedem generi contenderent
reformari. Et idem per speciem serpentis
quae praefiguravit delectationis illecebram, uxoria
persuasione deceptus. Occasione igitur accepta, adversarius
per delectationem mihi operatus est mortem.
<pb n="0921B"/>
Itaque quod divina gratia tributum erat ad vitam,
factum est mihi in mortem, eoque faciliorem
inimicus assensum hominis habuit; ad lapsum enim
speciem praetendit naturae. Delectarunt enim opera
sua Dominum: delectarunt prima naturae exordia,
quae videns Dominus ait: <hi>Bona valde <note>(Gen. I, 31)</note>
          </hi>.</p>
        </div3>
<div3>
          <head>2.</head>
          <p>
 Laudant Angeli Dominum, psallunt ei Potestates
coelorum, et ante ipsum initium mundi Cherubim
et Seraphim cum suavitate canorae vocis suae dicunt: <hi>Sanctus, sanctus, sanctus 
 <note>(Esai. VI, 3)</note>
          </hi>. Innumera <emph>738</emph> 
 angelorum millia assistunt, et seniores
<pb n="0922A"/>
et turba magna sicut voces aquarum multarum concinunt <hi>Alleluia 
 <note>(Apoc. XIX, 1 et seq.)</note>
          </hi>. Ipsum axem
coeli fert expressior sermo cum quadam perpetui
concentus suavitate versari, ut sonus ejus extremis
terrarum partibus audiretur, ubi sunt quaedam secreta
naturae. Nec id ab usu naturae alienum videtur;
quandoquidem vox missa gratiore plausu e nemoribus
resultet, aut montibus, et suaviore sono reddant
quod acceperint. In scopulis quoque ipsis et lapidibus
reperit natura quod delectaret. Aliorum specula,
aliorum usus delectat aut gratia. Ferae ipsae, atque
aves loci amoenioris aut modulatioris vocis delectatione
mulcentur. Lactentibus quoque parvulis aut
severitas terrori est, aut blanditiae voluptati. Naturalis
igitur delectatio est.
<pb n="0922B"/>
</p>
        </div3>
<div3>
          <head>3. </head>
          <p>
Unde et David sanctus, qui adverteret unde
homo, et qua esset fraude dejectus (nam si tenuisset
infusam sibi a Domino aeternae illius coelestisque
delectationis gratiam, nec saecularibus captus
amisisset illecebris, numquam tam miserabilis aerumnae
subiisset injurias), itaque reparare eam studens
ac reformare psallendi munere, coelestis nobis instar
conversationis instituit.</p>
        </div3>
<div3>
          <head>4.</head>
          <p>
 Etenim licet omnis Scriptura divina Dei gratiam
spiret, praecipue tamen dulcis psalmorum <emph>739</emph> liber;
quandoquidem ipse Moyses qui plano gesta
<pb n="0923A"/>
majorum sermone descripsit, ubi tamen per mare
Rubrum populum patrum memorabili admiratione
transduxit, demersum aspiciens regem Pharaonem
cum suis copiis, in majora ingenium attollens suum
(quia majora viribus suis fuerat assecutus), canticum
Domino cecinit triumphale <note>(Exod. XV, 1 et seq.)</note>.
Maria quoque tympanum sumens, caeteras hortabatur
dicens: <hi>Cantemus Domino; gloriose enim honorificatus
est; equum et ascensorem projecit in mare <note>(Ibid.
20)</note>
          </hi>. Ipse etiam Moyses cum legem Domini legisset,
quo ejus memoriam pectoribus affigeret audientium,
per canticum locutus est dicens: <hi>Audi, coelum, et loquar:
Exspectetur sicut pluvia eloquium meum, et descendant
sicut ros verba mea, sicut imber super gramen,
sicut nix super fenum <note>(Deut. XXXII, 1 et seq.)</note>
          </hi>.
<pb n="0923B"/>
</p>
        </div3>
<div3>
          <head>5. </head>
          <p>
Delectatur igitur cantico Deus non solum laudari,
sed etiam reconciliari. Inde et Moyses tunc
maxime cantico usus est, quando coelum testificabatur
et terram; ut salutem suam coelestis sono gratiae
concinentem avidius mundus audiret, et sacrae suavitate
dulcedinis in aeternum Legis observantia mentibus
inoleret humanis. Denique Legis tabulae priusquam
cantico firmarentur, per indignationem Moysis
fractae et comminutae sunt. Ubi vero tali signaculo
consecratae sunt, humana locum ira non habuit,
quia sanctificatio eam sacrae suavitatis exclusit.
Canticum itaque Domini sicut ros mollior descendit
e coelo, et fidem hominum sicut gramen imbre quodam
gratiae spiritalis infudit. Duo igitur haec cantica
in libris Moysis tamquam duo mundi oculi, coelique
<pb n="0923C"/>
lumina, totum corpus operis ejus illustrant.</p>
        </div3>
<div3>
          <head>6.</head>
          <p>
 At vero David principaliter a Domino ad hoc
munus electus est; ut quod in aliis rarum praeeminere
reliquo opere videtur, in hoc juge et continuum
refulgeret. Unum canticum legimus in libro Judicum <note>(Judic. V, 2 et seq.)</note>,
reliqua, historiae more, decursa,
quibus expressa sunt gesta majorum. Unum Esaias
canticum scripsit <note>(Esai. XII, 1 et seq.)</note>, quo legentium
corda mulceret; in reliquis terribili tuba correptionis
infremuit. Canticum ei ne ipsi quidem inimici
objicere potuerunt, qui eum propter alia dicta
usque ad necem sunt persecuti. Unum Daniel <note>(Dan.
III, 52 et seq.)</note>, unum Habacuc <note>(Habac. III, 2 et seq.)</note>.
Salomon ipse David filius licet innumera cantica cecinisse
dicatur; unum tamen quod Ecclesia receperit,
<pb n="0923D"/>
canticorum Canticum dereliquit. In aliis igitur
singula advertere licet.</p>
        </div3>
<div3>
          <head>7.</head>
          <p>
 Historia instruit, Lex docet, prophetia annuntiat,
correptio castigat, moralitas suadet: in libro
Psalmorum profectus est omnium, et medicina quaedam
salutis humanae. Quicumque legerit, habet quo
propriae vulnera passionis speciali possit curare remedio.
Quicumque cernere voluerit, tamquam in
communi animarum gymnasio, et quodam stadio
virtutum diversa genera certaminum reperiens praeparata,
id sibi eligat, cui se intelligit aptiorem, quo
<pb n="0924A"/>
facilius perveniat ad coronam. <emph>740</emph> Si quis gesta
recensere majorum studeat, atque imitari velit, intra
unum psalmum <note>(Psal. LXXVII, 8 et seq.)</note> totam paternae
historiae seriem accipit comprehensam; ut
thesaurum memoriae compendio lectionis acquirat.
Faciliora quoque videntur, quae brevius explicantur.
Illud etiam quantae altitudinis, quod brevi intervallo
offensionum adversa distinxit, et reconciliationis secunda
subtexuit; ut simul cognosceres quid incredulitatis
obesset offensa, quid fides prompta conferret?
Si quis vim legis explorat, quae tota in vinculo charitatis
est (qui enim diligit proximum, legem implevit),
in psalmis legat quanto dilectionis affectu pro
totius plebis opprobrio repellendo, periculis se gravibus
solus objecerit; in quo non imparem charitatis
<pb n="0924B"/>
gloriam triumpho virtutis agnoscet. Si quis correptionum
saeva formidat, audiat dicentem: <hi>Domine, ne
in ira tua arguas me, neque in furore tuo corripias me <note>(Psal. VI, 2)</note>
          </hi>;
et discat quemadmodum debeat irati
judicis temperare censuram. Si quis patientiae cognoscere
gestit exemplum, legat in psalmis: <hi>Si reddidi
retribuentibus mihi mala <note>(Psal. VII, 5)</note>
          </hi>; et advertat
quia praeceptum Evangelicum spiritu praevidit,
virtute praevenit. Habes itaque illud proverbiale: <hi>Quia mansuetus homo, cordis est medicus 
 <note>(Prov. XIV,
30)</note>
          </hi>. Si quis praeterea adversus nequitiae spiritalis
incursus vult esse munitus, quid magis quam psallendum
sibi esse noverit? Psallebat David adolescentior;
et Saulis nequam spiritum fugabat, qui eum
antea stringebat.
<pb n="0924C"/>
</p>
        </div3>
<div3>
          <head>8. </head>
          <p>
De virtute autem prophetiae quid loquar? Quod
alii annuntiaverunt per aenigmata, huic soli palam
atque aperte videtur esse promissum, ut Dominus
Jesus ex ejus semine nasceretur, sicut dixit ad eum
Dominus: <hi>De fructu ventris tui ponam super sedem
tuam <note>(Psal. CXXXI, 11)</note>
          </hi>. In psalmis itaque nobis non
solum nascitur Jesus; sed etiam salutarem illam
suscipit corporis passionem, quiescit, resurgit, ascendit
ad coelum, sedet ad dexteram Patris. Id quod
nemo praesumpserat hominum dicere, hoc solus hic
Propheta annuntiavit, postea ipse Dominus in Evangelio
praedicavit <note>(Luc. XXIV, 44)</note>.</p>
        </div3>
<div3>
          <head>9.</head>
          <p>
 Omnes praeterea scriptores psalmorum in suis
scriptis exempla posuerunt, aut aliqua dicta superiorum:
psalmi nihil praeter quod suum est, habent.
<pb n="0924D"/>
Quid igitur psalmo gratius? Unde pulchre ipse David: <hi>Laudate,</hi> 
 inquit, <hi>quoniam bonus est psalmus:
Deo nostro sit jucunda, decoraque laudatio <note>(Psal.
CXLVI, 1)</note>
          </hi>. Et vere; psalmus enim benedictio populi
est, Dei laus, plebis laudatio, plausus omnium, sermo
universorum, vox Ecclesiae, fidei canora confessio,
auctoritatis plena devotio, libertatis laetitia, clamor
jucunditatis, laetitiae resultatio. Ab iracundia mitigat,
a sollicitudine abdicat, a moerore allevat. Nocturna
arma, diurna magisteria; scutum in timore, festum
in sanctitate, imago tranquillitatis, pignus pacis atque
<pb n="0925A"/>
concordiae, citharae modo ex diversis et disparibus
vocibus unam exprimens cantilenam. Diei ortus
psalmum resultat, psalmum resonat occasus.
</p>
          <p> <emph>741</emph> Mulieres Apostolus in Ecclesia tacere jubet:
psalmum etiam bene clamant: hic omni dulcis aetati,
hic utrique aptus est sexui. Hunc senes rigore senectutis
deposito canunt, hunc veterani tristes in cordis
sui jucunditate respondent, hunc juvenes sine invidia
cantant lasciviae, hunc adolescentes sine lubricae
aetatis periculo et tentamento concinunt voluptatis,
juvenculae ipsae sine dispendio matronalis psallunt
pudoris, puellulae sine prolapsione verecundiae cum
sobrietate gravitatis hymnum Deo, inflexae vocis
suavitate modulantur. Hunc tenere gestit pueritia,
hunc meditari gaudet infantia, quae alia declinat ediscere.
<pb n="0925B"/>
Ludus quidam est iste doctrinae majoris profectus,
quam cum seria traditur disciplina. Quantum
laboratur in Ecclesia ut fiat silentium, cum lectiones
leguntur? Si unus loquatur, obstrepunt universi;
cum psalmus legitur, ipse sibi est effector silentii.
Omnes loquuntur, et nullus obstrepit. Psalmum reges
sine potestatis supercilio resultant. In hoc se ministerio
David gaudebat videri. Psalmus cantatur ab
imperatoribus, jubilatur a populis. Certant clamare
singuli quod omnibus proficit. Domi psalmus canitur,
foris recensetur. Sine labore percipitur, cum voluptate
servatur; psalmus dissidentes copulat, discordes
sociat, offensos reconciliat. Quis enim non remittat
ei, cum quo unam ad Deum vocem emiserit? Magnum
plane unitatis vinculum, in unum chorum totius numerum
<pb n="0925C"/>
plebis coire! Dispares citharae nervi sunt,
sed una symphonia. In paucissimis chordis saepe errant
digiti artificis; sed in populo spiritus artifex
nescit errare. Psalmus nocturni operis commercium,
diurnae requiei stipendium, institutio incipientium,
perfectorum confirmatio. Angelorum ministerium,
militia coelestis, hostia spiritalis. Psalmum et
saxa respondent: psalmus canitur, et ipsa etiam
saxosa pectora molliuntur. Videmus flere praeduros,
flecti immisericordes.</p>
        </div3>
<div3>
          <head>10.</head>
          <p>
 Certat in psalmo doctrina cum gratia simul.
Cantatur ad delectationem, discitur ad eruditionem.
Nam violentiora praecepta non permanent: quod
autem cum suavitate perceperis, id infusum semel
<pb n="0926A"/>
praecordiis non consuevit elabi. Quid est quod non
tibi occurrat psalmos legenti? In his lego Canticum
pro dilecto, et sacrae desiderio charitatis inflammor <note>(Psal. XLIV, 1)</note>;
in his torcularia divini mysterii recognosco <note>(Psal. VIII, 1 et alibi)</note>;
in his revelationum
gratiam, resurrectionis recenseo testimonia, repromissionis
numera <note>(Psal. L, 3 et seq.)</note>; in his disco
vitare peccatum, dedisco <emph>742</emph> erubescere poenitentiam
delictorum. Tantus rex, tantus propheta suo
me provocavit exemplo, ut aut commissum studeam
extenuare peccatum, aut non commissum cavere.</p>
        </div3>
<div3>
          <head>11.</head>
          <p>
 Quid igitur psalmus, nisi virtutum est organum,
quod sancti Spiritus plectro pangens Propheta
venerabilis, coelestis sonitus fecit in terris dulcedinem
resultare? Simul cum ille in fidibus et chordis,
<pb n="0926B"/>
hoc est, in reliquiis mortuis diversarum vocum modulatus
discrimina, divinae laudationis ad coelestia
dirigeret cantilenam; docuit utique prius nobis peccato
esse moriendum, et tunc demum in hoc corpore
diversa opera discriminanda virtutum, quibus ad Dominum
 devotionis nostrae gratia perveniret; ut occupatis
intentione coelestium nulla irreperet terrenorum
libido vitiorum, simul animus coelestis gratiae
suavitate nitesceret. Merito igitur tanti ministrum
muneris Dominus laudans ait: Inveni David secundum
cor meum.</p>
        </div3>
<div3>
          <head>12.</head>
          <p>
 Aiunt etiam, eorum qui cithara canunt peritiores
 intus canere, ut ferunt fabulae de Aspendio
citharista; causas quoque modulaminum, et quaedam
claustra rhythmorum in superiore parte esse psalterii.
<pb n="0926C"/>
Docuit ergo David intus nos canere oportere, intus
psallere, quemadmodum canebat et Paulus, dicens: <hi>Orabo spiritu, orabo et mente; psallam spiritu,
psallam et mente 
 <note>(I Cor. XIV, 15)</note>
          </hi>, et ad superiorum
intuitum vitam nostram actusque formare, ne delectatio
dulcedinis excitet corporis passiones, quibus
non redimitur nostra anima, sed gravatur; cum ad
redemptionem animae suae psallere se sanctus Propheta
memoraverit dicens: <hi>Psallam tibi in cithara,
sanctus Israel: gaudebunt labia mea cum cantavero
tibi; et anima mea, quam redemisti <note>(Psal. LXX, 22)</note>
          </hi>.
Sed jam psalmi istius qui propositus est nobis, ingrediamur
exordia.
</p>
        </div3>
      </div1>

<div1>
        <head>ENARRATIO.</head>

<pb n="0927A"/>
<div3>
          <head>13.</head>
          <p>
 <hi>
            <note>(Vers. 1)</note> Beatus,</hi> inquit, <hi>vir qui non abiit in
consilio impiorum.</hi> Quam aptum, quam opportunum
principium! Namque ut ii qui agonis aliquam solemnitatem
receperint exhibendam, proponere praemium
solent, jactare coronae nobilitatem, quo certaturi
studio majore conveniant, nisu quoque propensiore
decertent: ita Dominus noster Jesus regni
coelestis gloriam, perpetuae quietis gratiam, vitae
aeternae beatitudinem ad virtutis humanae incentiva
proposuit. Imperator quoque cum progreditur ad
bellum, donativum militi, et promotiones dignitatum
in numeris <emph>743</emph> militaribus pollicetur; ut spes
commodi furetur labores, et metum abscondat periculi.
Velut praeco igitur magni imperatoris sanctus
<pb n="0927B"/>
David hortatur milites, athletas vocat, praemium exprimit
dicens: <hi>Beatus vir qui non abiit in consilio impiorum.</hi> 
A praemio coepit, ut pondus futuri certaminis
elevaret; mercedem praemisit, ut unusquisque praesentium
rerum sollicitudines ac labores corde transiliens,
ad emerendam beatitudinem futurorum avida
festinatione contenderet. <hi>Beatus,</hi> inquit, <hi>vir.</hi> Quid
plus potuit homini dari, quam quo nihil amplius
potuit Deo Apostolica auctoritate deferri <note>(I Tim. VI,
15 et 16)</note>? Beatus enim, et solus potens, et rex regum,
et dominus dominantium Deus dictus est. Ille
solus potens, ille rex regum, ille dominus dominantium,
beatitudinis tamen non supergreditur potestatem.
Donavit nobis appellationis ejus commune
<pb n="0927C"/>
consortium, quae digna aestimata est honore divino.</p>
        </div3>
<div3>
          <head>14.</head>
          <p>
 Consideremus nunc qua ratione, <hi>Beatus vir,</hi> 
dixerit; et non magis, beati homines: cum uterque
sexus vocetur ad gratiam. Numquid a consortio beatitudinis
exclusit mulieres, quia virum solum beatum
nuncupavit? Absit; quia nec a consortio creaturae
exclusit Deus feminas, quia prius virum condidit.
Dixit enim Deus: <hi>Faciamus hominem secundum imaginem
nostram, et secundum similitudinem nostram . . . .
Et fecit,</hi> inquit, <hi>Deus hominem; ad imaginem Dei
fecit illum; masculum et feminam fecit eos <note>(Gen. I,
26 et 27)</note>
          </hi>. In homine uterque signatur: in viro sexus
exprimitur. Sed quemadmodum cum homo dicitur,
uterque comprehenditur: ita cum vir nominatur, et
mulier cujus vir ille sit, intelligitur. Denique, <hi>Haec
<pb n="0927D"/>
vocabitur,</hi> inquit, <hi>mulier, quoniam de viro suo sumpta
est <note>(Gen. II, 23)</note>
          </hi>. Accedit illud, quoniam quorum natura
eadem, eorum operationes utique non possunt
esse discretae: et quorum opus aequale, eorum utique
aequalis et merces. Virum igitur Scriptura dicendo,
<pb n="0928A"/>
consortem copulae non praetermisit; quia et
hominem dicendo, consortem non tacuit naturae.
Itaque quemadmodum illic hominem factum legimus,
et cum sit una natura, tamen principalem sexum
prius creatum negare non possumus: ita et hic cum
legimus virum, de principali portione sexum quoque
supparem recognoscimus. Paria igitur studia virtutis,
quia par praerogativa est creaturae. Quid autem sexum
discutias, ubi non corporis a te, sed animae certamina
postulantur, quae sexum non habet? Non ergo
illic discernas honorem, mercedem dividas, ubi non
discernitur sexus. Non incaute tamen, si prior vocetur
ad exercitium, qui fuit posterior ad lapsum. Quae
male coepit, sequi debet, non praecedere; ut vel
post experimentum sit verecundior. Male Eva naturae
<pb n="0928B"/>
ordinem praetermisit, exspectare debuit praecedentem.
Astute serpens a posteriore coepit; ideo Propheta
ad superiorem revertitur, eum utique qui lapsus
non esset, nisi esset posteriorem secutus.</p>
        </div3>
<div3>
          <head>15.</head>
          <p>
 Denique prius nos revocavit a lapsu, quam
ad palmam victoriae provocavit. <hi>Beatus,</hi> inquit, <hi>vir
qui non abiit in consilio impiorum.</hi> Vide ubi beatus
appelleris, o homo: non in divitiis, non in <emph>744</emph> 
potestatibus et honoribus, non in nobilitate generis,
aut decore et pulchritudine, non in corporis salubritate,
in quibus nihil naturae est bonum; denique
non solum facilem commutationem habent in contraria,
verum etiam ministerium ad culpam exhibent
ei qui uti his nesciat. Quis enim justus propter pecuniam?
Quis humilis in potestatibus? Quis misericors
<pb n="0928C"/>
propter nobilitatem? Quis castus propter decorem?
Illecebrosa haec magis sunt ad peccatum,
quam fructuosa ad virtutis profectum.</p>
        </div3>
<div3>
          <head>16.</head>
          <p>
 Quid sibi deinde vult quod maluit dicere: <hi>Non
abiit, et non stetit,</hi> quasi de praeterito; cum potuerit
dicere: Beatus vir qui non abit in consilio impiorum,
et in via peccatorum non stat, et in cathedra pestilentiae
non sedet? Vide dogma; non enim statim
beatus qui non est impius aut peccator, propter incerta
exitus. Non enim otiose scriptum est: <hi>Ante
mortem ne laudaveris aliquem <note>(Eccli. XI, 30)</note>
          </hi>. Ergo
dum in hac vita quisquam est, non potest definita
praedicatione laudari, cum patere adhuc possit errori;
ille autem qui vitam sine offensione concluserit,
jure beati appellatione censetur, qui utitur consortio
<pb n="0928D"/>
beatorum.</p>
        </div3>
<div3>
          <head>17.</head>
          <p>
 Sed forte dicas: Qua ratione ergo alibi dixit: <hi>Beatus qui intelligit super egenum et pauperem 
 <note>(Psal.
XL, 1)</note>
          </hi>? Non enim dixit beatum qui intellexerit, sed
eum qui intelligit; quoniam qui bonum operantur,
<pb n="0929A"/>
in ipso opere et quo probentur, inveniunt, remunerationem
sui in ipso opere consequentes. Siquidem
beatae fructus est conscientiae bonum factum. Qui
autem a malo temperant, non si semel aut bis declinaverint
culpam, statim beati; sed si potuerint culpae
contagium per omne vitae suae tempus evadere.</p>
        </div3>
<div3>
          <head>18.</head>
          <p>
 Nunc illud occurrit, cur beatum dicere maluerit,
non eum qui pietatis aliquo sit functus officio,
sed eum qui ab impiorum consilio temperaverit. Videtur
enim magis laudandus qui virtutis munus impleverit,
quam qui peccatum evaserit. Siquidem nec
bos, nec equus, nec lapis in peccato esse consueverunt,
aut sedere in cathedra pestilentiae. Sed illa
beatitudinis non habent fructum, quae virtutis non
habent sensum. Nam quomodo perveniunt ad legis
<pb n="0929B"/>
praemium, quae non habent sequendae legis affectum?
De rationalibus ergo propositam sententiam video,
hoc est, de nobis. Nobis autem initium bonorum, abstinentia
peccatorum est; quoniam legimus: <hi>Declina
a malo, et fac bonum <note>(Psal. XXXVI, 27)</note>
          </hi>. Hic enim ordo
est disciplinae, ut ab inferioribus ad perfectiora
contendas; ne terrearis mole majorum, qui leviorum
exordio debeas provocari. Scalarum enim similem
esse Scriptura <note>(Gen. XXVIII, 12)</note> nos docet pietatis
ascensum, per quas vidit angelos Domini ascendentes
et descendentes sanctus Jacob, vir exercitationis;
qui nobis propositus est, ut per illum cognosceremus
gradum virtutis paulatim nos proferre
debere; et ita posse ab imis ad summa contendere,
si per processus gradiamur exiguos ad ea quae videntur
<pb n="0929C"/>
humanae altiora naturae. Has tibi scalas semper
habeto propositas. Ne timeas, o homo, gradus
hos ascendere <emph>745</emph> disciplinae. Primus gradus vicinus
est terrae, sequens similis est prioris. Sic per
aequales gradus ad summa conscenditur. Ne fastidias,
o homo, primum illum velut vilissimum gradum.
Ille primus ascensus te a terris separat; aerem
calcas, ubi ab humo elevaveris vestigium. In
virtute positus surgendo liquisti terram; terram relinquis,
si culpam declinas. Exordium ergo processionis
ad virtutem est abstinere a peccato.</p>
        </div3>
<div3>
          <head>19.</head>
          <p>
 Ut sciamus autem hanc disciplinam esse doctrinae,
audi Legem dicentem: <hi>Non adulterabis, non
homicidium facies <note>(Exod. XX, 14 et 15)</note>
          </hi>; imperfectis
enim ista praecepta convenientia videbantur. Denique
<pb n="0929D"/>
ipse Dominus Jesus sciens imperfectum, a quo interrogabatur
quibus ad vitam aeternam operibus perveniret,
respondit ei: <hi>Non adulterabis, non homicidium
facies, non furtum facies,</hi> etc. <note>(Matth. XIX, 18)</note>. Deinde
dicenti quod fecisset illa omnia, adjecit perfectiora
dicens: <hi>Vende omnia quae habes, et da pauperibus,
et habebis thesaurum in coelo <note>(Ibid., 21)</note>
          </hi>. Tantumque
<pb n="0930A"/>
abesse docuit inter malorum declinationem, et imitationem
bonorum, ut haec abnueret, qui illa sibi
facilia judicabat. Sed quia nec illa ascenderat, ideo
ad haec se aptare non potuit. Nam si dilexisset proximum,
potuisset pauperibus subsidia sui patrimonii
non negare. Ideoque gradum primum Legis ascende,
ut possis ad Evangelii coeleste fastigium pervenire.
Unde arbitror quod quasi sub Lege positus, morem
Legis in primo psalmo secutus, ex sua persona
sanctus Propheta magis cavenda denuntiet, quam
sequenda proponat. In quadragesimo autem psalmo <note>(Psal. XL, 1 et seq.)</note>,
qui ex persona inscribitur Salvatoris,
adhortatio magis virtutis fiat, quam erroris
depressio; de passione enim Salvatoris loquitur <note>(Ibid., 6 et seq.)</note>.
Et ideo Evangelii dispensator
etiam, sicut possumus aestimare, cum audivimus dicentem:
<pb n="0930B"/> <hi>Beati misericordes 
 <note>(Matth. V, 7)</note>
          </hi>; et in psalmo
propriae passionis, et in Evangelio misericordiam
coronavit. Sed adoriamur jam psalmi explanationem,
et virtutem inspiciamus Propheticam.</p>
        </div3>
<div3>
          <head>20.</head>
          <p>
 <hi>Beatus,</hi> inquit, <hi>vir qui non abiit in consilio
impiorum, et in via peccatorum non stetit, et in cathedra
pestilentiae non sedit.</hi> Possumus dicere tres esse
speeies peccatorum, quas hic putamus expressas,
cogitationis, operationis, permansionis; beatumque
eum significari, qui et non cogitaverit quod malum
est. Nam quomodo potest beatus esse, qui suis cogitationibus
accusantibus in die judicii revincendus
est? Etiamsi hominem fefellit, testem refugit, accusatorem
evasit; se tamen sui accusatorem vitare non
<pb n="0930C"/>
poterit, quem maxime debet timere; quia et accusatorem
habebit, et confitentem reum. Beatus ergo est
qui et non cogitaverit quod malum est, et non operatus
fuerit peccatum (quia interdum et sine cogitatione
delinquimus; ex multiloquio enim non effugimus
peccatum), et non perseveraverit in peccato. Vel
sic: qui et non cogitaverit quod esset erroris, vel in
ea cogitatione non steterit, vel certe non perseveraverit
in iis cogitationibus, <emph>746</emph> quas plenas erroris
adverterit. Sed haec utrum recte conveniant, qui
legerit, aestimabit. Nam qui semel male cogitavit,
nec stare in eo debuit, nec perseverare. Sed etsi
non perseveraverit, beatus esse non potuit; quia
stetit in eo quod improbe cogitavit. Etsi non stetit,
tamen eo ipso quod cogitavit male, utrum habeat
<pb n="0930D"/>
beatitudinis fructum, clementem aliquem quaerere
debet interpretem. Postremo quia nemo potest dicere
mundum se habere cor, esto ut veniabilis cogitatio
sit, numquid veniabilis operatio peccatorum? Postremo
si veniabilis statio, numquid etiam plena beatitudinis,
eo quod non perseveraverit in crimine?
Deinde qui non cogitavit quae improba sunt, quomodo
<pb n="0931A"/>
in peccato stare potuit, aut perseverare? Ut beatus
sit, qui tria haec jure servaverit, certe ordo diversus
est. Primum est enim, ut non perseveraverit in
peccato; secundum, ut non steterit in eo; tertium,
ut non cogitaverit quod esset erroris. Qui enim non
perseveraverit, potuit tamen stare; qui non stetit,
potuit cogitare; qui autem nec cogitavit, vere beatus
est.</p>
        </div3>
<div3>
          <head>21.</head>
          <p>
 Unde alteram quoque traditionem non praetermittendam
putavi, quo tres gradus recto ordine
factos asseramus; ut qui beatus vult esse, non abeat
in consilio impiorum, hoc est, in eorum cogitationibus
non ambulet; deinde non stet in via peccatorum;
tertio, non sedeat in cathedra pestilentiae. Tu
igitur qui in Ecclesia factus es Christianus, vel qui
<pb n="0931B"/>
ad gratiam tendis, abstine ab impiorum consiliis, ut
possis dicere: <hi>Ne perdas cum impiis, Deus, animam
meam, et cum viris sanguinum vitam meam <note>(Psal. XXV,
9)</note>
          </hi>. Nec cogites quae sunt impia. Quae sunt illa, nisi
quae in Dei excogitantur injuriam? Pietas enim prima
in Deum, secunda in parentes. Et quidem inimicus
inserit frequenter diversa mentibus nostris: et
ideo caute Propheta cogitationes magis, quam infusiones
improvisas putavit ad crimen tenendas. Abstinuisti
ergo ab impiorum consiliis? Recte; non tamen
statim beatus. Cave etiam ne in via peccatorum steteris.</p>
        </div3>
<div3>
          <head>22.</head>
          <p>
 Quanto examine Scripturae divinae verba ponuntur?
Etenim quia omnes sub peccato sumus, non
a te exigit quod ultra naturam est, ut peccatum non
<pb n="0931C"/>
facias; quia nec unius diei infans sine peccato; sed ut
non maneas in peccato quadam statione diuturna.
Non omnes impii sunt; ideo revocaris ab omnibus
cogitationibus et conjurationibus impiorum; sed omnes
peccatores; ideo admoneris ut desinas peccare.
 Fuerit adolescentioris lapsus aetatis, debet eum
maturitatis emendare processus. Ergo in graviora
non abeas, in levioribus non stes. Habes hoc et in
Esaia dictum a Domino: <hi>Exi a Babylone, fugiens a
Chaldaeis <note>(Esai. XLVIII, 20)</note>
          </hi>: hoc est: Et si intrasti in
confusionem vitiorum, exi. Non oportuit intrare;
sed ingressus es, carnis lege cogente, et captivante te
in lege peccati, exi, egredere vel serius, exue te
servitio gravi. Non potuisti non introire in peccatum <emph>747</emph> 
 per fragilitatem: datur tibi exire peccato per
<pb n="0931D"/>
sobrietatem. <hi>Exi ergo a Babylone, fugiens a Chaldaeis.</hi> 
Babylon confusio est, quae virtutum ordinem non
tenet; confusa enim illecebris mente, delinquimus.
Chaldaei sunt qui siderum cursus vanae studio superstitionis
explorant, et impiae serunt gentilitatis errores.
Ab his fuge, ne te capiant, ne te gravi laqueo
captivitatis innectant. Abraham Chaldaeus fuit, sed
<pb n="0932A"/>
fugit a Chaldaeis, et ante Legem; tu sub Lege natus
es, fuge ab impiis. Ille haereditatem patrum respuit,
ut fidei possideret; tu successionem corporis
derelinque, haereditatem devotionis acquire.</p>
        </div3>
<div3>
          <head>23.</head>
          <p>
 Si autem in peccato non steteris, nec sic beatus;
adhuc habes quo carere debeas. Multae sunt illecebrae,
multi a virtute deflexus: gravia irritamenta
sunt voluptatum, gravis fomes avaritiae, cupiditas
potestatum, honoris ambitio, quae velut veneno quodam
mentes hominum, et quadam animas pestilenti
vitiorum tabe contaminant. Haec est cathedra pestilentiae
super quam sederunt Scribae et Pharisaei, qui
imponunt hominibus onera gravia, ipsi autem digito
nolunt ea movere. Has cathedras de templo Salvator
ejecit eorum qui se de honore jactarent, primatus
<pb n="0932B"/>
quaererent dignitatum; eorum qui sacerdotio vel primatu
honoris uterentur ad quaestum; eorum qui indulgentes
gulae, nequaquam debitam continentiae
praestarent custodiam. Haec vera est pestilentia. Denique
Heli filii erant filii pestilentiae. In hac quadam
sede vitiorum prohibet Scriptura nos cervicem
inflectere, viresque totius corporis reclinare. Adverte
igitur proprietates.</p>
        </div3>
<div3>
          <head>24.</head>
          <p>
 <hi>Et in via peccatorum non stetit, et in cathedra
pestilentiae non sedit.</hi> Viam dici vitae hujus cursum,
in dubium non venit; cum ipsa Scriptura dicat: <hi>In
via hac qua ambulabam, absconderunt laqueum mihi <note>(Psal. CXLI, 4)</note>
          </hi>.
Et: <hi>Esto consentiens adversario tuo
cito, dum es cum illo in via <note>(Matth. V, 25)</note>
          </hi>. Etenim
quoniam cursum vitae hujus currimus, habemus semitam
<pb n="0932C"/>
per quam ambulamus quotidie, donec perveniamus
ad finem. Etsi non videmur corporaliter ire,
progredimur. Nam sicut in navibus dormientes ventis
aguntur in portus; etsi nullus quiescentibus sensus
est navigandi, tamen cursus eos urget ad finem
et impellit ignaros: sic vitae nostrae spatio defluente,
ad proprium unusquisque finem, cursu latente, deducitur.
Unde dicitur: <hi>Surge qui dormis <note>(Ephes. V,
14)</note>
          </hi>; tu enim dormis, et tempus tuum ambulat: et
vide ne dum diu dormis, praetereat tempus. Ideo etsi
dormis, cor tuum vigilet, cor tuum non ferietur; si
cor otiosum non sit, non sunt otiosa tempora tua.
In via es, o homo, ambula ut pervenias; ne te nox
in via occupet, ne consumatur dies vitae, antequam
progressum virtutis acceleres. Viator es vitae hujus;
<pb n="0932D"/>
omnia transeunt, omnia post te fiunt. Omnia in hac
via cernis, et transis. Vidisti amoenitatem arborum,
herbarum viriditatem, puritatem fontium, et quodcumque
hujusmodi quo delectantur oculi; juvit spectare,
delectavit parumper attendere; dum attendis, <emph>748</emph> 
 pertransisti. Iterum dum ambulas, incidisti
scopulosum et confragosum iter, concava rupium,
<pb n="0933A"/>
praerupta montium, densa silvarum. Taediasti parum,
iterum transisti. Talis haec vita est, cujus nec
prospera permanent, nec adversa diuturna sunt.
Ergo quasi in via locatum neque secunda extollant,
neque adversa te frangant, nec plausibilia remorentur,
nec moesta detineant. Festina semper ad finem,
festina ut pervenias. Elige tamen viam antequam
curras.</p>
        </div3>
<div3>
          <head>25.</head>
          <p>
 Duae viae sunt: una justorum, altera peccatorum:
una aequitatis, altera iniquitatis, de qua
dixit Propheta: <hi>Et vide si via iniquitatis in me est <note>(Psal. CXXXVIII, 24)</note>
          </hi>.
Non solum ergo vita nostra via
est, sed etiam in ipsa vita nostra aut virtutis via est,
aut iniquitatis. Cave igitur ne in te gressus suos collocet
avaritia, et sis via criminis; ne improbitas, ne
libido, et sis via iniquitatis itinerantibus detrita flagitiis.
<pb n="0933B"/>
Licet tibi eligere quos sequaris, aut justos, aut
injustos. Justorum via angustior est, injustorum latior:
illa sobrietatis angustior, haec ebrietatis latior,
ut possit capere fluctuantes; haec habet saeculi hujus
illecebras, illa habet futurorum praemia. In istis
fructus praesentior, in illis spes tardior; quae enim
suavia sunt, non differunt diuturnam exspectationem,
sed habent praesentem perfunctionem; quod
autem serium est, labore quaeritur, eo quod a beata
cogitatione vix capitur; quia oculus non vidit, nec
auris audivit, quae praeparavit Deus diligentibus se.
Difficile solemus credere quae non videmus: et ideo
anima aestuat, et huc atque illuc velut oculos quosdam
circumfert cogitationes suas. Tunc illi occurrunt
diversae rerum species, seque offundunt. Si ad
<pb n="0933C"/>
sempiterna intendat, virtutem eligit; si ad praesentia,
voluptatem praeponit. Grave et iniquum certamen
adversus delectationes praesentium. Hic libertas est
cupiditatum, illic servitus injuriarum, facere quae
non vis, et ab iis quae desideraveris, abstinere; hic
convivium, illic jejunium; hic intemperantia gaudiorum,
illic perseverantia lacrymarum; hic saltatio,
illic oratio; hic cantus dulces, illic gemitus
graves. Scriptum est quidem: <hi>Cor sapientium in domo
luctus, et cor stultorum in domo epularum. Melius
est audire increpationem sapientis, magis quam virum
audientem canticum stultorum <note>(Eccl. VII, 5 et 6)</note>
          </hi>. Sed
pauci haec audiunt, pauciores sequuntur. Allicit homines
magis dulce peccati, quod ad praesens influit
<pb n="0933D"/>
et impinguat audientis affectum, quam triste virtutis,
quae fidei spem velut quodam cortice amari laboris
involvit. Beatus ergo atque mirabilis, qui talium
viarum positus in electione, non fuerit illecebris
voluptatis inflexus; ut gradum suum super vadosa et
<pb n="0934A"/>
prava constituat. Non dicitur ei: <hi>Vae qui dereliquisti
semitas directas, abeundo in vias tenebrarum <note>(Eccl.
VIII, 16)</note>
          </hi>!</p>
        </div3>
<div3>
          <head>26.</head>
          <p>
 Cognovimus igitur quae sit via peccatorum, in
qua standum non esse Propheta nos admonet; sed
etiam Ecclesiastes docet, qui ait: <hi>Noli stare in sermone
malo <note>(Ibid. 3)</note>
          </hi>, hoc est, non persistere in
sermonibus <emph>749</emph> malis, similiter et operibus improbandis.
Quomodo in bonis sit standum, sanctus idem
Propheta praecipit dicens: <hi>Stantes erant pedes nostri
in atriis tuis, Jerusalem <note>(Psal. CXXI, 2)</note>
          </hi>. In Jerusalem
standum est, de Babylone fugiendum. Et Moysi dicitur: <hi>Tu autem sta mecum 
 <note>(Deut. V, 31)</note>
          </hi>, qui de
Aegypto fugit, et cum Domino stans perseverabat.
Et in Evangelio <note>(Matth. XX, 9)</note>, qui steterunt usque
ad horam undecimam, aequalem mercedem operantibus
<pb n="0934B"/>
acceperunt. Et quae steterunt virgines usque ad
adventum sponsi, ad nuptias simul introire meruerunt;
quae autem discesserunt; et postea reverterunt,
Dominicae excluduntur auctoritate sententiae <note>(Matth.
XXV, 10)</note>. Didicimus ergo non stare in via peccatorum,
stare autem in virtutis officio; quia scriptum
est: <hi>Tu autem fide stas <note>(Rom. XI, 20)</note>
          </hi>.</p>
        </div3>
<div3>
          <head>27.</head>
          <p>
 Nunc consideremus quid sit: <hi>Et in cathedra
pestilentiae non sedit.</hi> Et quidem praemisimus, quod
non simplex consessus in hujusmodi quod in usu
est solio, reprehendatur. Quid enim invidiae haberet
ad culpam? Sed cum oculi Domini semper
super fideles terrae sint; tamquam sub conspectu
imperatoris locati, et veluti in ministerio quodam
<pb n="0934C"/>
positi, stare debemus. Miles in procinctu stat, non
sedet; miles in armis non se reflectit, sed excitat
atque erigit. Ideoque militibus Christi dicitur: <hi>Ecce
nunc benedicite Dominum omnes servi Domini, qui
statis in domo Domini <note>(Psal. CXXXIII, 1)</note>
          </hi>. At contra
iniquitas in talento plumbeo sedet, eo quod fixa in
peccato, se ab eo separare non possit. Etenim inveterati
in errore, et studiose flagitiis inhaerentes,
sedere dicuntur, qui nolunt assurgere, nec audire
dicentem: <hi>Surgite postquam sederitis <note>(Psal. CXXVI,
2)</note>
          </hi>. Denique hic ipse Propheta alibi ait: <hi>Sederunt
principes, et adversum me detrahebant <note>(Psal. CXVIII,
23)</note>
          </hi>. An ignoramus quod tantam vim habeat inveterata
consuetudo peccandi, ut excludat naturam,
quae cum sit medicabilis ad salutem, tamen corroboratis
<pb n="0934D"/>
tempore passionibus immedicabilis invenitur?
Non ergo permaneamus in vitiis; sed unusquisque
etiamsi fuit, exsiliat a culpa, sicut scriptum
est <note>(Prov. V, 3)</note> de muliere meretrice. Ne intendas
in eam oculum tuum, sed exsili, ne moreris; exsili
<pb n="0935A"/>
antequam te anni juventutis inveniant. Sed, quod
gravius est, plerique luxuriam corporis nec albenti
erubuere canitie, et usque ad senectutis aetatem vitam
produxere maculosam. Intimis enim concepta
visceribus lues culpae, processu temporis coacervatur.
Cave igitur ab impiorum consiliis, non penetrent
hujusmodi consilia mentem tuam; ne dicatur
de te: <hi>Alligavit quis ignem in sinu, vestimenta autem
non comburet <note>(Prov. VI, 2)</note>
          </hi>? Etenim qui semel in
sinu mentis flagitii flammam ferventis adoleverit,
cito corporis sui vestimenta comburet. Et ut in
stipulam ignis exsiliens, inhaeret ac permanet, donec
omne quod corripuit, absumat: ita vel exigua scintilla
peccati, si quo vitiorum fomite fuerit excitata,
incendium grande excitat. Noli ergo stare in peccato.
<pb n="0935B"/>
Postremo posuisti vestigium supra voraginem
culpae, cito aufer pedem; ne supra plantam tibi
ascendat pollutio, <emph>750</emph> et lapsu faciliore deceptus,
supra lutum resideas.</p>
        </div3>
<div3>
          <head>28.</head>
          <p>
 Cavenda ergo prima sunt vitia, ne in plura
deinde graviora proserpant. Etenim sicut ii qui se
in luto versant, quo magis volutantur, eo amplius
inquinantur: ita qui semel se luto improbitatis
asperserit, nisi ab eo velociter exsiliat, gravius sibi
dedecoris sui coenum per singulos dies lutulentae
conversationis obducit. Itaque gravi odore terrae illius
ac flagitiosae voraginis contrahitur quaedam animarum
pestilentia, corruptoque salubrium cogitationum
spiramine, lues aestuantium passionum miseranda
grassatur. Hinc lethale se mentibus virus
<pb n="0935C"/>
infundit, hinc subrepit aegritudo corporibus, languores
animis. Est enim malus languor, erroris
languor, avaritiae languor, inexplebilis cupiditatis
languor. Istae divitiae sunt, ut ait Ecclesiastes: <hi>Est
languor malus quem vidi sub sole, divitias custodiri in
malum possidentis eas <note>(Eccle. V, 12)</note>
          </hi>. Dic mihi, o
Ecclesiastes, qua causa malus hic languor sit? Respondebit,
quia multos avara spes devorat. Insatiabilis
edacitas cupiditatis est. <hi>Nescit satiari argento, qui
concupiscit argentum <note>(Ibid. 9)</note>
          </hi>. Distendunt divitiae, non
explent: <hi>Et si quis satiatus fuerit divitiis, non est,</hi> 
inquit, <hi>qui sinat eum dormire. Et quidem omnes dies
ejus in tenebris, et luctu, et iracundia multa, et languore,
et ira <note>(Ibid. 11 et 16)</note>
          </hi>. Quomodo enim potest
dormire, qui sollicitam auri exercet custodiam, qui
<pb n="0935D"/>
damna formidat, qui lucra cogitat, qui usuras computat,
 qui apothecas numerat? Malus ergo languor
qui bonam aufert mentis quietem. Est languor
malus luxuria, libido, concupiscentia, delectatio,
saecularis ambitio, quae cito corrumpit salutem sobrietatis.
Omnis postremo mundi hujus corruptela
pestilentia est. Ne ergo tetigeritis, ne attaminaveritis
eam. Lues est, contaminat; morbus est, polluit. <hi>Ne gustaveritis quae sunt omnia ad corruptelam
<pb n="0936A"/>
ipso usu,</hi> 
 ut Apostolus dixit <note>(Coloss. II, 21 et 22)</note>,
qui et alibi clamat: <hi>Radix omnium malorum est avaritia <note>(I Tim. VI, 10)</note>
          </hi>;
morbos excitat, dolores inserit.
Denique qui eam appetierunt, <hi>inseruerunt se
multis doloribus <note>(Ibid.)</note>
          </hi>. Ista est pestilentia, quae plerumque
neque calidos, neque frigidos, sed, quod
et calidis est deterius et frigidis, tepidos facit; ut
evomantur ex ore Domini Jesu, quos propter gravia
peccata rejecerit. Ista est quae non paucorum, sed
omnium excitat aegritudines. <hi>Omne caput in dolore,
omne cor in moestitia <note>(Esai. I, 5 et 6)</note>
          </hi>. A pedibus
usque ad caput peccatorum ulcera. <hi>Omne caput in
dolore,</hi> quando qui sapientes aestimantur, dolore
cruciantur avaritiae; sensus enim sapientis in capite
ejus. Quod referri potest etiam ad Ecclesiae praeeminentes:
<pb n="0936B"/> <hi>Omne cor in moestitia,</hi> 
 quando sapimus quae
sunt carnalia, et corporeis voluptatibus aciem nostri
cordis infodimus. Unde ait Dominus <note>(Ezech. XI,
19)</note> ad hujusmodi, quod dederit illis cor carneum.</p>
        </div3>
<div3>
          <head>29.</head>
          <p>
 A pedibus usque ad caput serpit lues dira
morborum, quando laborant contagio, quando compatiuntur
aliis, si quis effectu libidinis defraudetur,
viduae pudorem expugnare non potuit, <emph>751</emph> 
agrum invadere; et aegre cuncti invicem languores
transferunt. Quoties ingemiscunt seniores quod diu
potare non possint? Quoties dolent quod scortari
desierint, cum scortandi habeant voluntatem? Quoties
inter fabulas ebriorum virtutes probro sunt,
peccata laudi, honestas ludibrio, continentia risui,
misericordia vanitati! Isti sunt morbi qui mala sua
<pb n="0936C"/>
in multos transferunt. A paucis corruptela ad omnes
pervenit. Sedent in consiliis derogantes sobriis, ructantes
crapulam; sedent in tabernis de ebrietate certantes.
Inter hos meretrix plena vino, huic arridens,
illum adurens, et omnes ardore inflammans libidinis.
Verecundus si transeat, erubescit, a singulis carpitur;
si flagitiosus, omnium ore laudatur, et tamquam
morbus transit in animas singulorum; qui
enim in flagitiis celebris, plurimos ad imitationem
adducit erroris. Itaque dum peccatum imitantur alienum,
suum faciunt malum. Non sedeas inter eos,
quos sanctus Propheta fugiebat. Illum imitare, fugientem
utique, non sedentem, qui ait: <hi>Non sedi in
consilio malignantium, et cum iniqua gerentibus non
introibo <note>(Psal. XXV, 4)</note>
          </hi>. Qua ratione eos fugiebas,
<pb n="0936D"/>
David, explica nobis. Demonstra has partes, ut et
nos eas fugere possimus, ne inficiamur earum contagio: <hi>Corrupti sunt,</hi> 
 inquit, <hi>et abominabiles facti
sunt: non est qui faciat bonitatem, non est usque ad
unum <note>(Psal. XIII, 1)</note>
          </hi>. Generaliter ergo ad omnes
flagitiosos potest referri: demum specialiter ad irrisores
bonorum quos Aquila <foreign xml:lang="greek">χλευαστὰς</foreign> dixit, quod
isti vere morbi sunt, qui irridendo bonos, plurimum
animis operantur errorem, mentesque corrumpunt.
<pb n="0937A"/>
Quanta dixit a quibus beatus vir debeat abstinere!
Et adhuc adjicit alia.</p>
        </div3>
<div3>
          <head>30.</head>
          <p>
 <hi>
            <note>(Vers. 2.)</note> Sed in lege Domini fuit voluntas
ejus, et in lege ejus meditabitur die ac nocte;</hi> hoc
est, beatus ille qui haec faciat consilio, ratione,
prudentia; potest enim et parvulus non per virtutem,
sed per impossibilitatem et inscientiam delinquendi
ab iis quae dicta sunt, abstinere. Potest et
irrationabili pecudi convenire, cui nulla vis consilii,
nullus sensus erroris est. Hoc est ergo quartum quod
sequitur, in quo definitio beati viri a pecude discernitur;
quia vir sapiens subditus legi est voluntate,
non necessitate. Plurimum enim refert; quia in voluntate,
mercedis est fructus; in necessitate, dispensationis
obsequium. Ita enim docuit nos Apostolus
dicens: <hi>Si volens hoc ago, mercedem habeo: si invitus,
<pb n="0937B"/>
dispensatio mihi credita est <note>(I Cor. IX, 17)</note>
          </hi>.
Ordo autem conveniens, ut primo diligas legem,
secundo ut mediteris. Qui diligit, ex voluntate facit
mandata legis; qui timet, invitus observat. Hanc
disciplinam docendi etiam Dei justitiam in Lege accepimus.
Sic enim scriptum est: <hi>Audi, Israel: Dominus
Deus tuus, Deus unus est <note>(Deut. VI, 4)</note>
          </hi>. Et: <hi>Diliges
Dominum Deum tuum ex toto corde tuo, et ex
tota anima tua, et ex tota virtute tua. Et erunt verba
haec quae ego praecipio tibi hodie, in corde tuo, et in
anima tua: et demonstrabis ea filiis tuis, et loqueris
eis sedens in domo, et ambulans in itinere, et</hi> <emph>752</emph> <hi>in quiete, et in vigilia. 
 Et alligabis ea in signum
in manu tua, et erunt monilia ante oculos tuos: et
scribes ea super limina in domiciliis tuis et in januis
<pb n="0937C"/>
tuis <note>(Ibid., 5-9)</note>
          </hi>. Et infra: <hi>Et nunc, Israel, quid abs
te postulat Dominus Deus tuus, nisi ut diligas Dominum
Deum tuum, et ambules in omnibus viis ejus <note>(Deut. X, 12)</note>
          </hi>?
Sapientia quoque dicit: <hi>Concupiscite
ergo sermones meos, diligite illos, habebitis disciplinam <note>(Sap. VI, 12)</note>
          </hi>.
Clara est, et quae numquam marcescat
sapientia, et facile videtur ab iis qui diligunt illam,
et invenitur ab iis qui quaerunt illam. Legitime
ergo docemur a sancto Propheta voluntatem in Lege
habere, meditationem secundum Legem. Voluntas
in Lege non solum in studio, sed etiam in facto est.
Prior voluntas, secunda operatio. Denique et Domiminus
dicenti sibi: <hi>Si vis, potes me mundare,</hi> respondit: <hi>Volo, mundare 
 <note>(Matth. VIII, 2 et 3)</note>
          </hi>; quo
<pb n="0937D"/>
ostenderet operationibus nostris voluntatem praeviam
esse debere. Denique lex voluntarios quaerit; quia
lex Domini irreprehensibilis est, convertens animam:
nemo autem convertitur, nisi qui voluntate
convertitur. Voluntarius autem abscondit et sensum
furatur laboris.
<pb n="0938A"/>
</p>
        </div3>
<div3>
          <head>31. </head>
          <p>
Ideoque die et nocte in Lege meditatur; in
quo non tam continua legendi postulatur intentio,
quam servandae Legis affectus. Ille enim plene meditatur,
qui sibi ipse lex est, scriptum in corde suo
legis intendens. Aquila tamen diem tantummodo
posuit, non etiam noctem. Quod non tam a caeteris
discrepans, quam alio referens posuit; quoniam qui
Legem meditatur, semper in luce est, noctem non
habet. Etenim cujus lucent opera, non potest utique
in tenebris ambulare; quia justitia ejus sicut lumen
effulget. Meditetur ergo Legem vita nostra, meditetur
conversatio, meditetur actus, meditetur intellectus
mysteriorum coelestium. Lex enim exemplar
est et umbra coelestium, umbra futurorum bonorum,
quae is qui credit in Lege, in Evangelio
recognoscit. Meditetur in tenebris et die, id est,
<pb n="0938B"/>
et in adversis positus, et prosperis. Lex enim
praecipit ut diligas Dominum tuum. Qui diligit,
in omni statu suo debet servare diuturnae charitatis
affectum. Pater diligit filium, diligit etiam cum
arguit, diligit etiam cum verberat baculo; qui enim
parcit baculo suo, odit filium suum. Nos quoque
Dominus castigat, et diligit. Itaque etiam cum digna
coertione committimus, ille tamen diligit, qui etiam
recipit offensum. Castigat enim Dominus omnem filium
quem recipit. Et tu cum castigaris dilige; quia
ideo castigaris, ut recipiaris. Nam quid grande est,
si tunc diligas Dominum Deum tuum, cum tibi abundant
omnia, cum frueris optatis, cum honoribus,
facultatibus, liberis gaudes. Et homini, a quo acceperimus
<pb n="0938C"/>
beneficium, gratiam referre consuevimus.
Denique cum laudaretur Job judicio coelesti, hoc
retulit diabolus <hi>(Job, I, 10 et 11)</hi>: Minime mirum si
gratus esset Deo, cui tanta suppeteret affluentia
prosperorum; sed tunc probandum, si illa amittat
universa, et pii cultoris praestet officium. Haec <emph>753</emph> 
igitur prima virtus, ut non frangaris adversis, non
extollaris secundis. Id te Lex docet, ut in afflictione
non relaxes intentionem, nec desperationem
induas; victor non dicas: <hi>Virtus mea et fortitudo
mea haec tribuit mihi <note>(Deut. VIII, 17)</note>
          </hi>; sed omnia noveris
divinae misericordiae deputanda.</p>
        </div3>
<div3>
          <head>32.</head>
          <p>
 Clamat Esaias: <hi>Non confundetur qui in angustia
est usque in tempus <note>(Esai. VIII, 22)</note>
          </hi>. <hi>Hoc primum
bibe <note>(Esai. IX, 1)</note>
          </hi>. Quid est, <hi>hoc primum bibe?</hi> Sequestremus
<pb n="0938D"/>
mystica, persequamur moralia, quae docet
littera. Propter errorum gravia graves contritiones
et vexationes populi dicit futuras; et oportuit eas
praecedere, ut sequeretur misericordia. Bibe ergo
primum tribulationem; per multas enim tribulationes
oportet nos introire in regnum Dei; bibe, ut sensus
<pb n="0939A"/>
tribulationis pectoris tui infundatur internis: bibe
cum patientis affectu moerentis dolorem. Dum enim
conversus ingemueris, tunc Dominum tibi reconciliabis
offensum. <hi>Hoc ergo primum bibe;</hi> ut sis in dolore
et angustiis. Cito laetitia infundit errorem. Pinguis
factus et incrassatus populus surrexit ludere, et
recessit a Domino. Prodest tibi cor habere contritum. <hi>Hoc primum bibe,</hi> 
 ut sacrificium tuum accipiatur a
Domino. Doceat te Apostolus quid sit: <hi>Hoc primum
bibe,</hi> hoc est, tribulationis poculum. <hi>Tribulatio</hi> enim <hi>patientiam operatur 
 <note>(Rom. V, 3 et 4)</note>
          </hi>. Non potest esse
patientia, nisi ante fuerit tribulatio. <hi>Tribulatio,</hi> inquit, <hi>patientiam operatur, patientia autem probationem,
probatio vero spem; spes autem non confundit.</hi> 
Bibe primum tribulationem, ut postea tibi tot virtutum
pocula ministrentur. Et ut scias quia bibitur
<pb n="0939B"/>
tribulatio, audisti dicentem hodie Prophetam: <hi>Potasti
nos vino compunctionis <note>(Psal. LIX, 5)</note>
          </hi>. Et in posterioribus
ait: <hi>Et potum dabis nobis in lacrymis, in
mensura <note>(Psal. LXXIX, 6)</note>
          </hi>. In mensura petit potum,
non supra mensuram; ne ferre non possit. Denique
quam bono hoc precaretur affectu, suo probabat
exemplo, qui potum suum cum fletu miscebat <note>(Psal.
CI, 10)</note>, ut Domini in se inclinaret misericordiam.</p>
        </div3>
<div3>
          <head>33.</head>
          <p>
 Bibe ergo hoc primum, ut bibas et secundum
(hoc enim tempus est ut inseramus mystico)
bibe primum vetus Testamentum, ut bibas novum
Testamentum. Nisi primum biberis, secundum bibere
non poteris. Bibe primum, ut sitim mitiges;
bibe secundum, ut bibendi satietatem haurias. In
veteri Testamento compunctio, in novo laetitia est.
<pb n="0939C"/>
Vide quemadmodum Dominus artibus diaboli pro suis
servulis obviaverit. Ille cibo fraudis decepit unum,
ut in uno omnes circumveniret; Jesus autem cibo
salutis omnes redemit, ut in omnibus et illum qui
deceptus fuerat, reformaret. Ille calicem aureum
Babylonis excogitavit, ut quicumque plus biberent,
plus sitirent; et quia potus placere non poterat,
auri pretio illiceret ad bibendum. Propinavit de vino
suo, cui etiam metalli suffragia requisivit. At
vero Dominus Jesus aquam de petra effudit, et omnes
biberunt. Qui biberunt in typo, satiati <emph>754</emph> 
sunt; qui biberunt in veritate, inebriati sunt. Bona
ebrietas, quae infunderet laetitiam, non afferret
confusionem; bona ebrietas, quae sobriae stabiliret
mentis incessum; bona ebrietas, quae vitae munus
<pb n="0939D"/>
rigaret aeternae. Hoc ergo poculum bibe, de quo dixit
Propheta: <hi>Et poculum tuum inebrians, quam praeclarum
est <note>(Psal. XXII, 5)</note>
          </hi>! Nec te moveat quod Babylonis
aureum poculum est; quia et tu bibis poculum
<pb n="0940A"/>
sapientiae, quae sit auro argentoque pretiosior. Utrumque
ergo poculum bibe veteris et novi Testamenti;
quia in utroque Christum bibis. Bibe Christum, quia
vitis est, bibe Christum, quia petra est quae vomuit
aquam; bibe Christum, quia fons vitae est, bibe
Christum, quia flumen est, cujus impetus laetificat
civitatem Dei; bibe Christum, quia pax est; bibe
Christum, quia flumina de ventre ejus fluent aquae
vivae; bibe Christum, ut bibas sanguinem quo redemptus
es; bibe Christum, ut bibas sermones ejus;
sermo ejus Testamentum est vetus, sermo ejus Testamentum
est novum. Bibitur Scriptura divina, et
devoratur Scriptura divina cum in venas mentis ac
vires animae succus verbi descendit aeterni. Denique
non in solo pane vivit homo, sed in omni verbo Dei.
Hoc verbum bibe, sed ordine suo bibe. Primum bibe
<pb n="0940B"/>
in veteri Testamento: cito fac ut bibas et in novo
Testamento. Et tamquam ipse festinet, dicit: <hi>Galilaea
gentium et partes Judaeae, populus qui ambulatis
in tenebris, videte lucem magnam; qui habitatis in regione
mortis, lux fulgebit super vos <note>(Esai. IX, 1 et 2)</note>
          </hi>.
Bibe ergo cito, ut lux tibi effulgeat magna; lux non
quotidiana, non diei, non solis, non lunae; sed lux
illa quae umbram mortis excludat. Nam qui in umbra
mortis sunt, lucem utique solis ac diei videre
non possunt. Et quasi requirenti tibi unde tantus
splendor, tanta gratia sit, respondet: <hi>Quoniam puer
natus est nobis, filius datus est nobis <note>(Ibid., 6)</note>
          </hi>. <hi>Puer,</hi> 
Quia ortus ex Virgine est; <hi>Filius,</hi> quia ex Deo natus
tantae auctor est lucis. <hi>Puer nobis natus est. Nobis,</hi> 
qui credimus; non Judaeis, qui non crediderunt;
<pb n="0940C"/> <hi>nobis,</hi> 
 non haereticis; <hi>nobis,</hi> non Manichaeis; <hi>nobis
natus est,</hi> quia Verbum caro factum est, et habitavit
in nobis; <hi>nobis natus est,</hi> quia carnem suscepit
ex Virgine, quia homo natus est ex Maria. Caro nascitur
nobis, Verbum datur. Quod nostrum est, inter
nos natum est: quod supra nos est, nobis donatum
est.</p>
        </div3>
<div3>
          <head>34.</head>
          <p>
 Satis excurrimus, ut putamus, sed non otiose;
ut doceremus quia et in tribulationibus diligere
Dominum debemus, nec recedere ab eo, quoniam
et laetitiae tribulatio saepe succedit, et laetitia tribulationi.
Denique qui tribulatione non frangitur, et
legem sequitur, beatus est.</p>
        </div3>
<div3>
          <head>35.</head>
          <p>
 <hi>
            <note>(Vers. 3.)</note> Et erit tamquam lignum quod plantatum
est secus decursus aquarum, quod fructum suum
<pb n="0940D"/>
dabit in tempore suo. Et folium ejus non defluet, et
omnia quaecumque faciet, prosperabuntur.</hi> Quae ista
beatitudo est, quae ligno arboris comparatur, nisi intelligamus <emph>755</emph> 
 in paradiso, illo beatorum loco, lignum
<pb n="0941A"/>
vitae in medio lignorum aliorum de terra
productum? Inter multa enim ligna quae erant speciosa
ad aspectum, et bona ad escam, etiam hoc lignum
terra produxit, et in medio paradisi erat; ut
caetera ligna ejus viriditate florerent. Quod esse hoc
lignum dicimus, nisi per quod nobis salus venit? Et
recte hoc terra produxit, quia eum Virgo generavit,
quae erat terra secundum Auctoris sententiam, quae
in eum dicta est: <hi>Terra es, et in terram ibis <note>(Gen.
III, 19)</note>
          </hi>. Pulchre quoque in medio legitur lignorum
aliorum; quia erat in medio apostolorum discentium,
vel quia in medio erat mentis et cordis, sicut
ipse ait: <hi>Medius vestrum stat, quem vos nescitis <note>(Joan.
I, 26)</note>
          </hi>. Et alibi ait: <hi>Ego autem in medio vestrum sum <note>(Luc. XXII, 27)</note>
          </hi>.
Denique et de ipso Salomon dixit:
<pb n="0941B"/>
 <hi>Lignum vitae est omnibus percipientibus eum <note>(Prov.
III, 18)</note>
          </hi>. Qui ergo beatus est, imitator erit Domini
Jesu, qui est lignum vitae, lignum sapientiae, plantatum
in utero Virginis, voluntate Patris; a quo in
perpetuum mansurum plantatur, ut fructum daret in
tempore suo. Non enim potuit arescere ista plantatio,
quae habebat ubertatem in se manentem gratiae
spiritalis. Denique plenus Spiritu sancto Jesus regressus
est ab Jordane. Hi sunt decursus aquarum
de quibus dicitur in Evangelio: <hi>Flumina de ventre
ejus fluent aquae vivae. Hoc autem dicebat de Spiritu
quem incipiebant accipere qui credituri erant in eum <note>(Joan. VII, 38)</note>
          </hi>.</p>
        </div3>
<div3>
          <head>36.</head>
          <p>
 Est et alia traditio, quia sunt aquae de quibus
prohibet nos bibere Hieremias dicens: <hi>Quid tibi et
<pb n="0941C"/>
viae Aegypti, ut bibas aquam Geon <note>(Jerem. II, 18)</note>
          </hi>?
Est et Tigris fluvius Assyrios praeterfluens. Est et
Euphrates in Babyloniam tendens. Est et Phison,
qui Latina interpretatione oris dicitur commutatio,
circumiens terram Evilath, ubi est aurum, et aurum
terrae illius bonum; et lapis carbunculus, et lapis
prasinus. Merito os illic commutatur, ut non teneatur
promissorum fides: sed sit in ore dolus, ubi est
aurum bonum; avaritia enim fidem frangit, nec
tenet verborum simplicitatem. Ornamenta quoque
pretiosa mentem animumque commutant; ut aliud in
pectore, aliud in sermone sit. In illis ergo regionibus
fluminum fuerunt Judaei captivi, abducti in
Aegyptum, et ad Assyrios, et ad Babylonios, ubi super
flumina Babylonis sedebant, et flebant suae calamitatis
<pb n="0941D"/>
aerumnam; et ut hic ipse Propheta testatur <note>(Psal. CXXXVI, 1 et seq.)</note>;
illic suspenderunt organa
sua, et omnem deposuere laetitiam, ubi graviora tolerarunt.
Denique reliquae decem Tribus ad Assyrios
<pb n="0942A"/>
ductae sunt; duae autem Juda et Benjamin tamquam
gravioris reae flagitii in Babyloniam transierunt.
Atrocius enim sacerdotis filia adultera quam caeterae
puniuntur; quia sacerdotalis generis gratiam turpi
opprobrio decoloravit.</p>
        </div3>
<div3>
          <head>37.</head>
          <p>
 Sicut illi ergo in tentationibus gravissimis fuerunt:
ita multis tentationibus se Salvator noster
objecit; ut nulla tentationis nostrae certamina praeteriret.
Plantatus ergo recte dicitur secus decursus
horum fluminum, non. in ipsis decursibus; <emph>756</emph> ut
finitimum, non demersum intelligas. Fuit illi congressio
prima carnis et sanguinis. Denique ait: <hi>Pater,
transfer a me calicem istum: sed non quod ego
volo, sed quod tu vis <note>(Matth. XXVI, 39)</note>
          </hi>. Fuit divitiarum
objecta tentatio, cum omnia regna terrae ei
<pb n="0942B"/>
inimicus offerret, si procidens Dominus adoraret
eum. Habes duorum fluminum decursus Geon et
Phison. Fuit illi colluctatio adversus principes mundi:
fuit in ipsa passione certamen adversus tentatores,
quos Persas Hebraea appellat interpretatio,
qui falsa testimonia deferebant. Adversus eos qui
dicebant: <hi>Descendat nunc de cruce, et credimus ei <note>(Marc. XV, 32)</note>
          </hi>;
quae diabolus suggerebat. Habes
Tigrim et Euphratem flumina.</p>
        </div3>
<div3>
          <head>38.</head>
          <p>
 Quadripartitum autem nobis certamen esse
etiam Apostolus comprehendit dicens: <hi>Quia non
est nobis luctatio adversus carnem et sanguinem, sed
adversus principatus et potestates, adversus mundi hujus
rectores tenebrarum; adversus spiritualia nequitiae,
quae sunt in coelestibus <note>(Ephes. VI, 12)</note>
          </hi>. Hi sunt fluvii
<pb n="0942C"/>
qui de paradiso exeunt. Unde puto quod is qui in
paradisum gestit redire, hos debeat transire decursus
aquarum. Quod non otiose expressit idem ipse
sanctus Propheta, demonstrans his qui tentationes
omnes subirent, deberi sibi jam paradisi requiem.
Itaque sic ait: <hi>Decursus aquarum descenderunt oculi
mei <note>(Psal. CXVIII, 136)</note>
          </hi>. Sicut enim romphaea est in
ingressu paradisi ignea; ut qui redit, per ignem revertatur,
urat peccata sua, probet aurum suum: ita
qui redit, per hos decursus redit. Meritoque dicunt
sancti: <hi>Transivimus per ignem et aquam <note>(Psal. LXV,
12)</note>
          </hi>. De istis decursibus et Esaias dicit: <hi>Si transeas
per aquam, flumina non te concludent <note>(Esai. XLIII, 2)</note>
          </hi>.
Quae flumina? Audi dicentem David de iis qui festinabant
ad paradisum: <hi>Forsitan pertransisset anima
<pb n="0942D"/>
nostra aquam intolerabilem <note>(Psal. CXXIII, 5)</note>
          </hi>.</p>
        </div3>
<div3>
          <head>39.</head>
          <p>
 Quamvis nonnulli de istis quatuor tentationibus
etiam illud accipiunt: <hi>Super aspidem et basiliscum
ambulabis, et conculcabis leonem et draconem</hi> 
<pb n="0943A"/> <note>(Psal. XC, 13)</note>.
Ut ambulaverit in incarnatione, conculcaverit
in passione, vel in traditione regni conculcet,
quod Patri tradet, cum omnem evacuaverit
principatum. Pulchre autem Aquila <foreign xml:lang="greek">τὸ μεταπεφυτευμένον</foreign>
dixit, hoc est, transplantatum, eo quod primo
sit plantatum in Virgine, postea transplantatum in
paradisum; sicut dixit ad latronem: <hi>Amen, amen
dico tibi: hodie mecum eris in paradiso <note>(Luc. XXIII, 43)</note>
          </hi>.</p>
        </div3>
<div3>
          <head>40.</head>
          <p>
 Hoc lignum igitur fructum dabit in tempore
suo. Ligna terrena fructum non dare, sed ferre dicuntur;
sed lignum vitae ac sapientiae dat fructum,
hoc est, largitur et donat. Rursus illud occurrit: Si
lignum est sapientiae, cur in tempore dabit, et non
semper? Ne forte grave sit nobis hoc sentire de
Christo; sed tu qui legisti quia dispensatorem fidelem
<pb n="0943B"/>
et prudentem constituet <note>(Luc. XII, 42)</note> Dominus
supra familiam suam, ut det illis in tempore tritici
mensuram, in tempore utique, non semper, turbari
utique non debes. Potest sapientia semper fructum
dare; sed quia sapientia <emph>757</emph> est, debet sapienter
dare, dispensare prudenter, si quando nos plenam
mensuram aut mereamur, aut possimus accipere.
Sicut hic extremum tempus fructum, ita et illic dabit
fructum bonum in gentibus; ut resurrectionis
ejus consortium capere ac servare possimus. Nunc
non possumus, odioso saeculo non sustinemus. Hic
enim corruptela est, et cavendum fuit ne corrumperemus
bonos fructus, quos lignum vitae daret; quia
nunc corrupti, illic autem incorrupti: <hi>quando et
mortui,</hi> inquit, <hi>resurgent incorrupti, et nos commutabimur.
<pb n="0943C"/>
Oportet enim corruptibile hoc induere incorruptelam,
et mortale hoc induere immortalitatem <note>(I Cor.
XV, 52 et 53)</note>
          </hi>. Quid ergo proderat morituro accipere,
quod ei mors habebat auferre? Novit ergo sapientia
quibus quando dare debeat, quae nec folium amittit
ligni sui. Et ideo qui fructus sit sapientiae, quod folium
consideremus.</p>
        </div3>
<div3>
          <head>41.</head>
          <p>
 Fructus interior est; folium, quo fructus vel
a sole torrenti, vel a frigore defenditur. Fructus videtur
esse fides, pax, doctrina, excellentia verae
cognitionis, intentio bona, mysteriorum ratio. Hos
fructus bona vita custodit: mala etiam si perceperit,
amittit: <hi>Peccatori autem dixit Deus: Quare tu enarras
justitias meas <note>(Psal. XLIX, 16)</note>
          </hi>? In mysticis fructus
est, in moralibus folium contemplatione mysteriorum
<pb n="0943D"/>
coelestium. Nam virtutes sine fide, folia sunt;
videntur virere, sed prodesse non possunt. Agitantur
vento, quia non habent fundamentum. Quanti
gentiles habent misericordiam, habent sobrietatem;
sed fructum non habent, quia fidem non habent! Labuntur
cito folia, ubi ventus flaverit. Et aliqui Judaei
<pb n="0944A"/>
habent castimoniam, sedulitatem in lectione multam,
et diligentiam; sed sine fructu sunt, et versantur
ut folia. Haec forte sunt folia quae Salvator in illa ficu
reperit, sed fructum non invenit <note>(Matth. XXI, 19)</note>.</p>
        </div3>
<div3>
          <head>42.</head>
          <p>
 Mystica salvant, et a morte liberant: moralia
autem ornamenta decoris sunt, non subsidia redemptionis.
Praestare autem mystica moralibus etiam ipse
Dominus docet in Evangelio suo dicens de Maria,
quae sedens secus pedes Domini audiebat verbum illius,
cum Martha circa ministerium festinaret, et
quereretur quod soror eam propria circa mensae
ministerium non juvaret: <hi>Martha, Martha, Maria
optimam partem sibi elegit, quae non auferetur illi <note>(Luc. X, 41 et 42)</note>
          </hi>.
Si illa quae Christo ministrabat
ad mensam, non conferebatur ei quae verbum
<pb n="0944B"/>
cupiebat audire; quem operantem studioso cognitionis
aeternae conferre poterimus? Ita tamen, ut nec
illius operationi fides, nec hujus cognitioni, sicut
Mariae, desit operatio; ne vel folia sine fructu sint,
vel fructus sine munimentis naturalibus sit intectus,
et pateat injuriae.</p>
        </div3>
<div3>
          <head>43.</head>
          <p>
 Possumus etiam illud intelligere, quia foliis
se texerunt Adam atque Eva, corporea vestimenta
quaerentes, eo quod resurrectio Dominici corporis
prophetaretur; quia nec caro, quae antea vice foliorum
interire consueverat, peritura <emph>758</emph> esset in
Christo; justorumque omnium, qui secundum Evangelium
ad imitationem ligni sapientiae nati ex Virgine
vitam suam actusque formarent. Nam Graecus
ita dixit: <foreign xml:lang="greek">ὃ τὸν καρπὸν αὐτοῦ δόσει;</foreign> quod potest ad
<pb n="0944C"/>
beatum referri, <foreign xml:lang="greek">μακάριος καρπὸν δόσει,</foreign> Graece; Latine
autem sic dicitur, ut sit: <hi>quia beatus dabit fructum,</hi> 
in resurrectione scilicet sua, quando potest
perpetuum dare. Potest et sic, <foreign xml:lang="greek">ὃ τὸν καρπὸν αὐτοῦ
ὑπὲρ ξύλον,</foreign> ut referatur ad lignum, cujus facta omnia
prosperabuntur. In quo evidens testificatio, quia de
Salvatore dictum est. Cujus enim nisi ipsius facta
possunt universa laudari, et prosperos habere exitus?
Aquila autem, <hi>dirigentur,</hi> ait: quod et ad quemcumque
hominem referendum videtur, quem dirigit
Dominus favore coelesti. A Domino enim diriguntur
gressus viri, et orationem suam in conspectu Dei David
propheta dirigi postulavit <note>(Psal. CXL, 2)</note>. Sed et
ipse Dominus direxit opera sua, ut nullo erroris
curvarentur anfractu.
<pb n="0944D"/>
</p>
        </div3>
<div3>
          <head>44. </head>
          <p>
 <note>(Vers. 4.)</note> Sequitur: <hi>Non sic impii, non sic;
sed tamquam pulvis quem projicit ventus a facie terrae;</hi> 
hoc est, non sic ut beatus vir, qui ideo beatus, quia
non abiit in consilio impiorum, quia in peccato non
stetit, in consilio pestilentium non sedit, volentium
vel credentes pie, vel viventes pervertere; qui voluntatem
<pb n="0945A"/>
habuit in Lege, et meditabitur in ea; aut,
sicut Aquila posuit, <hi>resonabit in Lege:</hi> ut praecepta
Legis resonet vita ejus, mores resultent sicut illorum,
quorum in omnem terram exivit sonus. Forte hic
sonus doctrinae hominum exeat; illic autem ubi facie
ad faciem dabitur videre, plenior quaedam verbi
fieri videatur expressio. Non ergo sicut beatus iste
qui haec fecerit, qui erit tamquam lignum plantatum,
cujus gesta omnia prosperabuntur, ita erit et impius.
Ideo repetivit vel qui scripsit, vel qui postea addidit
(ut quidam putant) quo confirmatior fieret repetita
sententia dicendo: <hi>Non sic impii, non sic,</hi> qui
erunt tamquam pulvis; sunt enim terreni, et sicut
pulvis projicitur a facie venti, ita et isti projicientur
et dissipabuntur a Spiritu sancto, qui terrae fertili
<pb n="0945B"/>
atque fecundae animae salutaris sicut ventus auster
aspirare consuevit.</p>
        </div3>
<div3>
          <head>45.</head>
          <p>
 Huic vento dicitur in Canticis: <hi>Veni, auster <note>(Cant. IV, 16)</note>
          </hi>,
ut clementia aeris mollioris cordis
nostri arva laxentur, quae brumali gelu stricta recipiendis
gremium seminibus denegabant. Bonum est
nobis ut hic ventus aspiret, qui naves Tharsis ferentes
vero Salomoni quae ad templum ejus necessaria
videntur, tutos deducat in portus. Sed tunc
iste ventus aspirat, si boreas ille gravis ventus flare
desierit. Ideo vel Ecclesia, vel anima pia dicit: <hi>Exsurge,
borea, et veni, auster <note>(Ibid.)</note>
          </hi>; hoc est: Tu, borea,
recede, et veni, auster: aspira hortum meum;
ut flores non discutias, sed reserves. Anima igitur
plena floribus pietatis hortum habet, vel ipsa hortus
<pb n="0945C"/>
est, qui fructus ferat: anima quae impietati patet,
pulverem habet, qui est infecundus ad fructum.
Fructiferam quidem illam <emph>759</emph> fecit Dominus; sed
ipsa sibi collegit impietatis pulverem.</p>
        </div3>
<div3>
          <head>46.</head>
          <p>
 Quid te jactas, o plene impietatis? An quia
honoribus es potens, et abundas divitiis? Non advertis
quia pulvis es, et tu dispergeris et dissipaberis. <hi>Vidi,</hi> 
 inquit, <hi>impium superexaltatum et elevatum
sicut cedros Libani; et transivi, et ecce non erat <note>(Psal.
XXXVI, 35 et 36)</note>
          </hi>. Quid gloriaris, quia multa te servitia
ambiunt, multi amici tegunt latera tua, plurimi
te equi sequuntur, quorum nobis enarras prosapiam,
et tamquam majorum tuorum genus. Praefers divitias,
quia conviviis pascis sodales. Utinam egenos pasceres;
utinam non jocorum ministros, sed votorum
adjutores. Jactas quia prodeunti illico ceditur, et homines
<pb n="0945D"/>
te tamquam feram declinant aut bestiam. Num
haec esse aliquid putas? Non audis quia ea omnia
<pb n="0946A"/>
tamquam umbra praetereant? Quid juvant consulares
praetextae, aut nitentes auro triumphales palmatae?
Nudus exibis: nemo illic consulem recognoscet.
Quid prosunt innumerae possessiones? Publicae sunt,
non tuae. Hodie tu tenes, cras alius. Cum tu exieris,
alius intrat. Vix movisti pedem, alius gressum intulit.
Quanti ante te illic fuerunt, quanti post te dominabuntur,
et hoc putas esse privatum? Quem umquam
a morte divitiae redemerunt? Immo quem non
ad mortem divitiae coegerunt? Quem ab inferis suae
revocarunt opes? Quem potentia excusavit a poena?
Pulvis est impietas, sicut pulvis est impiorum potentia:
caliginem infert, dare salutem non potest. Simul
ut vehemens flare coeperit spiritus, spargit eam atque
dissolvit: aerem turbat, solum nudat; ut pulvis
<pb n="0946B"/>
projicitur, deficit ut fumus, liquescit ut cera.</p>
        </div3>
<div3>
          <head>47.</head>
          <p>
 Hinc plerique non mediocrem moverunt quaestionem,
utrum perituram naturam videatur asserere
Scriptura divina; maxime quia alibi dixit: <hi>Comminuam
eos ut pulverem ante faciem venti, et ut lutum
platearum delebo eos <note>(Psal. XVII, 43)</note>
          </hi>; et alibi: <hi>Ecce
confundentur et reverebuntur omnes adversarii; erunt
enim tamquam non sint <note>(Esai. XLI, 11)</note>
          </hi>. Primum ergo
interrogo, utrum impietatem secundum naturam putent
esse, an praeter naturam? Si secundum naturam
 asserant, errare eorum opinionem certum est. Denique
dicant, utrum naturae peccatum conveniat, an
non? Sed certum est peccare, deviare esse ab eo
quod est secundum naturam. Quid igitur tam ineptum,
quam ut dicant minus videri, impium esse, quam
<pb n="0946C"/>
peccatorem; cum omnium acerbissimum sit, quidquid
in Dei fieri videtur injuriam? Quod si impie
agere, non est praeter naturam: vivere ergo Impie
secundum naturam est, nec peccati loco habendum,
nec dignum reprehensione existimandum; nemo
enim reprehenditur, qui operatur secundum naturam.
Unde concluditur, quia impietas praeter naturam <emph>760</emph> 
 est. Quomodo igitur cum perditione consuetudinis, <foreign xml:lang="greek">ἀπολλησομένας φύσεις,</foreign>
 hoc est, perituras
naturas inducit Scriptura, cum impietas non utique
naturalis sit, sed praeter naturam? Quod enim non
habet, non amittit: nec potest ea substantia perire,
quae non fuit. Nam et pulvis commotus, aut in aquae
substantiam transfertur, aut in aerem, aut in ignem,
hoc est, in aliam videtur saepe transire naturam. Non
ergo in nihilum deficit, sed in aliud transit.
<pb n="0946D"/>
</p>
        </div3>
<div3>
          <head>48. </head>
          <p>
Quid obstat igitur quin et ille qui verbi virtute
et ratione comminuitur ut pulvis, non in nihilum
<pb n="0947A"/>
dissipetur, sed commutetur in melius; ut ex terreno
fiat spiritalis homo, et ut lutum platearum sic deleatur,
ut tollatur quidquid asperum ac sordidum videtur,
remaneat quidquid planum ac mundum est? Et
quod ait de adversariis Hierusalem: <hi>Sunt sicut qui
non sunt;</hi> utique potuit dicere: Non erunt. Sed cum
dixerit: <hi>Confundentur et reverebuntur;</hi> utique intelligis
quia erunt per substantiam, et profectum conversionis,
sed non erunt quasi adversarii, quod fuerunt.
Itaque per improbitatis defectum non erunt,
erunt fide ac devotione mutati. Denique et alibi ex
peccatoris persona dicitur: <hi>Et iram Dei sustinebo,
quia peccavi, donec justificet judicium meum <note>(Mich.
VII, 9)</note>
          </hi>. Convertere enim Deus cupiens peccatorem,
punit eum et urit, ut purget. Unde ait: <hi>Et educet
me in lucem <note>(Ibid.)</note>
          </hi>. Nam et ceram urit ignis, et liquescit,
<pb n="0947B"/>
ut purgetur: et nos per ignem probamur:
et fumus consumpto omni materiali expurgatur, et
neque natura transit. Itaque et anima purgata ab
omni labe, in id quod est deficit, non in id quod non
est; unde ait Balaam: <hi>Moriatur anima mea ut anima
justorum <note>(Num. XXIII, 10)</note>
          </hi>; ut moreretur lapsus
ejus, et quidam improbitatis usus: transiret autem
in consuetudinem, vitamque justorum; omnia enim
Deus salva vult esse. Unde et Salomon ait: <hi>Deus
mortem non fecit, nec laetatur in perditione vivorum <note>(Sap. I, 13)</note>
          </hi>.
Fecit animam ut sit: creavit hominem
in incorruptionem, quem ad imaginem sui fecit: sed
homines a naturae munere deviantes, obnoxios fecere
se morti, ut quasi terreni corrumpantur. Sed
Deus per tribulationes ad poenitentiam cogit, ut per
<pb n="0947C"/>
poenitentiam uratur et consumatur illud accidens
malum improbitatis, et pereat; et locus ille animae,
qui erat accidentis impietatis possessio, pateat ad
receptionem virtutis et gratiae. Certum est autem
animae naturam esse pretiosam, quae ad similitudinem
Dei facta receptionem omnis virtutis admittit; utpote
quae cognitionis supernae non sit fraudata consortio.</p>
        </div3>
<div3>
          <head>49.</head>
          <p>
 Nunc illud superesse arbitramur, quod in
multorum ore versatur, qua ratione Deus, cujus sine
voluntate nec passer vilissimus cadit, et apud quem
capilli capitis numerati sunt, dixerit per Isaiam: <hi>Sic
omnes gentes ut stillicidium de</hi> <emph>761</emph> <hi>urceo, et sicut
momentum staterae aestimatae sunt, et ut sputum aestimabuntur <note>(Esai. XL, 15)</note>
          </hi>.
Ita ergo peribunt omnes
gentes sicut stillicidium de urceo, et ut sputum perit,
<pb n="0947D"/>
et ad nullos usus proficit. Sed tu qui nosti quia
gentes non eo usque pro nihilo habuit Deus noster,
ut et Abrahae dixerit: <hi>Benedicentur in te omnes gentes <note>(Gen. XII, 3)</note>
          </hi>;
et per David locutus sit ad Filium dicens: <hi>Dabo tibi gentes haereditatem tuam 
 <note>(Psal. II, 8)</note>
          </hi>;
<pb n="0948A"/>
et infra: <hi>Omnes gentes servient ei <note>(Psal. LXXI, 11)</note>
          </hi>;
qui legisti, <hi>quia obtulit Deus Filium suum pro omni
gente, ut salvos faceret peccatores <note>(Rom. VIII, 32)</note>
          </hi>;
debes hoc loco vim divinae sententiae considerare.
Contemplatione etenim creaturarum coelestium, quae
multae sunt (sicut coelum quod multipliciter majus quam
terra est, ut a plerisque punctum comparatione coeli
terra sit aestimata), Angelorum, Archangelorum, Principatuum,
Potestatum, Thronorum, Dominationum,
millium, et decem millium, et innumerabilium millium;
contemplatione ergo horum gentes ut stillicidium
de urceo aestimatae sunt, cujus est omnis plenitudo.
Ex illa igitur plenitudine coelesti tamquam
gutta cadens aestimatae sunt gentes. Quomodo enim
poterant maximae videri, cum ipsa terra in qua sunt
<pb n="0948B"/>
gentes, minima mundi portio sit, et omnium quae
operatus est Deus, tamquam staterae exigua inclinatio
gentes sint? Simul cognosce per hanc stateram omnia
Deum cum justitia condidisse, et in ipsis gentibus
inesse quiddam naturaliter, in quo justitiae videretur
vel exiguum esse momentum, et sputum ipsum
tamquam ex universitate totius corporis interiorem
existere portionem.</p>
        </div3>
<div3>
          <head>50.</head>
          <p>
 Magis ergo hic misericordia praedicatur: quoniam
qui venit quaerere quod perierat, nec stillicidium
illud quasi vile contempsit, et allevavit momentum
staterae; et sputo illi substantiam boni corporis
donans, dignatus est omnes gentes in unum corpus
Ecclesiae congregari. Inter gentes autem et
Israel annumerari potest nequaquam expers divinae
<pb n="0948C"/>
ejus justitiae; quia ipse Moyses dixit de Israel: <hi>Ecce
populus sapiens, et disciplinae tenax, gens magna <note>(Deut.
IV, 6)</note>
          </hi>. Et ut scias quia supra meritum nostrum Dei
bonitas redundavit, Apostolus hunc propheticum locum
interpretatus ait: <hi>Conclusit Deus omnia in incredulitate,
ut omnium misereatur <note>(Rom. XI, 32 et
seq.)</note>
          </hi>; et subjunxit: <hi>O altitudo divitiarum sapientiae
et scientiae Dei! quam inscrutabilia sunt judicia ejus,
et investigabiles viae ejus! Quis enim cognovit sensum
Domini, aut quis consiliarius ejus fuit: aut quis prior
dedit illi, et retribuetur ei?</hi> Hunc autem locum praemittens
Propheta ait: <hi>Sic omnes gentes ut stillicidium
de urceo aestimatae sunt <note>(Esai. XL, 15)</note>
          </hi>, et reliqua,
ut cognoscas intellectum istum cum interpretatione
Apostolica convenire.
<pb n="0948D"/>
</p>
        </div3>
<div3>
          <head>51. </head>
          <p>
 <note>(Vers. 5.)</note> Sed quid evidentius eo quod perituras
naturas non videatur inducere, cum ipse subjecerit
sanctus Propheta: <hi>Quoniam non resurgunt impii
in judicio.</hi> Non enim dixit: <hi>Non resurgunt;</hi> sed
ait: Resurgunt quidem, sed non in judicio. Qui autem
<pb n="0949A"/>
resurgit, est utique, et manet; sed quia non credidit
in Christum, jam judicatus est; et ideo non venit
in judicium, quem peracti jam <emph>762</emph> manet poena
judicii. Et de resurrectione quidem plurima divinarum
Scripturarum sunt testimonia, quae non praetermisimus
in libris consolationis et resurrectionis.
De eo autem quod ait: <hi>Non resurgunt impii in judicio;</hi> 
secundum Evangelium absoluta sententia est,
quia non omnes judicabuntur. Apostolus autem ait: <hi>Omnes enim oportet nos stare ante tribunal Christi, ut
recipiat unusquisque propria corporis, prout gessit,
sive bonum, sive malum 
 <note>(II Cor. V, 10)</note>
          </hi>. Haec putant plerique
esse contraria; nec advertunt quia Salvator de
perfidis dixit atque impiis, qui non crediderunt in
Dominum Jesum. Sic enim ait: <hi>Qui credit in me, non
<pb n="0949B"/>
judicabitur, qui autem non credit, jam judicatus est, quia
non credit in nomine unigeniti Filii Dei. Hoc autem est
judicium, quia venit lux in hunc mundum, et dilexerunt
magis homines tenebras quam lucem; erant enim
mala ipsorum opera <note>(Joan. III, 18, 19)</note>
          </hi>. Liquet igitur
de quibus dictum sit, hoc est, de iis qui non crediderunt
in Dominum Jesum. Apostolus quoque etsi
dixit omnes, de iis utique dixit qui crediderunt, sed
actuum suorum rationem in die judicii reddituri sunt.
Denique ipse alibi ait <note>(Rom. II, 15)</note>, quia testimonium
conscientiae nostrae in die judicii revelabitur,
cum invicem cogitationes nostrae aut accusabunt se,
ut scriptum est, aut defendent, et patebunt cordis
occulta. Quid autem hoc evidentius quod ait alibi: <hi>Omnes quidem resurgemus, sed non omnes immutabimur</hi> 
<pb n="0949C"/> <note>(I Cor. XV, 15)</note>?
Immutabuntur enim justi in incorruptionem,
manente corporis veritate. Daniel
quoque dicit: <hi>Judicium sedit, et libri aperti sunt <note>(Dan. VII, 10)</note>
          </hi>.
Ostendit ergo judicium futurum, maxime
cum alibi idem dicat: <hi>Multi qui sedent in tumulo
terrae, exsurgent, isti in vitam aeternam, et isti in opprobrium
et confusionem aeternam; et intelligentes
splendebunt sicut splendor coeli, et de justis multi sicut
stellae lucebunt <note>(Dan. XII, 2 et 3)</note>
          </hi>.</p>
        </div3>
<div3>
          <head>52.</head>
          <p>
 Quod istud est judicium sedentium judicum,
et qui libri aperti, nisi conscientiae nostrae, velut libri
peccatorum nostrorum seriem continentes? Quamquam
hoc ipsum vile sit aestimare quasi humani simile
judicii. Aliud est Christi judicium, ubi conscientia
ipsa se prodit, quae latere non potest occultorum
arbitrum: ubi cogitationes lucent apud eum, qui
<pb n="0950A"/>
adhuc cogitantibus dicebat: <hi>Quid cogitatis mala in
cordibus vestris <note>(Matth. IX, 4)</note>
          </hi>? Cum Judaeis diceret,
dicebat omnibus; ne quis putaret quod occulta possent
esse quae eum fallerent, ne quis putaret quod
parietibus clausis testem occulti erroris effugeret.
Ideoque et Evangelista testatur dicens: <hi>Jesus autem
sciebat cogitationes eorum <note>(Luc. VI, 8)</note>
          </hi>. Quomodo ergo
ait: <hi>Libri aperti sunt?</hi> Non utique atramento scripti,
sed vestigiis delictorum, et flagitiorum inquinamento.
Aperietur liber conscientiae tuae, aperietur liber cordis
tui, culpa nostra recitabitur. Est ibi liber, ubi
est tabula; immo sunt libri inscripti, ubi sunt inscriptae
tabulae, quas inscribit Spiritu sancto Apostolica
doctrina, sicut legimus, dicente Paulo: <hi>Epistola nostra
vos estis. . . . inscripta non atramento, sed Spiritu
<pb n="0950B"/>
Dei vivi: non in tabulis lapideis, sed in tabulis cordis
carnalibus <note>(II Cor. III, 2 et 3)</note>
          </hi>. Sunt ergo tabulae
cordis inscriptae <emph>763</emph> Spiritu sancto, istae recitabuntur.
Si bene egeris, manebit Scriptura. Vide ne tollas
Spiritus sancti gratiam; vide ne deleas, et scribas
atramento flagitia tua, ne veniat dies judicii, et dicat
Judex: Recitentur libri, recitentur tabulae gestorum
ejus; et dicat tibi: Ego scripsi tabulas tuas, cur delesti
apices meos? Ego scripsi dona mea, quomodo
delesti munera mea, et scripsisti opprobria tua? Non
legisti quia scribo? Non tibi dixi per os Prophetae
mei: <hi>Lingua mea calamus scribae velociter scribentis <note>(Psal. XLIV, 2)</note>
          </hi>;
judicium autem Verbi est.</p>
        </div3>
<div3>
          <head>53.</head>
          <p>
 <hi>Multi ergo dormientium in tumulo terrae surgent,
qui bene egerunt, in resurrectionem vitae: qui
<pb n="0950C"/>
male egerunt, in resurrectionem judicii <note>(Joan. V, 28
et 29)</note>
          </hi>. Quod Daniel ait: <hi>in vitam aeternam;</hi> hoc Salvator: <hi>in resurrectionem vitae,</hi> 
 dixit. Item quod ait
Daniel: <hi>in opprobrium et confusionem;</hi> Salvator dixit: <hi>in resurrectionem judicii.</hi> 
 Unde non expedit nobis ad
judicium venire, et non expedit non venire; ne aut
praedamnati videamur, aut in hac labe vitiorum subeamus
tanti pondus judicii. Propheta rogat ne intret
Dominus in judicium cum servo suo <note>(Psal. CXLII, 2)</note>;
quanto magis nos judicium Domini timere debemus?
Pone quia misericors Dominus ignoscet: quanta prodentur
quae latere credebam? Qui pudor, quae confusio
erit mihi, cum is qui alios profitebar docere, ipse
in eo deprehendar, in quo alios arguebam?</p>
        </div3>
<div3>
          <head>54.</head>
          <p>
 Et ideo quoniam et Salvator duo genera resurrectionis
posuit, et Joannes in Apocalypsi dixit:
<pb n="0951A"/> <hi>Beatus qui habet partem in prima resurrectione 
 <note>(Apoc.
XX, 6)</note>
          </hi>, isti enim sine judicio veniunt ad gratiam:
qui autem non veniunt ad primam resurrectionem,
sed ad secundam reservantur, isti urentur, donec
impleant tempora inter primam et secundam resurrectionem:
aut si non impleverint, diutius in supplicio
permanebunt. Ideo ergo rogemus ut in prima
resurrectione partem habere mereamur. Sunt qui resurrexerunt
in passione Christi; et isti plane beati,
qui acceperunt Christi gratiam, et audierunt vocem
ejus, de qua scriptum est: <hi>Venit hora quando audient
mortui vocem Filii Dei, et qui audierint, vivent <note>(Joan.
V, 25)</note>
          </hi>. Et: <hi>Ingressi sunt in sanctam civitatem <note>(Matth.
XXVII, 53)</note>
          </hi>. Puto quod magis illam significet supernam,
quam istam Hierusalem, quam reliquit, quam
<pb n="0951B"/>
incusavit, quod in istam pedibus, in illam autem supernam
meritis intraverint.</p>
        </div3>
<div3>
          <head>55.</head>
          <p>
 Sed et illud caveamus, ut hic positi surgamus
de tumulo terrae. Sunt qui viventes sepulcro sunt
circumdati et repleti mortuis, quorum guttur sepulcrum
est, non loquentium verba vitae, sed mortis.
Si hic resurrexerimus a mortuis, et illic resurgemus:
si hic non fuerimus ossa arida; <emph>764</emph> sed acceperimus
rorem Verbi, humorem Spiritus sancti, et illic
vivemus; sic hic nos excitaverit Jesus voce sua magna,
ut excitavit Lazarum, et per discipulos suos solverit
a vinculis mortis, et induxerit in Bethaniam,
ubi erat Lazarus, hoc est, in domum obeditionis, et
adhibuerit hic convivio suo; et illic cum eodem recumbemus,
et illic cum eo semper epulabimur, et
<pb n="0951C"/>
illic nobis redolebit unguentum, quod solus proditor
dolebat effusum.</p>
        </div3>
<div3>
          <head>56.</head>
          <p>
 <note>(Vers. 5.)</note> Ergo <hi>impii non resurgunt in judicio.</hi> 
hoc est, in portionem eorum qui judicium subituri
sunt; <hi>nec peccatores resurgunt in consilio justorum.</hi> 
Vides quia surgunt impii, et non surgunt in judicio
justorum, quia peccatores etsi non resurgunt in consilio
justorum; resurgunt tamen in judicio. Unde videntur
qui bene crediderunt, et fidem suam etiam
operibus exsecuti sunt, ipsi non judicari, sed surgere
in consilio justorum: peccatores autem qui non
possunt inter justos surgere, surgent in judicio. Habes
duos ordines. Tertius superest impiorum, qui
<pb n="0952A"/>
quoniam non crediderunt, jam judicati sunt; et ideo
non surgunt in judicio, sed ad poenam: <hi>dilexerunt
enim magis tenebras quam lucem <note>(Joan. III, 19)</note>
          </hi>; et
ideo judicium eorum poena est, et forte poena tenebrarum.
Et poterat quidem intelligi quod ii qui mala
opera habent, credentes tamen in Christum, volentes
quidem recte vivere; sed victi illecebris peccatorum,
dilexerunt plus tenebras quam lucem: id est, utrumque
dilexerunt, sed magis tenebras. Sed quia de illis
praemisit qui non crediderunt, sic accipiendum puto
quod dilexerunt tenebras, et non lucem; lux enim
Christus est. Qui ergo non crediderunt luci, absurdum
est ut lucem vel dilexisse credantur, quam nescierunt. <hi>Nescierunt</hi> 
 enim, <hi>neque intellexerunt, in tenebris
ambulant</hi> sicut scriptum est <note>(Psal. LXXXI, 5)</note>.
<pb n="0952B"/>
</p>
        </div3>
<div3>
          <head>57. </head>
          <p>
 <note>(Vers. 6.)</note> Sequitur: <hi>Quoniam novit Dominus
viam justorum, et iter impiorum peribit.</hi> Adverte sensum: <hi>Non resurgunt impii in judicio: quoniam novit
Dominus viam justorum.</hi> 
 Vias eorum utique novit,
quorum dirigit gressus; sunt enim gressus hominum,
qui a Domino diriguntur. Diriguntur a Domino et viae
viri. Has novit Dominus vias, quae sunt rectae, quae
ad illam vitam tendunt dicentis: <hi>Ego sum via, veritas,
et vita <note>(Joan. XIV, 6)</note>
          </hi>. Haec bona est via: tortuosa autem
est via saeculi. Non dignatur illam viam nosse.
Illos enim agnoscit, qui sunt ipsius, qui operantur
opera ejus: qui autem operantur iniquitatem, his dicit
Dominus: <hi>Discedite a me, omnes operarii iniquitatis,
non novi vos <note>(Luc. XIII, 27)</note>
          </hi>. Non per ignorantiam, sed
per id quod indigni sint scientia Dei, nesciuntur.
</p>
          <p>
            <pb n="0952C"/> <emph>765</emph> 58. Pulchre autem ait: <hi>Et iter impiorum
peribit.</hi> Separavit Latinus, ut iter diceret, et tamquam
discrevit iter a via; Graecus autem in utroque
viam dixit. Non otiose tamen Latinus, quia et Dominus: <hi>Ego sum via,</hi> 
 dixit; non dixit: Ego sum iter.
Perire autem iter impiorum dixit, non impios. Servat
eorum substantiam, qui si convertantur, <emph>766</emph> 
solum iter impietatis amittent, quod nec ab initio
fuit, nec erit. Quod accidens igitur est perit: quod
substantivum, manet. Pereunt autem ita impii, quomodo
dicitur: <hi>Anima quae peccat, ipsa morietur <note>(Ezec. XVIII, 4)</note>
            </hi>:
ut peccati aculeo, non omni substantiae
<pb n="0952D"/>
suae dissolutione moriantur.
</p>
        </div3>
      </div1>


<div1>
        <head>IN PSALMUM XXXV ENARRATIO.</head>
        <pb n="0951"/>
        <head> <emph>765</emph> PRAEFATIO.</head>

<pb n="0751D"/>
<div3>
          <head>1.</head>
          <p>
 Dicturus Propheta in psalmo sequenti quae
<pb n="0952D"/>
esset forma justi, ante formam expressit injusti. Neque enim possumus cognoscere quae sit forma justitiae,
<pb n="0953A"/>
nisi cognoscamus quae sit iniquitatis effigies;
sunt enim sibi adversae atque contrariae. Namque
in altera simplex habitudo naturae, in altera fallax
versutia nequitiae: alia virtutum imagines praefert,
 alia vitiorum commercia praetendit. Convenire autem
hunc ordinem et ipsa ratio docet; et si de contrariis
sumenda sunt testimonia, ipsi doctores philosophiae
confessi sunt, dum sequuntur. Quis autem
dubitet longe anteriorem Davidem Platonis fuisse
temporibus, quem non solum magister ejus; sed
nec avi quidem avorum ejus videre potuerunt: cum
ille in principio regni fuerit Judaeorum (quod per innumera
annorum curricula propagatum est), iste post
tempora captivitatis, quibus regnum gentis ejus jam
fuerat dissolutum. Ergo ipse qui tenet in omnes saecularis
<pb n="0953B"/>
sapientiae principatum, cum diceret non
posse formam justitiae comprehendi, nisi ante discutiendam
injustitiae seriem putavissent, exemplum
attulit quod ii qui velint aurum quaerere, prius se
luto obliniant. Aurum itaque justitia, iniquitas lutum
est. Quod a nostris quoque prius dictum esse non
dubium est, cum scriptum sit: <hi>Ut lutum platearum
delebo eos <note>(Psal. XVII, 43)</note>
          </hi>. Et vere lutum; quia eos
inquinat qui sibi appropinquaverint. Fugiamus ergo
injustitiam, ne luteis sordibus inquinemur, atque in
ejus voraginem non pes noster exterior, sed, quod
est gravius, mens nostra mergatur. Et philosophia
quidem aurum se quaerere dicit; sed lutum versat,
quae divinitatem quaerit in statuis; sed vasa figuli
virga confringet. Nos aurum quaerimus, quo corpora
<pb n="0953C"/>
nostra mundemus, mortificationem Jesu Christi in
corpore nostro circumferentes; ut et vita Jesu
Christi in corpore nostro manifestetur. Bonum aurum,
sanguis est Christi, dives ad pretium, profluus
ad lavandum omne peccatum. Ordinem diximus, titulum
consideremus.</p>
        </div3>
<div3>
          <head>2.</head>
          <p>
 <hi>
            <note>(Vers 1.)</note> In finem,</hi> inquit, <hi>servo Domini psalmus
David.</hi> In toto psalterii corpore solus hic titulus
est, quod psalmum servo Domini se scripsisse
testetur. Quis iste est servus Domini, videamus:
quid psalmi series significet: cui dictus hic psalmus
sit? Audiamus ad quem loquatur: <hi>Domine,</hi> inquit, <hi>in
coelo misericordia tua, et veritas tua usque ad nubes.
Justitia tua sicut montes Dei, judicia tua abyssus multa <note>(Psal. XXXV, 6 et 7)</note>
          </hi>.
Cui hoc, nisi Filio Dei dicitur?
<pb n="0953D"/>
Haec enim non humanae, sed divinae sunt potestatis.
Sed quid sibi vult quod servo Domini dici psalmum
hunc <emph>766</emph> titulus declaravit <note>(Psal. LXXXIX, 1)</note>, cum
orationem Moysi hominis Dei maluerit, quam servi
Domini in posteriore titulo nuncupare? quod ergo
consilium Prophetae fuerit non intelligo, vel potius
ipsius domini Salvatoris, qui locutus est in Propheta.
Vere judicia ejus sicut abyssus multa, ut
servo honorificentiam reservaret, sibi conditionem
servitutis ascriberet. Videor mihi intelligere, videor
hausisse aliquid de gratia spiritali. Adversus injustitiam,
<pb n="0954A"/>
ut diximus, psalmus hic scriptus est: et ideo
plus gravatur injustitia perfidorum, qui Christum
Jesum Dominum recipere noluerunt, cum ille propter
ipsos susceperit servitutem. Quid enim tam iniquum,
quam ingratos fuisse tantis beneficiis; ut
quibus ille salutem daret, hi sanguinem ejus effunderent?
Denique alibi cum de sua passione loqueretur,
ad acervandam Judaicae impietatis invidiam sic
ait: <hi>Ne avertas faciem tuam a puero tuo: quoniam
tribulor, velociter exaudi me . . . <note>(Psal. LXVIII, 18)</note>
          </hi>. <hi>Pauper
et dolens ego sum <note>(Ibid., 30)</note>
          </hi>.</p>
        </div3>
<div3>
          <head>3.</head>
          <p>
 Veni, Paule, interpretare nobis, qua ratione
Dominus coeli atque terrarum se pauperem dixerit,
et quae sit ista paupertas. Tu certe illum divitem
dixisti: quomodo idem dives et pauper est? Audiamus
<pb n="0954B"/>
testimonium Pauli. <hi>Scitis,</hi> inquit, <hi>gratiam Domini
nostri Jesu Christi; quia propter vos pauper factus
est, cum dives esset; ut vos ejus inopia ditaremini <note>(II Cor. VIII, 9)</note>
          </hi>.
Veni et tu, Esaia, interpretare nobis
quomodo se dolentem dixerit Christus, qui dolores
vulnerum sanare consuevit. Medicus venit, ut curaret
aegros: quid ipse habuit quod doleret? Audiamus
etiam Esaiae testimonium. <hi>Pro nobis,</hi> inquit, <hi>dolet: et nos aestimavimus eum esse in doloribus <note>(Esai. LIII, 4)</note>
          </hi>.
Expressit medici affectum, qui etiamsi
ipse nullum vulnus habuit quod doleret, tamen
compassus est vulneratis. Hoc igitur in psalmo Dominus
exprobrat Judaeis: Ego propter vos pauper,
ego pro vobis dolens, et vos mihi manus impias intulistis
dicentes: <hi>Tollamus justum, quia inutilis est
<pb n="0954C"/>
nobis <note>(Sap. II, 12)</note>
          </hi>. <hi>Injiciamus lignum in panem ejus <note>(Jerem. XI, 19)</note>
          </hi>.
Bene panem dixit pro carne ejus.
Ille alimentum detulit, isti pro beneficio retulere
supplicium. Non mirum ergo si esuriunt, qui sibi vitae
aeternae alimoniam denegarunt. Pulchre etiam
duo ista junxerunt: <hi>Injiciamus lignum in panem ejus.</hi> 
Nesciebant quid loquerentur Judaei, et mysterium loquebantur.
Paradisum nobis Crux reddidit Christi.
Hoc est lignum quod Adae Dominus demonstravit,
dicens de ligno vitae, quod esset in medio paradisi,
edendum: de ligno autem scientiae boni et mali, non
edendum. Erravit Adam, mandata non tenuit, interdictum
gustavit. <emph>767</emph> Per lignum coepimus esurire;
quia suum caro accepit alimentum. Ideo Dominus in
Christo carnem junxit et lignum, ut fames antiqua
<pb n="0954D"/>
cessaret, vitae gratia redderetur. Beatum lignum Domini,
quod omnium peccata crucifixit. beata caro
Domini, quae victum omnibus ministravit!</p>
        </div3>
<div3>
          <head>4.</head>
          <p>
 De paupertate igitur et dolore Domini idonea,
ut arbitror, sanctorum protulimus testimonia, quorum
alter vidit et dixit, alter est electus ut diceret.
Ipsorum igitur qui probati sunt, de servitute Domini
testimonia iterum proferamus; immo sua quae de se
ipse locutus in utroque est. Audiamus ergo quid dicat: <hi>Sic dicit Dominus, qui finxit me ex utero servum
sibi ad congregandum Jacob et Israel ad eum 
 (Esai.
<pb n="0955A"/>
XLIX, 5)</hi>. Advertimus ergo quod propter congregationem
populi, formam susceperit servitutis. Audis, Judaee,
et de gratia contumeliam refers; et hoc ad
perfidiam derivas, propter quod magis credere debuisti.
Ad te vocandum venit, et conviciaris. Ex
utero servum se dixit. Audi, Ariane, ex quo utero:
paululum supra recurre: <hi>Ex utero,</hi> inquit, <hi>matris meae,
vocavit Dominus nomen meum <note>(Psal. XLIX, 1)</note>
          </hi>. Quod
nomen ejus sit, audiamus, quo eum Pater vocavit. <hi>Ecce virgo in utero accipiet, et pariet filium, et vocabitur
nomen ejus Emmanuel: quod interpretatur, Nobiscum
Deus 
 <note>(Esai. VII, 14; Matth. I, 23)</note>
          </hi>. Quod
enim aliud nisi Filius Dei nomen est Christi? Accipe
aliud. Dixerat quidem et Gabriel ad Joseph de
Maria: <hi>Pariet filium, et vocabit nomen ejus Jesum</hi> 
<pb n="0955B"/> <note>(Ibid., 21)</note>.
Accipe Dei vocem: <hi>Et tu, Bethleem Judaeae,
non es minima inter principes Juda; ex te enim
exiet Princeps qui regat populum meum <note>(Mich. V, 2)</note>
          </hi>.
Adverte mysterium: ex utero Virginis idem et servus
exivit et dominus; servus ad operandum, dominus
ad imperandum; ut regnum Deo in hominum
mentibus radicaret. Utrinque unus, non alter ex Patre,
et alter ex Virgine; sed idem qui ante saecula
ex Patre, ipse postea carnem suscepit ex Virgine.
Ideo ergo et servus vocatur, et dominus: propter
nos servus; sed unitate divinae substantiae Deus ex
Deo, Princeps ex Principe, aequalis ex aequali; neque
enim degenerem genuit <note>(Matth. III, 17)</note>, in quo
se ipse complacere memoravit.</p>
        </div3>
<div3>
          <head>5.</head>
          <p>
 Magnum, inquit, tibi est vocari puerum meum,
<pb n="0955C"/>
ut statuas Tribus Jacob. Servat ubique suae vocabula
dignitatis. Magnus Deus, et magnus puer: nec in
carne magnitudinis suae nomen amittit, cujus magnitudinis
nullus est finis. Meritoque securus, <hi>cum in
forma Dei esset,</hi> ut Apostolus dicit, <hi>non rapinam arbitratus
est esse se aequalem Deo: sed semetipsum exinanivit,
formam servi accipiens, in similitudinem hominum
factus, et specie inventus ut homo: humiliavit
semetipsum, factus obediens usque ad mortem, mortem
autem crucis <note>(Philip. II, 6 et seq.)</note>
          </hi>. Hic est ergo aequalis
quasi Dei Filius, hic servi formam in carne suscepit,
hic mortem gustavit, cujus magnitudo non habet
finem; quia finis Legis est Christus ad justitiam
omni credenti: ut in ipsum omnes credamus, hunc
intimo adoremus affectu. Bona servitus, quae omnes
<pb n="0955D"/>
liberos fecit: <emph>768</emph> bona servitus, quae nomen super
omne nomen acquisivit: bona humilitas, quae
fecit, ut in nomine ejus omnes genu figant, coelestium,
terrestrium, et infernorum; et omnis lingua
confiteatur quoniam Dominus Jesus in gloria est Dei
Patris. In hunc ergo finem dirigitur hic psalmus, ut
et nos servi simus ad justitiam, non superbi ad arrogantiam.
<pb n="0956A"/>
 Servitus enim stipendium libertatis est:
stipendium autem mortis arrogantia est. Sed jam
ipsam psalmi seriem adoriamur.
</p>
        </div3>
      </div1>

<div1>
        <head>ENARRATIO.</head>
<div3>
          <head>6.</head>
          <p>
 <hi>
            <note>(Vers. 2.)</note> Dixit injustus, ut delinquat sibi.</hi> Quid
dixerit, non expressit, et ideo sic intelligendum arbitror,
quia quidquid dicit injustus, peccatum est.
Omnis enim injustitia, peccatum; quoniam ubi organum
vitiosum, quomodo potest cantus non esse vitiosus?
Degeneris materiae decolor partus est. Quidquid
ergo loquitur injustus, iniquitas est, quae in
suum refertur auctorem, sicut viperae partus, qui
primo suam scindit parentem, ut frequens sermo est <hi>(De Tobia, cap. 12, num. 41, et inf. Psal. XXXVII,
<pb n="0956B"/>
num. 8)</hi>.
Sibi ergo delinquit. Nihil hac sententia sublimius
dictum arbitror. In illis qui sibi sapientiam
saeculi vindicarunt, nihil tale legi, nihil tale cognovi.
Nec mirum, quandoquidem illi humano ingenio locuti
sunt, hoc infudit Spiritus Dei, Spiritus veritatis:
quia injustus sibi delinquat, sibi generet vulnera, se
ipse confodiat. Nam sicut spinae nascuntur in manu
ebriosi, ut Scriptura asserit <note>(Prov. XXVI, 9)</note>: ita et
injusti sermone nascuntur, quae compungant loquentem.
Loquitur injustus, et interior ejus conscientia
vulneratur; quia in omni sermone quem loquitur,
non est fraudis immunis. Cujus enim gravior est
poena, quam propria, cum pro omni sermone det
poenas? Serpens aliis infundit venenum, injustus
sibi; in eum enim refunditur quidquid effuderit. Injustus
<pb n="0956C"/>
igitur et aliis inutilis, et sibi noxius: justi
autem vita fructuosa aliis, et sibi dulcis. Dicit enim
Salomon: <hi>Fili, si sapiens eris, tibi sapiens eris, et
proximis; si autem malus evaseris, solus hauries mala <note>(Prov. IX, 12)</note>
          </hi>.</p>
        </div3>
<div3>
          <head>7.</head>
          <p>
 Advertimus ergo quia justitia aliis est potius
nata, quam sibi: commune commodum, non suum
exspectat; et alienum bonum pro suo ducit emolumento.
Beata et praeclara justitia, cujus bonum omnibus
proficit: ex uno plerumque ad plures proficiscitur,
atque ad omnes pervenit. Justus David, qui
parcebat inimico, et malebat innocentiam suam,
quam vitam tueri; ne malo publico vindicaretur, atque
appetendi principis in malis quoque causis aliis
exemplum ederet, cum ipse vindictam de insidiatore
<pb n="0956D"/>
sumpsisset. Justus Abel, qui de ovibus suis quas ei
Dominus dederat, primitias Domino putaverit offerendas;
et ideo plus placuit Deo, quia moram non
fecit, devotionem probavit. Sed hoc impius ferre non
potuit, justitiae praevaricator, radix iniquitatis; et
ideo fratrem occidit, quia hostia ejus Deo magis
quam oblatio sua fuerat comprobata. Sed <emph>769</emph> ille
<pb n="0957A"/>
occisus Deo loquebatur in voce sanguinis sui, hic vivus
a facie Domini repellebatur; et cum adhuc a
Domino poenae cessarent, torquebat eum suorum
conscientia peccatorum. Latebat miser tremens et
timens; et cum adhuc percussor deesset, ipsa sese
injusti vita cruciabat. Acceperat signum, ne eum aliquis
occideret: non ut vitae suavitate frueretur, sed
ne mors auferret aerumnam: ut percussorem suum
quotidie timendo pateretur. Meruerat quidem ut percussor
inhiberetur; sed sine ulla intermissione ipse
sibi suus carnifex erat, ipse percussor.</p>
        </div3>
<div3>
          <head>8.</head>
          <p>
 Quae poena major quam timere quod vitare non
possis, nec quod timueris, evadere? Unde praeclare
David exprimens conventionem gravissimam conscientiae
peccatricis ait: <hi>Quoniam iniquitatem meam
<pb n="0957B"/>
ego agnosco, et delictum meum contra me est semper <note>(Psal. L, 4)</note>
          </hi>.
Offunditur enim nobis ultrix nostri
imago peccati; nec quietum reum suum esse permittit,
inferens miseram servitutem: atque in sua
vincula trahit, ut enodare se non queat; quoniam
volens ipse se vendidit, cui liberum erat delictorum
aera non capere, et libertatem innocentiae reservare.
Itaque dum oramus, peccatum offunditur: ubi somno
sensus se corporis relaxaverit, peccatum recurrit.
Semper nobis error noster tamquam malus exactor
occurrit, vel tamquam improbus fenerator conveniens
debitorem. Unde Dominus ait: <hi>Qui facit
peccatum, servus est peccati <note>(Joan. VIII, 34)</note>
          </hi>. Sed
justus novit quemadmodum peccatorum suorum vincula
dissolvat, nec exspectat accusatorem, sed praevenit
<pb n="0957C"/>
ut confitendo suum allevet omne delictum; ne
habeat quod adversarius criminetur. Ideoque Scriptura
tibi dicit: <hi>Justus in principio sermonis accusator
est sui <note>(Prov. XVIII, 17)</note>
          </hi>. Vocem enim eripit
adversario, et quasi dentes quosdam paratos ad praedam
criminationis infestae, peccatorum suorum confessione
constringit. Dixit Judas Iscariotes ut delinqueret
sibi. Quid dixit: <hi>Quem osculatus fuero, ipse
est: tenete eum <note>(Matt. XXVI, 48)</note>
          </hi>. Hoc dixit, et se
ipse proprio ore egit in mortem. Quantos putamus
in ipso fuisse tortores, ut sibi ipse tam gravis poenae
exactor incumberet, et semetipse laqueo strangularet?</p>
        </div3>
<div3>
          <head>9.</head>
          <p>
 <hi>Dixit injustus ut delinquat sibi.</hi> Locutus est justus:
 <hi>Ecce ego peccator male feci, et grex iste quid
fecit <note>(II Reg. XXIV, 17)</note>
          </hi>? Et remissum est omne peccatum.
<pb n="0957D"/>
Dixit ergo justus, et sibi profuit. Dixit Cain: <hi>Numquid
ego custos sum fratris mei <note>(Gen. IV, 9)</note>
          </hi>? et sibi ipse mentitus
est. Dixit Ananias omne se venditi sui ruris pretium
protulisse, et mentitus est sibi, qui potuit minus
offerre sine fraude. Ideoque praeclare ait: <hi>Et
mentita est iniquitas sibi <note>(Psalm. XXVI, 12)</note>
          </hi>. Sibi
enim ante mentitur, cum in suum mentitur exitium;
sibi delinquit, qui sibi innocentiae eripit suavitatem.
Quis enim puritate et simplicitate pectoris dulcior
fructus? Quis cibus suavior, quam is quem animus
bene sibi conscii, et mens innocentis epulatur? At
vero iniquitas velut quodam plumbeo talento, ut
<pb n="0958A"/>
Scriptura testificatur <note>(Zach. V, 7)</note>, conscientiam
gravat. Meritoque David ait: <hi>Sicut onus grave
gravatae sunt super me <note>(Psalm. XXXVII, 5)</note>
          </hi>. Et Salomon: <hi>Sicut uva acerba dentibus,</hi> 
 <emph>770</emph> <hi>et fumus
oculis, ita iniquitas omnibus utentibus ea <note>(Prov. X,
26)</note>
          </hi>. Gravis poena quae cibum impedit, aspectum
obducit; et, quod est amplius, oculis mentis internae
tenebrosam offundit caliginem, ut quod verum
est, videre non possit injustus. Ideoque delinquit
sibi, qui sibi quae pretiosa sunt, eripit.</p>
        </div3>
<div3>
          <head>10.</head>
          <p>
 <hi>Dixit ergo injustus ut delinquat sibi.</hi> Justus
autem loquitur, ut aliis et sibi prosit; ille loquitur
ad perniciem, hic loquitur ad salutem. De justis
vero et fidelibus dictum est: <hi>Corde creditur ad justitiam,
ore autem confessio fit ad salutem (Rom. X,
<pb n="0958B"/>
10)</hi>. Illius lingua vulnerat, lingua autem prudentum
sanat. Unde cum expostularet David cum rege
Saul, quod oblitus beneficii, salutis ingratus eum
persequeretur ad mortem, a quo toties jam videret
se esse servatum; et vitam ejus appeteret, qui vitam
suam pro regis salute periculis obtulisset, ait sibi
fructum non perire justitiae, qui insidiatorem suum
in manus suas a Domino sibi traditum non peremisset <note>(I Reg. XXIV, 14)</note>.
Ab injustis iniquitas prodivit,
venenum a serpentibus effusum est, venenum et
iniquitatis arma perierunt.</p>
        </div3>
<div3>
          <head>11.</head>
          <p>
 Ideo scriptum est: <hi>Dixit injustus ut delinquat
sibi.</hi> Quid dixit? <hi>Ponam thronum meum super nubes,
et ero similis Altissimo <note>(Esai. XIV, 14)</note>
          </hi>. Effectum
non habent verba, sed peccatum habent. Inanis quidem
<pb n="0958C"/>
pompa jactantiae; sed superbiae spiritus criminosus
non timet convicio majestatem violare divinam.
Etenim si ullus Dei timor ejus inesset affectui, non
in conspectu Dei plena doli gerenda sibi ausu temerario
credidisset, quasi Deus non possit occulta cognoscere,
qui scrutator est internorum. Spectat omnia
Deus; nihil est quod eum praetereat, nemo qui
fallat: cui omnia praesentia quae futura sunt, et
manifesta quae latent. Etenim si sol iste mundanus
clausis plerumque domiciliorum habitaculis suum
lumen interserit; quanto magis Deus summus, aeternus,
etiam secreta penetralia mentis humanae, atque
omne Angelorum consilium scientia sua scrutatur,
et praevenit? Quid ergo aliud agit injustus,
nisi ut iniquitatem sibi quaerat et odium?
<pb n="0958D"/>
</p>
        </div3>
<div3>
          <head>12. </head>
          <p>
Sic enim scriptum est: <hi>Non est timor Dei ante
oculos ejus: quoniam dolose egit in conspectu ejus, ut
inveniret iniquitatem suam et odium.</hi> Quid enim inveniret?
Omnis enim qui quaerit, invenit: ergo si
malum quaeritur, agitur ut inveniatur. Sed quemadmodum
laudabilis est ille, qui bonum quod quaesivit,
invenit, ita inveniabilis qui laboravit ut malum
quod quaesierat, inveniret; bonis enim rebus, non
flagitiis atque criminibus laborem nostrum nos oportet
impendere. Quid igitur nisi summae stultitiae atque
dementiae est, odium quaerere, iniquitatem mais
artibus invenire, quam bonus nemo quaesivit?
</p>
        </div3>
<div3>
          <head>13. </head>
<p>
            <pb n="0959A"/>Quomodo igitur improbi iniquitatem suam et
odium quaerant, consideremus. Nempe Herodias
erat tetrarchae Philippi legitimo nexa conjugio, regiae
abundans opibus potestatis: quae Herodem Romam
adusque tendentem quasi germanum mariti, hospitii
et affinitatis jure suscepit; cum quo depacta suam
copulam, non multo post relicto viro, consortii sui
jura mutavit. <emph>771</emph> Nonne ea quaesivit iniquitatem et
odium, quae conjugium deseruit, ut inveniret adulterium?
Et quia sanctus Baptista nuptias illicitas
constanter increpuit dicens Herodi: <hi>Non licet tibi
eam uxorem habere <note>(Marc. VI, 18)</note>
            </hi>, quae maritum
contra Legem reliquit, et fratri mariti quasi ex Lege
convenit; commota est adultera, ut eum vellet occidere.
Sed cognito quod Herodem ad necem justi
<pb n="0959B"/>
non facile posset inflectere, excogitavit qua via istud
efficeret. Natalis erat Herodis, quem luxu nimio,
ut plerisque regibus mos est, celebrare consueverat.
Adornavit filiam, ut in convivio regis pignus regale
saltaret. Et cum placuisset Herodi, quod displicere
debuit patruo, obtulit ei, ut quod vellet praemium pro
saltationis opprobrio postularet. Matrem illa consuluit,
cujus impulsu caput Baptistae poposcit. Victus Herodes,
quia sacramento se constrinxerat daturum quidquid
neptis propria petisset, jussit occidi Joannem, et caput
ejus afferri. Quod allatum puellae dedit, et illa matri
suae pertulit. Verum est ergo quod iniquitas et odium
requirantur: quandoquidem ea mulier, quod facili
petitione impetrare non poterat, pravis artibus excogitatae
fraudis elicuit.
</p>
        </div3>
        <pb n="0959C"/>

<div3>
          <head>11. </head>
          <p>
Quid de Juda proditore loquar qui quaesivit
avaritiam, et invenit sacrilegium, dicens: <hi>Quid mihi
dabitis, et ego eum vobis tradam <note>(Matt. XXVI, 15)</note>
          </hi>?
Nec expletus pauperum spoliis, ad plenitudinem criminum
gravissimorum crimina ferendo pervenit, pia
miscens charitatis sacramenta flagitiis, cum diceret: <hi>Quem osculatus fuero, ipse est: tenete eum 
 <note>(Ibid.,
48)</note>
          </hi>; ut vere de eo dictum dubitari non queat: <hi>Verba oris ejus iniquitas et dolus.</hi> 
 Oscula labiis ferebat,
offundebat venena pectoribus; meditabatur
acerba supplicia, gratiae pignus afferebat.</p>
        </div3>
<div3>
          <head>15.</head>
          <p>
 Bene de eo prophetia addi fecit: <hi>Noluit intelligere
ut bene ageret;</hi> non enim per naturam deliquit,
sed per voluntatem. Denique Apostolus erat,
audiebat quotidie divina mandata, discebat coeleste
<pb n="0959D"/>
mysterium; potuit intelligere ut bene ageret, si
voluisset. Videbat sanari paralyticos, caecis refundi
<pb n="0960A"/>
lumen, mortuos resuscitari; num debuit intelligere
quod Deus esset, qui talia posset operari? Sed
intelligere noluit, quia avarus homo et pecuniae
intentus a cognitione divinitatis vigorem suae mentis
avertit. Unusquisque enim qui se flagitiis ingurgitaverit,
non vult intelligere quae coelestium mandatorum
sunt, ne revocetur a vitiis. Vide illum
fugientem intelligere, qui ait: <hi>Tenebrae operiunt me,
et circumdant parietes: quis scit an videat Dominus <note>(Eccles. XXIII, 26)</note>
          </hi>?
Non vult enim quaerere et invenire,
quod Deus omnia videat atque cognoscat;
ne metu retrahatur a crimine. Vide regem Achab
petentem a Nabuthe vineam ejus; cognosce respondentem
illum: <hi>Absit ut cedam haereditatem patrum
meorum <note>(III Reg. XXI, 3)</note>
          </hi>. Non debuit intelligere
<pb n="0960B"/>
quod justa referebat? <hi>Sed noluit intelligere ut
bene ageret,</hi> et aliena non <emph>772</emph> quaereret. Non debuit
intelligere quod vero Elias Deo serviebat, cum
videret in verbo Eliae clausum coelum tribus annis et
tribus mensibus; et ad preces ejus pluvias esse demissas,
ut arida omnia rigarentur? Sed noluit intelligere,
ne perfidiam condemnaret, sequeretur fidem.</p>
        </div3>
<div3>
          <head>16.</head>
          <p>
 <note>(Vers. 5.)</note> Quinetiam <hi>Iniquitatem meditatus
est in cubili suo,</hi> ubi verum quaerere debuisset. In
cubilibus enim compungere nos debent nostra peccata,
non in ipsis delinquendo committi, dicente Propheta: <hi>Quae dicitis in cordibus vestris, et in cubilibus
vestris compungimini 
 <note>(Psal. IV, 5)</note>
          </hi>.</p>
        </div3>
<div3>
          <head>17.</head>
          <p>
 <hi>Astitit,</hi> inquit, <hi>omni viae non bonae: malitiam
autem odio non habuit.</hi> Non enim immerito injusta
<pb n="0960C"/>
meditatur, qui in via erroris assistit, et malitiam diligit,
quam odisse deberet. Plus dixit, <hi>astitit;</hi> quasi
jamdudum in via nequitiae, diuturna statione, permaneat.
Ille enim beatus <note>(Psal. I, 1)</note>, qui in via
peccatorum non stetit, non is qui in ea stare non
desinat. Et ideo prima praecepta sunt sancti prophetae
David, impietatem fugere, in peccato non stare,
in Lege meditari; ut intelligas quae bona sunt,
et justa atque injusta secernas. In omnibus igitur
radix est spectanda gignendi, ne eam inutilis ab
exordio succus inficiat, gravioraque multo sunt,
animorum vitia, quam virgultorum. Cavendum
ergo prae caeteris, ne humano ingenio malitiae
usus inolescat, atque omnis aetas secutura degeneret;
arbor enim mala fructus malos facit. Nam si plerumque
<pb n="0960D"/>
quod nolumus hoc agimus, et vitare non
possumus; et quod odio habemus, hoc facimus, vinti
<pb n="0961A"/>
quadam aut delectatione flagitii, aut obreptione
peccati: quomodo possumus vitare quod amamus?
Astringimur et inviti quomodo possumus voluntarii
non teneri? Vix se exsolvit Paulus erroribus quotidiana
decertatione luctando, ut vinculis captivitatis
exutus, per Christi gratiam servaretur; et tu putas
quod assistendo delictis possis ad coelestium repromissionum
merita pervenire? Luctando corona
quaeritur, non reluctando; studio, non refragio comparatur.
Certantibus quoque divinae misericordiae
suffragia postulanda sunt, ut corona justitiae pro
laborum meritis deferatur.</p>
        </div3>
<div3>
          <head>18.</head>
          <p>
 <note>(Vers. 6, 7.)</note> Denique quid sequatur consideremus. <hi>Domine,</hi> 
 inquit, <hi>in coelo misericordia tua;
et veritas tua usque ad nubes. Justitia tua sicut montes
<pb n="0961B"/>
Dei; judicia tua sicut abyssus multa.</hi> Nonne hunc
locum secutus est Paulus ut diceret: <hi>Infelix ego homo!
quis me liberabit de corpore mortis hujus? Gratia
Dei per Jesum Christum Dominum nostrum <note>(Rom.
VII, 24 et 25)</note>
          </hi>. Ubi enim mens humana turbatur, et
certaminum dura atque aspera nos fatigant, Domini
auxilium postulandum est. Ideoque conversus ad Dominum,
ipsum invocat et implorat, ut laborantibus
adjutor assistat. Misericordia ergo petenda de coelo
est, et veritas Dei ex prophetarum oraculis colligenda,
qui quasi nubes mysteria divinae cognitionis
obtexunt. Posuit enim tenebras <emph>773</emph> Deus latibulum
suum; ut primo pluviam mysticae fertilitatis accipias,
et tunc infusus rore coelesti fulgorem reseratae lucis
agnoscas, ut possis dicere: <hi>Ex plenitudine ejus accepimus</hi> 
<pb n="0961C"/> <note>(Joan. I, 16)</note>.
Quis enim potest secreta Dei
facile comprehendere, cujus <hi>justitia sicut montes Dei,</hi> 
vel (sicut Aquila posuit) <hi>ut montes validi;</hi> eo quod
validae virtutis plena praecepta sint. Unde et Apostolus
videns esse sublimia quae audivit, dicit: <hi>O altitudo
divitiarum sapientiae et scientiae Dei! quam inscrutabilia
sunt judicia ejus et investigabiles viae ejus!
Quis enim cognovit sensum Domini? Aut quis consiliarius
ejus fuit <note>(Rom. XI, 23 et 24)</note>
          </hi>? Altitudinem
itaque divitiarum sapientiae retulit ad altitudinem
montium. Audi quorum montium. Ipse enim Dei Filius
mons magnus est <note>(Esai. XL, 9)</note>; et ideo ascende
in hunc montem qui evangelizas Sion, ut stes radicatus
et plantatus in Christo. Est mons quasi sapientia
Dei, est mons quasi justitia, est mons quasi
<pb n="0961D"/>
scientia Dei, est mons quasi sanctificatio, est mons
quasi redemptio, est mons quasi resurrectio. Demonstravit
nobis hos montes Scriptura, quae dixit: <hi>In ipso autem vos estis in Christo Jesu, qui factus est
sapientia nobis a Deo, et justitia, et sanctificatio, et
redemptio 
 <note>(I Cor. I, 30)</note>
          </hi>. Vel quia angelis angelus
factus est Dei Filius, prophetis propheta; cujus judicia
sicut abyssus multa. Audi bona: <hi>Abyssus abyssum
invocat in voce cataractarum tuarum <note>(Psal. XLI,
8)</note>
          </hi>; id est, scriptura veteris Testamenti, novi advocat
seriem Testamenti ad consummationem sanctificationis
<pb n="0962A"/>
et plenitudinem gratiae, sonitu quodam
atque profluvio redundantiae spiritalis.</p>
        </div3>
<div3>
          <head>19.</head>
          <p>
 <hi>
            <note>(Vers. 8, 9.)</note> Homines et jumenta salvos facies,
Domine; sicut multiplicasti misericordiam tuam, Deus.
Filii autem hominum in protectione alarum tuarum
sperabunt. Inebriabuntur ab ubertate domus tuae, et
torrente voluptatis tuae potabis eos.</hi> Quid est, <hi>homines
et jumenta?</hi> Rationabiles utique, et irrationabiles.
Rationabilibus judicia, irrationabilibus misericordia.
Alii reguntur, alii nutriuntur. Ideoque addidit: <hi>Filii
autem hominum in protectione alarum tuarum sperabunt;</hi> 
id est, non generatio viperarum, sed filii hominum,
qui ad imaginem et similitudinem Dei vivunt;
non in pascuis, sed in conviviis collocantur:
alii enim in loco pascuorum, alii in privilegio sacramentorum.
<pb n="0962B"/>
Imperfectis succus lactis, perfectis
mensa refectionis, de qua dixit: <hi>Parasti in conspectu
meo mensam <note>(Psal. XXII, 5)</note>
          </hi>; in qua panis vivus, id
est, Verbum Dei; in qua oleum sanctificationis, quo
impinguatur caput justi, et sensus firmatur interior,
ut aboleatur oleum peccatoris; in qua etiam <hi>poculum
inebrians, quam praeclarum,</hi> vel, <hi>quam validum <note>(Ibid.)</note>
          </hi>! <foreign xml:lang="greek">Κράτιστον</foreign>
 enim dixit Graecus vel potens, vel forte,
vel validum; validum enim, quo abluuntur flagitia
vel delentur. Bona ergo ebrietas poculi salutaris.
Sed est alia ebrietas de redundantia Scripturarum.
Est et alia ebrietas per infusionem Spiritus sancti.
Denique illi qui diversis linguis in apostolorum Actibus
loquebantur <note>(Act. II, 13)</note>, musto pleni audientibus
videbantur. Domus ergo Ecclesia est; ubertas
<pb n="0962C"/>
domus, redundantia gratiarum; torrens voluptatis,
Spiritus sanctus. <emph>774</emph>
</p>
        </div3>
<div3>
          <head>20.</head>
          <p>
 Nec te nomen aut mos torrentis offendat,
quod aliquando aridior aut exilior sit, ut ejus
soleant fluenta cessare. Cessavit et hic noster, cessavit
aliquando torrens profluvii spiritalis in populo
Judaeorum. Quid dicam, torrens cessavit; cum mare
cessaverit, sicut lectio hodierna nos docuit, dicente
Domino: <hi>Ecce ego increpatione mea desolabo mare,
et ponam flumina deserta, et arefient pisces eorum <note>(Esai. L, 2)</note>
          </hi>,
utique Judaeorum suae ariditate perfidiae,
ut enatare non possint? Cessavit ergo torrens
propter Synagogae sacrilegia; quia erat illa plebs
fide arida, sterilis operibus, captiva peccatis. Quid
enim flueret non bibentibus, sed contaminantibus
<pb n="0962D"/>
sacros meatus, cum ipsum fontem necarint? Bonus
torrens, qui illis cessavit, ut nobis abundaret,
et sitim humanae cupiditatis averteret, sicut torrens
in austro. Unde et Scriptura dicit: <hi>Surge, aquilo, et
veni, auster <note>(Cant. IV, 16)</note>
          </hi>, qui arbusculas paradisi
perflare consuevit.</p>
        </div3>
<div3>
          <head>21.</head>
          <p>
 Diximus sensum, etiam elocutionem consideremus,
cur <hi>torrentem voluptatis,</hi> dixerit <hi>potatis eos,</hi> 
et non torrente, quasi de torrente; nisi quia aviditatem
bibentium voluit exprimere, quasi torrentem
ipsum vellent ebibere, si possent? Hic est forsitan
<pb n="0963A"/>
torrens voluptatis quem in Genesi legimus <note>(Gen. II,
10)</note>, fontem qui abluit paradisum, et dividitur in
quatuor flumina, quae circumeunt totam terram. Ex
hoc enim fonte virtutes profluunt spiritales, prudentia,
temperantia, fortitudo, justitia. Bonus fons gratiae
et splendoris ejusdem atque naturae, cujus et illud
flumen de quo in posterioribus dicitur: <hi>Fluminis
impetus laetificat civitatem Dei <note>(Psal. XLV, 5)</note>
          </hi>.</p>
        </div3>
<div3>
          <head>22.</head>
          <p>
 <note>(Vers. 10, 11.)</note> Aptissime itaque substituit: <hi>Quoniam apud te est fons vitae: et in lumine tuo videbimus
lumen. Praetende misericordiam tuam scientibus
te; et justitiam tuam iis qui recto sunt corde.</hi> 
 Etenim
post commemorationem coelestium beneficiorum,
jure gratiae referuntur auctori Domino nostro Jesu
Christo, qui fons vitae irriguus aeternae descendit in
<pb n="0963B"/>
terras, ut ariditatem nostri pectoris irrigaret. Idem
est splendor gloriae Dei Patris, et imago substantiae
ejus; et ideo in lumine ejus vero, quod illuminat omnem
hominem venientem in hunc mundum, videbimus,
inquit, Patrem; quia Deus lux est. Recte etiam
dicitur: <hi>In lumine tuo videbimus lumen;</hi> secundum
illud: <hi>Qui me videt, videt et Patrem meum <note>(Joan.
XIV, 9)</note>
          </hi>. Apud te ergo, Fons vitae, praesentem videbimus
Patrem. Sicut enim tu apud Patrem eras in
principio Deus Verbum: ita apud te semper est
Pater, qui in te est. Est enim apud ipsum, in quo
est. Prophetatur autem adventus Domini Salvatoris,
qui venturus in terram diceret: <hi>Ego et Pater
unum sumus <note>(Joan. X, 30)</note>
          </hi>; id est, unum sumus lumen,
sicut unum nomen. Per luminis et nominis
<pb n="0963C"/>
unitatem ambo unum sumus; immo Trinitas unum
in unitate substantiae, sed distinctione uniuscujusque
personae. Trinitas distinctionem significat personarum,
unitas potestatem. Potest et ad Patrem
dici: <hi>Quoniam apud te est fons vitae,</hi> id est, in te ex
quo vita processit, erat Verbum, et semper erat,
quia apud te erat. Omnia per ipsum et in ipso facta
sunt; et ipse est <emph>775</emph> vita universorum, et ipse te
nobis manifestavit, ut corda hominum ad cognitionem
tuae majestatis illuminentur.</p>
        </div3>
<div3>
          <head>23.</head>
          <p>
 <hi>Praetende ergo misericordiam tuam scientibus
te.</hi> Praerogativa praetenditur, ut mereantur misericordiam
quibus cognitionis tuae meritum suffragatur.
Denique in posterioribus etiam vilioribus personis
studium scientiae agnoscimus suffragatum, dicente
<pb n="0963D"/>
Domino: <hi>Memor ero Rahab et Babylonis scientibus me <note>(Psal. LXXXVI, 4)</note>
          </hi>;
id est, meretricis illius Rahab, et
confusionis illius memor ero apud scientes me, vel
inter ipsos; quia meretrix illa me agnovit, quem
populus non agnovit. Inter illos ergo qui me sciverunt,
commemorabitur Rahab, ut dignum fidei praemium
adipiscatur. Unde et in Evangelio dictum advertimus: <hi>Meretrices et publicani praecedent vos in
regno coelorum 
 <note>(Matth. XXI, 31)</note>
          </hi>. Sed quia invalidi
sumus ad exsequendum, licet devoti ad credendum:
<pb n="0964A"/>
tu, praetende misericordiam tuam in te credentibus,
quo devotioni et fidei facta quoque nostra conveniant;
nec studium mentis nostrae destituat corporis hujus
infirmitas, sed in ipsis tentationibus et infirmitatibus
gloriemur, in quibus gloriabatur Apostolus dicens: <hi>Libentissime itaque magis gloriabor in infirmitatibus
meis, ut praetendat in me virtus Christi 
 <note>(I Cor. XII, 9)</note>
          </hi>.</p>
        </div3>
<div3>
          <head>24.</head>
          <p>
 <note>(Vers. 12, 13.)</note> Pulcherrime itaque addidit; <hi>Non veniat mihi pes superbiae, et manus peccatorum
non moveant me. Ibi ceciderunt operantes iniquitatem,
expulsi sunt, nec potuerunt stare.</hi> 
 Superius quidam
accipiunt torrentem voluptatis tuae in tentationibus
fortitudinem; sicut est martyrum, in quibus placuit
Deo exhibere sibi suavis, et grati certaminis voluptatem.
Etenim si hyemes pro tentationibus accipiuntur:
<pb n="0964B"/>
unde et orandum Dominus admonet, ne fiat
fuga nostra hyeme aut sabbato, hoc est vel in tentatione,
vel otio <note>(Matth. XXIV, 20)</note>; hyeme autem
crescit torrens, et adimpletur, atque intumescit:
torrens utique pro graviore tentatione potest accipi,
quae est in persecutionibus. Et ideo bene torrens
voluptatis dicitur, quia ubi superabundavit peccatum
persecutionis, superabundavit et gratia confessionis.</p>
        </div3>
<div3>
          <head>25.</head>
          <p>
 Vide virtutem Propheticae distinctionis. Primo
injustum exposuit, qui vel in corde suo, vel in sermone
dicit, ut sibi delinquat, vel in se delinquat;
habet enim Graecus codex, <foreign xml:lang="greek">ἐν ἑαυτῷ,</foreign> id est, in se
ipso, sed non omnes. Et forte ideo, quia <hi>insipiens
in corde suo dixit quia non est Deus <note>(Psal. XIII, 1)</note>
          </hi>.
<pb n="0964C"/>
Ne forte et injustus intra se dicat, et intra se delinquat,
licet Deum palam negare dementis sit; injustitiam
autem plerique pro laude profitentur. Rapere
enim, nocere etiam iis qui non laeserint, et circumvenire
plerique sibi existimant gloriosum. Ergo
primo injusti vitam exposuit, postea sacramentum
divinae cognitionis adjunxit; ut timentes Deum, iniquitatem
et injustitiam declinemus. Precem addidit,
ut ab injustorum consortio justos suos liberare dignetur;
ut in iis quoque qui mundo sunt corde, justitia
divina praetendat, quasi speculatrix pia; ne nobis
peccatorum velut hostium incursus obrepat, et
capiat dormientes. Ideo vigilandum est, semper castra <emph>776</emph> 
 Domini munienda sunt; quia nocte advenit
inimicus et adversarius, quando somno sensus tenetur,
<pb n="0964D"/>
cibo corpus distenditur. Orandum ut justitia
Dei praetendat in nobis, quae in infirmitate positos
faciat fortiores, ut possit unusquisque nostrum dicere: <hi>Cum infirmor, tunc potens sum 
 <note>(II Cor. XII,
10)</note>
          </hi>.</p>
        </div3>
<div3>
          <head>26.</head>
          <p>
 Deinde etiam specialiter pro se orat; ut nos
doceat, quemadmodum orare debeamus ad Dominum: <hi>Non veniat,</hi> 
 inquit, <hi>mihi pes superbiae,</hi> id est
non in superbiam incidam. Denique et alibi meminit
sui dicens: <hi>Si non ambulavi in magnis (Psal.
<pb n="0965A"/>
CXXX, 1)</hi>. Hic oravit, ibi implevit: non implesset,
nisi orasset. Cavenda superbia, quae etiam in prosperis
supplantat. Denique gravius Adam in paradiso
cecidit, quam si cecidisset in terra. De altissimis
cadere, praecipitium est: in planis lapsus vocatur.
Ideo pes errat superbi, quia caput non tenet; oculi
enim sapientis in capite ejus. Non mirum ergo si
errat vestigium, ubi oculus non habetur. Praecedat
oculus, ut pes sequatur. Quomodo enim in tenebris
viator incederet? Cito pes offendit in nocte, si
quasi quidam mundi oculus viam luna non monstret.
Et tu in nocte es saeculi, monstret tibi Ecclesia
viam; ex alto te justitiae sol illuminet, ut lapsum
timere non possis.</p>
        </div3>
<div3>
          <head>27.</head>
          <p>
 Et quia pedem dixerat superbiae, addidit:
<pb n="0965B"/> <hi>Et manus peccatorum non moveant me.</hi> 
 Etenim sicut
sancti membra sunt Christi, ita impii membra sunt
diaboli. <hi>Manus peccatorum non moveant me,</hi> id est,
actus eorum qui peccant, non me de justitiae statione
dimoveant. Plerumque enim dum videmus peccatores
prosperis abundare successibus, nutamus affectu,
et quasi quadam peccatorum manu de radice virtutis
avellimur. Cavendum ergo ne quos in domo Dei
manus divina plantavit, manus adversa supplantet.
Pulchre tamen hoc dicit, qui a persecutoribus verberatur.
Qui autem moventur de radice sua, qua jam
Christo inhaeserant, cadunt.</p>
        </div3>
<div3>
          <head>28.</head>
          <p>
 Unde addidit: <hi>Ibi ceciderunt qui operantur iniquitatem.</hi> 
Quid est, <hi>ibi?</hi> Utrum ubi est superbia, ubi
est manus peccatorum? An ubi stabant, ubi erant
<pb n="0965C"/>
ante plantati; ibi ceciderunt? An in vicino, an in
continenti, quasi in ipso tempore, in ipso loco? Et
videtur ambiguum. Sed alibi docemur qui sit <hi>ibi,</hi> 
ubi dicitur: <hi>Ibi dolores sicut parturientis <note>(Psal.
XLVII, 8)</note>
          </hi>. Bonus dolor ei cui partus est fidei, quo
<pb n="0966A"/>
Christus in Ecclesia formatur, et nascitur. Et alibi
dicit: <hi>Memor ero Rahab, et Babylonis scientibus me.
Etenim alienigenae, et Tyrus et populus Aethiopum, hi
fuerunt ibi <note>(Psal. LXXXVI, 4)</note>
          </hi>; id est, ubi scientes me,
ubi fundamenta in motus sanctis, ibi et alienigenae;
quia et ipsi in me putaverunt esse credendum. Ibi
ergo ceciderunt, ubi magis stare debuerunt; quia et
in paradiso cecidit Adam, et Christus in ruinam venit,
et in resurrectionem, ut ruina sit perfidorum:
justorum autem et fidelium resurrectio.</p>
        </div3>
<div3>
          <head>29.</head>
          <p>
 Denique <hi>expulsi sunt;</hi> quia injusti viri in loco
sancto stare non poterant. Unde et Apostolus dixit:
Et tu qui stas, vide ne cadas <note>(I Cor. X, 12)</note>. Et utique
ei dixit qui non corpore, sed fide stabat. Possumus <emph>777</emph> 
 et in futurum intelligere, <hi>ibi,</hi> ut est:
<pb n="0966B"/> <hi>erit fletus, et stridor dentium 
 <note>(Matth. XIII, 14)</note>
          </hi>; et: <hi>Nudus ibi pergam 
 <note>(Job. I, 21)</note>
          </hi>. Quam brevis in
exitu et quanta conclusio! Non sim, inquit, superbus,
ut peccem; non peccem, ne movear, ne cadam;
non cadam, ne expellar, sicut Adam de paradiso expulsus
est; quia in ipso primum pes superbiae stare
non potuit. Nescit stare superbia; et si ceciderit,
non novit resurgere. Et ideo pulchre iste et in superioribus
locutus est de superbis: <hi>Hi in curribus, et
hi</hi> <emph>778</emph> <hi>in equis; nos autem in nomine Dei nostri magnificabimur <note>(Psal. XIX, 8)</note>
          </hi>;
hoc enim stabile, illud
infidum. Et subjecit: <hi>Ipsi obligati sunt et ceciderunt;
nos vero surreximus, et erecti sumus <note>(Ibid. 9)</note>
          </hi>. Et in
libro Michaeae prophetae scriptum est: <hi>Noli superbe
gaudere mihi, inimica mea, quia cecidi; sed resurgam</hi> 
<pb n="0966C"/> <note>(Mich. VII, 8)</note>.
Cecidimus enim in hoc mundo, sed
in Christo resurreximus: cui est honor, gloria, virtus,
perpetuitas et a saeculis, et nunc et semper, et
in omnia saecula saeculorum. Amen.
</p>
        </div3>
      </div1>


<div1>
        <head>IN PSALMUM XXXVI ENARRATIO.</head>
        <pb n="0965"/>
        <head> <emph>777</emph> PRAEFATIO.</head>

<pb n="0965D"/>
<div3>
          <head>1.</head>
          <p>
 Omnis Scriptura divina, vel naturalis, vel mystica,
vel moralis est. Naturalis in Genesi, in qua
exprimitur quomodo facta sunt coelum, maria, terrae,
et quemadmodum mundus iste sit constitutus. Mystica
in Levitico, in quo comprehenditur sacerdotale
mysterium. Moralis in Deuteronomio, in quo secundum
Legis praeceptum vita humana formatur.
Unde et Salomonis tres libri ex plurimis videntur
<pb n="0966D"/>
electi: Ecclesiastes de naturalibus, Cantica Canticorum
de mysticis, Proverbia de moralibus.</p>
        </div3>
<div3>
          <head>2.</head>
          <p>
 Sed quia omnium psalmorum corpus unum est,
idcirco nihil in his divisum est atque distinctum; sed
prout se obtulit ratio, nulla intermissa doctrinae
istiusmodi disciplina est. Namque et naturalem evidentissime
comprehendit, dicendo de Angelis atque
Virtutibus, et sole, et luna, et stellis, et lumine coeli
coelorum, et aqua quae super coelos est: <hi>Quia ipse
<pb n="0967A"/>
dixit, et facta sunt, ipse mandavit, et creata sunt. Statuit
ea in saeculum saeculi, praeceptum posuit, et non
praeteribit <note>(Psal. XXXII, 9, et CXLVIII, 6)</note>
          </hi>. Et de mysticis
locutus est, cum de occultis, et sacrae unctionis unguento,
et de consummatione scripserit Tabernaculi <note>(Psal. LXXXVIII, 21, et XLV, 5)</note>.
Quorum multiplex
gratia; quoniam multifariam et multis modis locutus
est Dominus in Prophetis. Nam et venturum praefatus
est Dei Filium Principem sacerdotum, et passurum
esse pro nobis, et sanguine suo mundaturum nostra
peccata tituli <hi>Pro torcularibus <note>(Psal. VIII et aliis)</note>
          </hi> declararunt;
et resurrecturum psalmus <hi>resurrectionis <note>(Psal. LXV,)</note>
          </hi> 
 expressit, et alius postea titulus indicavit,
in quo <hi>terra ejus est restituta <note>(Psal. XCVI)</note>
          </hi>, commutationem
quoque universorum futuram fidei sacramentis.
<pb n="0967B"/>
Et de moralibus plura contexuit, diversaque
virtutum genera demonstravit, et dedit praecepta
vivendi, quibus ulcera nostrorum sanavit errorum,
moresque renovavit humanos, atque intimos mutavit
affectus; sicut docet psalmus trigesimus tertius,
quem etiam Petrus sanctus in epistola sua tamquam
medicamentum nostris pectoribus affixit <note>(I Pet. III,
11)</note>; atque iste qui nobis hodierna lectione propositus
est. Nam isti prae caeteris ethici reperiuntur: sed
iste diffusior, qui trigesimus sextus <emph>778</emph> inscribitur.
Nam, etsi ille praedulcis et lucidus est, iste tamen
dulcior; quoniam ille me docuit cohibere linguam a
malo, iste desinere ab ira, indignationem relinquere.
Ille praecepit sine dolo loqui, iste instituit esse mansuetum,
qui praemia mansuetudinis demonstravit.
<pb n="0967C"/>
Quae majora fomenta sunt cordis humani, quam mansuetudo
atque simplicitas: quibus et dolor omnis
acceptae levatur injuriae, et labes criminis omnis excluditur?</p>
        </div3>
<div3>
          <head>3.</head>
          <p>
 Ad haec igitur manum medicamenta mittamus,
ut vulnera nostra curemus; ne si velimus dicere
quod alios curare possimus, dicatur nobis: <hi>Medice,
cura te ipsum <note>(Luc. IV, 23)</note>
          </hi>. Ergo quod etiam non
medicis, sed vulgo quoque solet esse commune; ut
medicinam pauci profiteantur, plurimi tamen remedia
ejus aliqua scire se dicant: vel quod medicorum
pueri faciunt nos quoque alieno medicamento remedium
indigentibus proferamus. Dives magistrum adhibeat,
pauper ministrum. Qui perfecti altitudinem
capit, sumat ex ipso: qui planiora desiderat, in
<pb n="0967D"/>
valle pascatur, ut parvulus. Qui fluvium metuit, de
rivulo bibat: et qui profundum pavet, ad littus
enatet. Pulchre autem sanctus David in superiore
psalmo <note>(Psal. XXXV)</note> injusti vitam describit, hic
justi; ibi injustus exponitur, hic justus instituitur;
<pb n="0968A"/>
ille sibi delinquit, hic tollit etiam aliena peccata. Et
ideo quod primum medicamentum sit justitiae consideremus.
</p>
        </div3>
      </div1>

<div1>
        <head>ENARRATIO.</head>
<div3>
          <head>4.</head>
          <p>
 <hi>
            <note>(Vers. 1)</note> Noli,</hi> inquit, <hi>malignari inter malignantes:
neque aemulatus fueris facientes iniquitatem.</hi> Primum
discamus quid sit <hi>aemulari;</hi> licet minor vis sermonis
hujus sit in Latino, quam in Graeco. Nam et in bono
aemulationem legimus, et in malo. Denique Apostolus
dicit: <hi>Bonum est aemulari in bono semper <note>(Galat.
IV, 18)</note>
          </hi>. Et supra ipse dixit: <hi>Aemulantur vos non bene;
sed excludere vos volunt, ut illos aemulemini <note>(Ibid.,
17)</note>
          </hi>. Et iterum ipse ait: <hi>Aemulamini meliora charismata <note>(I Cor. XII, 31)</note>
          </hi>.
Et ad Romanos habes. <hi>Dico
ergo numquid sic offenderunt, ut caderent? Absit; sed
<pb n="0968B"/>
illorum</hi> <emph>779</emph> <hi>delictum salus est gentibus, ut illos aemulentur <note>(Rom. XI, 11)</note>
          </hi>.
Et infra: <hi>Vobis enim dico gentibus:
quamdiu ego sum gentium Apostolus, ministerium
meum illustrabo, si quo modo aemuler carnem meam,
et salvos faciam aliquos ex ipsis <note>(Ibid., 13)</note>
          </hi>; hoc est,
afficiam carnem meam. Denique <foreign xml:lang="greek">παραζηλώσω</foreign> Graecus
habet. Nam et hic: <foreign xml:lang="greek">μὴ παραζήλου ἐν πονηρευομένοις</foreign>
habet; <foreign xml:lang="greek">μήδε ζήλου τοὺς ποιοῦντας τὴν ἀνομίαν;</foreign> hoc est,
noli malignos in aemulationem excitare; quoniam
illi non de bono, sed de malo certant.</p>
        </div3>
<div3>
          <head>5.</head>
          <p>
 Quid est, in aemulationem excitare? Exemplo
si possumus aperiamus. Intemperantes mulieres
quaedam sunt, quae aliorum conjugum corda sollicitant:
quos cum consuetudini suae probroque subdiderint,
non contentae erroris sui habere secretum,
<pb n="0968C"/>
student coram jugalibus eorum suum jactare flagitium;
ut eas in zelum sui excitent et inflamment,
triumphum quemdam de dolore probarum mentium
et commotione captantes. Quae aemulatione feminea
thori proprii contumeliam non ferentes, solvunt complaciti
vincla conjugii, aut quotidiana rixa decertant;
fitque ex aemulatione discordia, ex dissensione
dissidium, quo domus tota turbetur. Exemplo igitur
protervae mulieris cognosce qui legis, partes esse
nequissimae detestabilisque versutiae, improba aemulatione
alterius animam commovere: aliudque esse
zelum, aliud parazelum. Haec est enim prava aemulatio,
quae bonorum subintrat affectum: qua etiam
Judaeus erravit qui a vero et bono Evangelicae disciplinae
itinere, devia Legis aemulatione deflexit, sicut
<pb n="0968D"/>
de se Apostolus ait <note>(Philip. III, 6)</note>, quod secundum
aemulationem Legis persequebatur Ecclesiam Christi.</p>
        </div3>
<div3>
          <head>6.</head>
          <p>
 Ergo quamvis Deus noster ingratis Judaeorum
offenderetur frequenter affectibus et querelis; tamen
assumptum semel et electum sibi populum minime
<pb n="0969A"/>
relinquebat; sed Synagoga tantum meretrix procax
irritare eum coepit in aemulationis amaritudinem,
praevaricationis se miscendo sacrilegiis. Denique dixit
ad sacerdotem Aaron: <hi>Fac nobis deos quos adoremus <note>(Exod. XXXII, 1)</note>
          </hi>;
et vituli caput adorare coeperunt.
Unde per canticum magnum Moysi Dominus in ore
ipsius resultavit dicens: <hi>Ipsi excitaverunt me in aemulationem
in non Deo, irritaverunt me in simulacris suis;
ego autem excitabo eos in aemulationem in non gente,
in natione insipiente irratabo eos <note>(Deut. XXXII, 21)</note>
          </hi>. En
quomodo Dominus condemnavit Synagogae meretricios
mores, quo ipsorum in eos versutiam retorqueret;
et suo afficerentur ingenio, qui Dominum Deum
suum a quo assumpti fuerant, gravibus sacrilegiis
refutarunt, deos sibi quos colerent eligentes: assumens
<pb n="0969B"/>
e contrario sibi Ecclesiam de profanis, quam
praelatam sibi sine Lege, sine gratia Judaeorum populus
ingemisceret; atque eo amplius in aemulationem
illorum excitaretur affectus, quo viliorum facta esset
electio. Nam ante quo afficeretur ille populus non
habebat; cum solum se a Domino consideraret electum.
Ubi vero advertit adscitam ex nationibus
convenam plebem quae <emph>780</emph> sibi legem Domini,
prophetarum oracula, Testamentum novum Domini
vindicaret, tunc demum excruciari nimio coepit affectu,
posteaquam se repudiatum esse cognovit.
Denique si videat gentilium caeremonias, non movetur:
si audiat profectum Ecclesiae, cruciatur miseraque
torquetur invidia. Completur ergo in Judaea: <hi>Et ego in aemulationem eos excitabo in non gente.</hi> 
<pb n="0969C"/>
</p>
        </div3>
<div3>
          <head>7. </head>
          <p>
Accedit ad cruciatus gravioris aerumnam, quod
ex gentibus peccatores sibi videntur esse praelati,
qui ne gentis quidem, alicujusve nationis nomen attollant.
Nam omnis congregatio cujusque regionis
nomen sibi vindicare consuevit, ut Aegyptii, Aethiopes,
Syri, Judaei, Arabes, provinciae suae terrarumque
suarum vocabulum praeferunt: nos de diversis
populis congregati, vocabulum nobis unius gentis
non possumus usurpare; et ideo quia nomen non
habebamus in terris, de coelo accepimus, ut Christi
populus diceremur. Sed hoc gentilis stultitiam putat,
Judaeus opprobrium. Verum est ergo quod scriptum
est, quia ultus est Deus propriam contumeliam, Ecclesiam
sibi ex non gente quaerendo; et eam ex gente
insipiente, vetusto illi atque regali populo praeferendo.
<pb n="0969D"/>
Quae sit gens insipiens quae praelata sit, audi
dicentem: <hi>Quoniam stulta mundi elegit Deus, ut confundat
sapientes <note>(I Cor. I, 27)</note>
          </hi>. Et iterum: <hi>Si quis
videtur inter vos sapiens esse in hoc saeculo, stultus fiat,
ut sit sapiens <note>(I Cor. III, 18)</note>
          </hi>. Reddidit ergo, non
intulit Dominus aemulationis communionem; ut esset
non in forma imitationis, sed in poena iniquitatis.
</p>
        </div3>
<div3>
          <head>8. </head>
<p>
            <pb n="0970A"/>Denique Latinus interpres volens distinctionem
facere inter aemulationem virtutis, et aemulationem
offensionis, ait: <hi>Numquid aemulamur Domino <note>(I Cor.
X, 20)</note>
            </hi>? Hoc est, numquid Domino offensionem aemulationis
inferimus, ut de iis edamus, quae immolata
simulacris sunt; sicut Judaei, cum sacrificando simulacris
exasperaverunt? Quod si inter homines excitandae
aemulationis offendit intentio, et frequenter
persona exasperati superior invenitur, quod incentoria
aemulationis fraudi esse consuevit; cujus stultitiae
est majestatem irritare divinam, et offendiculo
aemulationis incessere, ubi nulla ultionis est difficultas?</p>
        </div3>
<div3>
          <head>9.</head>
          <p>
 Non debemus igitur malignis aemulandi adversum
nos aculeos ministrare, qui etiam non lacessiti,
<pb n="0970B"/>
invidiae stimulis excitantur, ut noceant; sicut Cain
fratrem occidit, quia magis illius sacrificium acceptum
esset, quam quod ipse putaverat offerendum. In
quo non aemulatus Abel: sed invidus Cain praelationis
gratiam scelesto parricidio persecutus est. Non
enim ille fratris voluit obumbrare sacrificium, sed
servare sacrificii disciplinam; ut primitias nulla desidia
moraretur, nec aliqua in usus proprios derivata
usurpatione violaret. Saul quoque triumphatorem
Palaestinorum David prophetam, et propriae conservatorem
salutis, juvencularum sibi sermone praelatum
tentavit insidiis, teli jaculo paravit occidere; ac
pene sanguinem generi fuderat innocentis, <emph>781</emph> nisi
vulnus ille sinuati corporis inflexione elusisset.
Quae ibi malitia, si juvenculae dixerunt: <hi>Saul in millibus,
<pb n="0970C"/>
David in decem millibus <note>(I Reg. XVIII, 7)</note>
          </hi>? Quam
atrox autem invidia regis Saul, qui sermonis errorem
in innocentis exitium derivavit!</p>
        </div3>
<div3>
          <head>10.</head>
          <p>
 <hi>Neque aemulatus,</hi> inquit, <hi>fueris facientes iniquitatem.</hi> 
Non repetivit quod dixerat, sed mutavit:
aliud est enim subaemulari, aliud aemulari: subaemulatio
astutiam habet, aemulatio simplicitatem. Sed
tamen etiam ipsa cauta debet esse simplicitas et
provida, ut noverit quid cavendum sit. Neque enim
otiose dictum est: <hi>Estote astuti sicut serpentes, et
simplices sicut columbae <note>(Matth. X, 16)</note>
          </hi>. Spiritalis ergo
debet esse astutia, quae servet salutem, dolum nesciat.
Spiritalis debet esse simplicitas. Videtur autem
etiam alio loco distinctionem subaemulationis Scriptura
fecisse, cum dicit: <hi>Et auferetur zelus Ephrem,
<pb n="0970D"/>
et inimici Judae peribunt. Non erit aemulus Ephrem
Judae, et Judas non vexabit Ephrem <note>(Esai. XI, 13)</note>
          </hi>.
Alibi autem habes: <hi>Sic et vos, quoniam aemulatores
estis spiritalium ad aedificationem Ecclesiae, quaerite ut
abundetis <note>(I Cor. XIV, 12)</note>
          </hi>. Aemulatores pro bonis, et
bonae rei imitatoribus posuit, aemulum pro obliquo
et invido.
<pb n="0971A"/>
</p>
        </div3>
<div3>
          <head>11. </head>
          <p>
 <note>(Vers. 2)</note>. Primum est ergo, ne malignos ad
aemulationis malignitatem lacessas; secundum, ut
non aemuleris iniquitatem facientes. Plerumque enim
videntes pii fraude aliquos et astutia quaesisse divitias,
et pervenisse ad honores, aemulatione deformi,
vias eorum sequi gestiunt; ut ad divitias et honores
simili arte perveniant, vel in contrahendo conjugio
circumscribant adolescentulas. Quid enim prodest,
cum ipsae divitiae et omnis gloria saecularis tamquam
fenum cito arescat, et tamquam olera herbarum in
ipsa specie sui floris intercidant? Omnis caro fenum,
et omnis gloria hominis ut flos feni. Noli ergo magnopere
affectare quod perpetuum esse non possit,
noli esse aemulus et obliquus; noli esse contentiosus
et decertator in zelo. Unde et Aquila dixit: <hi>Noli
<pb n="0971B"/>
concertare in malignantibus.</hi> Symmachus: <hi>Noli contendere.</hi> 
Noli etiam esse imitator iniquitatis et fraudis;
sed esto apostolicae doctrinae, propheticae gratiae,
sanctorumque virtutis imitator; ut fructum feras,
et messem bonitatis recondas, sicut Joseph, qui
multitudine frumenti famem diuturnae sterilitatis exclusit:
ut Habacuc, qui prandium messoribus deferendo,
elevatus ab angelo aerii tramitis iter carpsit,
et redditus terris, inter saevos leonum strepitus pio
prophetae dulce convivium ministravit.</p>
        </div3>
<div3>
          <head>12.</head>
          <p>
 <note>(Vers. 3.)</note> Recte ergo dicit Propheta: <hi>Spera in
Domino, et fac bonitatem; et inhabitata terram, et
pasceris in divitiis ejus.</hi> Quae est terra quam suadet
inhabitandam, nisi anima tua, quam bene debes excolere,
frequenter spiritalibus inarare vomeribus, ne
<pb n="0971C"/>
longo inhorrescat situ? Bonus enim agricola quotidiana
operatione et pervigili sollicitudine exercet
agrum suum, et propria rura custodit; ne devastet
ea aper de sylva, et fructus maturos raptor eripiat.
Ara ergo terram tuam, ut cum <emph>782</emph> venerit, qui seminat
verbum, animam tuam inveniat praeparatam;
ne supra inculta cordis tui decidat semen, et veniant
aves coeli, et diripiant quod fuerit seminatum. Quae
sit ergo terra, audi dicentem: <hi>Ecce exiit qui seminat,
seminare agrum suum: et dum seminat, aliud cecidit
secus viam, aliud supra petram, aliud supra terram
bonam . . . . <note>(Luc. VIII, 5 et seq.)</note>
          </hi>. <hi>Quod autem supra terram
bonam, ii sunt qui in corde bono audientes verbum
retinent, et fructum afferunt per patientiam <note>(Ibid., 15)</note>
          </hi>.
Mundum sit ergo cor tuum, munda sit anima tua, ut
<pb n="0971D"/>
fructum bonitatis possis afferre, hoc est, gratiae spiritalis.
Bonitas enim fructus est Spiritus sancti;
sicut scriptum est: <hi>Fructus autem Spiritus est charitas,
gaudium, pax, patientia, benignitas, bonitas, fides,
modestia, continentia <note>(Galat. V, 22)</note>
          </hi>. Hi sunt fructus,
quorum divitiis pascimur, et ubertate satiamur. In
hac terra vitem illam fructiferam justus Noe plantavit,
et de fructu ejus bibit, atque intimo corde solutus
est; quando eum laudabili pietatis amictu induit
virtutum suarum geminata posteritas. Alio quoque
<pb n="0972A"/>
loco nobis istas Propheta sanctus divitias demonstravit,
quibus erat dives in Christo, et omnibus quae
ad vitam aeternam conducerent, abundabat. Et re
vera quis ditior, quam qui dives in Domino est; ut
possit dicere: <hi>In via testimoniorum tuorum delectatus
sum, quasi in omnibus divitiis <note>(Psal. CXVIII, 14)</note>
          </hi>? Quid
enim poterat deesse viro, qui coelestibus ditabatur
oraculis? Et ideo suadet hoc psalmo, ut thesaurum
illum nobis quaeramus aeternum, et delectationem
ejus acquisitione capiamus.</p>
        </div3>
<div3>
          <head>13.</head>
          <p>
 <note>(Vers. 4.)</note> Ideoque ait: <hi>Delectare in Domino,
et dabit tibi petitiones cordis tui.</hi> Quare non dixit
tuas; sed cordis tui petitiones? Etenim petitiones
exterioris hominis interiorisque communes non sunt,
nec omnes probantur a Christo; quia lex carnis legi
<pb n="0972B"/>
mentis frequenter repugnat. Quae autem interioris
sunt hominis, qui renovatus est Spiritu, illas petitiones
Dominus petitori donat effectu. Unde et alibi
ait: <hi>Tribuat tibi Dominus secundum cor tuum, et omnes
petitiones tuas confirmet <note>(Psal. XIX, 5)</note>
          </hi>. <hi>Secundum cor</hi> 
ait, non secundum appetentiam carnis; et illas petitiones,
inquit, quae prodeunt ex intimo corde, confirmet,
non quae ex carnis hujus illecebra et voluptatibus
diriguntur.</p>
        </div3>
<div3>
          <head>14.</head>
          <p>
 <hi>
            <note>(Vers. 5, 6.)</note> Revela ad Dominum viam tuam,
et spera in eum, et ipse faciet. Et educet sicut lumen
justitiam tuam, et judicium tuum sicut meridiem.</hi> Hoc
solo versiculo qualis esse debeas, declaravit. Quis
enim revelat viam suam, nisi qui Deo occultorum
suorum arbitro interna sui pectoris confitetur? Bene
<pb n="0972C"/>
ait, <hi>revela,</hi> hoc est, aperi conscientiam tuam, ne eam
saeculi istius gravet umbra vel carnis. Prorumpentia
enim semina si fuerint obumbrata, tenuantur; soli
objecta pinguescunt. Quid de seminibus loquor?
Ipsas arbusculas, quominus sese in altum subjiciant,
umbra silvestris internecat, et prohibet brachia ramosa
diffundere. Pulchre autem dixit: <hi>Revela ad Dominum
viam tuam,</hi> quia natura hominum prona peccato
velut quoddam menti nostrae velamen obducit; <emph>783</emph> 
 ne nostra Domino peccata fateamur, qui potest
vulnera nostra sanare: ut erubescat quis ore proprio
postulare medicinam, ne coram hominibus sua prodantur
opprobria. Premit igitur se intra hominem
conscientia, cum latere non possit; et tamdiu differt,
quoad vulnus efferveat, ut jam non fidei salubritate,
<pb n="0972D"/>
sed immedicabili atrocitate ulceris detegatur. <hi>Revela,</hi> 
 inquit, <hi>ad Dominum viam tuam;</hi> hoc est,
aperi viam tuam, noli abscondere, sicut abscondebat
Cain, qui latere cupiebat; omnis enim qui male
agit, odit lucem. Revelabat David viam suam, qui
ait: <hi>Dico ego opera mea Regi <note>(Psal. XLIV, 2)</note>
          </hi>. Aperi
sensum tuum, ut nihil sit quod timeas reprehendi.
Revelavit et Paulus, qui praesumpsit dicere: <hi>Nihil
mihi conscius sum <note>(I Cor. IV, 4)</note>
          </hi>. Is actus, ea vita sit,
ut via tua coram Patre tuo luceat, qui in coelis est.
<pb n="0973A"/>
</p>
        </div3>
<div3>
          <head>15. </head>
          <p>
Sed quia obnoxia fragilitati omnis humana
conditio est, et non nostrae est potestatis iter nostrum
ex voluntate dirigere; ideo tibi dicit: Spera
in Domino, <hi>et ipse faciet;</hi> hoc est, ut aperiat viam
tuam, nec talem te esse permittat, ut fugias lucem,
dum times prodi, et diligas tenebras, ut possis tua
occultare flagitia, dicens: <hi>Tenebrae operiunt me, quis
scit si videt Altissimus <note>(Eccli. XXIII, 6)</note>
          </hi>? Quomodo
enim potest qui adulterium molitur, non noctem suis
accommodam quaerere tentamentis? qui falsum cogitat
testem suae fraudi adhibere, qui corruptelam judicis
captat, ut opprimat innocentem, iniquitatis
non explorare secretum? Latro in solitudine subsidet,
noctis tenebras opperitur, ut sceleri cedat effectus.
Iniquitas ergo tenebrae sunt: Deus lux est. Et
<pb n="0973B"/>
si tu velis tuam occultare justitiam, Deus eam educet
in lucem; nec patitur latere judicium quo ea
quae bona sunt elegisti, quae improba refutasti. Nec
solum facit tuum lucere judicium; sed lucere sicut
meridiem. Quando se sol iste in splendorem totus effundit,
meridies est. Meridies erat quando Joseph cum
fratribus epulabatur, non ultus injuriam, sed oblitus.</p>
        </div3>
<div3>
          <head>16.</head>
          <p>
 <hi>
            <note>(Vers. 7.)</note> Subditus esto Domino, et obsecra
eum.</hi> Non solum ut subjectus sis Deo, moneris; sed
etiam ut obsecres Dominum, quo possis tuae studium
subjectionis implere, sicut et supra ait: <hi>Revela
Domino viam tuam, et spera in eum.</hi> Non solum revelare
viam tuam te convenit; sed etiam sperare in Dominum.
Bona autem subjectio, non abjecta, non vilis,
sed gloriosa atque sublimis; ille enim Deo est subditus,
<pb n="0973C"/>
qui facit Domini voluntatem. Denique quis
ignorat quod sapientia mentis praestantior, quam
carnis sapientia sit? Sapientia autem mentis subjecta
est Dei legi; sapientia carnis non est subdita. Et addidit
Apostolus: <hi>Nec enim potest <note>(Rom. VIII, 7)</note>
          </hi>. Esto
ergo subditus, hoc est, proximus Christo, ut Legem
impleas. Denique Christus faciendo voluntatem Patris,
Legem implevit. Et ideo finis est Legis, et plenitudo
est charitatis; quia diligens Patrem, affectum
omnem ejus adhibuit voluntati. Unde pro gloria
Apostolus dixit: <hi>Cum autem subjecta illi fuerint
omnia, tunc et ipse subjectus erit illi, qui sibi subjecit
omnia; ut</hi> <emph>784</emph> <hi>sit Deus omnia in omnibus <note>(I Cor.
XV, 18)</note>
          </hi>. Et ipse de se ait: <hi>Nonne Deo subdita est
anima mea; ab ipso enim salutare meum (Psal. LXI,
<pb n="0973D"/>
2)</hi>? Denique pro pietate erat, non pro infirmitate,
Joseph et Mariae parentibus subditus. Gloria autem
Christi maxima, ut se universorum hominum pectoribus
infundat, et omnes revocet ab impietate perfidiae,
et gentilitatis affectu, ut sibi faciat esse subjectos.
Cum autem sibi subjecerit omnia, cum intraverit
plenitudo gentium, et salvus factus fuerit omnis
<pb n="0974A"/>
Israel, et toto orbe unum fuerit corpus in Christo;
tunc erit et ipse subjectus, munus suum Deo Patri
offerens, et quasi Princeps omnium sacerdotum, et
coelestibus corpus altaribus, ut sit sacrificium fides
omnium. Pietatis ergo est ista subjectio, quod erit
subjectus in corpore Dominus Jesus, cujus nos sumus
corpus et membra. Esto ergo homo subjectus
Christo, hoc est, subditus sapientiae Dei, subditus
verbo, subditus justitiae, subditus virtuti; quia
haec omnia Christus est. Omnis homo Deo se subjiciat;
non enim unum, sed omnes docet ut subjiciant
cor suum, subjiciant animam suam, subjiciant carnem
suam, quo sit Deus omnia in omnibus. Subjectus
ergo est qui plenus est gratiae, et suscipit juguni
Christi, et mandata Domini strenue et incunctanter
<pb n="0974B"/>
exsequitur; sine subjectione autem, qui se frustra
extollit, sensu propriae carnis inflatus, insolens devotionis
et piae declinans observantiam servitutis,
quam ipso jure naturae Auctori debemus aeterno.
Postremo qui sine peccato est, subjectus est Christo,
quoniam redemptus a Domino est; qui autem in peccato
est, non potest dici liber, sed servus, quem gravia
tenent vincula peccati.</p>
        </div3>
<div3>
          <head>17.</head>
          <p>
 <note>(Vers. 7.)</note> Sequitur: <hi>Ne aemulatus fueris eum,
qui prospere dirigitur in via sua, faciens iniquitatem.</hi> 
Evidenter hic quid superius senserit, intimavit: non
excitandos malignos aemulatione ad malignitatem,
neque imitandos facientes iniquitatem. Non enim iniquitas,
sed prosperae res quae proveniunt iniqua gerentibus
nos saepe sollicitant, ut eos putemus imitandos,
<pb n="0974C"/>
quo ad eorum possimus pervenire successus
dicentes: <hi>Ecce ipsi peccatores, et abundantes in saeculo,
obtinuerunt divitias. Et dixi: Ergo sine causa
justificavi cor meum, et lavi inter innocentes manus
meas; et fui flagellatus tola die <note>(Psal. LXXII, 12
et seq.)</note>
          </hi>. Si igitur flagellatus est David, cavere debemus
ne et nos flagellemur; et dicatur nobis quia divitiae,
honores, potentiae, generationi huic videantur
esse disposita, quasi vaga et incerta pecuniae opera,
iniquitatisque compendia, non quasi praemia ulla virtutis;
ideoque velut somnium veniant, et cum somnio
te resurgente deficiant. Ipsos athletas cum vicerint,
certum est coronari, non antequam vincant. Nobis
lucta cum saeculo est. Vince ante saeculum, ut coronam
petas. Nemo ante coronatur, nisi certamen impleverit.
<pb n="0974D"/>
Qui stadium currunt, numquid ante bravium
accipiunt, quam stadium percurrerint? Quanti
priores in exitu cadunt, et cursus sui celeritate fraudantur?
Numquid tu Deo, quam Paulus acceptior?
Ille vas electionis, ille gentium Doctor <emph>785</emph> numquam
sibi in hoc saeculo coronam ausus est postulare.
Denique audi dicentem: <hi>Certamen bonum certavi,
<pb n="0975A"/>
cursum consummavi, fidem servavi. Quod reliquum est,
reposita est mihi corona justitiae, quam reddet mihi
Dominus in illa die <note>(II Tim. IV, 7 et 8)</note>
          </hi>. Paulus ille
raptus in tertium coelum, qui audivit arcana quae
non licet homini loqui: utrum in corpore esset
raptus, an sine corpore, nescit, sicut ipse testatus
est <note>(II Cor. XII, 2)</note>. Paulus ergo dicit, in illa die coronam
sibi esse reddendam; tu hic tibi ut reddatur
insistis? Imple ergo certaminis tui tempus. Non semel
athleta luctatur, nec semel praeliatur miles, ut
stipendia sua possit implere; et tibi non cum una
passione luctamen est.</p>
        </div3>
<div3>
          <head>18.</head>
          <p>
 <note>(Vers. 8)</note>. Superiores si evaseris passiones, ira
succedit; et ideo tibi dicit Scriptura: <hi>Desine ab ira,
et relinque indignationem.</hi> Sunt multa vitia quae obrepunt
<pb n="0975B"/>
insipientibus. Ira gravis passio est: plerumque
accendit invitum; et volentem mitius vindicare,
in furorem rapit, ut perimat quem putaverit coercendum.
Commotus, gladio saepe transverberat innocentem.
Amicos et fratres per indignationem plurimi
peremerunt. Ideo Sapiens dicit: <hi>Ira perdit etiam sapientes <note>(Prov. XV, 1)</note>
          </hi>.
Salomonis dictum est, quia non
solum quoscumque de medio homines, sed etiam
ipsos perdat ira sapientes. Et David sapientem monet
dicens: <hi>Desine ab ira;</hi> ne cum accenderis eam,
illa non desinat priusquam te ejus flamma consumat. <hi>Relinque,</hi> 
 inquit, <hi>indignationem;</hi> hoc est, natura te
rapit, movet affectus, culpa te alicujus excitat vel offensa,
ut indigneris; sed non usque quaque, ut modum
nescias: relinque eam, finem impone, ne te in
<pb n="0975C"/>
peccatum trahat. Hoc est, quod supra dixit: <hi>Irascimini,
et nolite peccare <note>(Psal. IV, 5)</note>
          </hi>. Non enim hortatur
ut irascaris, sed ad tempus cedit affectui; dat tamen
medicamentum, ne diutius vis ulceris serpat. <hi>Irascimini,</hi> 
 quod ait, tuae est passionis. Medicus enim
non statim adhibet medicamenta languori; si dolor
fervet, fomenta adhibet, ut mitescat dolor; si febris
exaestuat, remedii tempus exspectat, ipsum potum
sitientibus negare consuevit. Non dicit: Noli febrire,
cum vapor fervet aegroti; sed dicit: Exspecta, desinat
febris, digeratur commotio. Sic et Propheta non
potuit dicere homini, cujus caro ut variis morborum,
ita commotionum passionibus excitatur: Non irascere;
sed dicit: <hi>Desine ab ira, et indignationem relinque,</hi> 
ne pecces; ira enim gravis est magistra peccati.
<pb n="0975D"/>
Alius quoque medicus dicit: <hi>Sol non occidat super
iracundiam vestram <note>(Ephes. IV, 26)</note>
          </hi>; ne dum diu differs,
veniat ille qui calefactum corporis somno excitare
consuevit, et stimulet te, inserat tibi cogitationes,
et in secreta se tui pectoris immergat dicens:
Vindica injuriam tuam, virum te esse cognosce: femineae
infirmitatis est, non capere vindictam. Ergo
contemnere te debuit servus, frater decipere, amicus
<pb n="0976A"/>
illudere; et tu adhuc tuam non ulcisceris contumeliam?
Proscribas necesse est, gladio oportet insurgas,
et dolorem tuum adversarii morte solvas. Vir
fuit ille qui suum occidit inimicum, merito <emph>786</emph> 
praedicatur; quia ita se vindicavit, ut alius ignorans
audiret, eique irrogare non auderet injuriam.
His stimulis plus accenditur, plus movetur; ut compleatur
quod scriptum est: <hi>Ira perdit etiam sapientes.</hi> </p>
        </div3>
<div3>
          <head>19.</head>
          <p>
 <note>(Vers. 9.)</note> Ergo tu ne audias eum; <hi>ne aemuleris
ut nequiter facias. Quoniam qui nequiter agunt, exterminabuntur.</hi> 
Exterminantur qui radices non habent,
sicut olera vel fenum. Olera infirmus manducet:
tu autem vitem insere in agro tuo, vineam
institue. Et si venerit Achab, qui tibi dicat: <hi>Da
mihi vineam tuam, ut olera mihi seram (III Reg. XXI,
<pb n="0976B"/>
2)</hi>; noli ei acquiescere, ne ex consensu tuo caduca
serat, abscindat aeterna. Ideo Nabuthe inter sanctos
habetur, quia majorum suorum haereditatem, ne
regi quidem putavit esse cedendam; et lapidari maluit,
ut vineam suam non daret in direptionem. Haereditas
majorum, fides vera est. Exstiterunt Ariani
regali subnixi potentia, qui templum Domini putarent
sibi esse tradendum, supplicia acerba minitantes;
sed absit, ut apud mentem Domino servientem
praeponderaret magis poenae formido, quam forma
pietatis. Non praevaluit perfidia, quia fides restitit.
Est etiam quaedam vinea in pectoribus fidelium, de
qua dicit Esaias: <hi>Vinea facta est dilecto in cornu
uberi <note>(Esai. V, 1)</note>
          </hi>. Hanc vineam Dominus plantavit
in cordibus nostris; et ideo legimus dicentem Deum:
<pb n="0976C"/> <hi>Ego te plantavi vitem fructiferam, totam veram 
 <note>(Jerem.
II, 21)</note>
          </hi>. Nemo ergo de agro animae nostrae hanc auferat
vitem; quia benedicta est ea vitis. Ideoque dictum est
de sanctis: <hi>A fructu frumenti, vini, et olei, multiplicati
sunt <note>(Psal. IV, 8)</note>
          </hi>. Bonum est ergo habere intra
te torcularia vino redundantia; ut fluat tibi vinum in
vas tuum de vinea Sorech, poculum illud inebrians
quam praeclarum! Sorech enim vinea novi principii
est, et novae aequitatis. Unde et dicitur nobis: <hi>Cantate Domino vestro canticum novum, principium
ejus, magnificate nomen ejus ab extremo terrae 
 <note>(Esai.
XLII, 10)</note>
          </hi>. Haec ergo vinea uvas faciat, non iniquitatem.
Ideo relicta est vinea Judaeorum; quia iniquitatem
fecit, ut scriptum est <note>(Esai. V, 7)</note>, et non judicium.
Nos ergo fructum feramus in Christo, ut perpetui
<pb n="0976D"/>
esse mereamur.</p>
        </div3>
<div3>
          <head>20.</head>
          <p>
 <hi>Sustinentes enim Dominum possidebunt terram:</hi> 
illam utique viventium terram. Est quaedam terra
coelestis, quae fructum coelestibus ferat, de qua ait: <hi>Credo videre bona Domini in terra viventium 
 <note>(Psal.
XXVI, 13)</note>
          </hi>. Haec terra multo hominum sudore ventri
ministrat alimenta; illa terra bona Domini sine ullo
labore fructificat, in qua justorum diuturna possessio,
<pb n="0977A"/>
et piae mentis haereditas est. Et bene ait: <hi>Sustinentes
autem Dominum haereditate possidebunt terram.</hi> Haec
est enim terra quae non praeterit; nam coelum et
terra praeteribunt, verba autem Domini non praeteribunt.
Et ideo nec illa intelligibilis terra poterit
praeterire paradisi, in qua sunt qui Domini verba conservant.
In hac terra collocatus est Adam, ut fructum
aeternae caperet vitae; sed quia verba Domini servare
non voluit, ideo in possessione quam acceperat, <emph>787</emph> 
 manere non meruit. Qui autem verba Domini
custodit, confidenter dicit: <hi>Exspectans exspectavi
Dominum, et respexit me <note>(Psal. XXXIX, 2)</note>
          </hi>. Adam autem
quoniam non exspectavit Dominum (quomodo
enim exspectavit qui refugit et offerre se timuit), ideo
nec Dominus eum videre dignatus est; oculi enim
<pb n="0977B"/>
Domini super justos. Hunc autem eousque videre
nolebat, ut quaereret dicens: <hi>Adam, ubi es <note>(Gen. III,
9)</note>
          </hi>? Qui quaeritur, pro absente habetur. Fides est quae
nos repraesentat Deo, perfidia quae facit impios
exsulare. Nullus itaque absens est Deo, nisi qui se
absentem fecerit. Et ideo dicit: <hi>Fiat tibi secundum
fidem tuam <note>(Matth. IX, 29)</note>
          </hi>; qui enim ignorat, ignorabitur.
Ergo Adam quasi peccator locum suum servare
non potuit. De paradiso ejectus, in castellum est
relegatus, ut ageret poenitentiam. Accepit dilationem,
ne continuo penitus interiret; ut salva fieret
Eva per generationem filiorum, fidem sancti Abel,
prophetarum gratiam, Ecclesiae posteritatem.</p>
        </div3>
<div3>
          <head>21.</head>
          <p>
 <note>(Vers. 10.)</note> Sed quia per haec redimi noluerit,
et in peccato perseverandum ducit, de eo dicit Propheta:
<pb n="0977C"/> <hi>Et adhuc pusillum, et non erit peccator; et
quaeres locum ejus, et non invenies.</hi> 
 Quomodo enim
esse poterit in futurum, cum peccati locus diuturnus
esse non possit? Haec est enim terra quae aperuit os
suum, ut sanguinem susciperet innocentis. Et ideo
in hac terra locus est peccatorum. Praeterit terra,
quomodo peccatoris locus poterit inveniri? Ego arbitror
quod ideo firmamentum inter aquam et aquam <note>(Gen. I, 6)</note> 
 Deus esse praeceperit, ut a virtutibus peccata
discerneret; et superior aqua quae laudat Dominum,
quieta maneret erroris, inferior peccato esset
obnoxia. Denique illa Deum videt, haec non videt:
quae super coelos est, videt; quae in abysso, non videt.
Unde etiam dictum est: <hi>Viderunt te aquae, Deus,
viderunt te aquae, et timuerunt: turbatae sunt abyssi,
multitudo sonitus aquarum <note>(Psal. LXXVI, 17)</note>
          </hi>. Merito
<pb n="0977D"/>
turbantur abyssi super quas tenebrae sunt deformes,
et ideo pacem habere non possunt. Unde rogavit legio
daemoniorum ut in abyssum mitteretur, et se
cum magno tumultu praecipitavit in fluctus <hi>(Matth.
<pb n="0978A"/>
VIII, 31)</hi>; ut porcorum gregem quem repererat, strangularet.
Peccatores itaque abyssum petunt, ubi caligo
tenebrarum.</p>
        </div3>
<div3>
          <head>22.</head>
          <p>
 <hi>
            <note>(Vers. 11.)</note> Mansueti autem possidebunt terram,
et delectabuntur in multitudine pacis.</hi> Merito terram
possident in quibus Deus ipse requiescit; sicut
divino per Esaiam resultavit oraculo dicens: <hi>Super
quem requiescam, nisi super humilem et quietum, et
trementem verba mea <note>(Esai. LXVI, 2)</note>
          </hi>? Qui sunt mansueti,
nisi quos nullus stimulus dissensionis exagitat,
non ira perturbat, non saevitia exasperat, non rabies
crudelitatis inflammat? Et ideo quia non vina, non
epulas, non divitias, sed pacem Domini dilexerunt in
corpore constituti; pro illa delectatione corporalium
voluptatum, qua se putarunt esse fraudandos, ut
<pb n="0978B"/>
gratiam adipiscerentur aeternam, <hi>delectabuntur in
multitudine pacis,</hi> quam Dominus noster Jesus in diebus
suis generi donavit humano; sicut prophetia quae
non mentita est, <emph>788</emph> comprehendit asserens: <hi>Orietur in diebus ejus justitia, et multitudo pacis, donec
extollatur luna 
 <note>(Psal. LXXI, 7)</note>
          </hi>. Quae igitur est pax
qua cunctae Ecclesiae multiplicatus est populus; nisi
illa de qua Dominus dixit: <hi>Pacem meam relinquo vobis,
pacem meam do vobis <note>(Joan. XIV, 27)</note>
          </hi>? Dedit pacem,
qui animorum bella sedavit.</p>
        </div3>
<div3>
          <head>23.</head>
          <p>
 <note>(Vers. 12, 13.)</note> Sequitur: <hi>Observabit peccator
justum, et fremet super eum dentibus suis. Dominus
autem irridebit eum; quoniam prospicit quod veniat
dies ejus.</hi> Indignantis quidem et effervescentis in iracundiam
consuetudo est, dentibus fremere: sed habet
<pb n="0978C"/>
etiam cor maligni dentes suos, qui non resonare,
sed lacerare consueverunt. Insidiae, commenta, nequitiae,
dentes sunt peccatoris. Insidiatur ergo peccator
justo, quia invidet; justi enim vita redarguit
peccatorem, quem tacita majore auctoritate condemnat,
quam si clara voce loqueretur. Sed justus
timere non debet fremitum peccatoris, quia improbitas
non potest esse perpetua. Insidiae temporales
sunt; munimenta autem virtutis aeterna. Mors peccatoris
omnem ejus potentiam fraudemque dissolvit.</p>
        </div3>
<div3>
          <head>24.</head>
          <p>
 <note>(Vers. 14.)</note> Plus adjicit: <hi>Ecce,</hi> inquit, <hi>gladium
evaginaverunt peccatores, extenderunt arcum suum, ut
dejiciant pauperem et inopem.</hi> Quis est gladius peccatoris,
nisi contrarius gladio Spiritus sancti? Docuit
hunc Scriptura me gladium; docuit Apostolus
dicens, quia habemus <hi>loricam justitiae, et scutum
<pb n="0978D"/>
fidei, et galeam salutis, et gladium Spiritus, quod est
verbum Dei <note>(Ephes. VI, 14 et seq.)</note>
          </hi>. Ergo verbum Dei
gladius Spiritus sancti est. E contrario utique gladius
spiritus nequissimi, verbum est malum. Hoc
<pb n="0979A"/>
gladio Petrus apostolus Ananiam et Saphiram sermonis
sui quasi quodam ense percussit; hoc gladio
Paulus Elimae adversanti disputationibus suis, oculorum
lumen eripuit, et noctem caecitatis infudit. Considera
nunc mihi jurgantes peccatores, atque acerba
jactantes insolentiae, et criminationum opprobria
proferentes; nonne, si eos audias, dices: <hi>Gladium
evaginaverunt peccatores;</hi> quando sermo turpis tamquam
de vagina petulanti ex ore profertur, quem cohiberi
par fuit et recondi? Similiter ut gladius verbum
Dei dicitur, et idem sermo est peccatoris: ita et
arcus quem extendunt peccatores, mens eorum est;
et sagitta quam jaciunt, sermo est venenatus. Sicut
enim sagitta est Christus, qui est Verbum Dei, cui
dicitur: <hi>Posui te sicut sagittam electam (Esai. XLIX,
<pb n="0979B"/>
2)</hi>, quae profertur ex pharetra Dei: ita sagittae sunt
perfidorum, quae arcu quodam iniquitatis emissae incautum
vulnerant innocentem, nisi ignita eorum jacula
scuto fidei repellantur. Et ideo sollicitus esse
debes miles in praelio; quia pugna tibi non solum
adversus carnem et sanguinem est, sed adversus ipsas
quoque nequitias spiritales quae non videntur.
Abundent tibi arma fortia Deo, ut facile possis quae
volueris tela depromere: ne pauperem te et inermem
hostis possit opprimere. Esto Deo fortis, Deo dives,
ut dicatur de te: <hi>Redemptio animae viri, divitiae ejus Prov. XIII, 8)</hi>.
Abundato thesauro sapientiae, esto dives
in verbo et operibus bonis, ut possis esse munitus. <emph>789</emph> 
 Fuge divitias peccatoris, ne inveniat ubi
vulnerare te possit. Esto misericors, ut invulnerabilis
maneas, vel curare te possis, si fueris vulneratus.
<pb n="0979C"/>
Est et pauper quem volunt adversarii vulnerare,
ex illo numero de quo Salvator dixit: <hi>Beati
pauperes spiritu, quoniam ipsorum est regnum coelorum <note>(Matth. V, 3)</note>
          </hi>.</p>
        </div3>
<div3>
          <head>25.</head>
          <p>
 <note>(Vers. 15.)</note> Et ideo <hi>framea peccatorum intret in
corda ipsorum, et arcus eorum confringatur.</hi> Ut quemadmodum
revertitur pax in Dei servulos ab eis qui
non receperint benedicentium pacem: ita etiam malitia
peccatorum, qua justo nocere conantur, in eorum
perniciem revertatur; quo suis telis et vulneribus
<pb n="0980A"/>
trucidentur. Saepe enim jacula in ipsos qui ea
jecerint, refunduntur Quod etiam proximo accidit
bello, cum infideles et sacrilegi lacesserent aliquem
in Domino confidentem, et regnum ejus ereptum ire
contenderent, Ecclesiis Domini persecutionum saeva
minitantes; ut subito ventus oriretur, qui infidelibus
excuteret scuta de manibus, ac tela omnium, atque
missilia in peccatoris exercitum retorqueret. Adhuc
hostis deerat, et jam illi ventorum praelia ferre non
poterant, suisque spiculis sternebantur. Et quod pejus
est, non erant corporum graviora vulnera illa,
quam mentium; deficiebant enim corde, cum Deum
adversum se pugnare cognoscerent. Exierant itaque
provocantes, et de pharetra cordis sui adversus populum
Christianum venenata perfidiae jacula proferebant;
<pb n="0980B"/>
sed in caput eorum sua revertebatur impietas.
Denique ipsi inter se sua perfidia sunt soluti,
paratasque fidelibus insidias dissipavit Dominus; ut
non solum piis nocere non possent, sed propriis
auxiliis nudarentur, atque ad hostem arma sua transirent.
Quanto melius non protulissent gladium de vagina,
hoc est, impia nequaquam verba prompsissent?
Nam si pro otioso sermone redditurus est unusquisque
rationem, quanto magis verba sacrilegii gravibus
suppliciis expiabit?</p>
        </div3>
<div3>
          <head>26.</head>
          <p>
 <hi>Igne nos examinasti,</hi> dicit David <note>(Ps. XVI, 3)</note>.
Ergo omnes igne examinabimur. Et Ezechiel dicit: <hi>Ecce venit Dominus omnipotens; et quis sustinebit
diem introitus ejus; aut quis sustinebit cum
apparuerit nobis? Quoniam ipse introibit sicut ignis
<pb n="0980C"/>
conflatorii et sicut alveus lavantium; et sedebit conflans
et purgans sicut aurum et argentum: et purgabit filios
Levi, et effundet eos sicut aurum, et sicut argentum, et
erunt Domino offerentes sacrificium in aequitate 
 <note>(Malach.
III, 2 et 3)</note>
          </hi>. Igne ergo purgabuntur filii Levi,
igne Ezechiel, igne Daniel. Sed hi etsi per ignem examinabuntur,
dicent tamen: <hi>Transivimus per ignem et
aquam <note>(Ps. LXV, 12)</note>
          </hi>. Alii <emph>790</emph> in igne remanebunt:
illis rorabit ignis, ut Hebraeis pueris, qui incendio
fornacis ardentis objecti sunt; ministros autem impietatis
ultor ignis exuret. Vae mihi si opus meum arserit,
<pb n="0981A"/>
et laboris hujus patiar detrimentum! Et si salvos
faciet Dominus servos suos, salvi erimus per fidem,
sic tamen salvi quasi per ignem; et si non exurimur,
tamen uremur. Quomodo tamen alii remaneant in
igne, alii pertranseant, alio loco nos docet Scriptura
divina. Nempe in mare Rubrum demersus populus
est Aegyptiorum <note>(Exod. XIV, 22 et seq.)</note>, transivit
autem populus Hebraeorum; Moyses pertransivit,
praecipitatus est Pharao: quoniam graviora eum
peccata merserunt. Eo modo praecipitabuntur sacrilegi
in lacum ignis ardentis, qui superba in Deum jactavere
convicia. Sequamur ergo hic positi columnam
ignis, quae nos in hoc corpore positos illuminet, et
viam monstret; ut in futurum nobis nebula refrigeret
noctis: quo saeva incendia relevare possimus.
<pb n="0981B"/>
</p>
        </div3>
<div3>
          <head>27. </head>
          <p>
Vide autem Scriptura quid dicat: Arcum peccatorum
Dominus confringat. Arcum autem suum
posuit in nube, quo diluvia cessarent, tranquillitas
refunderetur. Unde credendum, quia adversarius et
malignus arcum extendit suum, ut quietis animis
moveat tempestates, excitet flatus. Oremus ergo ut
arcum malignitatis dissolvat Dominus Deus noster;
adsit pauperi suo et inopi, qui propter Dei timorem
duxit non affectandas esse divitias, non occupanda
minorum praedia, non viduas relictis majorum haereditatibus
exuendas.</p>
        </div3>
<div3>
          <head>28.</head>
          <p>
 <hi>
            <note>(Vers. 16.)</note> Melius est parum justo, super divitias
peccatorum multas.</hi> Non ergo divitiae accusantur,
sed divitiae peccatorum; nisi forte quia peccator
dixit: <hi>Omnia haec mihi tradita sunt, et cui volo, do
<pb n="0981C"/>
illa <note>(Luc. IV, 6)</note>
          </hi>. Deinde quoniam divitiae magis facem
cupiditatis inflammant; et unusquisque dum majora
desiderat, non declinat diverticula peccatorum. Unde
et Salvator dixit: <hi>Facite vobis amicos de mammona
iniquitatis <note>(Luc. XVI, 9)</note>
          </hi>. Iniquitatis enim census est,
qui in diaboli potestate est, ut cui ille voluerit, conferatur.
Potest et illud intelligi: <hi>Melius est parum
justo, super divitias peccatorum multas;</hi> quia est
qui est dives in verbis, ut sunt philosophi istius mundi
de sacrilegiis disputantes, de motu siderum, de stella
Jovis ac Saturni, de generationibus hominum, de simulacrorum
cultu, de geometria, de dialectica. Philosophi
ergo in sermone divites sunt, fidei inopes,
veritatis exsortes. Et sunt plerique simplices Domini
sacerdotes, in sermone pauperes, abstinentia et
virtute sublimes. <emph>791</emph> Illi multis loquuntur perfidiam,
<pb n="0981D"/>
isti paucis fidem asserunt; illi suos amittunt
quotidie sacerdotes, hic pauper populos acquirit Ecclesiae,
numeroque credentium. Qui ergo hos audierit,
et viderit operum qualitatem, dicit: <hi>Melius est
<pb n="0982A"/>
modicum justo, super divitias peccatorum multas.</hi> Hinc
Salomon derivavit illud, quod quasi suum ipse posuit: <hi>Ex multiloquio non effugies peccatum 
 <note>(Prov. X,
19)</note>
          </hi>. Dialectica ergo divitiis verborum fluit, pietas
timorem Dei servat. Ideo hic parcus in verbis, dives
in spiritu, magis vult timere, quam vana veri verba
jactare; timor enim disciplina sapientiae est: loquacitas
innocentiae virtutisque naufragium, atque incentivum
prolapsionis et culpae.</p>
        </div3>
<div3>
          <head>29.</head>
          <p>
 <hi>
            <note>(Vers. 17.)</note> Quoniam brachia,</hi> inquit, <hi>peccatorum
conterentur.</hi> Ut actus eorum justo impedimentum afferre
non possint; ne derelinquatur virga peccatorum
super sortem justorum. Et Paulus ait: <hi>Conterat
Deus satanam sub pedibus vestris <note>(Rom. XVI, 20)</note>
          </hi>. Si
enim brachium ejus contritum fuerit, totus ipse conteretur;
<pb n="0982B"/>
ut conculcentur ejus commenta, sicut venena
serpentis.</p>
        </div3>
<div3>
          <head>30.</head>
          <p>
 <hi>Confirmat autem justos Dominus,</hi> brachio adversarii
dissoluto. Et ideo justus dicit: <hi>Et confirmasti
super me manum tuam <note>(Ps. XXXVII, 3)</note>
          </hi>. Et Job
ait: <hi>Manus Domini tetigit me <note>(Job. XIX, 21)</note>
          </hi>. Misit
ergo Dominus manum suam in servum suum; et manum
peccatoris quam in eum accepta miserat potestate,
brachiumque contrivit. Ita diabolus suo sermone
deceptus est, qui dixit: <hi>Mitte manum tuam in
eum, et videamus si in faciem te non benedicat <note>(Job. II,
5)</note>
          </hi>. Non enim ausus est dicere, maledicat; sed hoc
intelligendum reliquit. Misit Deus manum suam, et
confirmatus est Job. Coepit benedicere, qui maledicere
credebatur; sanat enim justos, cum tangit manus
<pb n="0982C"/>
divina, non vulnerat. Misit manum suam, et
leprosi macula omnis abscessit; tetigit caecorum oculos,
et caecitate depulsa lumen refulsit oculorum.
Pete ergo semper ut confirmeris, quoniam et tu qui
stas, vide ne cadas. Nos stare debemus, ut confirmemur
a Domino. Lubricum est saeculum, cito labimur.
Ideo rogemus ut nos Dominus stabilire et confirmare
dignetur.</p>
        </div3>
<div3>
          <head>31.</head>
          <p>
 <note>(Vers. 18, 19.)</note> Noli putare quia viam tuam
nesciat Dominus. Si justus es, novit. Crede dicenti
Prophetae: <hi>Novit Dominus vias immaculatorum; et
haereditas eorum immaculata erit. Non confundentur in
tempore malo.</hi> Qui novit Dominum scitur a Domino.
Novit justos, nescit injustos; ideo injustis dicet: <hi>Discedite a me, omnes qui operamini iniquitatem: nescio
vos 
 <note>(Matth. VII, 23)</note>
          </hi>; hoc est, quia estis indigni cognitione
<pb n="0982D"/>
divina. Nescio vos; quia me ipsi nescire voluistis.
Opera vestra me nesciunt, facta vestra me
nesciunt; etsi dicatis, quia me scitis, redarguunt
vos peccata vestra. Omne peccatum a malo est: qui
<pb n="0983A"/>
autem non peccat, in me manet, hoc scripsit Joannes <note>(I Joan. III, 6)</note>.
Quid de Domino dicam, quia dedignatur
impium scire? Paulus dedignatur, qui dixit: <hi>Si quis in vobis propheta est, aut spiritalis, cognoscat
quae scribo vobis: qui autem ignorat, ignorabitur 
 <note>(I Cor.
XIV, 37 et 38)</note>
          </hi>. <emph>792</emph> Et alibi scriptum est: <hi>Cognovit
Dominus qui sunt ejus <note>(II Tim. II, 19)</note>
          </hi>. Simus ergo
Domini, ut cognoscat nos Dominus, et discedat ab
iniquitate omnis qui nominat nomen Domini.</p>
        </div3>
<div3>
          <head>32.</head>
          <p>
 Graecus habet: <hi>Novit Dominus dies immaculatorum.</hi> 
Sunt enim dies Eliae, sunt dies Nabuchodonosor;
ideo Evangelium habet: <hi>In diebus Eliae,
quando clausum est coelum <note>(Luc. IV, 25)</note>
          </hi>. Nox erat
perfidis, sed Eliae lumen erat; clausum erat perfidis
coelum, sed Eliae patebat; fames erat perfidis, sed
<pb n="0983B"/>
Eliae ubertas; neque enim esurire poterat, cui cibum
coelestia ministrabant; nec esuriebat, qui alios ipse
pascebat. Ergo sibi dies est justus in tenebris; quia
et lux in tenebris lucet. Et Joseph in Aegypto erat,
et lucebat ei meridies; sicut infra dixit: <hi>Peccatori
autem dixit Deus: quare tu enarras justitias meas <note>(Ps.
XLIX, 16)</note>
          </hi>? Justitia lumen est, quia supra habes: <hi>Et
educet sicut lumen justitiam tuam <note>(Ps. XXXVI, 6)</note>
          </hi>. Habes
ergo quod in te luceat, si justitiam sequaris.
Splendet tibi dies, lucet tibi nox; quia fideli et nox
sicut dies illuminabitur. Dies igitur justi novit Dominus,
quia ipse <hi>illuminat omnem hominem venientem
in hunc mundum <note>(Joan. I, 9)</note>
          </hi>, hoc est, illum qui ad
imaginem et similitudinem Dei vivit; illum qui se
hominem esse cognoscit, ut refugiat equorum libidinem
<pb n="0983C"/>
adhinnientem, ferarum rabiem, lepusculorum
formidinem, vulpium fraudem, rapinam luporum;
illum hominem qui sic agit, quasi in hunc mundum
supervenerit; qui non ex sanguine, neque ex voluntate
carnis, sed ex Deo natus sit. Venisti ergo, noli
remanere, noli adhaerere terrenis. Ut scias autem
quia dies boni sunt, audi dicentem: <hi>Abraham . . . diem
meum vidit, et gavisus est <note>(Joan. VIII, 56)</note>
          </hi>. Bonum habet
diem, qui Dei Filium bonum Deum novit, et Dominum
confitetur. Et rursus ipse nos admonet cavere
debere, <hi>quia dies mali sunt <note>(Ephes. V, 16)</note>
          </hi>. Qui
mali sunt dies? In quibus utique malum cognoscitur,
quod est a malo. Aut forte dies saeculi mali sunt;
quia saeculum in maligno positum est. Sed legimus
etiam post saeculum diem malum: <hi>In die mala liberabit
<pb n="0983D"/>
eum Dominus <note>(Ps. XL, 2)</note>
          </hi>, hoc est, in die judicii,
mala quidem propter multorum supplicia. Necesse
est enim ut torqueantur injusti, compatiantur
justi; quia et Angeli gaudent, cum peccator a
morte servatur unus. Compatiuntur igitur cum punitur;
etsi alibi legerimus: <hi>Laetabitur justus, cum
viderit vindictam impiorum <note>(Ps. LVII, 11)</note>
          </hi>, quod suo
loco reservo; etsi frequenter audieris cur laetetur;
<pb n="0984A"/>
sed occupationes occupationibus non inseramus.</p>
        </div3>
<div3>
          <head>33.</head>
          <p>
 <hi>Novit Dominus dies immaculatorum,</hi> quia immaculatae
innocentiae gratia ejus et plenitudo miseretur,
non miseretur errantibus. Isti non habent
diem, quia lucem fugiunt, de quibus pulchre dictum
est: <hi>Dies eorum sicut umbra praetereunt <note>(Ps. CXLIII,
4)</note>
          </hi>. Cognitio ergo Dei, dignationis est, non visionis.
Oculi ejus lux sunt: quos aspicit, illuminat; et ideo
oculi ejus, dies justorum sunt.</p>
        </div3>
<div3>
          <head>34.</head>
          <p>
 Unde <hi>et haereditas eorum in aeternum erit;</hi> quia
aeterna bona, non temporalis haereditatis compendia <emph>793</emph> 
 quaesierunt. Et non habebunt de quo erubescant, <hi>in tempore malo,</hi> 
 id est, judicii coelestis: <hi>et in
diebus famis saturabuntur;</hi> quia <hi>non in solo pane vivit
homo, sed in omni verbo Dei <note>(Matth. IV, 4)</note>
          </hi>. Sed quis
<pb n="0984B"/>
homo? <hi>Scio hominem in Christo ante annos quatuordecim
(sive in corpore nescio, sive extra corpus, nescio,
Deus scit) raptum ejusmodi usque ad tertium coelum <note>(II Cor. XII, 2)</note>
          </hi>.
Ille ergo homo qui in Christo est,
qui se in carne esse non novit, qui non in carne ambulat,
sed in spiritu; ille qui rapitur non solum ad
coelum, sed etiam ad tertium coelum, rapitur ad paradisum,
et audit arcana verba quae non licet homini
loqui; qui non in virtutibus suis, sed in infirmitatibus
gloriatur: ipse non in solo pane, sed in omni verbo
Dei vivit. Verbum enim Dei vita est, quia <hi>Verbum
caro factum est.</hi> Unde praeclare dixit Evangelista: <hi>Quod factum est in ipso, vita est 
 <note>(Joan. I, 14)</note>
          </hi>.</p>
        </div3>
<div3>
          <head>35.</head>
          <p>
 Alexandrini quidem et Aegyptii legunt: <hi>Omnia
per ipsum facta sunt, et sine ipso factum est nihil
<pb n="0984C"/>
quod factum est <note>(Ibid., 3)</note>
          </hi>; et interposita distinctione
subjiciunt: <hi>In ipso vita est <note>(Ibid., 5)</note>
          </hi>. Salva sit
fidelibus illa distinctio: ego non vereor legere: <hi>Quod
factum est in ipso, vita est;</hi> et nihil habet quod teneat
Arianus, quia non illius venena considero, sed lectionis
sacrae consuetudinem recognosco. Non enim
dixit: Factum est Verbum ante omne principium.
Non dixit: Factum est Verbum; sed si quod dixerit
audire desideras: <hi>Verbum,</hi> inquit, <hi>erat apud Deum.</hi> 
Erat apud Deum, quod cum ipso operabatur, cum
ipso dominabatur. Non dixit: Factum est Verbum;
sed dixit: <hi>Deus erat Verbum:</hi> Deus autem non factura,
sed factor est et creator. Aperi aures, et audi: <hi>Omnia per ipsum facta sunt, et sine ipso factum est
nihil.</hi> 
 Discis esse Filium, in quo divinitatis est plenitudo?
<pb n="0984D"/>
Aperi aures adhuc paululum, et audi dicentem: <hi>Quod factum est in ipso, vita est.</hi> 
 In ipso, inquit,
factum est: non Dei Verbum factum est. Aut si hoc
movet te ad calumniam, quia dixit: in ipso factum
est; numquid et Deo Patri calumniaris, quia Dei Filius
dixit: <hi>Qui autem facit veritatem, venit ad lucem;
ut manifestentur opera ejus, quia in Deo sunt facta <note>(Joan. III, 21)</note>
          </hi>?
Aut quia David dixit: <hi>Confitebor tibi,
<pb n="0985A"/>
Domine, quoniam exaudisti me, et factus es mihi in salutem <note>(Psal. CXVII, 21)</note>
          </hi>;
hoc est, conversus es mihi
in salutem, operatus es mihi ad salutem? Possem
aliis uti, sed nolo mihi credas; ne putes argumenta
esse ingenii, non testimonia veritatis.</p>
        </div3>
<div3>
          <head>36.</head>
          <p>
 Ipse tonitrui filius, ipse qui in Christi pectore
recumbebat, ipse cui secreta sua Dominus non tacebat,
cui Petrus innuit ut Dominum interrogaret, et
ille interrogavit, et Dominus revelavit; ipse exponat
quid senserit de eo quod ait: <hi>Quod factum est in ipso,
vita est.</hi> Audi ergo interpretantem, quia tuas, Ariane,
calumnias jam cavebat: <hi>Quod erat ab initio; et quod
audivimus, et vidimus oculis nostris; quod perspeximus,
et manus nostrae scrutatae sunt de Verbo vitae, et
vita apparuit <note>(I Joan. I, 1)</note>
          </hi>. Caro ergo est quae in
<pb n="0985B"/>
Christo apparuit, vel Christus in carne; ipse nostra
in omnibus vita est. Ipsius divinitas, vita est; ipsius
aeternitas, vita est; ipsius caro, vita est; ipsius passio,
vita est. Unde et Hieremias ait: <hi>In umbra ejus
vivemus <note>(Thren. IV, 20)</note>
          </hi>. Umbra alarum, <emph>794</emph> umbra
crucis, umbra est passionis. Ipsius mors, vita est:
ipsius vulnus, vita est: ipsius sanguis, vita est: ipsius
sepultura, vita est: ipsius resurrectio, vita est
universorum. Vis scire quoniam mors ipsius vita est? <hi>In morte,</hi> 
 inquit, <hi>ipsius baptizati sumus . . . . ut cum
ipso in novitate vitae ambulemus <note>(Rom. VI, 3 et 4)</note>
          </hi>. Et
ipse ait: <hi>Amen, amen dico vobis, nisi granum frumenti
cadens in terram moriatur, ipsum solum manet; si autem
mortuum fuerit, multum fructum affert <note>(Joan. XII,
4 et 5)</note>
          </hi>. Ipse granum pro nobis corpore solutus et
<pb n="0985C"/>
mortuus est; ut fructum multum afferret in nobis.
Mors itaque ejus fructus est vitae. <hi>Quod factum est</hi> 
ergo <hi>in ipso, vita est.</hi> Caro facta est in ipso, vita est;
infantia facta est in ipso, vita est; judicium factum
est in ipso, vita est; mors facta est in ipso, vita est;
remissio peccatorum facta est in ipso, vita est; vulnus
factum est in ipso, vita est; illusio facta est in
ipso, vita est; divisio facta est in ipso, vita est; sepultura
facta est in ipso, vita est; resurrectio facta
est in ipso, vita est. Vide quanta in ipso facta sunt,
quibus vitae nostrae facta conversio est, ut quae perierat,
redderetur. Ad postremum venditio facta est
in ipso, vita est: redemptio facta est in ipso, vita est.
Ad mortem venditus est a Juda, emptus a Judaeis ad
mortem, ut pretioso ejus sanguine nos redimeremur
<pb n="0985D"/>
ad vitam. Haec est vita quae facta est, haec est vita
quae apparuit, haec est vita quam audivimus, haec est
vita quae erat apud Patrem; quia ipse qui erat in
principio, ipse postea est natus ex Virgine, ut esset
vita morituris.</p>
        </div3>
<div3>
          <head>37.</head>
          <p>
 Ipsum hunc propositum nobis locum interrogemus?
Quid est, <hi>hominem in Christo?</hi> Hoc est, factum
in Christo, <hi>in quo facta sunt omnia, sive Sedes,
sive Dominationes, sive Principatus, sive Potestates,
<pb n="0986A"/>
omnia per ipsum et in ipso creata sunt, et ipse est ante
omnes, et omnia in ipso constant <note>(Coloss. I, 16 et 17)</note>
          </hi>,
hoc est, in virtute ejus. Homo ergo in Christo, qui
factus est ad imaginem ejus et similitudinem: homo
in Christo, qui totus in Christo sit. Sicut enim Deus
per unitatem et plenitudinem divinitatis Pater Deus
totus in Filio est, et Filius in Patre: ita per intentionem
et pietatis affectum (ut exempli vice, non
comparationis utamur) homo totus in Christo est;
qui enim adhaeret Domino, unus spiritus est. Homo
ergo in Christo, non ille terrenus, non ille peccati;
sed homo Christi. Quid ergo movet: <hi>Quod factum est
in ipso, vita est;</hi> si et homo praecipue interior, in
ipso factus est, in ipso crucifixus, in ipso renovatus,
in ipso sepultus, et cum ipso consepultus, in ipso resuscitatus?
<pb n="0986B"/>
Quid movet, ut dixi, quia scriptum est: <hi>Quod factum est in ipso, vita est;</hi> 
 cum homo dixerit: <hi>In Deo faciemus virtutem 
 <note>(Psal. LIX, 14)</note>
          </hi>? Si quaeris
quae vita sit, si moveat quod factum sit in ipso, accipe.
Nempe vita, Ecclesia est. In ipso facta est, in
ejus costa, in ipso resuscitata Eva. Eva autem vita,
hoc est, quod factum est; quia Eva quae perierat,
salva facta est per Ecclesiam, hoc est, per filiorum
suorum generationem, sicut scriptum est <note>(I Tim.
II, 15)</note>; quia delictum superioris praevaricatricis
sobria emendavit haereditas. Unde et ipse Paulus
raptus est ad vitam, qui ante erat persecutor ad
mortem. <emph>795</emph>
</p>
        </div3>
<div3>
          <head>38.</head>
          <p>
 Prolixius evagati sumus, ut de eo homine
qui non in solo pane, sed in omni verbo Dei
<pb n="0986C"/>
viveret, diceremus. Revertamur ad psalmum: Et
ideo immaculati non confundentur in die judicii, et <hi>in diebus famis saturabuntur.</hi> </p>
        </div3>
<div3>
          <head>39.</head>
          <p>
 <hi>
            <note>(Vers. 20.)</note> Deficientes sicut fumus deficient.</hi> 
Graecus <foreign xml:lang="greek">ἐξέλιπον</foreign> habet, h
hoc est, defecerunt. Vides
subito aliquem ad potestatem venisse, et honoris insignia:
 sublimem judicas. Vides illi alium esse
successum; nonne dicis de eo: Ubi honoratus et
exaltatus est iste? Defecit. Ideo plus dixit Graecus;
quia ubi honorari et exaltari quis creditur, ibi defectu
proprio praevenitur; ut meatus fluminum praeterisse
citius quam venisse comprehendas; et dum ventura
opperiris fluenta, te adhuc exspectante, fluxerunt.
Contra, humiles atque mansueti dum subjiciuntur a
divitibus et opprimuntur, exaltati sunt a sua humilitate,
<pb n="0986D"/>
et subito refulserunt. Ideoque Paulus in infirmitatibus
sibi placuit, non in virtutibus.</p>
        </div3>
<div3>
          <head>40.</head>
          <p>
 Sed consideremus, ne quis putet cum in revelationibus
gloriatum; et repetamus ea, ut se ipse
defendat humilitatis magistrum. <hi>Scio,</hi> inquit, <hi>hominem
in Christo ante annos quatuordecim, sive in corpore
nescio, sive extra corpus nescio, Deus scit, raptum
ejusmodi usque ad tertium coelum <note>(II Cor. XII,
2)</note>
          </hi>. Ante annos quatuordecim revelatum sibi dicit, et
<pb n="0987A"/>
tamen revelationem tamdiu apud se tenuit et repressit:
nec dixisset, nisi utile nobis judicasset ut diceret;
ne nos revelationibus extolleremur. Si enim in
tanta gratia non est gloriatus Paulus, nec nos gloriari
oportet. Juvenis ipse non gloriatus est, senex gloriaretur?
Deinde raptum se usque ad tertium coelum
negare non potuit; et tamen utrum in corpore, an
extra corpus raptus esset, se ignorare testatus est.
Non ergo de scientia; sed de ignorantia gloriatur, et
Dei circa se gratiam praedicat. Quod scientiae est,
negat; quod charitatis est, confitetur: scientia enim
inflat, charitas vero aedificat. Et iterum, raptum ejusmodi
hominem dixit: quemadmodum raptus esset,
utrum in corpore, an extra corpus, incertum sibi esse
memoravit. Vide stateram sapientiae. Constituit unum
<pb n="0987B"/>
in Christo, et se alterum, qui ait: <hi>Nescio.</hi> Quod alienum
est, attollit. quod suum, humiliat. <hi>Et audivit,</hi> 
inquit, <hi>verba ineffabilia <note>(I Cor. XII, 4)</note>
          </hi>. Non dixit: Audivi,
sed quod alter audieret, non negavit. Verecunde
itaque testem se maluit significare quam vatem, et
refugit videri coelestium arbiter secretorum. Testimonium
enim dicere, veritatis est: meritum elationis
non refugere, gloriantis. Ideoque ait: <hi>Pro hujusmodi
gloriabor: pro me autem non gloriabor <note>(Ibid., 5)</note>
          </hi>.</p>
        </div3>
<div3>
          <head>41.</head>
          <p>
 Quid est autem quod ait audisse hominem, et
hominem illum in Christo, quae non licet homini loqui?
Quomodo hoc convenit, ut non licuerit homini
loqui, quae licuerit homini audire? Si ipsi homini qui
audivit, non licet loqui, quomodo ei creditum est
audire, quod non permissum est loqui? quae ista distantia
<pb n="0987C"/>
est? Si alteri homini qui esset exterior, quomodo
potuit homo cognoscere quod homini non licebat
audire? Unde videtur non gratia loquendi illi
homini defuisse <emph>796</emph> qui esset in Christo, cui non
defuit; sed eis qui audirent, locum, tempus, meritum
defuisse. Ille enim in coelo audivit; et ideo non
competere judicatum est, ut id loqueretur in terris,
quod audisset in coelo; cum in ipsa terra sit ista
discretio, ut quod in altera regione canitur, in altera
non canatur, secundum quod scriptum est: <hi>Quomodo
cantabimus canticum Domini in terra aliena <note>(Psal.
CXXXVI, 4)</note>
          </hi>? Denique Hebraei non canebant in terra
captivitatis, quod in sua patria canere consueverant.
Haec terra captivitatis est, alia terra libertatis est;
ista peccati, illa quietis aeternae; vallestris ista, illa
<pb n="0987D"/>
coelestis. Ergo in coelo illa nunc praedicabat Paulus,
quae terris ante praedicare non poterat; inter perfectos
enim secreta sapientiae sunt loquenda.</p>
        </div3>
<div3>
          <head>42.</head>
          <p>
 Attamen quid commemoratio istius revelationis
operatur, nisi ut doceat quod in revelationibus
minime gloriandum sit, sed in infirmitatibus; quia
infirmitas, et remedium revelationis, et virtutis exercitium
est? Contra autem revelatio, elationis lubricum
est; namque ne revelationis sublimitate extolleretur
ipse Paulus, qui raptus in tertium coelum est,
stimulum carnis accepit. Subvenit ergo infirmitas, ne
<pb n="0988A"/>
gratia in periculum verteretur. Utilior ergo infirmitas,
quam gratia. Eadem quoque infirmitas officina
virtutis est; sicut ipsi Apostolo testificatus est Dominus,
quia <hi>virtus in infirmitatibus consummatur <note>(II Cor.
XII, 9)</note>
          </hi>. Denique iste post revelationem rogavit remedium
sanitatis, et non impetravit; in infirmitate autem
remedium non quaesivit, sed cursum consummavit,
et coronam invenit.</p>
        </div3>
<div3>
          <head>43.</head>
          <p>
 <hi>
            <note>(Vers. 21.)</note> Mutuatur,</hi> inquit, <hi>peccator, et non
solvit: justus autem miseretur, et tribuit.</hi> Hoc quoque
convenit personae Pauli, quia <hi>justus miseretur et tribuit.</hi> 
Vide illum Domini eloquia dividentem, vide
argentum Domini fenerantem. Unam mnam accepit,
duas reddidit: duas accepit, quatuor reddidit: quinque
accepit, decem reddidit. Non ligavit in sudario
<pb n="0988B"/>
quod acceperat, sed nummulariis erogavit; et quod
erogaverat, cum usuris recepit. Ita et accipientem
a peccato maximo liberavit, ne apud eum pecunia
Domini deperiret; et ipse ut decem civitatibus praeficeretur,
emeruit. Quae sint decem civitates, in
epistolis recognosce quas scripsit; etsi apostoli praescripto
numero non teneantur, quibus dictum est: <hi>Ite per orbem universum, et praedicate Evangelium
universae creaturae 
 <note>(Marc. XVI, 15)</note>
          </hi>. Hic ergo ab Hierusalem
per Orientem et Illyricum et Italiam Domini
pecuniam dispensavit. Et ne quis putaret quod suam
feneraret, Domini esse pecuniam testabatur dicens: <hi>His autem qui matrimonio juncti sunt, denuntio non
ego, sed Dominus, uxorem a viro non discedere 
 <note>(I Cor.
VII, 10)</note>
          </hi>. Et alibi: <hi>Quid experimentum quaeritis ejus
<pb n="0988C"/>
qui in me loquitur Christus <note>(II Cor. XIII, 3)</note>
          </hi>. Denique
ipse rex ita dixit, in quo figura est Domini: <hi>Oportuit
te pecuniam meam committere nummulariis. Meam,</hi> 
inquit, non tuam. <hi>Justus ergo miseretur et tribuit.</hi> 
Quomodo tribuat, audi dicentem: <hi>Per omnes Ecclesias
doceo. Peccator autem mutuatur, et non solvit <note>(I Cor. VII, 17)</note>
          </hi>.
Vide divitem mutuantem, et non reddentem:
pauperem accipientem, <emph>797</emph> et continuo
remunerantem, ne diutius in aere alieno sit. Haec moralia.</p>
        </div3>
<div3>
          <head>44.</head>
          <p>
 Vide nunc pauperem mysticum, id est, simplicem
et timentem Dei nomen, audientem verbum de
castitate, et solventem; audientem de misericordia,
et solventem; audientem de placiditate, et non irascentem:
divitem vero illum arrogantem et superbum,
<pb n="0988D"/>
audientem quidem, sed post se rejicientem
sermones Dei; audientem de condemnatione luxuriae,
et magis luxuriantem. Denique Ecclesia solvit quod
accepit, Synagoga non solvit. Cognosce Ecclesiam
solvere: <hi>Tui,</hi> inquit, <hi>erant, et mihi eos dedisti, et
verbum tuum servaverunt <note>(Joan. XVII, 6)</note>
          </hi>. Et alibi: <hi>Ipse enim Pater diligit vos, quia vos me diligitis <note>(Joan. XVI, 27)</note>
          </hi>.
Reddidit ergo Ecclesia quam accepit
a Domino pecuniam charitatis, sed Synagoga non
reddidit. Ideoque de Judaeis dicitur: <hi>Si non venissem,
et locutus non fuissem his, peccatum non haberent:
<pb n="0989A"/>
nunc autem excusationem non habent de peccato
suo <note>(Joan. XV, 24)</note>
          </hi>; quia audierunt utique, et non
crediderunt. Probatum est ergo quia mutuati sunt
peccatores, et non solverunt. Peccator igitur eget
semper: justus autem abundat et tribuit, cujus dives
est conscientia. Ideoque Judaei in suis divitiis eguerunt: <hi>Divites eguerunt et esurierunt 
 <note>(Psal. XXXIII, 11)</note>
          </hi>;
Christiani autem in divitiis simplicitatis suae non defecerunt.</p>
        </div3>
<div3>
          <head>45.</head>
          <p>
 <note>(Vers. 22.)</note> Bonus ergo justus; et ideo addit
Scriptura: <hi>Quoniam benedicentes eum, possidebunt terram;
maledicentes autem eum, disperibunt.</hi> Quomodo
justus possidet terram, aut quam terram, cum Scriptura
dicat: <hi>Numquid soli habitabitis super terram <note>(Esai. V, 8)</note>
          </hi>?
Et alibi: <hi>Vae habitantibus super terram</hi> 
<pb n="0989B"/> <note>(Apoc. VIII, 13)</note>,
quod increpationis est verbum atque
maledicti. Cujus ergo terrae benedicta possessio
est? Non istius quae tenebris absconditur et amaritudinibus
impletur: sed illius quae fluit mel et lac, id
est, habet gratiam suavitatis, et fulgorem lucis aeternae.
Accipe mellis boni suavitatem; immo supra
mel: <hi>Fugiet dolor et gemitus et tristitia <note>(Esai. XXXV,
10)</note>
          </hi>; quia suavitas gratiae amaritudinem humanae fragilitatis
excludet. Et alibi: <hi>Et delebit omnem lacrymam
de oculis eorum; et mors non erit amplius, neque
luctus <note>(Apoc. XXI, 4)</note>
          </hi>. Accipe etiam lactis nitorem. <hi>Et non indigebunt lucerna, et lumine solis; ipse enim
Dominus illuminabit super illos, et regnabunt in saecula
saeculorum. Amen 
 <note>(Apoc. XXIV, 5)</note>
          </hi>.</p>
        </div3>
<div3>
          <head>46.</head>
          <p>
 Est etiam mysticus justus, qui miseretur et
<pb n="0989C"/>
tribuit, qui omnia verba quae accepit a Patre dedit
nobis, et peccatorum nostrorum nobis aera dimisit,
et sanguinem suum pro nostris debitis solvit; ut non
in fenore essemus alieno, sed in suo aere bonus creditor
nos haberet. Est et peccator ille qui congregavit
quae non peperit, et mutuatus est quod non tenebat,
nec vult restituere quod accepit. Audi quia
mutuatus est diabolus: <hi>Tibi,</hi> inquit, <hi>dabo potestatem
hanc universam, et gloriam illorum (quia mihi tradita
sunt, et cui volo, do illa) si procidens adoraveris
me <note>(Luc. IV, 6)</note>
          </hi>. Nequissime, accepisti ad tentationem,
non ad mortem; hoc est, accepisti ut probarentur
Dei servuli, <emph>798</emph> non ut exstinguerentur; accepisti
ut Deus adoraretur, non ut negaretur; accepisti
saecularia, cur eripis quae aeterna sunt? accepisti quae
<pb n="0989D"/>
mundi sunt, cur vis auferre quae Christi sunt? Da
illa cui vis, non invidemus. Cur nobis a te quae nos
volumus, invidentur? Tu adorari vis, qui omnibus
nequior, ipsa quoque indignus es servitute.</p>
        </div3>
<div3>
          <head>47.</head>
          <p>
 <hi>
            <note>(Vers. 23.)</note> A Domino gressus viri corrigentur.</hi> 
<pb n="0990A"/>
Graecus <foreign xml:lang="greek">διαβήματα</foreign> dixit, hoc est, transitus. Et ideo
dicitur tibi: <hi>Si transeas per aquam, flumina te non
concludent <note>(Esai. XLIII, 2)</note>
          </hi>. Transi ergo, noli cessare;
sicut bonus viator cum venerit ad aliquod viae signum,
non stat, sed pertransit; et tu in via es, quamdiu
in hoc cursu es constitutus. Paulus si stetisset,
cursum suum non consummasset. Vide ne ideo dicat:
Et tu qui stas, vide ne cadas <note>(I Cor. X, 12)</note>. Non
enim qui transivit, potest timere ne cadat. <hi>Vidi,</hi> inquit, <hi>impium superexaltatum, et elevatum super cedros
Libani; et transivi, et ecce non erat 
 <note>(Infra vers. 35)</note>
          </hi>.
Videns ergo impium superexaltatum, qui non stetit,
non offendit: si stetisset, et miratus illum fuisset, et
secutus esset, offenderat, et ceciderat sicut impius.
Ideo Moyses videns rubum relucere et non ardere,
<pb n="0990B"/>
ait: <hi>Transiens videbo hoc visum magnum <note>(Exod. III,
3)</note>
          </hi>. Qui transit de hoc saeculo, magnum visum videt:
qui solvit vincula istius nexus quo ligamur huic corpori,
magnum visum videt. Moyses in Exodo, ut legitur,
multa videt miracula: non tanta alius videt
qui non est in Exodo. Idem Moyses transivit: transivit
et populus patrum, quia de terra captivitatis
exibat. Dirigebantur itaque a Domino gressus eorum,
quibus per noctem ignis columna lucebat, per diem
nubis; ut nec diei ardor afficeret commeantes, nec
impedimentum viantibus tenebrae noctis afferrent.</p>
        </div3>
<div3>
          <head>48.</head>
          <p>
 Et tu merere factis, votisque deposce ut gressus
tui a Domino dirigantur, ne moveantur pedes
tui; quia scriptum est: <hi>Mei autem pene moti sunt pedes;
paulo minus effusi sunt gressus mei (Psal. LXXII,
<pb n="0990C"/>
2)</hi>. Cavendum est quoque ne rectam semitam derelinquas,
et diverticula te viarum tortuosarum decipiant;
ideo dicitur: <hi>Parate viam Domino: rectas facite
semitas ejus <note>(Esai. XL, 3)</note>
          </hi>. Paremus ergo viam
Domino Deo nostro in mentibus nostris; rectas faciamus
animorum semitas, ne labamur; non effundantur
gressus nostri sicut uxoris Lot, quae post se
respexit, et gressus tenere non potuit, sed effusi
sunt, cum in salem esset repente conversa; non effundantur
sicut Aegyptiorum, quorum gressum maris
fluctus effudit. Ipsis Hebraeis qui cum Moyse erant,
quia peccaverunt in deserto, ceciderunt vestigia pedum,
 ne in terram resurrectionis intrarent.</p>
        </div3>
<div3>
          <head>49.</head>
          <p>
 Nonne etiam de his pulchre dicitur quia effusi
sunt processus eorum, quorum spes lapsae, in
<pb n="0990D"/>
vanum effusus labor, vota sunt destituta. Considera
enim aliquem per aliquot annos habuisse studium
probitatis, castitatis custodiam, vitae attentioris affectum,
piae propositum servitutis, sedulae <emph>799</emph> observationis
officium; subitoque eum esse mutatum,
<pb n="0991A"/>
discessisse de monasterio, valedixisse jejuniis, continentiae
renuntiasse, indulgere deliciis, studere luxuriae.
 Dudum de monasteriis exierunt, et nunc luxuriae
sunt magistri, disseminatores incontinentiae,
incentores petulantiae, obtrectatores pudoris. Nonne
de his pulchre dixeris: Effusi sunt gressus eorum,
quos bene direxisse poenituit? Egerunt itaque novi
generis poenitentiam pro virtutibus, et non agunt pro
delictis. <hi>Sed hi ex nobis exierunt,</hi> dicit Joannes, <hi>sed
non erant ex nobis; si enim ex nobis fuissent, nobiscum
perseverassent <note>(I Joan. II, 19)</note>
          </hi>. Hi ergo viam suam
condemnaverunt, quibus convenit dici: <hi>O qui dereliquistis
semitas rectas, abeundo in vias tenebrarum; et
qui laetamini in malis, et gaudetis in eversione mala,
quorum semitae pravae, et flexuosi cursus eorum,</hi> sicut
<pb n="0991B"/>
lubricus et flexuosus auctor ipsorum; <hi>cur odisse coepistis
viam rectam, et justum consilium deseruistis <note>(Prov. II, 13 et seq.)</note>
          </hi>?
Non vos direxit Dominus: quem
autem dirigit Dominus, <hi>viam ejus cupiet,</hi> sicut scriptum
est, et ipsius semitis delectabitur.</p>
        </div3>
<div3>
          <head>50.</head>
          <p>
 Utrumque tamen intelligi potest, ita est medium,
quod et ipse qui a Domino dirigitur, viam
Domini cupiet; quia duce ipso, omnis levatur labor,
omnia impedimenta removentur, incentiva subministrantur:
et ipse Dominus non aspernatur, sed libenter
accipit viam viri quem ad virtutem ipse direxerit.
Pulchre autem viri gressus dirigi dicuntur a
Domino; quia non volentis neque currentis, sed miserentis
est Dei, sine offensione servare vestigium.
Qui enim plantat et rigat, nihil sunt; sed qui dat
<pb n="0991C"/>
incrementum Deus: ipsi soli gloria virtutum jure
defertur.</p>
        </div3>
<div3>
          <head>51.</head>
          <p>
 <note>(Vers. 24.)</note> Denique etiam justus cadit interdum;
sed si justus est, <hi>cum acciderit, non conturbabitur.</hi> 
Quod conditionis est, cadit; quod justitiae, resurgit:
quoniam justum Deus non derelinquit, sed <hi>confirmat manum ejus.</hi> 
 Qua ratione non pedem, sed
manum dixit? Nisi forte ea, quoniam qui cadit, non
magis pede labitur, sed infirmus lubrico saepe decipitur,
vel offendit in petra; hic autem justi casum intellige,
id est, fortioris. Denique de populo qui luctatur,
si genu fixerit, vel pede lapsus fuerit, pro
victo habetur; athleta qui luctandi peritiam habet,
et ad coronam luctatur, etiam volens genu figit, ut
vincat; et si lapsus fuerit, non excluditur; et si ab eo
<pb n="0991D"/>
qui superior sit, prematur, manibus tamen se sustinens,
jure decertat; nec aufertur bravium, nisi fuerit
fusus in ventrem, aut distentus vinculo lacertorum.
<pb n="0992A"/>
Inde oriuntur crebra certamina; quia multa et
incognita plerisque sunt genera ruinarum. Nam
casus eorum proprie appellantur ruina, Graece enim <foreign xml:lang="greek">πτώματα</foreign>
 nuncupantur. Ergo quum stringitur et urgetur,
saepe se volvit, et fit supra qui inferior habebatur,
superioremque dum surgit, elidit: quod videtur
Scriptura significare, cum dicit: <hi>Universum</hi> <emph>800</emph> <hi>stratum versasti in infirmitate ejus 
 <note>(Psal. XL, 4)</note>
          </hi>. Itaque
de eo dicitur: <hi>Cum ceciderit</hi> bonus athleta, <hi>non
turbabitur;</hi> plerique enim volunt teneri, quo maturius
vincant, qui de arte praesumunt. Sed etiamsi
assignatus, ut ipso verbo utar, et primo et secundo
fuerit, non excluditur; licet ei interdum reparare
luctamen, et vincere saepe contingit, et cedere eum
qui secunda contentione superavit. Ita ergo etiam
<pb n="0992B"/>
justus etsi offendiculum incurrerit et ceciderit, non
relinquat tamen studium devotionis et fidei, sobrietatem
teneat, poenitentiam gerat, saepe se reparet.
Ideo interrogat Petrus: <hi>Si peccaverit in me frater
meus, quoties remittam ei; usque septies <note>(Matth. XVIII,
21 et 22)</note>
          </hi>? Et respondit Dominus: <hi>Non solum septies,
sed etiam septuagies septies.</hi> Ut scias autem quia
athletae sumus et impellimur, et alii ruunt, et plerique
eliduntur, audi dicentem: <hi>Suffulsit Dominus omnes
qui ruunt, et corrigit omnes elisos <note>(Psal. CXLIV,
14)</note>
          </hi>. Unde et ipse de se dicit David, vel ille qui locutus
est in Propheta: <hi>Impulsus subversus sum ut
caderem; et Dominus suscepit me <note>(Psal. CXVII, 13)</note>
          </hi>;
Jesus enim non cecidit, sed impulsus est. Etenim
cum ipse convertat elisos, quomodo ipse potuit elidi?
<pb n="0992C"/>
Justum autem, cum ceciderit, posse resurgere testatur
Scriptura, quae dicit: <hi>Numquid qui cadit, non
adjiciet ut resurgat; aut qui aversus fuerit, non revertetur?
Vae iis qui avertuntur aversione impudenti, dicit
Dominus <note>(Jerem. VIII, 4 et 5)</note>
          </hi>.</p>
        </div3>
<div3>
          <head>52.</head>
          <p>
 Utinam quidem ineluctabilis et insuperabilis
sit Christi athleta, et in omni aetate, in omni virtutum
genere gloriosus, sicut ille ait: <hi>Sed in omnibus
superamus propter eum qui nos dilexit <note>(Rom. VIII, 37)</note>
          </hi>.
Quid est in omnibus? Sunt athletae qui vocentur
pueri, ephebi, viri; hoc est, <foreign xml:lang="greek">παῖδες, ἐφήβοι, πύκται.</foreign>
Etiam Scriptura has in luctatoribus novit aetates, dicente
David: <hi>Ne avertas faciem tuam a puero tuo <note>(Psal. LXVIII, 18)</note>
          </hi>;
 <hi>et juvenis fui, et senui <note>(Infra
vers. 25)</note>
          </hi>. Unde et Joannes ait: <hi>Scribo vobis, pueri;
<pb n="0992D"/>
quia cognovistis patrem: scribo vobis, juvenes; quia
vicistis malum: scribo vobis, patres; quia cognovistis
eum qui est ab initio <note>(I Joan. II, 12 et seq.)</note>
          </hi> Maturior
<pb n="0993A"/>
itaque ad patres scribens, maturos designat fidei devotionisque
processu. Virtutum ergo istae, non infirmitatis
aetates sunt; neque enim sine virtute puer
est, qui cognovit Patrem Deum virtutum. Ex illo
puero isti sunt pueri, qui prius quam sciret vocare
patrem, aut matrem, accepit virtutem Damasci, et
spolia Samariae. Ipse est puer qui natus est nobis,
filius qui datus est nobis, cujus principatus super humeros
ejus. Ipse nos docuit pueritiam esse virtutem
dicens: <hi>Sinite pueros, et nolite eos prohibere ad me venire <note>(Luc. XVIII, 16)</note>
          </hi>.
Et alibi: <hi>Amen, amen, dico vobis,
nisi conversi fueritis, et efficiamini sicut puer iste, non
intrabitis in regnum coelorum <note>(Matth. XVIII, 3)</note>
          </hi>. Ipsa quoque
corporis fortitudine pueri plerumque viros vincunt.
Et utique si aetatem pueritiae consideremus,
non potest puer aut usum omnem scire, aut vim subire
<pb n="0993B"/>
luctandi. Novimus tamen quod frequenter pueri
quos non poterant portare, <emph>801</emph> vicerunt. Adeo vigor
animi infirmitatem excludit aetatis.</p>
        </div3>
<div3>
          <head>53.</head>
          <p>
 Quales autem pueri, tales et ephebi, hoc est,
spiritales. Novit Scriptura adolescentem Paulum jam
proximum conversioni <note>(Act. VII, 57)</note>; novit et Euthycum
adolescentem, qui cum sermonibus Pauli
intentus haereret, somno victus de tritecto cecidit et
resurrexit <note>(Act. XX, 9)</note>; novit et Joannem adolescentem
in Christi pectore recumbentem <note>(Joan. XIII, 23)</note>,
qui tam fortis fuit, ut persecutionem non timeret,
malum vinceret. Hic est puer qui patrem genitalem
reliquit <note>(Matth. IV, 20)</note>, secutus Patrem eum quem
cognovit aeternum; adolescens amictus sindone, Dominum
sequebatur tempore passionis, qui sua omnia
<pb n="0993C"/>
dereliquerat <note>(Marc. XIV, 51)</note>; maturior, Deum
Verbum in principio ipso semper fuisse atque esse
cognovit <note>(Joan. I, 1 et 2)</note>, et manere in se probavit.</p>
        </div3>
<div3>
          <head>54.</head>
          <p>
 Viros quoque Scriptura nos docuit spiritales,
Agabo propheta dicente: <hi>Virum hunc cujus est zona
haec, sic alligabunt Judaei in Hierusalem <note>(Act. XXI, 11)</note>
          </hi>.
Et Festus ait: <hi>Vir quidam est relictus a Felice in custodia <note>(Act. XXV, 14)</note>
          </hi>.
Ante passionem suam Paulus
adolescens dicitur, in passione sua vir significatur,
qui cursu consummato, esset jam proximus ad coronam.</p>
        </div3>
<div3>
          <head>55.</head>
          <p>
 Cognovimus aetates pro fide et devotione
certantes, cognoscamus etiam genera certaminum
singulorum. Haec quoque Scripturae nos doceat tenor.
<pb n="0993D"/>
In hoc itaque saeculari agone alii sunt, qui simplici
quodam et legitimo genere luctantur, et ligaturis
tantum corporis certant, verberare non norunt,
qui palestritae vocantur; alii qui caedem et
pulveris jactum membrorum nexibus miscent, omni
sibi verberandi jure permisso: quos pammacharios
vocant, eo quod omnis litis et pugnae adversum
se habeant potestatem; alii qui cestibus adversum
se decernunt, et dilaceratis capitibus, cruciantur:
hi <foreign xml:lang="greek">πύκται</foreign> feruntur.
<pb n="0994A"/>
</p>
        </div3>
<div3>
          <head>56. </head>
          <p>
Haec omnia certamina subiit Paulus apostolus, sicut ipse demonstrat. Itaque dicit: <hi>Quoniam
non est nobis pale adversus carnem et sanguinem; sed
adversus principes et potestates, et</hi> (ut compendio
utar) <hi>adversus nequitias spiritales <note>(Ephes. VI, 12)</note>
          </hi>. In
Latinis plerisque colluctatio reperitur, in Graecis
omnibus <foreign xml:lang="greek">πάλη</foreign> scribitur; <foreign xml:lang="greek">πάλη</foreign> enim Graecorum, lucta
est Latinorum. Et vere pale; quia caro et sanguis,
et nequitiae spiritales patientia et continentia corporis,
et animi moderatione superantur. Ira, furor,
caedes, arma sunt diaboli. Alibi quoque plagis supra
modum caesum se esse significat dicens: <hi>In plagis
supra modum, in mortibus frequenter <note>(II Cor. XI, 23)</note>
          </hi>.
Hierosolymis autem pugnis se esse percussum; ubi
cum intervenientibus militibus, aliquando cessassent
<pb n="0994B"/>
Judaei percutere Paulum, ipse pontifex Ananias
circumstantibus jussit percutere os ejus, cui respondit
Apostolus: <hi>Percutere te incipiet Deus, paries dealbate.
Et tu sedens judicas me secundum Legem, et
extra Legem jubes me percuti <note>(Act. XXIII, 3)</note>
          </hi>? Scivit
profecto referire, qui graviore pugno pontificem repercussit;
ipse enim corporaliter caesus est: illi retulit
quod in animam percuteretur a Christo. In
prima quoque epistola ad Corinthios scribens ait: <hi>Ego igitur sic curro, non ut in incertum: sic enitor,
non ut aera caedens 
 <note>(I Cor. IX, 16)</note>
          </hi>. Quod Latine dixit, <hi>enitor,</hi> 
 <emph>802</emph> Graece ait, <foreign xml:lang="greek">πυκτεύω.</foreign> Et vere quasi bonus
pycta, non aerem, sed aerias potestates et Judaeorum
capita verberabat; quia caput omnium Jesum
Dominum non habebant. In omni itaque certamine
Apostolus est probatus, qui etiam coronam cursus
<pb n="0994C"/>
consummati accepit. Unde et ipse ait: <hi>Omnia possum
in eo qui me confortat <note>(Philipp. IV, 13)</note>
          </hi>.</p>
        </div3>
<div3>
          <head>57.</head>
          <p>
 Habet et Christus, qui in pueritia sua aevi maturos
vicerint; ut Daniel puer spiritu valido seniores
illos redarguit Judaeorum, et de victoriae jure dejecit
in mortem. Habet et alios, qui priusquam nascerentur,
in matris ventre luctati sunt. Denique Jacob
fratrem supplantavit Esau, et malum vicit; atque
ita de utero matris exivit, ut victoriae insigne monstraret,
et pedem senioris degeneris victor inverteret.
Hieremias in vulva matris sanctificatus est et
probatus. Joannes Baptista Principem agonis humani,
praemiatoremque luctantium, necdum natus venisse
cognovit, atque in utero matris exsiliens piae
bravium confessionis emeruit. Recte jam tunc designatus
<pb n="0994D"/>
est ad coronam, qui ante omnes ad Christi
agonem fidei testis et praeco virtutis suum nomen
obtulerat. Bonus praeco, qui ad certamen alios excitabat.
Et vere bonus praeco; qui tam magna voce
clamavit, ut ad ejus sonum secreta coelestia resultarent.
Quid multa? Terram movit, coelum implevit.
Ideoque vocis nomen accepit; quia Verbum Dei vox
sacrata praecessit, quemadmodum ipse nos docuit
dicens: <hi>Ego vox clamantis in deserto <note>(Joan. I, 23)</note>
          </hi>.
<pb n="0995A"/>
Dixit hoc Esaias propheta: de se dictum iste firmavit <note>(Esai. XL, 3)</note>.
Audivimus quid dixit praeco: <hi>Parate
viam Domini, rectas facite semitas ejus <note>(Joan. I, 23)</note>
          </hi>. Haec est vox singularis et sola, tam sonora, ut ab
omnibus audiretur; tam dulcis, ut universorum corda
mulceret. Istos ergo athletas suos Dominus confirmavit
ut vincerent; numquam enim suos deserit,
et relinquit.</p>
        </div3>
<div3>
          <head>58.</head>
          <p>
 <note>(Vers. 25.)</note> Et ideo addidit Propheta: <hi>Juvenis
fui, et senui:</hi> sic Latini; aliqui autem juxta Graecos
habent: <hi>Juvenis fui, etenim senui, et non vidi justum
derelictum, nec semen ejus quaerens panem.</hi> Simpliciter
qui vult intelligere, patet sensus, quod vitae
suae tempore David non viderit justum derelictum.
Sed hoc et brevis temporis est, et incredibile; siquidem
<pb n="0995B"/>
multos videmus in saeculo justos ab hominibus
derelinqui, quando eos aliqui potentium persequuntur;
et nullus ad eos audet accedere, cum in
timore aut in injuria viderit constitutos. Unde Job
dicit: <hi>Fratres mei discesserunt, agnoverunt extraneos
magis quam me: amici mei immisericordes facti sunt;
et qui me noverant, obliti sunt nomen meum <note>(Job.
XIX, 13)</note>
          </hi>. David quoque non solum destitutum; sed
etiam impugnatum se ab amicis et proximis clamat: <hi>Amici,</hi> 
 inquit, <hi>mei et proximi mei adversum me
appropinquaverunt <note>(Psal. XXXVII, 12)</note>
          </hi>. Ergo si in hoc
saeculo reperiuntur justi derelicti, quomodo sibi
contraria dixit David; nisi intelligas quod justus
etsi in saeculo derelinquitur, a Domino tamen non
derelinquitur? Neque enim Job cum esset in stercore
<pb n="0995C"/> <note>(Job. II, 3)</note>,
a Domino derelictus est, quem in angelorum
concilio Dominus ipse sua voce laudabat,
quem tentari passus est, ut coronaret; tentationem
autem in corpus dedit, in animam denegavit. <emph>803</emph> 
Nec derelictus David cui regnum dedit, ut populo
imperaret electo: quem parricidalibus praeliis appetitum,
regni sui depulsum finibus, victoriae jure
restituit. Ipsi quoque Jacob, Elias et Elisaeus, et
Joannes Baptista, et caeteri qui in caprinis pellibus
circumeuntes errabant in solitudinibus, et montibus,
et speluncis, et foveis terrae, licet ludibria multa et
acerba supplicia tolerasse videantur; tamen non derelicti
sunt. Siquidem cum fratrem fugeret Jacob,
et per deserta incomitatus erraret, obdormivit, et
surgens vidit ibi multitudinem coelestis militiae, et
<pb n="0995D"/>
ait: <hi>Hic locus vocatur castra Angelorum <note>(Gen. XXXII,
2)</note>
          </hi>. Non satis fuit castrum vocare; sed castra, quae
tantae multitudini convenirent. Vides ergo quia solum
se putabat, et castra eum coelestis exercitus sequebantur;
sicut <note>(I Cor. X, 4)</note> et patres nostros
Moysis tempore, ne in deserto sitirent, petra (ut
scriptum est) sequebatur. Nam cum in Exodo legerimus <note>(Exod. XVII, 6)</note> 
 quod sitiente populo, percussit
Moyses virga petram, et aqua fluxit, et bibit
populus Dei; iterum in Levitico legerimus, vel in
<pb n="0996A"/>
Numeris quod rursus Moyses tetigerit petram virga <note>(Num. XX, 11)</note>,
et scaturiverit aqua patribus ad
bibendum; praeclare Apostolus hoc interpretatus est
dicens: <hi>Bibebant autem de consequenti eos petra; petra
autem erat Christus <note>(I Cor. X, 4)</note>
          </hi>. Illos igitur querulos,
illos murmurantes, illos praevaricantes, tamen
non deserebat Dominus, sed sequebatur. Quid
de Elia et Elisaeo dicam, quibus per deserta gradientibus
equi de coelo, et igneus currus occurrit?
Quomodo derelictus Elias, qui est invitatus a Christo <note>(Matth. XVII, 3)</note>?
quomodo derelictus in terris,
qui raptus ad coelum? quomodo egenus et nudus
et inanis, qui geminati spiritus haereditatem discipulo
dereliquit; ut una melotide haeres donatus fluvios
sisteret, Jordanem revocaret in fontem, regum
<pb n="0996B"/>
exercitus pasceret in deserto, et potum sitientibus
ministraret? Ad ejus arbitrium de coelo profluebant
pocula, in terris mortui resurgebant. Quomodo
derelictus est Elisaeus, qui cum Syrorum vallatus
esset exercitu, ut captivus raperetur ad regem,
dicente Giezi servo: <hi>Domine, quid faciemus,
ait: Noli timere, quoniam plures nobiscum sunt,
quam cum illis. Et dixit: Domine, aperi oculos ejus,
ut videat. Et aperti sunt oculi ejus, et vidit montem et
omnia in circuitu equis innumeris et coelestibus repleta
legionibus <note>(IV Reg. VI, 16 et 17)</note>
          </hi>. Paulus quoque qui
dixit, periculis in mari, periculis in deserto se esse
jactatum <note>(II Cor. XI, 26)</note>, tamen ipse testificatus est
dicens: <hi>Si Deus pro nobis, quis contra nos <note>(Rom.
VIII, 31)</note>
          </hi>? Ergo si ille derelictus, et destitutus ab
<pb n="0996C"/>
hominibus, apud Deum abundat et profluit. Nam et
Elias destitutus erat, ita ut diceret: <hi>Domine, accipe
animam meam <note>(III Reg. XIX, 4)</note>
          </hi>; et tamen vigebat
apud Deum, ut ipsis esset regibus virtute terribilis.</p>
        </div3>
<div3>
          <head>59.</head>
          <p>
 Quomodo juvenis hoc David potuit comprehendere?
Juvenis enim magis temporalia, quam
aeterna considerat; quia aetas ea propendet ad vitia.
Sed sunt quidam in juventute senes, et alii juvenes
in senectute. Sunt, inquam, viri quorum animi senilium
gravitate censentur, in quibus <emph>804</emph> aetas senectutis
sit vita immaculata, in quibus vigeat incana
prudentia: qualis erat Hieremias, qui cum se
juvenem contuitu memoraret aetatis, et per juventutem
excusaret, quod praedicandi impar officio videretur,
<pb n="0996D"/>
ait illi Dominus: <hi>Noli dicere: Quia juvenis
ego sum; quoniam ad omnes ad quoscumque misero
te, abibis <note>(Jerem. I, 7)</note>
          </hi>. Ita juvenem non putavit,
quem aptum propheticae gratiae judicabat. Talis ergo
juvenis fuit David, qui renovatus esset, et refloruisset,
ut ipse dixit <note>(Psal. CII, 5)</note>, velut aquilae juventus
sua. Sic ergo intelligi oportet: <hi>Juvenis fui;</hi> 
sed sanctificatus, sed propheta in gentibus positus,
qui jam possem regni coelestis sacramenta cognoscere,
et vera praemia considerare justitiae: sed <hi>non
<pb n="0997A"/>
vidi justum derelictum.</hi> Postea quoque alibi et usu
roboratus et munere, acquisivi incrementa sapientiae.
Eadem circa justum visa est mihi gratia permanere.</p>
        </div3>
<div3>
          <head>60.</head>
          <p>
 Explanavimus, ut potuimus, quomodo dixerit: <hi>Juvenis fui;</hi> 
 sed quomodo addiderit: <hi>Etenim senui,</hi> 
consideremus. Bona juventus, sed melior senectus;
qui enim usque in finem perseveraverit, hic
salvus erit. Unde non perfunctorie de patriarcha
Abraham dictum est <note>(Gen. XXV, 8)</note>, quod nutritus
esset in senectute bona. Et Joannes senex coepit
scribere Evangelium, vel Epistolas, qui cum refugeret
apostolum se scribere, seniorem scripsit <note>(Epist. II et III)</note>;
nec minor est aestimatus, cui
 cygnea quaedam suppeteret gratia senectutis. Ipse
<pb n="0997B"/>
Vas electionis dominicae scribens ad Philemonem
ait: <hi>Cum sis talis, ut Paulus senex, nunc autem et
vinctus Christi Jesu, obsecro te pro meo filio, quem
genui in vinculis, Onesimo <note>(Philem., 9 et 10)</note>
          </hi>. Volens
itaque illi plurimum deferre, seniori Paulo eum,
non juveni comparavit; et ibi se senem esse gloriatus
est, ubi jam in vinculis tenebatur. Et videte distantiam;
adolescens significatus est in alterius passione,
senex in sua <note>(Act. VII, 57)</note>. Ibi ut adolescens,
quia Judaeorum vestimenta servabat; hic senex, ubi
sui corporis exuvias exuebat. Denique et Petrus ibi
senex dicitur, ubi certamen est passionis: <hi>Cum junior,</hi> 
inquit, <hi>esses, cingebas te, et ambulabas ubi volebas;
cum autem senueris, extendes manus tuas, et
alius te cinget, et ducet quo tu non vis. Hoc autem
<pb n="0997C"/>
dixit, significans qua morte clarificaturus esset Deum <note>(Joan. XXI, 18)</note>
          </hi>.
Ante certamen junior dicitur, in
certamine senex, qui omne certamen impleverit.
Hoc ergo dicit David ille juventute bellator, in senectute
pacificus: <hi>Juvenis,</hi> inquit, <hi>fui;</hi> sed nolo
me adhuc juvenem putes: <hi>Etenim senui, et non
vidi justum derelictum, nec semen ejus quaerens panem.</hi> </p>
        </div3>
<div3>
          <head>61.</head>
          <p>
 Quod est semen justi? <hi>Abrahae dictae sunt promissiones,
et semini ejus; non dicit: Et seminibus,
tamquam in multis; sed sicut in uno: Et semini tuo,
quod est Christus <note>(Galat. III, 16)</note>
          </hi>. Audi justi semen. <hi>Filioli
mei, quos ego parturio, donec formetur Christus
in vobis <note>(Galat. IV, 19)</note>
          </hi>. Et nunc si quis ex gentibus
veniens sermonem audiat nostrum, et Dominus juvare
<pb n="0997D"/>
dignetur, ut formetur Christus in animo ejus, quo
partus fidei ferat: semen ei Christus erit. Illic in
utroque. Abraham itaque et generationis pater erat
secundum <emph>805</emph> carnem, et is qui verbum Domini
in pectoribus justorum primus infuderit. Et ideo hoc
semen Abrahae panes istos quibus praebeatur corporalis
alimonia, non requirit; quia habet panem justitiae,
qui descendit de coelo <note>(Joan. VIII, 39)</note>. Sicut
enim negantur filii Abrahae qui opera Abrahae non
<pb n="0998A"/>
fecerint: ita semen Abrahae sunt, et inter filios recipiuntur,
qui opus ejus effecerint. Verum Abrahae
semen Elias, cui angelus alimenta praebebat, et in
virtute escae illius quadraginta dierum curriculis
ambulabat. Non requirebat istam corporis hujus alimoniam
verum semen Abrahae, cui panes deferebantur
de coelo. Denique corvi ei quotidianum convivium
ministrabant. Ita indigus erat omnium, ut
nihil haberet suum, et mittebatur ut victum aliis
largiretur. Verum semen Daniel, cui inter leones
posito aerea fercula per Habacuc prophetam referta
messorum epulis vehebantur. Est ergo panis Angelorum,
quem manducavit homo; sic enim scriptum
est: <hi>Panem angelorum manducavit homo <note>(Psal.
LXXVII, 25)</note>
          </hi>. Hic est panis, de quo dixit David: <hi>Dominus
<pb n="0998B"/>
pascit me, et nihil mihi deerit: in loco viridi
ibi me collocavit. Super aquam refectionis educavit me <note>(Psal. XXII, 2)</note>
          </hi>.
Bonus David docuit me panem angelorum,
et ipse me docuit aquam refectionis. Haec
refectio spiritalis est, haec refectio requies est mentis
internae. Bona aqua, quae peccatum lavat, mundat
interna. Quae sit aqua haec, audiamus. <hi>Si quis,</hi> 
inquit, <hi>sitit, veniat ad me, et bibat. Qui credit in
me, sicut dicit Scriptura, flumina de ventre ejus
fluent aquae vivae. Hoc autem dicebat de Spiritu, quem
incipiebant accipere, qui credituri erant in eum <note>(Joan.
VII, 37 et seq.)</note>
          </hi>. Ergo nec hoc pane, nec aqua refectionis
indiget justus, cui Spiritus sanctus est requies
et refectio.</p>
        </div3>
<div3>
          <head>62.</head>
          <p>
 <note>(Vers. 26.)</note> Quomodo autem poterit indigere,
<pb n="0998C"/>
qui <hi>tota die miseretur et fenerat?</hi> Quid est quod fenerat
justus? Non aes, non ferrum, non plumbum:
sed argentum igni examinatum. Hoc defert ad mensam
Domini, et dividit requirentibus: cui unam, cui
duas, cui quinque mnas quotidie dividit, et numquam
deficit. Sed fenerationem audivimus in Lege reprehensam,
dicente Moyse: <hi>Non fenerabis <note>(Deut. XXIII,
19)</note>
          </hi>. Duplex est feneratio: una pecuniae, altera gratiae. Divide utramque; quia scriptum est: <hi>Si recte
offeras, non recte dividas, peccasti: quiesce <note>(Gen. IV, 7)</note>
          </hi>.
Et tu recte divide, ne pecces. Ipse Moyses doceat te
dividere, qui admonuit recte dividendum; ut sequaris,
quod Abel egit, qui recte divisit: fugias quod
Cain parricida fecit, qui recte dividere nesciebat.
Dividit ergo Spiritus sanctus divisiones, qui operatur
<pb n="0998D"/>
omnia dividens singulis prout vult: ille prout vult,
tu prout potes, prout ingenio vales. Divide quando
Lex de pecunia dicat, quando de gratia. Dixit enim
tibi: <hi>Fenerabis gentibus, cujus Dominus usuras exigit:
tu autem non mutuaberis <note>(Deut. XV, 6.)</note>
          </hi> Est et pecunia
fenoris, est et gratia, cujus Dominus usuras
exigit; pecunia fenoris, aes habet, gratia fidem confert.
Fenerato ergo <emph>806</emph> fidem gentibus, ut tibi
abundet gratia: tu autem noli mutuari quasi indigus,
<pb n="0999A"/>
sed quasi dives et locuples fenerato. Feneravit Petrus,
feneravit Paulus, feneravit Joannes Evangelista,
vel uterque, et non indiguit; hoc est, fenerarunt
pecuniam Christi, non fenerarunt pecunias ad
usuram. Fenera ergo, et noli desistere fenerare. Audis
quid dicat Scriptura: <hi>Tota die miseretur et fenerat.</hi> 
Justus per diem fenerat, avarus in nocte; gratia
enim lucis est, avaritia autem usura tenebrarum
est. Et ideo semen fenerantis fidem in benedictione
erit, habens utique praemium benedictionis.</p>
        </div3>
<div3>
          <head>63.</head>
          <p>
 <hi>
            <note>(Vers. 27, 28, 29.)</note> Declina a malo, et fac bonum; 
 et inhabita in saecula saeculorum. Quoniam
Dominus amat judicium, et non derelinquet sanctos:
in aeternum conservabuntur. Injusti autem punientur,
et semen impiorum peribit. Justi haereditate possidebunt
<pb n="0999B"/>
terram; et inhabitabunt in saeculum saeculi super eam.</hi> 
His versiculis demonstrat Propheta quod pertineamus
ad Dominum, et ipse arbiter cogitationum, operationumque
nostrarum sit, spectans merita singulorum,
qui nihil sine judicio agit; sed malos et bonos
actus judicio discernit. Declinandum ergo est a malo
et faciendum est bonum. Ne bona malaque confundas,
prius est ut crimine careas; postea ut innocentiae
fructum deferas, quo possis esse perpetuus. Noli
putare quod Deum tua peccata praetereant; sic enim
plerique labuntur. Ipse universa cernit et damnat, et
impiorum semen exterminat; semen utique non
corporalis generationis, sed mentis internae et impietatis
successionem <note>(Job. I, 1)</note>. Nam utique Job de semine
Esau genitus Scripturae testificatione signatur.
<pb n="0999C"/>
Quomodo ergo semen Esau periit in Job, cum tantus
iste vir fuerit, ut venturum in terras Dominum praevideret,
qui cetum istius saeculi diabolum subjugaret?
Ergo hoc quaeritur, ne malitia transfundatur in posteros.
Hoc per baptismatis sacramentum Christus
operatur, ut exuat unusquisque quod natus est, induat
quod renatus: fiat non familiae haeres, sed
gratiae; ut perpetuum domicilium habitationis aeternae
sibi possit acquirere. Qui autem habitare meruerit
in saeculum saeculi, et ipse honorificabit Deum in saecula
saeculorum.</p>
        </div3>
<div3>
          <head>64.</head>
          <p>
 <note>(Vers. 30 et seqq.)</note> Ubi moralibus justum instituit
disciplinis, ut qualis deberet esse, te doceret,
quaeve esset perfectae forma justitiae; ad sapientiam
et theoremata mentem vult ejus assurgere; et excitat
<pb n="0999D"/>
ejus intentionem, ut spectet intento corde coelestia,
<pb n="1000A"/>
et divina intra se volvat oracula, atque ad ea
quae complaceant Deo, suum informet affectum: sit
meditatus in Lege, nec ulla eum Domini mandata
praetereant; motus divini Sacramenti cognoscat.
Denique abhinc vidi in praeceptis sanctum Prophetam
assurgere: <hi>Os justi meditabitur sapientiam, et
lingua ejus loquetur judicium. Lex Dei ejus in corde
ipsius: nec damnabit,</hi> <emph>807</emph> inquit, <hi>eum Dominus,
cum judicabitur illi. Exspecta Dominum, et custodi
viam ejus; et exaltabit te, ut haereditate possideas terram:
cum perierint peccatores videbis. Vidi impium superexaltatum
et elevatum ultra cedros Libani; et transivi,
et ecce non erat; et quaesivi eum, et non est inventus
locus ejus.</hi> Superiora moralia, haec intelligibilia.
Quod est justi os quod meditabitur sapientiam, nisi
<pb n="1000B"/>
interioris hominis? Duo sunt enim homines in singulis:
unus interior, alter exterior; interior cogitat
quae mentis sunt, quae mentis sunt loquitur; exterior
quae sunt corporis. Tamen adveniens Dominus
utrumque conjunxit; et duos in uno homine condidit;
ne diversis sese impugnent motibus, sed invicem
sibi voluntatum suarum unitate socientur. Ideo <hi>os justi meditabitur sapientiam.</hi> 
 Jam enim et ipse exterior
homo justi in interioris hominis transfusus est
disciplinam: et in ejus conformatus naturam, ipsius
exercet officia, ut caro meditetur quod mentis
internae est. Sed ne hoc incredibile tibi videatur,
audi Apostolum dicentem <note>(Philip. III, 21)</note> quia Dominus
 Jesus transfiguravit corpus humilitatis nostrae,
ut conforme fieret corpori gloriae suae. Quis audeat
<pb n="1000C"/>
dicere carnem sine peccato, carnem assumptam ex
Virgine, carnem Spiritu Dei in Mariam superveniente
generatam, quae in nullo discrepavit a sapientiae
disciplinis, interioris hominis exsortem fuisse virtutum,
nec in usus ejus transire potuisse; cum supra
hominem fuerit quod tactu ejus sanabantur aegroti,
caecis refundebatur aspectus, mortui resurgebant?
Competenter ergo scriptum est: <hi>os justi meditabitur
sapientiam;</hi> eo quod totus homo sit spiritalis, non
utique terrenus: qualis enim terrenus, tales et terreni;
et qualis coelestis, tales et coelestes. Absit ergo
terrenus, remansit coelestis. Ideoque in tempora
Redemptoris referens Propheta, <hi>meditabitur,</hi> dixit:
licet unus e pluribus, <hi>meditatur,</hi> scripserit. Nec abhorret
a sensu; quia prophetarum spiritui futura
<pb n="1000D"/>
pro praesentibus sunt. Alii putant os pro mente dictum.
<pb n="1001A"/>
Pulchre autem istud exposuit nobis Salomon
dicens: <hi>Narratio justi semper sapientia: stultus autem
sicut luna mutatur <note>(Eccli. XXVII, 12)</note>
          </hi>; id est quod
saepe varietur, nec in sua perseveret sententia, et
tamquam in tenebris lumen videatur offundere, nec
tenere.</p>
        </div3>
<div3>
          <head>65.</head>
          <p>
 Sit ergo tibi semper in corde et ore meditatio
sapientiae, et lingua tua loquatur judicium, lex Dei
tui in corde tuo sit. Ideo tibi dicit Scriptura: <hi>Loqueris
in illis sedens in domo, ambulans in via,
dormitans, resurgens <note>(Deut. VI, 7)</note>
          </hi>. Loquamur ergo
Dominum Jesum; quia ipse est Sapientia, ipse
est Verbum et Verbum Dei. Nam et hoc scriptum est:
Aperi os tuum verbo Dei. Ipsum spirat, qui sermones
ejus resonat, et verba meditatur. Ipsum <emph>808</emph> 
<pb n="1001B"/>
semper loquamur. Cum de sapientia loquimur, ipse
est: cum de virtute loquimur, ipse est: cum de justitia
loquimur, ipse est: cum de pace loquimur, ipse est:
cum de veritate, et vita, et redemptione loquimur, ipse
est. Aperi os tuum Dei verbo, scriptum est: tu aperi,
ille loquetur. Ideo dixit David: <hi>Audiam quid loquatur
in me Dominus <note>(Ps. LXXXIV, 9)</note>
          </hi>. Et ipse Dei Filius dicit: <hi>Aperi os tuum, et adimplebo illud 
 <note>(Ps. LXXX, 11)</note>
          </hi>.
Sed non omnes ut Salomon possunt percipere sapientiae
perfectionem; non omnes ut Daniel. Omnibus
tamen pro possibilitate infunditur spiritus sapientiae;
sed omnibus qui fideles sunt. Si credas, habes
spiritum sapientiae; ideo Sapiens dicit: <hi>Credidi
propter quod locutus sum <note>(Ps. CXV. 10)</note>
          </hi>. Cum credideris,
accipies loquendi gratiam. Et qui credit, redimitur;
<pb n="1001C"/>
et qui orat, redimitur: si pie intendat orationibus,
et in oratione assiduus sit, diem praeveniat,
noctem frequentet, soli matutinus occurrat, ut ante
ipse illuminetur a Christo, quam terra solis exortu;
et qui psallit redimitur; et qui compungitur, redimitur.</p>
        </div3>
<div3>
          <head>66.</head>
          <p>
 Ideo semper meditare, semper loquere quae
Dei sunt, <hi>sedens in domo.</hi> Domum possumus accipere
Ecclesiam, possumus accipere domum interiorem in
nobis, ut intra nos loquamur. Sedent judices in Hierusalem;
sederunt sedes in judicio; sedit etiam judicum
concilium, et libri aperti sunt. Prophetia dicit: <hi>Et tu
cum consilio omnia fac <note>(Eccli. XXXII, 24)</note>
          </hi>. Cum consilio de
factis tuis judica, cum consilio vinum bibe, cum consilio
loquere; ut effugias peccatum, ne incidas per multiloquium.
<pb n="1001D"/> <hi>Sedens</hi> 
 loquere tecum, quasi qui judices: <hi>in
via</hi> loquere, ne umquam vaces. In via loqueris, si in
<pb n="1002A"/>
Christo loquaris, quia via Christus est. In via loquere
tibi, loquere Christo. Audi quomodo illi loquaris. <hi>Volo,</hi> 
 inquit, <hi>viros in omni loco orare, levantes puras
manus sine ira et disceptatione <note>(I Tim. II, 8)</note>
          </hi>. Loquere,
o homo, <hi>dormitans,</hi> ne tibi somnus mortis obrepat.
Audi quomodo dormitans loquaris: <hi>Si dedero somnum
oculis meis et palpebris meis dormitationem; donec
inveniam locum Domino, tabernaculum Deo Jacob <note>(Ps. CXXXI, 4 et 5)</note>
          </hi>.
Vince naturam diligentia, exclude
corporis somnum. Naturam nobis formare non possumus,
possumus diligentiam. Homo erat David:
indulgebat aliquid somno per noctem; sed excludebat
somnum, lavans per singulas noctes lectum suum
et lacrymis irrigans stratum suum. Ideo memor erat
in stratu suo semper Domini sui, et in ipso meditabatur;
<pb n="1002B"/>
ut diluculum praeveniret, et in tenebris ei illucesseret
Christus dicens: <hi>Surge qui dormis <note>(Ephes.
V, 14)</note>
          </hi>. Non in omnibus haec gratia est, sed potest esse
et in pluribus diligentia. Ne igitur exspectes ut excitet
te Christus; sed potius Christum excita. Excitat
eum qui de ipso dormitans cogitat. Si tu illum excitaveris,
et ipse <emph>809</emph> te excitabit a somno, resuscitabit
a morte dicens tibi: <hi>Exsurge a mortuis <note>(Ibid.)</note>
          </hi>.
Cum surges ergo vel resurges, ipsum loquere, ut impleas
quod juberis. Audi quomodo te Christus excitet.
Anima tua dicit: <hi>Vox fratris mei pulsat ad januam <note>(Cant. V, 2)</note>
          </hi>;
et Christus ait: <hi>Aperi mihi, soror mea,
sponsa.</hi> Audi quomodo tu exsuscites Christum. Anima
dicit: <hi>Adjuravi vos, filiae Hierusalem, si suscitaveritis
et resuscitaveritis charitatem <note>(Cant. III, 5)</note>
          </hi>. Charitas
<pb n="1002C"/>
Christus est. Audi etiam quomodo dormiens loquaris: <hi>Ego dormio et cor meum vigilat 
 <note>(Cant. V, 2)</note>
          </hi>.
Haec communiter: attolle nunc paulo altius mentem
tuam.</p>
        </div3>
<div3>
          <head>67.</head>
          <p>
 Loquere <hi>sedens in domo,</hi> in hac terrestri domo
hujus habitationis, quae dissolvitur, in qua peregrinamur
a Domino. In corpore enim isto positi, dum
supervestire magis quam nos exspoliare volumus, exsulamus
a Christo, et graviter ingemiscimus. In hac
sedens ergo confitere peccata tua; quia sedisti, et
non stetisti, et non dixisti: <hi>Stantes erant pedes nostri
in atriis tuis, Hierusalem <note>(Psal. CXXI, 2)</note>
          </hi>. Loquere
magis, et noli occultare delicta; loquere sedens: ut
audias dicentem: <hi>Surgite postquam sederitis, qui
manducatis panem doloris <note>(Psal. CXXVI, 2)</note>
          </hi>. Loquere
<pb n="1002D"/> <hi>in via ambulans,</hi> 
 id est, carpens vitae istius cursum.
Hic loquere, ne illic obmutescas, sicut ille obmutuit
<pb n="1003A"/>
qui angelo Christi ante non credidit; postea tamen
cum credidisset, vocem recepit. Loquere <hi>dormiens</hi> 
et quiesceas, consepultus in Christo; ut cum ipso
in novitate vitae resurgas. Loquere etiam sepultus in
tumulo; sicut loquebantur animae sanctorum, petentes
de mortis auctore vindictam. <hi>Usquequo, Domine,
sanctus et verus, non judicas et vindicas sanguinem
nostrum <note>(Apoc. VI, 10)</note>
          </hi>? Loquere postremo <hi>cum surgis;</hi> 
sicut docuit ille qui dixit: <hi>Ego dormivi, et quievi,
et resurrexi; quoniam Dominus suscipiet me <note>(Psal.
III, 6)</note>
          </hi>. Et illic ergo: <hi>Os justi meditabitur sapientiam,</hi> 
donec ad sublimiora tabernaculi secreta coelestis, ac
sacrae plena jucunditatis atque laetitiae ipse perveniat;
quemadmodum Scriptura nos docuit, dicente
David: <hi>Haec recordatus sum, et effudi super me animam
<pb n="1003B"/>
meam; quoniam ingrediar in locum tabernaculi
admirabilis, usque ad domum Dei. In voce exsultationis
et confessionis sonus epulantis <note>(Psal. XLI, 5)</note>
          </hi>.
Ergo et sedentes in hac corporea domo, et egressi
hinc, atque ambulantes in via, cum rapiemur, si
meremur, obviam Christo, et dormientes loquemur.</p>
        </div3>
<div3>
          <head>68.</head>
          <p>
 Accipe tertiam <foreign xml:lang="greek">ἀναγογὴν,</foreign> qua se anima elevat
justi. Est enim quidam spiritalis somnus intelligendus,
de quo Salomon ait: <hi>Si enim sedeas, sine timore
sedebis; si dormias, suaviter requiesces, et non timebis
pavorem qui superveniet tibi, neque impetus
impiorum supervenientes tibi <note>(Prov. III, 24 et seq.)</note>
          </hi>.
Cum suavitate requiesces, et pavorem, et supervenientes
impiorum impetus non timebis; si lingua tua
<pb n="1003C"/>
loquatur judicium Dei, et semper illud ante oculos
habeas; ut peccato locum nullum relinquas, et noveris
quod delicti pretium supplicii retributione solvetur.
Ipse enim hoc in nonagesimo interpretatus est
psalmo dicens: <hi>Non timebis a timore nocturno, et a
sagitta volante per diem, a negotio perambulante in
tenebris, ab occursu et daemonio meridiano. Cadent a
latere tuo mille, et decem millia a dextris tuis, ad te
autem non appropinquabit. Verumtamen oculis tuis
considerabis, et retributionem peccatorum videbis <note>(Ps. XC, 5 et seq.)</note>
          </hi>.
Justus enim cum <emph>810</emph> loquitur
judicium Dei, vel cum loquitur ipse quae justa sunt,
et veri plena judicii, non cum iracundia loquitur,
non ex animi moerentis afflictione, non ex dolore,
non ex aliqua passione; sed loquitur ex veritate, loquitur
<pb n="1003D"/>
ex aequitate, ut non propendat affectu, sed
quae loquitur, vero pendat examine: judicat enim
quae dicenda sint, vel non promenda. Cui simile est
illud: <hi>Labia sapientium alligata sunt sensu <note>(Prov. XV,
7)</note>
          </hi>; eo quod omnia quae loquuntur, vero sensui convenire
videantur, et sensus sui prudentia intelligant,
quae loqui debeant vel tacere: ut quae silenda sunt,
cohibeant claustro quodam nexuque labiorum; in iis
autem quae oporteat dici, labiorum vincula resolvantur.
Merito ergo praemisit: <hi>Os justi meditabitur
sapientiam;</hi> meditatio enim diuturna plenum poterit
habere judicium, quod loquetur justus in tempore;
cum ea quae perfecta sunt, facie ad faciem, viderit.
Nunc enim de iis quae non comprehendimus, loqui
<pb n="1004A"/>
vera non possumus. Denique nec Paulus praesumpsit
dicere, qui raptus in paradisum audivit secreta coelestia:
sed volens non in iis errare quae diceret, ait: <hi>Quam inscrutabilia sunt judicia Dei, et investigabiles
viae ejus 
 <note>(Rom. XI, 33)</note>
          </hi>! Nunc autem absolutus corpore,
forsitan investigabilium viarum genera, et judicia
ejus quae sicut abyssus multa sunt, comprehendit.</p>
        </div3>
<div3>
          <head>69.</head>
          <p>
 <note>(Vers. 31.)</note> Adhuc justitiae forma describitur
et augetur, dicente Scriptura: <hi>Lex Dei ejus in corde
ipsius; et non supplantabuntur gressus ejus.</hi> In corde
justi lex Dei est. Quae lex? Non scripta, sed naturalis;
justo enim non est lex posita, sed injusto. In
corde ejus lex est, non perfunctorie, sicut in labiis
Judaeorum; corde enim creditur ad justitiam. Qui
credit, et loquitur; qui autem loquitur, non continuo
<pb n="1004B"/>
credit. Denique non credidit populus, de quo
dictum est: <hi>Populus hic labiis me honorat; cor autem
eorum longe est a me <note>(Esai. XXIX, 13)</note>
          </hi>. Si igitur
gentes cum ea quae legis sunt faciunt, ipsi sibi sunt
lex, cognoscentes quae sequi debeant vel cavere;
quanto magis fidelis et justus, qui ad imaginem et similitudinem
Dei vivit, decora novit et honesta decernere,
et uti legitimo quodam naturalis sapientiae
gubernaculo, ne ejus supplantentur vestigia; sicut
Esau, quem propter gulae aviditatem frater supplantavit
ut caderet, atque in mortem vestigia ejus effudit.</p>
        </div3>
<div3>
          <head>70.</head>
          <p>
 <note>(Vers. 32, 33.)</note> Quo magis justus est quisque,
eo magis illi insidiatur inimicus; et ideo ait Scriptura: <hi>Considerat peccator justum, et quaerit perdere
<pb n="1004C"/>
eum. Dominus autem non derelinquet eum in manibus
ejus: nec damnabit eum, cum judicabitur illi.</hi> 
 Videns
ergo peccator quia justus in ore suo loquitur, et in
corde meditatur sapientiam, quia in lingua sua judicium
loquitur, quia in corde suo legem Domini
custodit; mortem peccati ei conatur inferre, sed Dominus
tuetur eum. Et ideo non timeamus insidias
peccatoris, quoniam Deus pro nobis est. Si ergo
Deus pro nobis, qui contra nos? Propterea non derelinquet
justum suum Deus, nec damnabit eum, cum
habuerit de ipso judicium. Verus enim judex est; et
ideo justitia non potest periclitari. Unde et Aquila
dixit: <hi>Nec damnabit eum in judicando eo.</hi> Symmachus: <hi>Nec damnabit, cum judicatur justus.</hi> </p>
        </div3>
<div3>
          <head>71.</head>
          <p>
 Sed quia Septuaginta viri sic posuerunt: <emph>811</emph> 
<pb n="1004D"/> <hi>Cum judicabitur illi;</hi> 
 putamus quod ad aliud respexerit,
quia scriptum est: <hi>Quoniam ipse Dominus veniet
in judicium <note>(Esai. III, 14)</note>
          </hi>. Sed in quod judicium?
Audi dicentem: <hi>Tibi soli peccavi, et malum coram te
feci; ut justificeris in sermonibus tuis, et vincas cum
judicaris <note>(Ps. L, 6)</note>
          </hi>. Ideo ergo praebet se Dominus
audiendum, ut de se judicetur, quo magis vincat.
Quomodo se praebeat, audi: <hi>Populus meus, quid feci
tibi; aut in quo contristavi te; aut quid molestus tibi
fui; responde mihi? Quia ex Aegypto eduxi te, et de
domo servitutis liberavi te <note>(Mich. VI, 3 et 4)</note>
          </hi>. Et alibi: <hi>Ego sum, ego sum qui deleo iniquitates tuas, et memor
non ero: tu autem memor esto, et judicemur <note>(Esai. XLIII, 25 et 26)</note>
          </hi>.
<pb n="1005A"/>
</p>
        </div3>
<div3>
          <head>72. </head>
          <p>
Grave hoc judicium, cum Dominus de se postulat
contra hominem judicari. Quid enim respondeas
ei, qui universa tibi contulit, omnibus te praefecit;
subjecit tibi Aegyptios, ad quos hospes adveneras,
insectantes postea mari mersit. Ille tuos
delevit hostes, atque subvertit, ille te creavit et condidit,
ille suo sanguine te redemit; et tu tradis te,
ut servias ejus inimico! Ille tibi omnia peccata dimisit,
et tu graviora committis! Vocat te, in judicium
venies, quid responsurus es ei, qui nisi iterum
tibi donet, peristi? Ideoque videns sanctus David hac
quadam moralitate Dei amplius se gravari, judicium
refugit, misericordiam poscit dicens: <hi>Et ne
intres in judicium cum servo tuo; quoniam non justificabitur
in conspectu tuo omnis vivens <note>(Ps. CXLII, 2)</note>
          </hi>.
<pb n="1005B"/>
Confitetur se in tenebris sicut mortuum saeculi collocatum.
Caute sicut mortuum saeculi dixit, non
mortuum; non enim mortui saeculi sunt, qui moriuntur
in Christo; illi autem sunt mortui saeculi,
qui omnem vitam suam quam vixerunt in saeculo, in
interitu et morte constituunt. Et ideo quasi desperatus
ad remedium confugit dicens: <hi>Cito exaudi me,
Domine; quia defecit spiritus meus <note>(Ibid., 7)</note>
          </hi>. Talis
enim judicii proposita sibi oblatione defecit, in quo
examinanda veritas foret potius, quam misericordia
conferenda.</p>
        </div3>
<div3>
          <head>73.</head>
          <p>
 Tamen tam pius est Dominus, ut etsi nemo justificetur
in conspectu ejus vivens (quis enim quamvis
justus non obnoxius est peccato; aut cujus talis
est vita, ut digna judicetur Dei similitudine?) utique
ad imaginem et similitudinem Dei factus debet, sicut
<pb n="1005C"/>
Deus qui sine peccato est, ita et is qui ad imaginem
ejus est, sine peccato esse. Qua ergo dignus est poena
qui gratiam tantam Dominicae operationis, et similitudinem
divini decoris amisit? Sed quia misericors
est, etiamsi ipse se judicio subjiciat; justum tamen
non judicat, sed injustum. Justo parcit, quasi conditionis
fragilitate peccanti: injustum punit, quasi qui
detestetur ingratum. Deinde etiamsi multa habeas
opera justitiae, noli esse impatiens atque arrogans,
quo praemia tibi justitiae in hoc saeculo existimes flagitanda,
aut indigne tibi adversa accidisse aliqua
conqueraris. Quamdiu enim vivis, certamen tibi debetur,
non praemium.</p>
        </div3>
<div3>
          <head>74.</head>
          <p>
 <note>(Vers. 34.)</note> Exspecta ergo vel auxiliatorem,
vel remuneratorem Dominum: <hi>Et custodi vias ejus;</hi> 
<pb n="1005D"/>
hoc est exspectare et ejus quem exspectandum putas,
mandata conservare. Etsi conteraris, etsi affligaris,
etsi aegritudine deficias, tamen exspecta <emph>812</emph> Dominum,
et non te confundet spes.</p>
        </div3>
<div3>
          <head>75.</head>
          <p>
 Veniet Dominus, <hi>et exaltabit te, ut haereditate
possideas terram.</hi> Liquet superiorem esse terram, non
istam in valle terrenam; sed illam quae est repromissionis
aeternae in qua quicumque constituitur, exaltatur
a Domino.</p>
        </div3>
<div3>
          <head>76.</head>
          <p>
 <hi>Videbis</hi> autem <hi>cum perierint peccatores;</hi> tunc
<pb n="1006A"/>
enim justorum remuneratio erit, cum judicium fuerit
de meritis impiorum. Sed non uno genere pereunt
peccatores. Ante tibi pereunt, si eorum potentiam et
divitias non mireris: si non te moveat cum eos honoribus,
liberis, amicis abundare cognoveris. Haec
enim saeculi sunt, et saeculum saeculari subjacet
malignitati: et princeps mundi iis qui sibi serviunt,
favet; secundum illud: <hi>Omnia tibi dabo, si procidens
adoraveris me <note>(Matth. IV, 9)</note>
          </hi>. Quid quaeris ut ea
tibi dentur, cum ipse impius qui dat, in eis diutius
esse non possit? Transit etiam ipse, quomodo possunt
non transire quae contulit? Tu modo constantem
animum gere, justitiam tene, nemo te moveat,
et videbis nihil esse impium.</p>
        </div3>
<div3>
          <head>77.</head>
          <p>
 <note>(Vers. 35.)</note> Denique audi dicentem: <hi>Vidi impium
<pb n="1006B"/>
superexaltatum, et elevatum super cedros Libani. Et
transivi, et ecce non erat.</hi> Vidi eum in saeculo hoc, vidi
oculis corporis; vidi etiam jactantem se, et superexaltantem
sermonibus suis, aestimantem se aliquid
esse, qui nihil est. Quomodo se superexaltat? <hi>Ponam,</hi> 
inquit, <hi>thronum meum super nubes: et ero similis
Altissimo <note>(Esai. XIV, 14)</note>
          </hi>. Exaltat se, ut videas eum
sicut cedros Libani superexaltatas: et ipsae altae
sunt, et in monte sunt altissimo. Merito ergo superexaltatae
sunt, et superexaltatus videtur impius, qui
se in illo monte constituit, de quo scriptum est: <hi>Si
habueritis fidem sicut granum sinapis, dicetis huic
monti: Tollere, et jactare in mare <note>(Matth. XVII, 19)</note>
          </hi>. <hi>Huic.</hi> 
 Cui? Daemonio, inquit, a quo iste invasus fuerat
et oppressus, quem miramini esse sanatum. Ideo
charitatem magis habet in Christo, quam potestatem
<pb n="1006C"/>
in diabolo. Vides cedrum in monte altissimo superexaltatam;
sed vento frangitur, sed igni exuritur, sed
vetustate dissolvitur: ita est dives in saeculo. Fulget
quidem splendore quodam gratiae saecularis ut Libanus,
nixus est mundi potentia, opibus et divitiis exsultat.
Videtur tibi aliquid esse, antequam dicas: <hi>Transiens videbo 
 <note>(Exod. III, 3)</note>
          </hi>. Sicut
enim Moyses
animo et mente transivit materialia, et Deum vidit:
ita et tu si transeas hinc, ad Dei gratiam vestigium
tuae mentis attollens, videbis eum nihil esse qui in
hac terra sibi potentissimus videbatur. Ideo animae
tuae dicit, menti tuae dicit Deus Verbum: <hi>Ades huc
a Libano, sponsa, ades huc a Libano: transibis et pertransibis <note>(Cant. IV, 8)</note>
          </hi>.
Si transeas saecularia, pertransibis
ad paradisum. Audi transeuntem, <hi>Memento
<pb n="1006D"/>
mei, Domine, cum veneris in regnum tuum <note>(Luc. XXIII,
42)</note>
          </hi>. Audi iterum pertranseuntem: <hi>Amen, amen dico
tibi, hodie mecum eris in paradiso <note>(Ibid., 43)</note>
          </hi>.</p>
        </div3>
<div3>
          <head>78.</head>
          <p>
 Quid est: <hi>Ecce non erat.</hi> In principio utique
Verbum erat. Et qui Verbum videt, qui particeps
Verbi est, utique et ipse est; quia Verbum Dei semper
est, et sermo qui de ipso est, non est: Est et
non; sed: Est; et manet in eo qui sequitur Deum.
Qui autem nescit Verbum, non est, quia non adhaeret
ei qui dixit: <hi>Ego sum qui sum <note>(Exod. III, 14)</note>
          </hi>.
<pb n="1007A"/> <emph>813</emph> 
 Qui autem adhaeret ei, unus spiritus est. Ubi autem
spiritus, ibi et vita. Ideo tibi dicit Scriptura de Deo: <hi>Qui vivificat mortuos, et vocat ea quae non sunt, tamquam
ea quae sunt 
 <note>(Rom. IV, 17)</note>
          </hi>; hoc est, vocat gentes
quae non erant, tamquam populum suum qui erat;
erant enim patres nostri, qui erant electi Dei. Et
alibi dicitur: <hi>Cognovit Dominus qui sunt ipsius <note>(II Tim.
II, 19)</note>
          </hi>; non cognoscit eos qui non sunt. Et Esther
ait: <hi>Non des virgam regni tui iis qui non sunt <note>(Esther.
XIV, 11)</note>
          </hi>. Recte ergo justus dicit: <hi>Et transivi, et ecce
non erat;</hi> hoc est, vidi eum superexaltatum in saeculo,
antequam considerarem quia nihil est saeculum.
Ubi autem transivi mente supra mundum, vidi quia
jam non erat, qui ante erat superexaltatus in hoc
mundo.</p>
        </div3>
<div3>
          <head>79.</head>
          <p>
 Et tu, si justus es, transi a praesentibus ad ea
<pb n="1007B"/>
quae futura sunt, et transibunt tibi praesentia. <hi>Coelum
et terra transibunt; verba autem mea non praeteribunt <note>(Matth. XXIV, 35)</note>
          </hi>.
Justo ergo omnia transeunt. Transit
impius, similis vanitati est, et dies ejus sicut umbra
praetereunt. Nec solum praetereunt justo praesentia;
sed etiam cum ad ea quae sunt futura, intenderit,
jam ista praetereunt. Vide quomodo justo praesentia
praeteriere. Utique temporibus David prophetae Synagoga
erat, Ecclesia ex gentibus non erat: et idem
futuris quasi praesentibus dicit: <hi>Benedicite gentes
Deum nostrum <note>(Psal. LXV, 8)</note>
          </hi>. Deinde supra ait: <hi>Ascendit
Deus in jubilatione <note>(Psal. XLVI, 6)</note>
          </hi>. Transivit
perfidiae ventura tempora, non aetate, sed mente;
et resurrectionem Domini multo post saeculo futuram,
pia fidei devotione celebravit dicens: <hi>Psallite Deo
<pb n="1007C"/>
nostro, psallite; psallite Regi nostro, psallite <note>(Ibid., 7)</note>
          </hi>.
Quasi interesset ipsis Christi et Ecclesiae nuptialis
copulae sacramentis, ita tripudiat et gaudet. Causam
quoque celebritatis expressit dicens: <hi>Regnavit Dominus
super omnem terram <note>(Ibid., 8)</note>
          </hi>. Ergo si nos praetereamus,
et illa praeteriisse quae futura sunt, nobis
videntur; ut si in navigando terram praetereas, illam
quoque videas praeterire, et quasi a te discedere.
Saepe nautae, maxime in tempestate, fugiunt terram;
et tamen cum eam fugiunt navigantes, ipsa potius
fugere videtur a navigantibus. Et tu si fugias mundum
hunc, et ipse te effugiet; si praetereas terram
hanc, et ipsa te praeteribit. Et tu in mari hoc navigas,
et in hoc saeculo fluctuas; fuge terram, saxa
habet, lapides habet; sicut scriptum est: <hi>Lapides de
<pb n="1007D"/>
via projicite <note>(Esai. LXII, 10)</note>
          </hi>. Si festines per aerium
hoc profundum ad portum divinae voluntatis, videbis
tibi haec omnia praeteriisse. Quid enim interest
utrum praeterierint, an tibi ea judices praeteriisse?</p>
        </div3>
<div3>
          <head>80.</head>
          <p>
 Est et alius impius qui videtur exaltatus et
elevatus super cedros Libani; et si transeas, non
erit, nec locum ejus invenies. Vide mihi scribam
Judaicum reddentem seriem veterum Scripturarum,
sed non sequentem; audis quia labiis reddit, miraris
<pb n="1008A"/>
ut doctum. Interrogas quid sentiat: respondet secundum
litteram, percurrit historiam. Superexaltatus
videtur tibi et elevatus, si <emph>814</emph> litteram cogites.
Transi ad intelligentiam spiritalem, quia Lex spiritalis
est; vides illum nihil esse, tum dicis: <hi>Vidi impium
superexaltatum. . . . et transivi, et ecce non erat;
et quaesivi eum, et non est inventus locus ejus.</hi> Quaesivi
eum ubi esse debuerat, ubi vita est: non illum inveni.
Non erat ibi, ubi vita erat; quia mortuus erat,
et ideo nec locus ejus inventus est. Quis enim mortui locus, qui non erat, nec fuit umquam? Non enim
fuit, qui in littera erat; littera enim occidit, spiritus
autem vivificat. Quaesivi ergo eum, ut invenirem:
ille se non praebuit, ut inveniretur; hoc est, ego eum
volui convertere: ille se mihi praebere noluit, ut
converteretur. Feci quae erant quaerentis: ille refugit
<pb n="1008B"/>
ea, quae esse debuerant revertentis. Denique anima
quae converti vult, Verbum requirit; et cum invenerit,
dicit: <hi>Tenui eum, et non dimittam eum <note>(Cant.
III, 4)</note>
          </hi>, hoc est, Dei Filium, Dei Verbum. Injustum
autem qui sanari noluit, quaesivi eum, et non
inveni; et ideo non illum imiteris.</p>
        </div3>
<div3>
          <head>81.</head>
          <p>
 <hi>
            <note>(Vers. 37.)</note> Custodi innocentiam, et vide aequitatem.</hi> 
Qui custodit innocentiam, aequitatem videt;
quoniam qui mundus est, Deum videt, cujus virga
recta est, et recta justitia; ut aversetur eos qui declinaverint
ad studia pravitatis. Bona innocentia,
quae Deum videt. Denique alii posuerunt: <hi>Custodi
perfectionem;</hi> perfectus est enim qui malitiam nescit,
nec dolum novit. Ideo inquit: <hi>Custodi perfectionem;
quia sunt reliquiae homini pacifico.</hi> Reliquiae dicuntur
<pb n="1008C"/>
hominis de corpore mortui, de ejus exuviis. Ideo
reliquiae, quia post mortem hominis videntur superesse;
supersunt enim quae servantur ad resurrectionem.
Oportet enim hoc corruptibile induere incorruptionem
et hoc mortale induere immortalitatem. Ergo
magis reliquiae sunt hominis spes resurrectionis,
et fides conversionis, et gratia dilectionis; quoniam
impii non resurgunt in judicium; vita autem Justorum
nota est Deo, et judicio Domini comprobatur.
Huic loco pulchre illud convenit <hi>Reliquiae secundum
electionem gratiae salvae factae sunt <note>(Rom. XI, 5)</note>
          </hi>.</p>
        </div3>
<div3>
          <head>82.</head>
          <p>
 <hi>
            <note>(Vers. 38.)</note> Injusti autem disperibunt simul;
reliquiae impiorum interibunt.</hi> Justorum reliquiae virtutes
sunt: impiorum reliquiae improbitas atque
perfidiae peccatum. Ea delebuntur, ut non sint.
<pb n="1008D"/>
</p>
        </div3>
<div3>
          <head>83. </head>
          <p>
 <hi>
            <note>(Vers. 39.)</note> Salus autem justorum a Domino;</hi> 
non a saeculo, non ab elemento. Coelum et terra praeteribunt.
Non committo salutem meam coelo; quia
et ipsum praeterit, quia de pluribus coelis dictum est: <hi>Ipsi peribunt, tu autem permanes 
 <note>(Psal. CI, 27)</note>
          </hi>. Deo
soli committo, qui permanet, qui potest peccata donare;
ut protector meus sit in tempore tribulationis,
et adjuvet me, et liberet me, et eripiat me a peccatoribus
judicii sui tempore, et salvum me faciat, quoniam
<pb n="1009A"/>
speravi in eum. In ipsum solum speravi; non
vult enim nos et sibi et alii servire. Qui ipsi soli servit,
liberatur; quoniam ipsi est laus, gloria, perpetuitas
<pb n="1010A"/>
a saeculis, et nunc et semper, et in omnia saecula
saeculorum.
</p>
        </div3>
      </div1>


<div1>
        <head>IN PSALMUM XXXVII ENARRATIO.</head>
        <pb n="1009"/>
        <head> <emph>815</emph> PRAEFATIO.</head>

<pb n="1009A"/>
<div3>
          <head>1.</head>
          <p>
 De Poenitentia duos jam dudum scripsi libellos,
et iterum scribendum arbitror. Primum, quia
utile est vel quotidie veniam delictorum precari;
deinde quoniam in illis duobus libellis adhortatio
poenitentiae vel profectus est, si geratur; nunc autem
quemadmodum agi poenitentia debeat, exprimendum
<pb n="1009B"/>
est; nihil enim prodest agere, nisi ita agatur ut oportet.
In quo sanctus David sequendum nobis proposuit
magisterium, qui ideo mihi videtur gustasse peccatum
ut doceret quemadmodum peccatum posset aboleri.
Unde enim medicina, nisi de vulnere sumpsit
exordium? Dum prima aetas generis humani docet
alios quod sibi profuit, et quemadmodum vulnus suum
sanaverit, aliis ostendit; usus artem fecit, et aegritudo
magisterium. Ipsa est enim prima et valida secta
medicinae, quam experientia, non conjectura formavit.
Ideoque ab experientia <foreign xml:lang="greek">ἐμπειρικοὶ</foreign> primo medici
sunt vocati, et ex ea secta caeterae derivatae
sunt, atque ab ea usum quemdam suae sumpsere
virtutis. Quid autem est ad cohortationem poenitentiae
validius, quam quod sanctus propheta David
<pb n="1009C"/>
peccatorum nostrorum nos docuit poenitere?
Quis enim dedignetur humiliare se Deo, cum rex se
humiliaverit? Aut quis dubitet affligere animam
suam, cum propheta tantus afflixerit, solvens pretium
lacrymarum pro redemptione peccati? Et quamvis
toto scriptorum suorum corpore gerendae poenitentiae
praecepta diffuderit (quis enim ejus psalmus
non medicamentum est conscientiae peccatricis; cum
alibi quemadmodum impulsus sit <note>(Psal. CXVII, 13)</note>,
alibi quemadmodum conturbatus <note>(Psal. XXIX, 8)</note>,
ostenderit: ut non solum quemadmodum sint sananda,
sed etiam quemadmodum cavenda vulnera, demonstraret,
et suo nos doceret exemplo? Quis autem
stare se credat, ubi lapsus est etiam fortior)
tamen in trigesimo septimo psalmo majorem vim
<pb n="1009D"/>
doloris interni, et lamentabilis deplorationis expressit.</p>
        </div3>
<div3>
          <head>2.</head>
          <p>
 <note>(Vers. 1.)</note> Denique in exordio ipse nos titulus
admonet hujusmodi praecepta formari; sic enim legimus: <hi>In commemorationem,</hi> 
 inquit, <hi>diei sabbati
psalmus David.</hi> Plena enim est poenitentiae definitio,
commemoratio delictorum; ut unusquisque peccata
sua velut quodam quotidiani sermonis castiget flagello,
et commissa sibi flagitia condemnet. Sic enim
docemur, dicente Domino: <hi>Dic iniquitates tuas, ut
justificeris <note>(Esai. XLIII, 26)</note>
          </hi>. Et Apostolus ait: <hi>Ore
<pb n="1010A"/>
confessio fit ad salutem <note>(Rom. X, 10)</note>
          </hi>. Sed forte moveat,
quia non dixit peccatorum commemorationem;
sed <hi>diei sabbati,</hi> aut (sicut alius habet) <hi>sabbatorum <note>(Exod. XX, 8 et seq.)</note>
          </hi>.
Quid est autem sabbatum, nisi
requies futurorum, levamen praesentium, quo Lex
jubet hominum opera feriari, onera deponi? Quae
sunt graviora onera, nisi nostra peccata? Haec deponantur
<pb n="1010B"/>
in sabbatorum diebus, hoc est, in hoc vitae
istius tempore. Septem enim diebus hebdomas omnis
concluditur, sex diebus mundus ille formatus est,
septimo die requievit Dominus ab opere suo, qui in
nostra mansuetudine requiescit, <emph>816</emph> sicut ipse
dixit: <hi>Super quem requiescam, nisi supra humilem et
mansuetum <note>(Esai. LXVI, 2)</note>
          </hi>? Absolve te ergo omni
sabbato, et alleva pondus errorum; ut securus ad illius
futuri sabbati requiem pervenire merearis. Nam si
hinc peccata gravia portaveris, illic requiem non habebis.
Exonera igitur tuam mentem, rejice omnia
quibus conscientia gravatur et premitur, ne fiat fuga
tua hyeme vel sabbato: vita haec in labore est, illa
in requie. Leviorem te saeculi hujus reperiat consummatio,
ne oneratus peccatis fugere non possis. Ante
<pb n="1010C"/>
fuge, ut praevenias. Fugit saeculum, qui saeculi illecebris
non tenetur, qui se omni cura ejus absolvit.
Fuge etiam futuram iram, hoc est, judicii diem. Fugit
eam qui egerit poenitentiam; sic enim definivit
Baptista Johannes dicens: <hi>Generatio viperarum, quis
vobis demonstravit fugere ab ira ventura? Facite ergo
fructus dignos poenitentiae <note>(Matth. III, 7 et 8)</note>
          </hi>.</p>
        </div3>
<div3>
          <head>3.</head>
          <p>
 Audistis hodie legi quia Joannes baptizabat in
Aenon, juxta Salim. <note>(Joan. III, 23)</note>. Aenon dicitur
oculus suppliciorum: Salim ipse ascendens; hoc habet
interpretatio. Qui ergo baptizari eligit, supplicia
praevidet; et ideo confugit ad baptismatis sacramentum,
ut peccatum omne deponat, ne obnoxius incipiat
esse suppliciis. Et forte supplicia praevidet qui
baptizatur baptismo poenitentiae; at vero ille gratiam
<pb n="1010D"/>
spectat, qui baptizatur in Christo. Baptismus ergo
Joannis, oculus suppliciorum est: baptismus Christi,
oculus gratiarum. Tametsi in Aenon baptizabat
Joannes, juxta ascendentem baptizabat; hoc enim et
ista habet interpretatio, ut Salim dicatur ipse ascendens.
Proximus ergo erat Christo, qui ejus nuntiabat
adventum. Etenim Filius hominis qui descendit de
coelo, ipse est et qui ascendit in coelum, ut impleret
omnia. Sed quia qualis coelestis, tales et coelestes;
et ille ascendit in coelum, qui terrena deponens consepelitur
in Christo; ut cum Christo resurgat a morte
peccati ad novitatem vitae, haereditatisque consortium;
<pb n="1011A"/>
ut fiat, sicut scriptum est; Dei haeres, Christi
cohaeres <note>(Rom. VIII, 17)</note>.</p>
        </div3>
<div3>
          <head>4.</head>
          <p>
 Vera ergo medicina est gerere poenitentiam:
quae tunc legitime praedicata est, quando medicus
venit e coelo, qui non exasperaret vulnera, sed sanaret.
Bonus medicus, qui docuit quemadmodum in
hac terra corporis nostri remedia quaereremus; cum
flos nobis herbae salutaris oriretur, qui <hi>de peccato
damnavit peccatum in carne.</hi> Antidotum ergo facta est
caro, quae erat venenum ante peccati: quia erat illecebra
peccatorum. Audi quemadmodum antidotum
caro Dei fit: <hi>Verbum factum est caro <note>(Joan. I, 14)</note>
          </hi>;
misit manum in cavernam aspidum, venenum evacuavit,
peccatum abstulit; id est, <hi>de peccato damnavit
peccatum in carne.</hi> 
<pb n="1011B"/>
</p>
        </div3>
<div3>
          <head>5. </head>
          <p>
Et ut hoc possit plenius considerari, ipsum
Apostoli capitulum recenseamus. Namque ita
scriptum est: <hi>Deus mittens Filium suum in similitudinem
carnis peccati, de peccato damnavit peccatum
in carne; ut justificatio Legis impleretur in nobis, ut</hi> <emph>817</emph> 
 <hi>non secundum carnem ambulemus, sed secundum
spiritum <note>(Rom. VIII, 3 et 4)</note>
          </hi>. Venit ergo Dei Filius
in similitudine carnis peccati: non utique in similitudine
carnis venit, qui veram carnem suscepit; sed
in similitudine carnis peccati, id est, carnis peccatricis.
Facta enim erat fraude et veneno infusa serpentis
caro nostra, caro peccati. Postquam est obnoxia
facta peccato, facta erat caro mortis; quia erat
morti debita. Hujus carnis jam reae, jam praejudicatae
similitudinem Christus in sua carne suscepit;
<pb n="1011C"/>
quia etsi naturalem substantiam carnis hujus susceperat,
non tamen contagia ulla susceperat: nec in
iniquitatibus conceptus, et natus est in delictis, qui
non ex sanguinibus, neque ex voluntate carnis, neque
ex voluntate viri; sed de Spiritu sancto natus ex
Virgine est. Quid ergo est: <hi>De peccato damnavit peccatum
in carne?</hi> Utrum de similitudine carnis peccati;
an quia peccata nostra Christus non usu, sed
qualitate suscepit: non crimine, sed suae misericordiae
sacramento; et peccatum pro nobis factus est,
qui peccatum ipse non fecit? An vero quia etiam de
ista carne peccati, hoc est, nostra hac obnoxia et
praejudicata damnavit peccatum in carne, docendo
quemadmodum in carne positi non secundum carnem
ambulemus, sed secundum spiritum? Peccatum
<pb n="1011D"/>
quippe est secundum carnem ambulare; quia luxui,
et voluptatibus, et lasciviis, et carnis cupiditatibus
vivit, qui secundum carnis sapientiam conversatur;
sapientia enim carnis inimica est Deo: unde qui in
carne sunt, Deo placere non possunt. Ideoque peccatum
damnat de peccato qui se a carnis vitiis
abluendo, secundum spiritum vivit, totus Deo deditus,
et coelestibus intentus oraculis: propter quod
Christus advenit, ut non suam, id est carnis, sed
Dei faceret voluntatem. Si quis ergo illum sequatur,
ut faciat quae placent Deo, et carnis suae comprimat
appetentiam, imitator est Christi.
</p>
        </div3>
<div3>
          <head>6. </head>
<p>
            <pb n="1012A"/>Quid senserimus, expressimus. Qui legis, elige
quid sequaris. Nullus error, ubi simplex pietatis affectus,
atque omnis fidelis est sensus. Damnavit peccatum
Christus, suscipiendo similitudinem carnis
peccati, ut delicta nostrae carnis aboleret. Damnavit
peccatum, ut peccata nostra in sua carne crucifigeret;
factus pro nobis ipse peccatum, ut nos in ipso
essemus justitia Dei, qui eramus captivitas mortis,
et praeda serpentis. Ergo pietatis est susceptio peccatorum
ista, non criminis. Per hoc peccatum nos
Deus aeternus absolvit, qui Filio suo proprio non
pepercit, et peccatum eum fecit esse pro nobis.
Deinde damnavit peccatum Christus in carne de ipsa
carne peccati, quae judicabili quodam vigore et auctoritate
censoria, odit vitia quae amare consueverat,
<pb n="1012B"/>
et horret impudicitiam, quam voluptatem putabat.
Segregat se a lasciviis, abdicat a cupiditatibus, renuntiat
criminibus atque flagitiis, propulsat avaritiam,
quae virilitatem quamdam carnis effeminat. En
tibi illum Christi imitatorem, et ipsum de peccato
peccatum in carne damnantem. <hi>Sic curro,</hi> inquit, <hi>non ut in incertum, sic luctor, non ut aera caedens: sed
castigo corpus meum, et servituti redigo; ne cum aliis
praedicaverim, ipse reprobus efficiar 
 <note>(II Cor. IX, 26
et 27)</note>
            </hi>. <emph>818</emph>
</p>
        </div3>
<div3>
          <head>7.</head>
          <p>
 Non superflue, ut arbitror, evagati sumus;
quia et hoc ad medicinam hominis pertinebat.
Cui medicinae prospiciens Deus sicut terram istam
salubres herbarum atque arborum succos ferre praecepit,
quibus carnis vulnera curarentur; ita etiam
<pb n="1012C"/>
praeceptis salutaribus replevit divinarum seriem
Scripturarum, quibus infirmitas animae sanaretur.
Itaque quam grave est, ut muta animalia medicari
sibi noverint, et vulneribus suis herbas salubres requirant,
deligere non refutent; et hominum industria
non requirat, quibus etiam medicus est missus,
qui medicinae salutaris in veteribus Scripturis semina
demonstraret, et nova ipse deferret? Quam multa
itaque salubria sunt, quae noxia perfunctorie judicantur?
De ipsa terra sumamus exempla.</p>
        </div3>
<div3>
          <head>8.</head>
          <p>
 Serpens alit venenum, morsus noxios habet,
vulnerat carnem; sed in ipso quoque ejus veneno
antidotum reperies, si requiras. Denique caro ejus
exuritur, cujus pulvere theriaca conficitur, qua veneni
vis consuevit hebetari, ut nocere non possit.
<pb n="1012D"/>
Non terra ergo in vitio, quae serpentem generat;
sed ille qui nescit cavere serpentem. Ipse serpens
potest tibi prodesse, si intelligas; immo si medici
praecepta non spernas. Imitandum disce quem putas
esse fugiendum. <hi>Estote,</hi> inquit, <hi>astuti sicut serpentes,
et simplices sicut columbae <note>(Matth. X, 16)</note>
          </hi>. Serva caput
tuum sicut serpens; et si laceratus toto corpore fueris,
revivisces. Caput tuum Christus est, quia caput
ipse est viri: si servaveris fidem, etsi mortuus fueris
sicut serpens, et tu resurges. Imitare serpentem,
qui exteriorem suum exuit, ut renovetur interior:
imitare serpentem, qui venenum suum evomit. Beatus
<pb n="1013A"/>
et tu si cogitationes tuas malas evomas, et malitiae
tuae venena deponas. Celebris sermo est, et
scriptorum auctoritate robustus, serpentem aquis
appropinquantem sibilo sibi feminae anguis sponsare
concubitus; illam propriae consulentem saluti, ea
spondere lege petitos coitus sui usus, si serpens venenum
evomat; captumque obedire jussis, arma deponere,
ac proprii more conventus caput ori ejus
inserere; atque, ubi calescere coeperit consuetudo,
seu naturae quadam violentia, seu libidinis ardore
feminam stringere ora, morsusque libidinis osculis
premere, atque ita caput serpentis abscindi.</p>
        </div3>
<div3>
          <head>9.</head>
          <p>
 Nonne in natura serpentis mysterium fidei recognosces?
Serpens ille paradisi prior feminam ad
culpae adulterium provocavit; sed ubi venenum ejus
<pb n="1013B"/>
effusum est in hunc mundum, soboles illius feminae
circumventione parentis, et fraude multa serpentis,
armis eum suis exuit, et caput illius amputavit. Quod
si venena praevaluerint, et peccatum in quo est aculeus
mortis irrepserit; utere medicorum exemplo,
ut tibi serpens vel sero moriatur. Conteras ejus venenum,
corpusque comminuas, et admixtum salutaribus
succis noveris temperandum; ut non solum
vim suam et virus amittat, sed etiam fiat remedium
de veneno. Moritur autem tibi serpens ille intelligibilis,
si tu moriaris peccato, et tibi tua peccata moriantur.
Sic conteritur ejus venenum, si te tua facta
compungant: sic omne virus ejus aboletur, si bonis
operibus tegas, et fideli confessione <emph>819</emph> temperes
crimen admissum. Audi quemadmodum virtus draconis
<pb n="1013C"/>
ipsius conteratur. <hi>Conterat,</hi> inquit, <hi>Deus Satanam
sub pedibus vestris <note>(Rom. XVI, 20)</note>
          </hi>. Contere
primo cor tuum, in quo erat draconis cubile; ut non
inveniat ubi possit habitare: contere draconis carnes:
carnes ejus peccata nostra sunt. Ideo tibi dicit
Deus: <hi>Epulantur in eo gentes <note>(Job. XL, 25)</note>
          </hi>. Et infra
ait: <hi>Praecurrit mori: Carnes autem corporis ejus
sunt adhaerentes ei <note>(Job. XLI, 13 et 14)</note>
          </hi>. Sicut enim
sancti, corpus et membra sunt Christi; ita peccatores
qui peccatum non deserunt, sed peccato inhaerent,
corpus draconis et membra sunt. Ideo nos
Christi corpus epulamur; illi autem corpus epulantur
draconis: nos epulamur, qui Christo adhaerere
contendimus, remissionem quotidianam et veniam
peccatorum; illi autem qui peccatis quotidie
<pb n="1013D"/>
peccata connectunt, continuationem flagitiorum epulantur
et criminum.</p>
        </div3>
<div3>
          <head>10.</head>
          <p>
 Contere igitur bas carnes, et super eas contritionem
tui cordis asperge: deinde mitte super
omnia ea Jordanis aquam. Jordanis enim descensio
et ascensio est, quoniam qui in fontem sacrum
descenderit, et adscendit; ut quae superiora sunt
quaerat. Descendit enim in mortem Christi, qui
baptizatur in Christo, et in resurrectionem ejus
ascendit. Si autem jam baptizatus errasti, mitte
aquam lacrymarum, non mendacem, sed veram; ut
de profundo clames ad Dominum Deum tuum, et
<pb n="1014A"/>
dicatur de te: <hi>Vox audita est in Rama, fletus et ululatus
multus, Rachel plorans filios suos, et noluit consolari,
quia non sunt <note>(Jerem. XXXI, 15)</note>
          </hi>. Rachel Ecclesia
est, in qua benedicitur plebs Dei: ipsa pro te
fleat, ipsa tua peccata deploret, et fleat plurimum;
ut consolationem facile non admittat, quemadmodum
qui plurimum dolent. Ideo consolari se noluit; quoniam
qui eras, esse desisti. Sed hac perseverantia
doloris et fletus emereatur ut dicat: <hi>Filius meus
mortuus erat, et revixit: perierat, et inventus est <note>(Luc.
XV, 32)</note>
          </hi>. Aut forte consolari se noluit Rachel in filiis
Judaeorum; quia non sunt, quos utique ideo genuerat,
ut essent. Et ideo non admisit consolationem,
occisis parvulis ab Herode; quia nec in adventum
Jesu crediderunt, mensuram sceleris adimplentes,
<pb n="1014B"/>
ut et parvulos interficerent, ut inter eos et
filius Virginis necaretur. Ergo Ecclesia Domini in
Judaeis consolari noluit, quia non sunt: in Christianis
autem qui ex nationibus congregati sunt, epulatur
et gaudet; quoniam coeperunt esse, qui non
erant.</p>
        </div3>
<div3>
          <head>11.</head>
          <p>
 Misisti ergo aquam Jordanis, aquam gratiae;
hoc primum bibe: misisti aquam lacrymarum,
aquam poenitentiae; hoc secundum est poculum, ut
primum repares. Bibe aquam de tuis vasis, bibe
aquam de tuis fletibus, ut dicas: <hi>Et potum meum
fletu temperabam <note>(Psal. CI, 10)</note>
          </hi>. Fletus ergo tuus,
potus est tuus; et lacrymae tuae, cibus est tuus. <hi>Fuerunt,</hi> 
inquit, <hi>mihi lacrymae meae panes <note>(Psal. XLI, 4)</note>
          </hi>.
Si lacrymae panes, habes ex peccato iniquitatis cibum
<pb n="1014C"/>
conversionis, secundum illud quod legis in
Evangelio: <hi>Quoniam cui plus dimittitur, plus diligit <note>(Luc. VII, 47)</note>
          </hi>.
Unde saepe videmus aliquos qui ante
negligentes fuerant Christiani, peccato aliquo commisso,
fieri diligentiores, et ex illo per poenitentiam
evadere <emph>820</emph> solere perfectos. Sicut igitur ex peccato
conversio, ita remedium de veneno. Audi hoc
remedium: <hi>Justus in principio sermonis accusator est
sui <note>(Prov. XVIII, 17)</note>
          </hi>. Venenum, peccatum est; remedium,
accusatio sui criminis: venenum, iniquitas
est; confessio, remedium prolapsionis. Et ideo vere
remedium de veneno est, si dicas iniquitates tuas,
ut justificeris.</p>
        </div3>
<div3>
          <head>12.</head>
          <p>
 Sed jam psalmum adoriamur, ut ipse nos doceat
quemadmodum agenda poenitentia sit. Itaque
<pb n="1014D"/>
sic incipit:
</p>
        </div3>
      </div1>

<div1>
        <head>ENARRATIO.</head>
<div3>
          <head>13.</head>
          <p>
 <hi>
            <note>(Vers. 2.)</note> Domine, ne in ira tua arguas me; neque
in furore tuo corripias me.</hi> Qui poenitentiam agit,
paratus esse debet ad opprobria perferenda injuriasque
subeundas; nec commoveri, si quis ei peccati
sui crimen objiciat. Cum enim ipse accusare se
debeat, quemadmodum alium non sustinet arguentem?
Quod si ab homine argui timere non debet,
quanto magis a Domino Deo suo, cui omnes etiam in
iis quae sunt occulta, peccamus; cum praesertim condemnatio
<pb n="1015A"/>
praesentium, absolutio futurorum sit. Qui
autem non condemnantur in saeculo, cum hominibus
non flagellabuntur. Vae mihi! si de me dicatur: <hi>habet
mercedem suam <note>(Matth. VI, 2)</note>
          </hi>. Si bonum factum
hac condemnatur sententia, quanto magis crimen
gravatur? Nam si misericordia facili jactata sermone,
fructu fraudatur aeterno, quanto magis iniquitatis
poena acerbi fenoris accessione differtur? Ergo
qui poenitentiam agit, offerre se debet ad poenam;
ut hic puniatur a Domino, non ad supplicia aeterna
servetur: nec expectare tempus, sed occurrere divinae
indignationi.</p>
        </div3>
<div3>
          <head>14.</head>
          <p>
 Vide facta David ejus precibus convenire.
Offenderat Dominum; quia numerari jusserat populum.
Confessione praevenit Dei nuntium, peccasse
<pb n="1015B"/>
se valde, et nimis stulte fecisse commemorans: non
quasi admoneret oblitum, sed quasi urgeret morantem;
ne diutius commotionem differret offensae. <hi>Peccavi,</hi> 
 inquit, <hi>valde, quoniam verbum hoc feci <note>(I Par. XXI, 8)</note>
          </hi>;
et nunc, Domine, dele iniquitatem
servi tui. Quomodo autem deleantur peccata, audi
dicentem: <hi>Solutum est peccatum ejus; quia recepit de
manu Domini duplicia peccata sua <note>(Esai. XL, 2)</note>
          </hi>. Non
ergo penitus sibi peccatum remitti postulat; sed moderata
solutione deleri; hoc est, ut in futurum ejus
memoria deleatur. Denique quasi interpellantis voce
conventus Dominus, ne vindicta commissi protelaretur
erroris, misit ad eum Nathan prophetam; et
ille venit ad regem, et dixit ei: <hi>Quid fieri velis, elige:
triennium famem super terram: aut tribus mensibus
<pb n="1015C"/>
fugere te a facie inimicorum tuorum, et illos persequentes:
aut triduo fieri mortem in terra. Et nunc
scito, et vide quid respondeam illi qui misit me <note>(I Par.
XXI, 11 et 12)</note>
          </hi>. Vide docentem Deum qua moderatione
ejus indignatio leniatur, si non penitus verbera
recusemus; sed qualitatem levandi, non evitandi
supplicii postulemus. Tria proposuit, ut quod moderatius
putaret, eligeret. Vide etiam quemadmodum
ad poenitentiam provocat; ut nos offeramus injuriae:
eligere poenam mandans, ut in ipsa poena electionis
quaedam praerogativa servetur, <emph>821</emph> et reo suo blandiatur
hoc verbo. Et dixit David ad Nathan: <hi>Angustiae
mihi sunt in his tribus: sed magis incidam in
manus Domini, quoniam magna est misericordia illius,
quam in hominum manus <note>(I Par. XXI, 13)</note>
          </hi>. Numquid
<pb n="1015D"/>
donari sibi poenam poposcit erroris? Quod si fecisset,
impudentiae notaretur, qui moderationi divinae
fuisset ingratus. Nam plurimum suffragratur reo verecunda
confessio; et poenam quam defensione evitare
non possumus, pudore levamus. Elegit non
quod a flagello esset immune, sed quod moderatius
judicavit; ut Dei lenitati magis, qui nosset ignoscere,
quam hominum se committeret potestati, qui mensuram
ultionis frequenter excederent. Miseretur itaque,
<pb n="1016A"/>
qui nescit errare; non miseretur, qui erroris
est particeps.</p>
        </div3>
<div3>
          <head>15.</head>
          <p>
 Nec fefellit sanctum David fides sua, sed in
ipsa quoque offensione gratiam divinae miserationis
emeruit. Nam qui proposuerat mortem triduo exercere
in terra, ne unum quidem diem passus est
praeterire; sed ad horam prandii libenter indulsit, et
(ut verbo Scripturae utar) <hi>habuit poenitentiam super
malitiam <note>(II Reg. XXIV, 16)</note>
          </hi>. Vide quomodo te Scriptura
hortatur, ut et tu poenitentiam non refugias, sed
sequaris Deum, quem sequi debes. Bene addidit, <hi>super
malitiam;</hi> quia videtur omnis dura esse vindicta.
Ideo et dies judicii, dies dicitur mala, de qua beatus
est qui per Deum liberatur; ut scriptum est: <hi>In die
mala liberabit eum Dominus <note>(Psal. XL, 2)</note>
          </hi>. Et dixit, inquit,
<pb n="1016B"/>
angelo Dominus ut ibi parceret. Vide autem
quia quando vult Dominus ignoscere, dat gratiam et
fiduciam deprecandi. Et vidit David ferientem angelum,
et dixit: <hi>Ecce ego sum; ego peccavi, et ego pastor
male feci, et isti in hoc grege quid fecerunt? Fiat
manus tua in me et in domum patris mei <note>(I Par. XXI,
17)</note>
          </hi>. Si mandaverat Dominus angelo ut parceret,
quomodo feriebat adhuc angelus; nisi quia Dominus
etsi vult ignoscere, vult rogari, et ut rogetur, operatur?
Nec vidisset homo angelum ferientem, nisi
Dominus ejus oculis angelum revelasset. Unde et
Elisaeus dicit: <hi>Domine, aperi nunc oculos pueri hujus,
ut videat. Et aperti sunt oculi pueri ejus, et vidit
montem equis repletum et curribus in circuitu prophetae <note>(IV Reg. VI, 17)</note>
          </hi>.
Nec te moveat quod persona vilior
<pb n="1016C"/>
servuli, quam prophetae vel regis; quia vilior et
equorum et curruum species, quam sanctitas angelorum.</p>
        </div3>
<div3>
          <head>16.</head>
          <p>
 Et fortasse aliquibus perfunctorie legentibus
durum videatur quod David ille humilis corde atque
mansuetus, qui parcebat inimicis, mortem magis
populi elegit, quam suam fugam, aut famem super
terram. Famem populi vitavit; quia gravior morte et
omnibus suppliciis habetur, quam sequitur etiam
pestilentia, quae coelum contaminat, mortem acervat.
Suam fugam non poposcit, propter illud; quia propheta
pro populo deprecari poterat, sicut factum
est: populus pro propheta intervenire non poterat.
Scriptum est enim: Si populus erraverit, sacerdos
orabit pro eo; si sacerdos erraverit, quis rogabit pro
<pb n="1016D"/>
eo? Et tamen ubi vidit occidi populum, ipse se angelo <emph>822</emph> 
 ferienti obtulit; ut ipse potius pro populo
feriretur. Plus est quod nec ipsa perterritus specie
mortuorum gladio se obtulit, quam si sermonem propositae
conditionis optasset. In electione itaque rationem
secutus est, in dolore pietatem.</p>
        </div3>
<div3>
          <head>17.</head>
          <p>
 Vide autem Domini gratiam, quod et ipse a
proposita conditione deflexit. Numquid aliquod miserationis
est crimen; quia plus minatur, et minus
<pb n="1017A"/>
exigit? Qui in remuneratione praemiorum sua promissa
custodit, in exactione poenarum praescriptum
remordet. Cum irascitur in reum, differt: cum miseretur,
properat, ut absolvat; terret, ut corrigat; admonet,
ut emendet; praevenit, ut ignoscat. Unde et
alibi ait Propheta de Domino: <hi>Calix in manu Domini
vini meri plenus est mixto . . . . verumtamen faex ejus
non est exinanita <note>(Psal. LXXIV, 9)</note>
          </hi>. Ad terrendum plenus
est calix, ad feriendum non est exinanitus. Plenus
erat calix, cum mors per triduum mandaretur:
sed occurrit misericordia Dei, tenuit manum Angeli,
priusquam calicem istum exinaniret. Ut scias autem
quia calix poena vel gladius est, audi dicentem: <hi>Accipe calicem vini meri hujus de manu mea, et potionabis
omnes gentes, ad quas ego mittam te: et voment,
<pb n="1017B"/>
et insanient a facie gladii 
 <note>(Jerem. XXV, 15 et 16)</note>
          </hi>.
Et ad Hierusalem dicitur: <hi>Bibisti calicem irae de manu
Domini; calicem enim ruinae bibisti, et exinanisti,
nec erat qui te consolaretur <note>(Esai. LI, 17)</note>
          </hi>.
Hierusalem mensuram bibit, quae supra mensuram
peccavit: Ecclesia Christianorum calicem irae exinanire
non novit, sed exinanitum unguentum: propter
quam se Christus exinanivit, ut ubique fragraret.
De manu Domini hoc munus accepit: poculum autem
mortis ignorat. Duos calices lego, unum mortis,
alterum vitae. Mortis calicem suo Christus exinanivit
in sanguine; et novum calicem ministravit, ut
dicamus: <hi>Calicem salutaris accipiam <note>(Psal. CXV, 13)</note>
          </hi>.
Novi calix est Testamenti, qui in remissionem effunditur
peccatorum. Effunditur hic calix, et faex
<pb n="1017C"/>
ejus non invenitur, quia mundat omne delictum.</p>
        </div3>
<div3>
          <head>18.</head>
          <p>
 Diximus quemadmodum in ulciscendo inflectat
Dominus commotionem suam: dicamus quemadmodum
in remunerando praeveniat nostram precationem,
et doceamus exemplo. Audi illum ex duobus
latronem dicentem Domino: <hi>Memento mei, Domine;
cum veneris in regnum tuum <note>(Luc. XXIII, 42)</note>
          </hi>. Respondit
Dominus: <hi>Amen dico tibi, hodie mecum eris
in paradiso.</hi> Ille adhuc rogabat, ut meminisset sui,
cum venisset in regnum suum; et Dominus cum nondum
venisset, ei jam regnum coeleste tribuebat.
Quam velox misericordia! Tardius votum precantis,
quam remunerantis est praemium.</p>
        </div3>
<div3>
          <head>19.</head>
          <p>
 Ideo ergo David moderationem tenuit, non
remissionem oravit dicens: <hi>Domine, ne in ira tua
<pb n="1017D"/>
arguas me, neque in furore tuo corripias me.</hi> Furor
graece <foreign xml:lang="greek">θυμὸς</foreign> dicitur, et irae impetus. Hoc ergo Latinus
voluit exprimere: Neque in ira, neque in ipso
impetu irae arguas me, aut corripias. Correptio autem,
eruditio est. Ipsa graece dicitur <foreign xml:lang="greek">παίδευσις,</foreign> de qua
dicitur: <hi>Beatus homo quem tu erudieris,</hi> <emph>823</emph> <hi>Domine</hi> 
<pb n="1018A"/> <note>(Psal. XCIII, 13)</note>!
Non enim Deus passioni patet,
ut irascatur, cum sit impassibilis; sed quia vindicat,
videtur irasci. Nobis hoc videtur; quia ipsi cum
commotione vindicare consuevimus. Plerumque tamen
et homines inveniuntur cum vindicant, non moveri;
sed summa patientia celebrare vindictam,
exercere tormenta. Cur ergo mireris in Deo, si hoc
interdum in homine recognoscas? Vindictam autem
iram esse supra diximus. Denique usus habet, ut dicamus
de quoquam punito, quia iram incidit legum:
non quia legum iram, sed quia legum severitatem
incidit. Sic et alibi de decem plagis Aegyptiorum ait: <hi>Misit in eos iram per angelos malos 
 <note>(Psal. LXXVII,
49)</note>
          </hi>, id est, vindictam; lex enim nescit irasci, sed
scit legum minister. Nescit ergo irasci qui auctor est
<pb n="1018B"/>
legum, cui terrendi est voluntas, non puniendi. Imitamini
ergo, imperatores, exemplum divinum; ut
sitis in statuendis legibus severiores, in exigendis
suppliciis misericordes. Severitas legum insolentem
restringat audaciam, misericordia principum reos
subtrahat poenae. Recognoscit igitur Propheta culpam
suam, videt vulnera, curari postulat. Qui sanari vult,
argui non reformidat: sed non vult argui in furore,
sed in verbo Dei. Verbum Dei, sanitas est. Sic enim
legimus: <hi>Misit Verbum suum, et sanavit eos <note>(Psal.
CVI, 20)</note>
          </hi>. Non vult erudiri in ira; sed in doctrina;
ut si medicum roges, ne secet vulnus tuum, sed medicamentum
apponat; urget medicamento, sed non
secat. Denique est dolor, sed non supra mensuram
doloris: mordet, sed non cruentat.
<pb n="1018C"/>
</p>
        </div3>
<div3>
          <head>20. </head>
          <p>
 <note>(Vers. 3.)</note> Et addidit: <hi>Quoniam sagittae tuae
infixae sunt mihi.</hi> Eadem videtur dicere, quae sanctus
Job; sed diversa sunt. Nam et ille ait: <hi>Sagittae
enim Domini in corpore meo sunt, quarum furor bibit
sanguinem meum: cum incipio loqui, compungunt me <note>(Job. VI, 4)</note>
          </hi>.
Ille de vulnere sui corporis queritur; hic
deplorat animae suae vulnera. Et forte hic agit poenitentiam
de peccato: ille causam agit infirmitatis
humanae; et quasi nostrae imbecillitatis assertor, ad
remedium operis auxilium Creatoris exposcit. Hic
igitur precatur, ille patrocinatur. Ideoque vehementior
hujus est dolor; quia animae vulnera graviora
quam carnis sunt. Ille dicit sagittas Domini in suo
esse corpore, iste deplorat infixas; illius sanguis bibitur,
hujus effunditur; ille compungitur, hic vulneratur;
<pb n="1018D"/>
illum manus Dei tetigit, super hunc gravi
pondere confirmata est; hic animam suam deflet
illusionibus esse completam, ille suum corpus ulceribus.
Manum autem Dei, virtutem intelligimus puniendi.
Haec manus regem Aegyptiorum propter Abrahae
injuriam ob tentatam Sarae pudicitiam flagellavit.
<pb n="1019A"/>
Haec manus Aegyptiorum currus, equos et populos
Rubri maris demersit profundo. Haec manus mentem
gravavit regis Saul, ut gratiam sui conservatoris odisset;
et pro praevaricatione coelestis imperii desertus
a sociis, interemptis quoque filiis destitutus, victus ab
hostibus (quo spectaculo nihil est deformius regi)
gladium in se suum ipse converteret, ne captivus
senex viveret filiis et regno superstes. Hanc manum
David in seipso expertus et liberis, alterius incestum,
alterius parricidium deploravit, et <emph>824</emph> (quod
pio patri gravius est salutis suae exitiis) simul opprobria
sobolis, et pietatis deflevit excidia: quorum alter
ad incestum accensus de germanitatis affectu, alter
ad parricidium armatus est studio castitatis. Vide
quemadmodum illos in gravissimis criminibus confinia
<pb n="1019B"/>
lusere virtutum. Utinam aut ille sororem non
amasset, aut hic non vindicasset! Ad postremum et
ipse patriae finibus pulsus a filio, fugiebat hostem,
quem optabat haeredem: metuebat vincere, ne pietatis
dispendio vinceretur.</p>
        </div3>
<div3>
          <head>21.</head>
          <p>
 Sed forte aliquis dicat: Quomodo in parricidio,
vel in incestu manus fuerit Dei, cum opus illud
inimici sit? Cognoscamus igitur quoniam et ubi diabolus
vulnerat, sagittae Domini vulnerare dicantur.
Nempe sic legimus, quod cum in concilio angelorum
sanctum Job servulum suum Dominus conversus ad
diabolum praedicaret <note>(Job. I, 8 et seq.)</note>: ut ureretur
invidus, et humani generis adversarius (laus enim
inferioris substantiae viri, condemnatio ejus est,
qui de statu superiore dejectus est) responderit diabolus,
quia non gratis Job Dominum veneraretur,
<pb n="1019C"/>
qui nutu Dei omnibus abundaret. <hi>Sed mitte,</hi> inquit, <hi>manum tuam, et tange omnia quae habet: videamus
si non in faciem te benedicat 
 <note>(Job. I, 11)</note>
          </hi>. Et Deus potestatem
dedit diabolo, ut mitteret manum suam in
omnia quae haberet Job. Quibus gestis, cum sanctus
Job immobilis in sua fortitudine permaneret; quia
non est motus Job aut interitu filiorum, aut dispendio
facultatum: iterum Dominus ad diabolum dixit,
illudens ei, quod dissipasset omnia quae habuerat Job,
filios ejus interemisset; ipsum tamen nequaquam
movere de virtutis statione potuisset. Et ille respondit: <hi>Quaecumque habet homo, pro anima sua dabit.
Sed mitte,</hi> 
 inquit, <hi>manum tuam, et tange carnem et
ossa ejus <note>(Job. II, 4 et 5)</note>
          </hi>. Et accepit iterum potestatem,
<pb n="1019D"/>
ut mitteret manum suam in corpus ejus; tamen
ut animam ipsius custodiret. Et perfudit ulceribus
sanctum Job <note>(Job XIX, 21)</note>, ubi est egressus a Domino.
Advertimus ergo quod manus Domini dicatur,
ubi est hominis, diabolo infestante, tentatio. Siquidem
et Job manum Domini dixit esse quae se tetigerit <note>(Job XVI, 12)</note>,
et sagittas Domini esse memoravit
sagittas piratarum. <hi>Et tradidit,</hi> inquit, <hi>me in manus
injusti <note>(Ibid., 14)</note>
          </hi>. Ipse itaque absolvit, quia cum
diabolus vulnerat, Domini sunt sagittae, qui vulnerandi
<pb n="1020A"/>
permisit diabolo potestatem. Denique si mandes,
ut tuus servulus verberetur, nonne etiamsi ab
adstante alio caedatur, a te dicitur verberatus? Est
et illa ratio; quia Dominus ideo dat tentatori potestatem,
ut hominum in tentationibus probetur affectus.
Ideo fit persecutio, ut fides luceat, virtus excellat,
mens interna omnibus manifestetur.</p>
        </div3>
<div3>
          <head>22.</head>
          <p>
 Ergo tentatio quasi sagitta penetrat interiora
hominis, et quasi gladius Dei, qui scrutatur interna.
Gladius autem verbum est Dei validum, et acutius
omni gladio acutissimo: de quo gladio audi dicentem
Mariae Simeonem: <hi>Et tuam ipsius animam pertransibit
gladius; ut revelentur multorum cordium cogitationes <note>(Luc. II, 35)</note>
          </hi>.
Verbo enim Dei omnia revelantur,
in cujus conspectu nuda et aperta sunt omnia.
<pb n="1020B"/>
 Anima ipsa videtur, medullae <emph>825</emph> interiores,
cogitationesque manifestae sunt: nec ulla postremo
est creatura, ut Scriptura dicit <note>(Heb. IV, 12 et 13)</note>,
quae se a cognitione ejus abscondat. Ergo vendamus
omnia, ut verbum emamus, ipsumque in nostris visceribus
recondamus.</p>
        </div3>
<div3>
          <head>23.</head>
          <p>
 Ipse postremo diabolus testificatur, quia omnia
dat homo quae habet pro anima sua, nec dignum
illud pretium totius patrimonii pro redemptione
unius animae confitetur. Quid parcimus patrimonio,
quod et ipse diabolus vile judicat pro salute. Parum
dixi pro salute, parum esse et pro errore testatur.
Denique, <hi>haec omnia,</hi> inquit, <hi>tibi dabo, si procidens
adoraveris me <note>(Matth. IV, 9)</note>
          </hi>. Nec solum divitias
mundi, sed etiam honores et regna monstravit. Si
<pb n="1020C"/>
tanto constat, ut diabolus adoretur; quantum Christianus
debet offerre, ut cum Christo resuscitetur?
Sed diabolum dimittamus quasi hircum emissionis
in desertum; neque enim fidelis assertor est
veritatis; etsi aliquando transfiguret se in angelum
lucis.</p>
        </div3>
<div3>
          <head>24.</head>
          <p>
 Abundant nobis divinarum testimonia scripturarum,
quibus instruimur nihil esse in homine pretiosius fide,
nullum tantum esse patrimonium, quod
salutis nostrae atque animae pretio conferatur. Fide
Abraham patriam suam reliquit <note>(Gen. XII, 4 et seq.)</note>,
et terram, et proximos etiam quos videbat, et eum
quem non videbat, tanquam adspiciens sequebatur.
Moyses quoque animae suae pretium majus omnibus
Aegypti divitiis aestimavit <note>(Hebr. XI, 26)</note>. Quid de
<pb n="1020D"/>
viris sublimibus loquar? Rahab meretrix <note>(Josue II, 4
et seq.)</note> alienigena illa de saeculo, tamen animam
suam non solum contemptu omnium quae habebat,
sed etiam vitae periculis putavit esse redimendam:
quae exploratores Jesu Nave civibus suis quaerentibus
denegavit; et hostes patriae, legatos tamen fidei, maluit
occultare quam prodere. Non eam minae civium,
non bellorum pericula, non incendia patriae, non
suorum discrimina terruerunt. Disce vir, disce
Christiane, quomodo verum Jesum sequi debeas;
<pb n="1021A"/>
quando femina contempsit omnia sua, et Jesum in
figura propter similitudinem nominis est secuta. Unde
praeclare Salomon dixit: <hi>Divitiae viri, redemptio
animae ejus <note>(Prov. XIII, 8)</note>
          </hi>. Redime ergo animam
tuam. Vilis est pecunia, sed fit pretiosa per fidem:
vilis est cum conditur, pretiosa cum dispergitur; sic
enim scriptum est: <hi>Dispersit, dedit pauperibus: justitia
ejus manet in saeculum saeculi <note>(Psal. CXI, 9)</note>
          </hi>.</p>
        </div3>
<div3>
          <head>25.</head>
          <p>
 Si igitur talis fueris, ut possis contemnere
non solum omnia tua; sed etiam ipsam carnem tuam
pro justitia, qua nulla potest locupletior esse possessio
(possessio enim pretiosa, homo mundus) etsi
flumina te superiora concluserint, transis. Nam etsi
dederit tentandi tui Dominus potestatem, mandat
tamen diabolo ut animam tuam ipse custodiat; secundum
<pb n="1021B"/>
quod scriptum est: <hi>Ut destruas inimicum et defensorem <note>(Psal. VIII, 3)</note>
          </hi>;
tentat enim ut adversarius,
defendit ut servus. Scriptum est enim: <hi>Et volet tibi
unicornuus servire <note>(Job. XXXIX, 9)</note>
          </hi>. Servit enim, qui
non ex voluntate sua quod optat, exsequitur; sed ex
necessitate mandatis imperialibus invitus obtemperat.
Vide altitudinem Christi, quemadmodum retorsit
in diabolum malitiae suae pretium. Ille nos cogit,
quod odio habemus, hoc facere: <hi>Non enim quod volo,
hoc ago,</hi> ut Apostolus dixit, <emph>826</emph> <hi>sed quod odi, illud
facio <note>(Rom. VII, 15)</note>
          </hi>. Retorsit in illum Dominus, ut
et ipse plerumque non faciat quod vult; sed quod
odit, hoc faciat. Denique animam quam vult expugnare,
custodit. Nos corruptelam carnis condemnamus,
et sequimur; ut illa vidua quae promissam
<pb n="1021C"/>
marito fidem irritam facit, et postea nubere vult,
quod ante fugiebat <note>(I Tim. V, 20)</note>. Ille inimicus est
sanctis, et defensor adhibetur, quo amplius puniatur;
ut nocere non audeat, qui nocere desiderat. Et
quanto tolerabilius est amare virtutes, etsi implere
non possis, quam odisse virtutes, quibus nocere non
possis.</p>
        </div3>
<div3>
          <head>26.</head>
          <p>
 <hi>
            <note>(Vers. 4.)</note> Non est,</hi> inquit, <hi>sanitas in carne
mea a vultu irae tuae.</hi> Exposuit nobis hunc locum
Esaias: <hi>Peccavimus, et tu iratus es nobis <note>(Esai. LXIV,
5)</note>
          </hi>. Quis est tamen irae Domini vultus? Ne forte ille,
quia <hi>Oculi Domini super facientes mala <note>(Psal. XXXIII,
17)</note>
          </hi>. Si enim oculi Domini super justos, quomodo a
vultu irae Dei infirmatur Propheta? Unde et illud
considera, quod ipse David in posterioribus dixit:
<pb n="1021D"/> <hi>Quoniam ex omnibus tribulationibus eripuisti me; et
super inimicos meos respexit oculus meus 
 <note>(Psal. LIII,
9)</note>
          </hi>. Sicut enim bona justorum respicit; ita et peccatorum
occulta deprehendit. Nisi forte ad Christum hoc
referas, qui ab omnibus, a quibus conterebatur,
ereptus est; quando se exuit a populo Judaeorum, qui
eum frequentibus sacrilegiis et quotidianis impietatibus
conterebant; et inimicos suos vocavit ad gratiam,
quos oculus Dei vidit et amavit. Ergo quia pius
est Deus, nequaquam est desperandum. Etsi irascitur,
<pb n="1022A"/>
ignoscit; etsi percutit, sanat; etsi tradit in interitum
carnem, spiritum salvat. Noli ergo timere carnis
infirmitatem; quia sanctus cum infirmatur, potentior
est.</p>
        </div3>
<div3>
          <head>27.</head>
          <p>
 Quid autem est quod ait: <hi>Non est pax ossibus
meis a facie peccatorum meorum?</hi> Quae sunt ista ossa;
utrum animae, an corporis? Sed non tanta esset doloris
cura corporei, ubi et anima laborat; cum sancti
sit velle carnem propter animam flagellari; sicut se
flagellabat et Paulus, ne ejus reprobaretur assertio.
Sunt quaedam interioris ossa hominis, sicut et membra
sunt caetera, oculi mentis, et nares; sicut Job
dixit: <hi>Spiritus divinus qui est in naribus meis <note>(Job.
XXVII, 3)</note>
          </hi>. Sunt ergo et ossa, quibus charitatis quaedam
compago formatur. Unde et Adam dixit de consorte
<pb n="1022B"/>
charitatis, et cohaerede gratiae vitae: <hi>Hoc nunc os de
ossibus meis, et caro de carne mea <note>(Gen. II, 23)</note>
          </hi>. Quod
Apostolus interpretatus ait: <hi>Sacramentum hoc magnum
est: ego autem dico in Christo et in Ecclesia <note>(Ephes. V, 32)</note>
          </hi>.
Christi autem et Ecclesiae sacramentum
non carnale, sed spiritale esse quis dubitet; cum
bonus quisque in ipso conjugio non carnis, sed virtutis
decore teneatur: et mores diligat in uxore,
non usus? Denique audi, quia non secundum carnem
loquitur, sed secundum virtutem interiorem: <hi>Non
est absconditum os meum, quod fecisti in abscondito <note>(Psal. CXXXVIII, 15)</note>
          </hi>.
Virtus itaque non caro est, quae
Dei Patris novit abscondita.</p>
        </div3>
<div3>
          <head>28.</head>
          <p>
 Ergo non est pax animae virtutibus, quando
ante oculos nobis nostra peccata concurrunt, et offundunt
<pb n="1022C"/>
se mentibus nostris. Et hoc bene interpretatus
est gentium Doctor electus, in epistola secunda ad
Corinthios dicens: <hi>Nam et cum venissemus in Macedoniam,
nullam requiem habuit</hi> <emph>827</emph> <hi>caro nostra; sed
in omnibus sumus afflicti: foris pugnae, intus timores <note>(II Cor. VII, 5)</note>
          </hi>.
Illum Macedonum peccata vexabant;
quanto magis propria unumquemque nostrum peccata
perturbant, ut requies nobis esse non possit?
Gravior adversarius nobis culpa est nostra, quae
sollicitat otiosos, affligit sanos, contristat laetos, inquietat
placidos, exagitat mites, excitat dormientes.
Rei sumus sine accusante, sine tortore cruciamur,
sine vinculis astringimur, sine venditore vendimur.
Unde et Scriptura dicit: <hi>Peccatis vestris venditi estis <note>(Esai. L, 1)</note>
          </hi>.
Haec igitur peccata sunt, quae contra
<pb n="1022D"/>
nos semper sunt; ut dixit Propheta: <hi>Vendiderunt
nos, et dominantur nobis <note>(Esai. III, 12)</note>
          </hi>. Servus qui
venditur, superiore servitio exit; ut ad Dominum
alterum migret: nos nec superiorum jugum deponimus,
et ad nova peccata curvamur.</p>
        </div3>
<div3>
          <head>29.</head>
          <p>
 <note>(Vers. 5.)</note> Unde et ingemuit Sanctus dicens: <hi>Quoniam iniquitates meae superposuerunt caput meum:
sicut onus grave gravatae sunt super me;</hi> 
 hoc est, iniquitates
meae supertransierunt caput meum, et supereminent
mihi, ut sensus meos deprimant; oculi
<pb n="1023A"/>
enim sapientis in capite ejus. Et ideo Nabal malus
erat durus; quia sensus ejus malitia et iniquitas
obstruebant. Unde et Abigaeae verbum ferre
non potuit; sed obduruit cor ejus, et quasi infirmus
occubuit. Aut vide ne hoc sit caput, de quo ait Apostolus <note>(Coloss. II, 19)</note>,
quia non tenet illud, mente
carnis inflatus. Hoc autem caput Christus est; quia
omnis viri caput Christus. Hoc est caput quod per
compaginationes et colligationes totius plebis crescit
in incrementum Dei; quia in omnibus nobis per singula
membra sua Christus assurgit. Ergo quando
nos ingravant nostra peccata, et talento quodam iniquitatis
plumbeo ad terrena deprimimur, dirumpamus
vincula eorum, et projiciamus a nobis jugum
ipsorum; ut possimus oculos nostrae mentis attollere,
<pb n="1023B"/>
et audire dicentem: <hi>Venite ad me omnes qui laboratis
et onerati estis; et ego vos reficiam <note>(Matth. XI, 28)</note>
          </hi>.
Denique Aegyptum avaritia onerabat, pecunia vexabat
 mercatus Aethiopes, sicut scriptum est: <hi>Laboravit
Aegyptus, mercatus Aethiopum, et Sabaim viri
excelsi ad te transibunt <note>(Esai. XLV, 14)</note>
          </hi>. Laboravit
Aegyptus, antequam cognosceret veritatem: sed jam
non laborat postquam transivit ad Christum. Sequuntur
volentes Sabaei viri, qui ante fugiebant; quia
tenent eos vincula charitatis, quae adamante fortiora
sunt. Pulchre et illud Esaiae huic loco aptatur: <hi>Omne
caput in dolore, et omne cor in moestitia: a pedibus
usque ad caput non est vulnus, neque cicatrix, neque
plaga cum fervore <note>(Esai. I, 5 et 6)</note>
          </hi>. Fervet enim iniquitas,
cum dominatur, super caput nostrum sese extollens,
<pb n="1023C"/>
et locum occupans; ne eum Christus magister teneat
poenitentiae. Non mediocrem vim habent istae iniquitates,
si consideres hominem illum iniquitatis, qui venturus
est secundum opera satanae in omni virtute, et signis,
et prodigiis mendacibus <emph>828</emph> et omnis eductione
iniquitatis: quem cavendum nobis Apostolus demonstravit <note>(II Thes. II, 9 et 10)</note>,
quia operationem erroris
accipiet; ut probentur fideles, judicentur infidi.</p>
        </div3>
<div3>
          <head>30.</head>
          <p>
 <note>(Vers. 6.)</note> Merito ergo sub iniquitatibus positus,
et (quod pejus est) suis, corruptas esse et computruisse
dicit cicatrices suas a facie insipientiae
suae; quia levantem onera iniquitatum tardius remedium
sequebatur. Tamen et Job sancto qui saniem
radebat suorum ulcerum perfusus ulceribus a pedibus
usque ad caput, sanitas est refusa; et Lazarus
<pb n="1023D"/>
pauper qui jacebat ad januam divitis, lambentibus
ulcera ejus canibus, de cicatricum suarum fetore
sublatus, ab angelis in Abrahae sinu est collocatus.
<pb n="1024A"/>
Est ergo in sancto David spes in remedium
sanitatis; quia non unguentum redolent, sed
fetorem suorum vulnera peccatorum; et quia affligitur
his atque curvatur, et non delectatur. Specta
nunc epheborum aliquem lascivum, et egregie libidinosum,
qui in stupris vitam suam exigat, more
illius divitis in bysso et ostro jacentem, atque epulantem
quotidie splendide, cui natent pavimenta vino,
tegatur humus floribus et spinis cooperta piscium,
incensis diversorum thymiamatum odoribus
triclinia compleantur, quemadmodum se beatum
putet, et bene se olere judicet; cumque gravia atque
diuturna animae suae vulnera gerat, et corruptum
sanguinem fluat, nullum tamen fetorem suae cicatricis
accipiat. Obstructas enim coeno nares habet, nec
<pb n="1024B"/>
potest dicere: <hi>Spiritus divinus, qui est in naribus
meis <note>(Job. XXVII, 3)</note>
          </hi>. Ideo dives ille remedium salutis
invenire non potuit, pauper invenit. Denique alter
apud inferos in supplicio, alter in requie.</p>
        </div3>
<div3>
          <head>31.</head>
          <p>
 Invenit ergo perpetuae salutis remedium etiam
sanctus propheta David, qui fetere sibi animae suae
vulnera fatebatur, et a facie insipientiae suae computruisse
sibi cicatrices proprias loquebatur. Sed est
et insipientia quae per stultitiam praedicationis credentibus
salutem afferat. Refugit ergo Propheta
Evangelico jam spiritu sapientiam istius mundi, qua
non cognoscitur Deus: quae tegit sua vulnera, non
revelat ad Dominum. Melior igitur insipientia, quae
oculos habet ut videat ulcera sua, quam sapientia
quae non habet. Et ideo insipientiae suae obtutu admonitus
<pb n="1024C"/>
spiritali tantus rex, afflictum se miseriis
protestatur; ut remedium possit poenitentiae reperire,
quod Judas qui agrum de iniquitatis mercede
possedit, reperire non potuit.</p>
        </div3>
<div3>
          <head>32.</head>
          <p>
 <hi>
            <note>(Vers. 7.)</note> Miseriis,</hi> inquit, <hi>afflictus et curvatus
sum usque in finem: tota die contristatus ingrediebar.</hi> 
 Usque in quem finem se dicit esse curvatum?
Utrum legitimum in finem poenitentiae? Aut amplius,
ut mystice intelligamus, usque ad Christum, qui
finis Legis est; qui se passus est verberari, passus
est corpus suum mortuum lapidari? Sed nullum
fetorem poenitentiae, odorem vero omnem gratiae <emph>829</emph> 
 vulnera illa redolebant. Denique non tabes
mortis de vulnere ejus, sicut hominum caeterorum;
sed fons vitae scaturivit aeternae; ut Scriptura nos
<pb n="1024D"/>
edocet dicens: <hi>Et saliet aqua cum delectatione de fontibus
Salvatoris <note>(Esai. XII, 3)</note>
          </hi>. Exsilivit ergo de vulnere
aqua, ut nos biberemus salutem. Bibent omnes
<pb n="1025A"/>
peccatores terrae, ut peccata deponant. Vide singula.
Miseriis afflictus est Christus, ut beatos faceret homines,
qui erant in miseriis constituti. Nemo miserum
eum qui sit justus, appellet; quia ipse dixit: <hi>Vos nemo faciet miseros 
 <note>(Esai., XXXIII, 1)</note>
          </hi>. Curvatus est
ille, ut nos erigeremur: contristatus est ille, ut nos
laetificaret; secundum quod scriptum est: <hi>Si enim
ego constristo vos, et quis est qui me laetificet, nisi qui
contristatur ex me <note>(II Cor. II, 2)</note>
          </hi>. Qui contristatur
ergo ex Domino Jesu Christo, ipse laetificat Christum;
et ipse laetificatur a Christo. Ideo ergo et nos
non perfunctorie satisfaciendum a nobis esse cognoscimus.
Curvemur usque in finem, id est non solum
Christo fidem, sed etiam passionum nostrarum
perseverantiam deferentes, et gaudeamus in passionibus
<pb n="1025B"/>
nostris; sicut et Christus gaudebat in passionibus
suis. Quas ille suscipiebat pro servulis suis,
nos subeamus pro Domino. Hic ergo finis. <hi>Ut adimpleam,</hi> 
inquit, <hi>qui desunt tribulationum Christi in carne
mea, pro corpore ejus, quae est Ecclesia, cujus sum
factus minister <note>(Coloss. I, 24)</note>
          </hi>. Videmus quid nobis
suscipiendum sit, qui ministerium sacerdotale suscepimus;
ut non solum pro nobis, sed etiam pro
Ecclesia Domini sustinere fortiter passiones corporis
debeamus. David autem addidit et animae passiones.</p>
        </div3>
<div3>
          <head>33.</head>
          <p>
 <note>(Vers. 8, 9, 10, 11.)</note> Denique ipse ait: <hi>Quoniam
anima mea completa est illusionibus: et non est
sanitas in carne mea. Incurvatus sum et humiliatus
sum nimis: rugiebam a gemitu cordis mei. Et ante te
omne desiderium meum, et gemitus meus non est absconditus
a te. Cor meum conturbatum est, et deseruit
<pb n="1025C"/>
me fortitudo mea, et lumen oculorum meorum non est
mecum.</hi> Advertimus igitur laborem animae majorem
esse, quam carnis. Denique quibus anima illusionibus
compleatur, intellige; eo quod in tentationibus diabolus
ei videatur illudere et insultare quasi graviter
laboranti. Symmachus tamen ait <hi>lumbos,</hi> in quibus
seminaria sunt generationis humanae. Unde praecinctos
lumbos habere te praecipit Sapientia Dei <note>(Luc.
XII, 35)</note>; ne tua castimonia resolvatur. Denique ut
scias quia in lumbis sunt libidinis commotiones,
quae plerumque excitantur a diabolo; quando contendit
dissipare membra Christi, et facere membra
meretricis: <hi>Ecce,</hi> inquit, <hi>fortitudo ejus in lumbis, et
virtus ejus in utero <note>(Job. XL, 11)</note>
          </hi>. In lumbis viri semina
<pb n="1025D"/>
sunt, in utero autem feminae. Illudit ergo diabolus
in his, ut faciat adulterium, incestum, fornicationem.
Et ideo qui fornicatur, in corpus suum
peccat, non extra corpus. Primum, quia infirmatur
caro, quae libidinibus diffluit, et non servat moderamina
castitatis; deinde quoniam seminaria quae debent
soboli proficere procreandae, inquinamentum
corporis, non fructum posteritatis operantur. Inde
itaque dicuntur illusiones fortasse, quod in his corporis
aestus sine coitus celebritate frequenter illudat.
Unde bene <emph>830</emph> Septuaginta viri animae illusiones
dixerunt; eo quod diabolus affectus alicujus illudens,
<pb n="1026A"/>
in vanum studeat vires ejus effundere, virtutemque
vacuare, resolvere fortitudinem. Ideoque alibi ait: <hi>Et renes mei resoluti sunt 
 <note>(Psal. LXXII, 21)</note>
          </hi>. In quo nos
etiam beatus confirmat Apostolus, quod non illusiones
animae, non carnis infirmitatem metuere debeamus;
quia et animae et corporis nostri Christus est
virtus, qui curat aegrotos, quasi medicus: confirmat
invalidos, quasi omnium fortitudo. Denique <hi>etsi foris
homo noster corrumpitur; sed renovatur interior de
die in diem <note>(II Cor. IV, 16)</note>
          </hi>.</p>
        </div3>
<div3>
          <head>34.</head>
          <p>
 His itaque animae illusionibus fatigatus incurvaverat
et humiliaverat se nimis sanctus David, non
quo iniquitatibus superponentibus se supra caput
ejus, ut diximus, locum daret, aut inimico cederet,
qui in posterioribus docet ei non esse cedendum dicens:
<pb n="1026B"/> <hi>Quanta maligne operatus est inimicus in sanctis
tuis; et gloriati sunt qui oderant te, in medio festi tui?
Posuerunt signa sua signa; et non cognovi sicut in via
supra summum. Quasi in silva lignorum securibus
consciderunt januas ejus 
 <note>(Psal. LXXIII, 3 et seq.)</note>
          </hi>. Inimicis
meis, inquit, signa iniquitatis suae supra summum
ponentibus (quid est summum, nisi caput
tuum, ubi sensus sunt, ubi Christus est Sapientia)
ego non cognovi, id est, non acquievi, non his consensi,
et meae sententiam cogitationis adjunxi. Unde
et alibi habes: <hi>Non cognovi verbum nequam;</hi> et: <hi>Declinantes
a me malignos non cognoscebam <note>(Ps. C, 3
et 4)</note>
          </hi>. Denique cum omnia noverit Christus, peccatum
non cognovit; cognoscit enim quae sua sunt,
id est, quae virtutum sunt, non quae flagitiorum.
<pb n="1026C"/>
Ideoque Scriptura tibi dicit: <hi>Cognovit Dominus qui
sunt ipsius <note>(II Tim. II, 19)</note>
          </hi>. Iniquis autem dicit: <hi>Discedite a me, quia non novi vos 
 <note>(Luc. XIII, 27)</note>
          </hi>. Et
per Hieremiam locutus est dicens: <hi>Sicut agnus ductus
sum ad immolandum, et nescivi <note>(Jerem. XI, 19)</note>
          </hi>.
Quomodo nesciebat quod futurum ante praedixerat?
Sed nescivi, inquit, cogitationes eorum, malitiam
eorum. Nolo scire quae sanguinis sunt. Denique <hi>non
congregabo conventicula eorum de sanguinibus <note>(Ps. XV,
4)</note>
          </hi>; et: <hi>Deleo iniquitates eorum, et memor non sum <note>(Esai., XLIII, 25)</note>
          </hi>.
Nolo scire quae remissurus adveni.
Non cognovi ligna quae ardeant, nec quae in acervo
lignorum sunt posita, vel stipulam, vel fenum, ut
citius ea nutrimentis suis flamma consumat. Illa volo
scire quae maneant, ut fructum suae mercedis accipiant:
<pb n="1026D"/>
illa volo scire quae supra fundamentum
aedificata sunt, ut meliorentur; non quae in via,
ubi ea diripiant transeuntes: illa volo scire quae vitis
sunt, illa certa ligna quae ferant fructum, non ea
quae in fasces collecta ad incendium praeparantur;
id est non sum illis arbiter et socius quae caduca sunt.
Non ergo societas alicujus rei, sed societas criminosa
in culpa est.</p>
        </div3>
<div3>
          <head>35.</head>
          <p>
 Qua ratione autem non cognovit in infructuosis
et fragilibus gloriantes? Quia malis operibus et
iniquitatis suae securibus evertunt animae fidelis
ingressus, et crudelibus factis scindunt piae mentis
<pb n="1027A"/>
vestibula; ne per ea possit Christus intrare. Debet
autem unusquisque portas suas et januas custodire;
ut cum venerit Christus et pulsaverit, dicant ministrae
potestates quae praeeunt et praecurrunt: <hi>Tollite
portas, principes, vestras, et elevamini</hi> <emph>831</emph> <hi>portae
aeternales <note>(Ps. XXXVIII, 7)</note>
          </hi>. Vere principes, qui se bene
rexerint, ut in animas eorum Christo ingressus
sit. Simile quoque illud est Salomonis: <hi>Si spiritus
habentis potestatem ascenderit adversum te, locum
tuum non relinquas; quia cura mitigabit delicta
magna <note>(Eccl. X, 4)</note>
          </hi>. Diligentia enim et fides superiorem
locum tenent, inferiorem perfidia. Ideo ascendat
ad te bona diligentia, quae insidias excludit inimici
et aufert peccatum, ne malitia potestatem habentis
nocere possit. Hanc videt Ecclesiastes in
<pb n="1027B"/>
Canticis malitiam sub sole, hoc est, in hoc mundo,
unde et subsolanum locum hunc Scriptura memoravit.
Sub sole ergo vidit, non supra solem, ubi pax
angelorum est, vel sanctitas coelestium potestatum.
Aut forte sub sole iniquitatis dixit; malitiae enim
diabolus praesidet, virtutibus Christus. Itaque ut vinceret
spiritum potestatem habentem, quam ad tempus
accepit, incurvabat se in oratione David, cervicem
sicut circulum flectens, et humiliabat in precibus;
oratio enim se humiliantis nubes penetrat, et elementorum
alta transcendit, ut Christo appropinquet.</p>
        </div3>
<div3>
          <head>36.</head>
          <p>
 Et rugiebat a gemitu cordis sui. Rugit, qui
gemitum solum, non verba exprimit. Haec est ergo
illa praeclara oratio, quando <hi>interpellat pro nobis Spiritus
gemitibus inenarrabilibus <note>(Rom. VIII, 26)</note>
          </hi>, ut
<pb n="1027C"/>
Vas electionis asseruit. Hic est gemitus quem non
despicit Deus, qui non despicit servum juniorem orbatum
patre, nec viduam, si effundat loquelam.</p>
        </div3>
<div3>
          <head>37.</head>
          <p>
 Gemitum ergo ante omnia signum Spiritus
sancti Apostolus ponit, ut legimus. Denique custodiamus
animae nostrae januas; ne multiloquii securibus
scindatur nostrae confessionis ingressus. Nihil
insolens et superbum nostro ex ore procedat; ne
securim levemus aut malleum, quae non intrant in
Ecclesiam Domini. Claude januam, cum oras, ne se
ingerat spiritus nequam; ut et ibi peccatum extorqueat,
ubi lucrum volumus pietatis acquirere. Qui
sic orat, non est a Domino gemitus ejus absconditus.
Denique sic sancti Petri gemitus et cognitus et exauditus
est, quando flevit amarissime. Utique non lacrymae
amarae, sed amarus qui eas fundebat affectus.
<pb n="1027D"/>
In ipso perfido Achab gemitus invenisset gratiam;
nisi manens invidia cumulasset offensam. Non
enim perfunctorius gemitus praedicatur; sed qui habet
<pb n="1028A"/>
conversionem; scriptum est enim: Si conversus
ingemueris, salvus eris.</p>
        </div3>
<div3>
          <head>38.</head>
          <p>
 Constituamus etiam ante Dominum omne desiderium
nostrum: Quid est desiderium? Bonae enim
rei legi desiderium: <hi>Desiderio desideravi hoc pascha
manducare vobiscum <note>(Luc. XXII, 15)</note>
          </hi>; et: <hi>Cervus desiderat
ad fontes aquarum <note>(Psal. XLI, 2)</note>
          </hi>. Puto autem quod
is qui poenitentiam gerit, qui se affligit, non bona
sua debeat, sed commissa sibi enumerare peccata.
Denique versiculis illis, ut arbitror, hoc docemur,
quibus ait: <hi>Deus, vitam meam nuntiabo tibi: posuisti
lacrymas meas in conspectu tuo <note>(Ps. LV, 9)</note>
          </hi>. Non enim
quasi innocentem vitam annuntiat, ubi lacrymae funduntur,
quae <emph>832</emph> solent legationem suscipere pro delictis.
Nisi forte sic intelligamus, quod etsi innocens
<pb n="1028B"/>
quisque sit, securus esse non possit, cui sint adversus
gravissimos hostes quotidiana certamina; et ideo
haec licet laeta sit conscientia, tamen pugna lacrymabilis.
Juxta hos ergo versiculos concupiscentiam
possumus accipere magis, quam desiderium; <foreign xml:lang="greek">ἐπιθυμίαν</foreign>
enim Graecus posuit: concupiscentia autem et
desiderium <foreign xml:lang="greek">ἐπιθυμία</foreign> dicitur. Sed concupiscentia et
de bono et de malo dicitur. <hi>Concupivit, et defecit anima
mea in atria Domini <note>(Ps. LXXXIII, 13)</note>
          </hi>, pro bono;
in Lege autem aliter: <hi>Nam concupiscentiam nesciebam,
nisi Lex diceret: Non concupisces <note>(Rom. VII, 7)</note>
          </hi>,
utique pro malo. Denique subjecta nos doceant,
quia occasione accepta, peccatum per mandatum
operatur omnem concupiscentiam in hominis affectu.
Possumus tamen sic accipere, <hi>Ante te omne desiderium
<pb n="1028C"/>
pono;</hi> hoc est tibi manifesto, quae impetrare
desidero; ut ad seriem petitionum, non ad jactantiam
referendum videatur esse virtutum. Jactantia
enim insolens etiam in integro, deprecatio autem in
peccatore laudabilis.</p>
        </div3>
<div3>
          <head>39.</head>
          <p>
 Addidit etiam Propheta, quia cum cor suum
conturbatum sit deseruerit se fortitudo sua. Magnum
periculum si cor exagitetur, quo credimus ad justitiam.
Sed tamen ut in magnis periculis aegritudinum
si dolor sentitur, et sensus ejus exprimitur, remedium
salutis ostenditur (dolere enim tolerabilius
est, quam non dolere; aliud enim vivificationis adhuc
manentis insigne, si doleas, aliud supremae mortis
indicium, si nullus sensus doloris sit) ita et cor
salutis signa demonstrat, quando causas suae perturbationis
agnoscit. Denique turbatum est cor David
<pb n="1028D"/>
adversus Nabal hominem pestilentem, et gratiam reperit,
dum occurrit Abigaea, quae mitigaret commotionem
indignationis, et sanctificationem benedictionis
<pb n="1029A"/>
acciperet. At vero Nabal duro et rigido corde
verbum uxoris ferre non potuit, et obstupefactus
obriguit, et in mortem incidit.</p>
        </div3>
<div3>
          <head>40.</head>
          <p>
 Quae autem Prophetam deseruit fortitudo?
Utrum carnis an mentis? Si carnis non utique desperanda
sanitas. Nam <hi>virtus in infirmitate perficitur <note>(II Cor. XII, 9)</note>
          </hi>.
De quo non mediocriter disputavit
arbiter et praeliator qui luctae mentis et corporis
sciens, temperabat utriusque certamen; ut restringeret
carnem; si cerneret fortiorem, ne in legem
peccati captivam duceret mentem. Revocabat itaque
carnem, virtutem autem menti jungebat: sic ad coronam
meruit pervenire. Ergo hoc dicit Propheta:
Si carnis fortitudo deseruit, mentis fortitudo praevaluit.
Quod si fortitudinem mentis accipimus deseruisse,
<pb n="1029B"/>
non mirum si in gravissimis tentationibus
corde turbato putat se homo mentis suae fortitudine
deseri. Ipse te doceat dicens: <hi>Fortitudo mea et laus
mea Dominus <note>(Ps. CXVII, 14)</note>
          </hi>. Dominum ergo quaerebat;
et ideo ne deseri mereretur, saepius putabat
esse quaerendum: et sicubi fluctuabat, putabat se
esse desertum. Sic Apostoli <emph>833</emph> excitant dormientem;
ne obdormiret sibi, non quia eum obdormisse
credebant. Sic Elisaeus (ut superiorum utamur exemplis) <hi>Ubi est,</hi> 
 inquit, <hi>Deus Eliae? <note>(IV Reg. II, 14.)</note>
          </hi> 
Non quod putaret absentem; sed quia praesentiam
ejus in beneficiis requirebat. Sic Hieremias eum sequebatur
ut medicum, dicens: <hi>Sana me, Domine, et
sanabor, salvum me fac et salvabor. Non laboravi
post te <note>(Jerem. XVII, 14)</note>
          </hi>. Sic Ecclesia requirebat
<pb n="1029C"/>
eum in Canticis Canticorum, et rogabat filias Hierusalem,
ut suscitarent dilectionem <note>(Cant. III, 5)</note>. Quaerebat
ut inveniret, quem sua dilectione retinebat, nec
unquam sentiebat absentem. Sic ergo et David non
querebatur a Christo se esse desertum; sed judicabat
illo praesente, se non posse turbari.</p>
        </div3>
<div3>
          <head>41.</head>
          <p>
 Denique ut scias de Christo magis intelligendum,
addidit: <hi>Et lumen oculorum meorum non est
mecum.</hi> Quod est verum lumen omnium, nisi Christus
Jesus de quo Joannes dicit: <hi>Erat verum lumen,
quod illuminat omnem hominem venientem in hunc
mundum <note>(Joan. I, 9)</note>
          </hi>; quia ipse est qui illuminat et
corporis oculos, et mentis obtutum? Rogemus ergo
ut semper nobis suum lumen infundat, et semper
nobiscum sit, sicut erat cum David; et ideo audebat
<pb n="1029D"/>
dicere: <hi>Quoniam apud te est fons vitae, et in lumine tuo
videbimus lumen <note>(Psal. XXXV, 10)</note>
          </hi>. Ille certe quasi propheta
magnum viderat lumen: nobis lucerna ejus
luceat, ne possimus errare. Et lucerna Verbum est,
sicut verum lumen est Verbum, quod totum illuminat
mundum. Denique <hi>lucerna pedibus meis Verbum
tuum, Domine <note>(Psal. CXVIII, 15)</note>
          </hi>. Et lucernam illam
etiam Propheta quaerebat, non laternam.
<pb n="1030A"/>
Lucernam autem illam Johannes invenit, et demonstravit:
cum laterna persecutor advenit et demonstravit;
laterna enim clausum habet, non liberum
lumen. Judaeus quasi lucerna sub modio, vel faces
sub velamine potest videre, sed non videt: nos autem
revelata facie gloriam Domini speculamur aeternam;
ut ad ejus imaginem a gloria in gloriam per
Spiritum sanctum reformemur. Venit ergo persecutorum
turba cum laternis; et ideo inclusam in eis
lucem videre eorum oculi nequiverunt. Venit cum
facibus, quae plus habent in fumo caliginis, quam
splendoris in lumine. Denique facibus mortuorum
cadavera ardere consueverunt. Sibi ergo Judaei jam
ferebant incendia, qui persequebantur salutis auctorem.
Venere cum armis, significantes armis se perituros
<pb n="1030B"/>
esse Romanis usque ad excidium totius civitatis
et templi, qui pacem Domini recusarunt.</p>
        </div3>
<div3>
          <head>42.</head>
          <p>
 <hi>
            <note>(Vers. 12, 13, 14, 15.)</note> Amici mei et proximi
mei adversum me appropinquaverunt, et steterunt. Et
proximi mei a longe steterunt. Et vim faciebant qui
quaerebant animam meam. Et qui inquirebant mala
mihi, locuti sunt vanitatem: et dolum tota die meditabantur.
Ego autem velut surdus non audiebam, et sicut
mutus, qui non aperit os suum. Et factus sum sicut
homo non audiens, et non habens in ore suo increpationes.</hi> 
Videro qui sint qui argute ista discutiant.
Mihi <emph>834</emph> in primo praecipue isto versiculo Domini
videtur tenenda sententia; quia in tentationibus
inimici fiunt hominis etiam domestici ejus. Hoc ergo
sanctus David pure atque sincere et dolenter fatetur.
<pb n="1030C"/>
Verus enim dolor est, et interioris cordis confessio;
quando enumerantur omnia quibus secreta
mentis viscera amarissimo compunguntur affectu, et
domestico felle exacerbantur. Deplorat igitur Propheta
ab amicis se et proximis impugnatum, a quibus
utique non impugnari debuit, sed juvari. Quod utique
cum sancti Job querimonia concurrit <note>(Job. XVI,
2 et seq.)</note>; quia et ipse arguebat tres illos reges consolatores
malorum, qui majora ei inferebant certamina,
cum ad consolandum eum amicitiae gratia
convenissent: quod utique cavendum est nobis.
Consolatio enim mitis esse debet, non aspera, quae
magis dolorem leniat, fervorem mitiget, quam commotionem
excitet. Certe ipsius corporis medicina
nos doceat, quae ferventibus vulneribus molliora
<pb n="1030D"/>
medicamenta consuevit adhibere, quibus dolorem
allevet. Ideoque foventur primo vulnera, post secantur;
ne offendat ipsa durities, et incisio vulnus
exasperet. Quanto igitur magis cavere nos convenit;
ut cum venerimus ad consolandum, non facile, non
perfunctorie loquamur? Septem diebus tacuit Job,
tacuerunt amici, nec locuti essent, nisi Job dolore
prorupisset in vocem; quaerendum est enim unde
<pb n="1031A"/>
incipias, ne in ipso sermone offendat consolatio tua.
Etiam taciturnitas ipsa medicina est, et velox in
sermonibus magis vulnerat. Quid miraris si alterum
vulnerat, cum frequenter ipse se vulneret; quia ex
multiloquio peccatum non effugit? Etenim si medicus
medendi tempus exspectat, ut digestis aegritudinibus,
medicinae subsidia deferantur; ne acerba adhuc et
immatura, ut asserunt, aegritudo curationis remediis
reluctetur, et beneficium sentire non possit;
quanto magis explorare nos convenit, ut opportune a
nobis medicinalis sermo procedat, qui non accendere
luctum, sed lenire videatur? Vis urget doloris:
premitur cor mulieris afflictae, quae immaturo obitu
maritum amisit, aut filios: quid properas cum te illa
non audiat, nisi defervescat dolor? Saepe lites de
<pb n="1031B"/>
consolationibus vidimus excitatas. Venisti ut doleas,
non ut litiges. Ordo sermonis ipse quaerendus est;
ne peccatum apud Deum incurras, dum desideras
hominem consolari; ne dicenti tibi: Audi haec, et
alia multa quae nihil prosint; respondeat: <hi>Audite
consolatores malorum <note>(Ibid.)</note>
          </hi>; ne in luctu alterius
certamen garrulae disputationis inducas; ne non accedas,
cum oporteat; ne accedas, et durior sit tuus
sermo. Denique quid dicatur de talibus, doceat te
sanctus Job: <hi>Simul mihi venerunt tentationes gravissimae,
circumdederunt me insidiantes: fratres mei discesserunt
a me, cognoverunt extraneos magis quam me.
Amici mei immisericordes facti sunt <note>(Job. XIX, 12 et
seq.)</note>
          </hi>. Hic ergo <emph>835</emph> naturalis est sensus etiam sancti
prophetae David; ut queratur se ab amicis impugnatum,
<pb n="1031C"/>
a proximis destitutum.</p>
        </div3>
<div3>
          <head>43.</head>
          <p>
 Sed ne mysticus quidem abhorreat pietatis affectus,
ut pro angelis dixerit, qui praetendunt timentibus
Dominum; ut eripiant eos de tentationibus,
quas ferre non possent. Quomodo ergo longe stant,
qui ad adjumentum sunt attributi? Sed non illi se
separant, sed qui urgetur tentationibus putat eos
longe abesse, quos propius sibi adesse desiderat; et
arbitratur
dissimulare, cum illi juvandi tempus nutu
sui imperatoris exspectent, qui athletam suum quo
gloriosius vinceret, diutius certare praecepit. Et videtur
hoc magis sequentibus convenire; quia angelis
protectionis excubias relaxantibus, insidiabantur
inimici, quaerentes in anima ejus invenire quod noceat.
Tunc enim potestas illis gravioris tentationis
<pb n="1031D"/>
permittitur, cum culpa animae gravior reperitur.
Unde habes illud in libro Regnorum regis Achab ad
Eliam dictum; quando eum Propheta vehementer
increpavit, et mortem ei denuntiavit: <hi>Invenisti,</hi> inquit, <hi>me.</hi> 
 Et respondit Elias: <hi>Inveni; quia fecisti malignum
in conspectu Domini <note>(III Reg. XXI, 20)</note>
          </hi>. Vides
ergo quia regibus non temere vel a prophetis Dei, vel
<pb n="1032A"/>
a sacerdotibus facienda injuria sit; si nulla sint
graviora peccata, in quibus debeant argui: ubi
autem peccata graviora sunt, ibi non videtur a sacerdote
parcendum; ut justis increpationibus corrigantur.</p>
        </div3>
<div3>
          <head>44.</head>
          <p>
 Tamen David in hoc loco dicit quod nihil invenisse
videantur; et ideo inimici ejus vanitatem
locuti sunt, quoniam nihil quod pro veritate loquerentur,
invenerint. Aut certe, quia etsi peccavi, tamen
peccata mea poenitendi dolore purgabam. In
quo illi cum dolo mecum loquebantur: ut me objurgatione
confunderent, et a conversione revocarent.
Et vide ne hoc magis senserit, quaesisse illos mala
ejus: sed cum vellent accusare, praeventos; quoniam
vulnera sua ipse patefecerat, sui accusator existens;
<pb n="1032C"/>
et ideo vim accusationis eorum esse annulatam:
locutos autem fuisse vana, quae confesso culpam nocere
jam non possent.</p>
        </div3>
<div3>
          <head>45.</head>
          <p>
 Exclusi igitur a criminationis invidia, dolum
adhibebant; ut insurgerent, inquit, et mihi insultarent,
quo me stimularent ad aliquam commotionem:
quorum ego dolum videns, <hi>velut surdus non audiebam.</hi> 
Considera vim sermonis. Non dixit, quia simulabam
non me audire quae dicerent: sed <hi>non audiebam,</hi> dixit;
et quod intentione mentis vocem loquentis excluderet:
nec aperiret os suum, sicut mutus. Beatus
qui potest tantam habere virtutem, ut lacessitus non
irascatur, commotus se nolit ulcisci. Inimici hoc
agunt, ut provocent ad iracundiam: maledicunt, ut
maledicamus: criminantur, ut crimen retorqueamus:
<pb n="1032C"/>
conviciantur, ut excitent nos ad vicissitudinem
contumeliae. Unde praeclare Petrus de Domino
Jesu in epistola sua posuit: <hi>Quia cum malediceretur,
non maledicebat: cum pateretur, non comminabatur <note>(I Pet. II, 23)</note>
          </hi>.
Ad ejus ergo similitudinem atque
imaginem justus suae vitae cupiens instituta formare,
accusatus tacet, laesus remittit, dissimulat lacessitus,
et non aperit os suum; ut illum imitetur, qui sicut
agnus ad victimam ductus, sic non <emph>836</emph> aperuit os
suum; et cum possit habere quod referat, magis vult
silere quam dicere. Ipse enim Dominus Jesus vere
cum accusaretur, tacebat; et cum percuteretur, non
repercutiebat. Denique percussus respondit: <hi>Si
male locutus sum, testimonium perhibe de malo: si
bene, quid me caedis <note>(Joan. XVIII, 23)</note>
          </hi>? Vide quemadmodum
<pb n="1032D"/>
quasi vere infirmus, et quasi is qui se
vindicare non posset, puerili quodam loquebatur
affectu: ita ergo et tu si habeas quo redarguas arguentem,
melius tacebis; ne redarguendi vicissitudine
commotionem tuam prodas. Melius est enim
dissimulare iujuriam, quam cum redarguis, vindicare.
Bonus mutus, qui loqui male nescit, cujus ex
<pb n="1033A"/>
ore crimen exire non novit. Hic est mutus vere beatus,
qui cum tacet, intra se loquitur. Dominus dat
mihi linguam eruditionis, ut sciam quando oporteat
me dicere sermonem. Talia loquebatur intra se
Zacharias, cum obmutuisset: et vere quia loqui ei
non profuerat, ne loqueretur, obmutuit; et ut loqueretur,
exauditus a Christo est. Denique scripsit
quod Christus exaudiret; et vocem recepit, quam
Christus indulsit; et gratiam adjunxit, quam ante non
habuit; ut prophetaret eum, cujus mandatis ante
non credidit. Quid de Domino omnium virtutum loquor,
cum mulier Susanna nec sexus infirmitate turbata,
cum se ad periculum mortis cognovit addictam,
vocem emiserit? Accusabatur, et tacebat: ducebatur
ad mortem, et silentio se tegebat, ne nudaret pudorem.
<pb n="1033B"/>
Intra se tamen loquebatur Deo, qui eam magis
audivit tacentem: quae si voluisset loqui, forsitan non
esset audita.</p>
        </div3>
<div3>
          <head>46.</head>
          <p>
 Et tu ergo qui proposuisti satisfacere pro delictis
Domino Deo tuo, illi soli interiore corde te
purga, illum contuere, qui potest peccata diluere.
Adjuvat te, qui putaverit arguendum. Denique cum
malediceretur David, et ejus dux Abessa injuriam
regis vellet ulcisci, dixit ad eum David: <hi>Dimitte
illum, ut maledicat; quoniam dixit illi Dominus, ut
videat humilitatem meam, et retribuat mihi Dominus
bona pro maledicto hoc <note>(II Reg. XVI, 12)</note>
          </hi>. Vides igitur
quod a conviciantibus adjuveris, ut Dominus audiat
te, et peccatum tuum remittat? Nam cum ipse accusator
tui esse debeas, et coacervare flagitia, teque ipsum
<pb n="1033C"/>
offerre supplicio; quomodo negare objecta desideras?
Poenitentia patientiam quaerit, patientia mitigat
delicta magna. Quomodo irasceris aliis, tuae ipse
reus conscientiae? Quomodo commoveris, cum debeas
esse miserabilis? Qui arguitur, et (quod est amplius)
a semetipso, curare debet sua vulnera, non alterum
vulnerare. Nemo alium vulnerando se sanat. Medice,
cura teipsum. Si medicus, quanto magis reus prius
curare se debet! Confiteris peccatum tuum, et medicum
te profiteris alienum: etsi veritatis est quod
retorques, temporis non est; peccatori enim dixit
Deus: <hi>Quare tu enarras injustitias meas <note>(Psal. XLIX,
16)</note>
          </hi>?
Usurpasti tibi ut de Lege arguas, qui contra
Legem <note>(Exod. XXIII, 1)</note> ipse fecisti. Quid lacrymarum
tempus amittis? Quid concertando vanos sermones
<pb n="1033D"/>
aut audis aut loqueris; cum tibi scriptum
sit: Non accipias auditum vanum; cum legeris
in Evangelio <note>(Matth. XII, 36)</note> pro omni sermone
otioso judicium esse subeundum? Etsi alius loquitur,
tace; etsi alius conviciatur, aurem tuam
obstrue. <emph>837</emph>
</p>
        </div3>
<div3>
          <head>47.</head>
          <p>
 <note>(Vers. 16, 17.)</note> David tacendo vicit adversarios
suos: et quia sicut mutus factus est, vocem
recepit; quia conversus ad Dominum loquebatur
dicens: <hi>Quoniam in te, Domine, speravi: tu
exaudies me, Domine, Deus meus. Quia dixi, ne aliquando
exsultent in me inimici mei.</hi> Vide singula:
tacebat David, loquebantur inimici, provocabant ut
aliquid et ipse loqueretur. Dicebant: Audiamus
<pb n="1034A"/>
vocem tuam. Intra se ille tacitus loquebatur: Quid
opus est, ut ista audiant, quibus prodesse non possunt? <hi>In te, Domine, speravi;</hi> 
 tibi soli loquor: tu
audi, qui exaudire potes. A te semper poposci, <hi>ne
aliquando exsultent in me inimici mei;</hi> quia etsi peccavi,
tu peccatum dimittis: etsi ego cecidi, tu resuscitas,
ne habeant unde exsultare possint qui
peccatis laetantur alienis. Plus enim acquisivimus,
qui plus peccavimus; quia beatiores facit tua gratia,
quam nostra innocentia. Habemus hunc sensum et
in libro Michaeae prophetae: <hi>Noli gaudere super me,
inimica mea; quia cecidi, sed resurgam <note>(Mich. VII, 8)</note>
          </hi>.
Non est gravis infirmitatis ruina, si non sit etiam
voluntatis studium ab ea non resurgendi. Habe voluntatem
surgendi, praesens est qui faciat ut resurgas.
</p>
        </div3>
<div3>
          <head>48. </head>
<p>
            <pb n="1034B"/>Dixit ergo David in corde suo, petens ut
exaudiretur a Domino, et ut non exsultarent in eum
ejus inimici: petens etiam ut in conversionis suae
proposito permaneret; ne, dum propositi sui gressus
quasi quidam pedes suae animae commoventur, in
eum adversarii superba et magniloquentiae plena
loquerentur; ut faciunt qui insultare desiderant.
Tametsi moveatur ut homo, paratum ad flagella se
dicit; ut vel supplicio solvat errorem. Etsi cessent
flagella Domini, se tamen dolore proprio memorat
flagellari; ut non inveniat culpa quod damnet,
quam bona confessio praevenerit. Hoc est ergo quod
ait: <hi>Et dum commoventur pedes mei, in me magna
locuti sunt;</hi> eo quod tam prompti sunt ad insultationis
<pb n="1034C"/>
ludibria, ut in commotione pedum meorum
paratam habuerint magniloquentiam; vel certe sic: <hi>Dum commoventur pedes mei,</hi> 
 putantes quod caderem,
superba jam et magniloqua sunt locuti.</p>
        </div3>
<div3>
          <head>49.</head>
          <p>
 Sed tamen quia ipse in posterioribus pene
motos pedes suos dixit <note>(Psal. LXXII, 2)</note>, ne quid
oriatur hinc scrupuli, considera hic doceri nos affectum
poenitentiae, ibi opinionem ejus erroris excludi,
quod divitiae et successus prosperior flagitiosorum
nos movere non debeant. Consuetudo autem
locutionis in Scripturis divinis hujusmodi reperitur.
Sic enim et alibi: <hi>Dum converteret Dominus captivitatem
Sion, facti sumus sicut consolati <note>(Psal. CXXV,
1)</note>
          </hi>. Quamquam sanctus non in ostensione verborum,
sed in virtute spiritus probari se velit. Sensus ergo
<pb n="1034D"/>
nobis spectandus est semper, quem etiam ipsum
frequens translatio ex Hebraeo in Graecum, ex Graeco
in Latinum attenuare consuevit.</p>
        </div3>
<div3>
          <head>50.</head>
          <p>
 <note>(Vers. 18.)</note> Ad omnia itaque superiora pulchrum
remedium, quod in flagella paratus est, et
offert se Domino, ut quae placuerint Deo, flagella
sustineat <note>(I Par. XXI, 13)</note>. Elegisse quidem lego
sanctum David flagelli genus, quod aequanimiter
sustineret: sed elegit, quia de tribus conditionibus
eligendae unius necessitas mandabatur. Ubi autem
non mandatur, ad omnia paratus est Dei servulus,
seu corporalem aegritudinem subeat, seu fugam a
facie inimici, sive obitum filiorum, quos non timet
praemittere; <emph>838</emph> quia recipere potest imperterritus.
<pb n="1035A"/>
Nam et sciens quod si hic fuerit punitus supplicio
temporali, levare in futurum perpetuae possit
poenam aerumnae: rogat ergo ut recipiatur petitio
sua, et castigetur ipse, ut recipiatur; castigat enim
Dominus omnem filium quem recipit.</p>
        </div3>
<div3>
          <head>51.</head>
          <p>
 <note>(Vers. 19.)</note> Si servulum tuum videas peccata
propria confitentem ultro offerre se poenae, inflecteris,
ignoscis: et de Domini miseratione diffidis?
Judex ipse cui non licet in plurimis causis a gladio
temperare, quia legibus servit; potest tamen lucrum
donare poenarum: et tu adhuc trepidas, quid a legum
Domino et misericordiae Auctore deposcas, cui
lex voluntas est, et donandi jus? Si tamen tu petas
tibi tua peccata donari, nec consideres honores
tuos, aut erubescas amicos tuos; ne dignitatem tuam
<pb n="1035B"/>
deflexisse videaris. Amicus Dei, propheta Dei, rex
ab ipso electus Deo, et unctus in regnum, flagellis
se spontaneus offerebat, nec erubescebat: et tu
erubescis? Non multum ista verecundia tibi opitulabitur,
cum ad judicium Dei veneris; sed pudoris
te istius poenitebit, cum in conspectu non solum
hominum, sed etiam Angelorum et omnium Potestatum
coelestium constitutus, coeperis peccata propria
non negare. Quomodo excusabis, cum tanta
commiseris? Praetendes conditionis infirmitatem,
quia nemo sine peccato? Respondebitur tibi: Debuisti
ergo agere poenitentiam, dederam remedium,
cur refutasti? Subtexes pudorem, quod honores
tuos erubueris? Dicet: Si tu erubuisti me coram
amicis tuis, et ego te erubescam coram Patre meo,
<pb n="1035C"/>
qui est in coelis. Disce verum esse quod scriptum
est, quia <hi>est verecundia adducens peccatum <note>(Eccli. IV,
25)</note>
          </hi>. David in conspectu suo dolorem suum ponebat,
ne unquam oblivisceretur; David iniquitatem suam
ipse pronuntiabat; David de peccato suo, non de
opibus cogitabat; David non erubescebat sua recensere
peccata, ne de iis erubesceret in meo judicio
constitutus: et tu erubescebas? Non esset hodie in
requie servulus meus Job, si erubuisset tres illos
reges amicos suos; nec ipse David, si erubuisset
delicta propria confiteri. Ergo quia non erubuit mihi
sua aperire peccata; nec ego erubescam ei mea
secreta reserare. Et quia uterque eorum non erubuit
factorum suorum pretium in mea ponere potestate,
meo se judicio voluntatique committere; nec
<pb n="1035D"/>
ego de talibus servulis erubescam, ut appellem
amicos, qui meam studuerint facere voluntatem.
Ideoque quoniam illi ante in moerore, nunc in consolatione:
tu quia in deliciis, nunc in suppliciis.
Chaos inter vos magnum est; ut neque illorum ad
te gratia, nec tua ad illos possit poena transire.
Audis ergo quid dicat David? Audi, dum tibi corrigere
et emendare permittitur: si hic emendaveris,
Hic requiesces. Non te dulcia mundi et saeculi
<pb n="1036A"/>
hujus amoena delectent; grave enim fel movere
consuerunt. Non ille jucunda quaerebat positus in
regno, qui potius eligebat mortem sanctorum, quam
vitam flagitiosorum.</p>
        </div3>
<div3>
          <head>52.</head>
          <p>
 <hi>
            <note>(Vers. 20, 21.)</note> Inimici,</hi> inquit, <hi>mei vivunt, et
confirmati sunt super me: et multiplicati sunt, qui
oderunt me inique. Qui retribuunt mala pro bonis, detrahebant
mihi; quoniam subsecutus sum justitiam.</hi> 
Sed quanto illustrior ille, qui quotidie moriebatur,
ut populos <emph>839</emph> suos vivificaret: et corpus suum
mortis vulneribus offerebat; sicut ipse ait: <hi>In mortibus
frequenter <note>(II Cor. XI, 23)</note>
          </hi>! Mors enim honesta
redemptio vitae est etiam decoloris, aut innoxiae firmamentum:
exitus autem mortis in manu vitae. Et
ideo malebat Apostolus quotidie mori; ut vitae suae
<pb n="1036B"/>
meritum comprobaret. Scriptum est enim: <hi>Non
laudes hominem in vita sua.</hi> Qui enim vivunt, morientur:
qui moriuntur, resurgent. Propior ergo
saluti est, qui moritur ut resurgat, quam ille qui
vivit ut moriatur. Quis est autem qui quotidie moritur <note>(Eccl. XI, 30)</note>,
nisi qui mortem Domini Jesu in
sua carne circumfert, ut omnia ei peccata moriantur?
Confirmati autem et multiplicati sunt inimici
David in hoc saeculo; sed non idoneum firmamentum,
nisi ejus qui confirmatur in Christo. Denique
illi confirmantur in saeculo, qui oderunt justum inique:
non ergo justum odium, sed injustum; cum
odissent inique.</p>
        </div3>
<div3>
          <head>53.</head>
          <p>
 Sed vide distantiam. In posterioribus ait: <hi>Qui oderunt me gratis 
 <note>(Psal. LXVIII, 5)</note>
          </hi>; hic habet:
<pb n="1036C"/> <hi>Qui oderunt me inique.</hi> 
 Sed ibi ex persona Christi,
hic ex persona sua; ubi ex persona Christi loquitur,
gratis odio habetur: ubi ex sua, inique. Homo
enim potest uni alicui vulneri non patere, ut puta
injustitiae, intemperantiae, impudicitiae; aliis autem
vulneribus patet. In Christo autem nulla causa esse
potuit, qua peccati alicujus potuerit vulnus accipere,
immunis a culpa, et integer a delicto, atque immaculatus
a vitio. Sunt autem qui putant utrumque
psalmum ex persona Christi esse decursum, qui pro
nostris peccatis satisfaciebat Patri. Hic ergo dicebat
se appetitum contra justitiam, illic contra gratiam.</p>
        </div3>
<div3>
          <head>54.</head>
          <p>
 Et bene addit, ut probaret se injuste appetitum: <hi>Quoniam subsecutus sum justitiam.</hi> 
 Quanta vis
verbi in unius syllabae adjectione, ut subsecutum se
<pb n="1036D"/>
diceret justitiam, non secutum Propior est enim
qui subsequitur, quam ille qui sequitur, et suppar
quam impar, et successio haeredis magis, quam accessio
nuncupatur.</p>
        </div3>
<div3>
          <head>55.</head>
          <p>
 <note>(Vers. 22.)</note> Et tamen quamvis subsequatur
justitiam, non suae virtutis putat esse, sed gratiae
coelestis, si non deseratur a Christo; eoque orat
impensius dicens: <hi>Ne derelinquas me, Domine Deus
meus; ne discesseris a me;</hi> hoc est, homines me dereliquerunt,
<pb n="1037A"/>
amici mei impugnaverunt dilectum sibi
proximum: non appropinquaverunt. Fugiebant me
quasi mortuum, et abominati sunt; quia peccata
mea tibi aperire desideravi, et confiteri; quia flagellis
tuis me obtuli vulnerandum; quia elegi cicatrices
vulnerum super epulas regum, et jactantiam potestatum:
tu solus me non derelinquas, tu haereas servulo
tuo, qui de terra suscitas inopem, et de stercore
erigis pauperem. Tuo comitatu fretus, frequentiorem
me ambientibus populis aestimabo. Computruerunt
quidem cicatrices meae; sed adhuc tuorum
verberum desidero cicatrices, quae sanatis vulneribus
obducuntur, ut postea nullum ulcus appareat.
Bonae triumphalium vulnerum cicatrices, quibus
victores hujus terreni praelii gloriantur. Quanto
illustriora <emph>840</emph> vulnera, quae pro fide et nominis
<pb n="1037B"/>
tui gloria videntur excepta! Ista est cicatrix quae
coelum aperit, regnum acquirit, immortalitatem invenit.
Haec ergo, fratres, est cicatrix beata, quoniam
beati qui laverunt stolas suas in sanguine suo.
Sic coepit stola esse gloriae, caro mortis <note>(Rom. VII,
24)</note>: in qua et Paulus ante periclitabatur electus
Dei, nisi petisset se liberari de corpore mortis hujus,
ut legimus.</p>
        </div3>
<div3>
          <head>56.</head>
          <p>
 Et ideo qui sumus in hoc corpore mortis,
oremus ne bonus ille dilectus Dei medicus nos derelinquat,
quem patriarcha David ne a se discederet,
precabatur. Ipsi nos committamus, parati ad curandum
quo velit curari medicamento. Nemo dicit
medico corporis sui quemadmodum sit curandus.
Novit medicus quae singulis vulneribus medicamenta
<pb n="1037C"/>
conveniant, cujus ulceris putredo ferro sit amputanda,
ne in totius corporis serpat exitium. Si dixerit
medicus medicinae genus quo curari aeger debeat,
et ille fastidiat, discedit medicus et aegrum derelinquit.
Vide eum qui curari velit, omni genere medico
acquiescentem; attende ordinem. Aperit primo
vulnera sua medico, et dicit: Cura me, sed rogo ne
in ira tua, quia non sustinent duram medicinam infirmitates
meae. Medicina Christi, correptio est;
corripit enim Dominus quem vult convertere. Ideo
et Paulus ad medicum dicit: <hi>Argue, obsecra, increpa <note>(II Tim. IV, 2)</note>
          </hi>.
Non ergo recusat curari, qui petit
argui; sed levari vult poenam, ne in iracundia arguatur,
et impetu irae corripiatur.</p>
        </div3>
<div3>
          <head>57.</head>
          <p>
 Et vide processum. Primo petit argui; postea,
<pb n="1037D"/>
quod majus est, corripi. Deinde non solum
confitetur peccata sua, sed etiam enumerat et accusat;
non vult enim latere sua delicta. Nam ut febres
cum in alto sunt, non queunt mitigari; cum foras
erumpunt, spem afferunt desinendi: ita peccatorum
<pb n="1038A"/>
morbus dum tegitur, inardescit; si confessionibus
proditur, evaporat. Et ideo justus accusator est sui
in principio sermonis, priusquam contagio ulceris
serpat intrinsecus; gravat enim conscientiam memoria
delictorum, nisi medicina poscatur. Et si differt
medicus, aeger offerre se debet, ut citius secetur;
sicut offerebat se David in flagella Domini
dicens: Redde mihi duplicia peccata, dummodo
hic vindices; noli me deserere, noli avertere faciem
tuam a me; noli dedignari atque horrescere
fetorem vulnerum meorum. Et Job servulus tuus
percussus erat ulcere a pedibus usque ad caput, et
remedium suae sanitatis invenit; licet illud vulnus
virtutis fuerit, istud erroris. Fetebant vulnera, quae
medici curare non possent. Locutus es, Domine,
mysteria sacramentorum tuorum, manifestasti venena
<pb n="1038B"/>
serpentis; et solius sermonis tui medicamento
servi tui curata sunt vulnera, quia tu eum non deseruisti;
et <hi>non derelinquas me, Domine, ne discesseris
a me.</hi> Homines me dereliquerunt; quia sordent
illis vulnera mea, quae pietati tuae putavi esse reseranda.
Illi dicunt: Exi a nobis, quia peccator es tu;
discede, ne nos polluas. Tu autem, Domine, curas,
et non pollueris; adjuvas, et non contaminaris;
quia <hi>Deus salutis meae es,</hi> <emph>841</emph> Domine, et manus
tua non perdere, sed sanare consuevit.</p>
        </div3>
<div3>
          <head>58.</head>
          <p>
 Complevimus psalmum etiam cum ejus interpretatione
versiculi quem Graeci nonnulli codices,
sed non omnes habent latini. Nam ante responsorium
proximum versiculus est, <hi>Et projecerunt me, sicut
mortuum abominatum;</hi> hoc est, illi qui reddebant
<pb n="1038C"/>
mihi mala pro bonis. Sed tu <hi>ne derelinquas me, Domine,
ne discesseris a me;</hi> hoc enim sequitur; id est:
Tu ne derelinquas, qui mortuum fetentem curare
consuesti. Denique habemus hoc in Evangelio. Nam
cum venisset ad monumentum Lazari, et dixisset: <hi>Tollite lapidem; ait Martha: Jam fetet, quatriduanus
est enim; respondit ei: Non dixi tibi, quia si credideris,
videbis gloriam Dei 
 <note>(Joan. XI, 39 et 40)</note>
          </hi>? Et
clamavit Lazarum, et sanus exivit. Credamus <emph>842</emph> 
ergo et nos; ut de vulneribus nostris acquiramus
medicinam salutis, et futuram gloriam.</p>
        </div3>
<div3>
          <head>59.</head>
          <p>
 In orationibus igitur et obsecrationibus, cum
dolore et lacrymis exigenda poenitentia est, ut illam
gloriam Dei videre mereamur. Neque te moveat
quod luctus, dolor, commaceratio corporis, gravissimae
<pb n="1038D"/>
passiones sunt; etsi gravissimae videntur, tamen
indignae sunt hujusmodi passiones ad superventuram
gloriam, sicut testis tibi est apostolus Paulus <note>(Rom. VIII, 18)</note>.
Non pigeat ergo nos hic leviora deferre;
ut ibi plena laudis et gloriae possimus adipisci,
<pb n="1039A"/>
pro temporalibus perpetua praemia reportantes
per Dominum Jesum: cui est laus, honor,
<pb n="1040A"/>
gloria, perpetuitas a saeculis, et nunc, et semper, et
in omnia saecula saeculorum, Amen.
</p>
        </div3>
      </div1>

<div1>
        <head>IN PSALMUM XXXVIII ENARRATIO. Titulus: <hi>In finem pro Idithum Canticum ipsi David.</hi> </head>

<pb n="1039"/> <emph>841</emph>
<div3>
          <head>1.</head>
          <p>
 <note>(Vers. 1.)</note> In superiore psalmo expressa
forma poenitentiae est: in hoc sequenti patientiae
forma signatur. Quem psalmum David scripsit, et Idithum
viro disciplinis leviticis et sacerdotalibus erudito
canendum dedit, qui ante arcam Domini psalmorum
seriem pangendi solertissimus praecinebat. Ergo quia
non Idithum scripsit hunc psalmum, sed propheta
<pb n="1039B"/>
David, et Idithum viro canendi perito psallendum
dedit; ideo sic inscriptus est titulus. Denique etiam
in saecularibus scriptis alii erant qui scribebant, alii
qui in scena, vel cantica, vel comoedias, vel tragoedias,
canere consueverant. Et illi quidem coronam
Olympicam postulabant: unde et <foreign xml:lang="greek">ἐπινίκιον</foreign> hymnum
eorum scripta in fine testantur; David autem qui
non haec serta coronarum marcentium requirebat,
sed illam incorruptibilem et incontaminatam remunerationum
coelestium haereditatem pio desiderabat
affectu, hymnum non victoriae <foreign xml:lang="greek">ἐπινίκιον;</foreign> sed ei scripsit,
qui victoriam in se credentibus impertiebat,
qui finis est omnium quae pia mente deposcimus.
Sive enim sapientiam quaeras, sive virtuti studeas,
sive veritati, sive viae atque justitiae, sive resurrectioni,
<pb n="1039C"/>
in omnibus tibi sequendus est Christus, qui est
virtus Dei atque sapientia, veritas, via, justitia, resurrectio.
Ad quem igitur contendas, nisi ad perfectionem
omnium, summamque virtutum? Et ideo tibi
dicit: <hi>Veni, sequere me <note>(Matth. XIX, 21)</note>
          </hi>; hoc est,
ut ad consummationem virtutum pervenire merearis.
Ergo qui sequitur Christum, ipsum pro possibilitate
sua debet imitari; ut praecepta ejus secum ipse meditetur,
et divinorum exempla factorum.</p>
        </div3>
<div3>
          <head>2.</head>
          <p>
 Et ideo David secum ipse meditabatur, quod
Christum in se locutum esse retinebat, ut cum aliqui
ei essent molesti, et eum ad contentionem lacessere
conarentur, patientiam indueret, certandi
studia declinaret, ex quibus inanis strepitus et jurgia
frequenter oriuntur. Ideoque <emph>842</emph> cum sancto
<pb n="1039D"/>
David plerique ejus virtutibus invidentes, qui eum
de proposito mansuetudinis, et humilitatis affectu
crederent diducendum, frequenter ingruerent; ipsae
quoque praecipue nequitiae spiritales in coelestibus,
adversus quas grave luctamen est justis, ad commovendum
eum ministros suae improbitatis impellerent:
ne inter obstrepentium crebra certamina, et disceptationum
tumultus sermo aliquis sibi offensionis excideret,
tacere sanctus Propheta proposuit. O validum
scutum circumspectae munitionis silentium!
<pb n="1040A"/>
O fidissimum stabilitatis fundamentum, in quo si quis
potuerit stare, lubricum verbi timere non possit!
Multi enim etiam stabili corde firmati, incauti tamen,
sermonis fluctuantis errore saepe ceciderunt.
Videns igitur hujusmodi insidiis et vano concertantium
strepitu se Propheta tentari, intra se ipse tacitus
conferebat, legem sibi taciturnitatis imponens;
<pb n="1040B"/>
et cum taceret, insultantibus sibi, et ut loqueretur aliquid
provocantibus; qualia solent insolentium esse
certamina atque sermones: Responde nobis, si de
aequalitate praesumis: vides et tu esse te victum, et
nihil habere quod referas; cum se prope ad vocem
conviciis videret impelli, se ipse revocabat, ut loqueretur
in corde.</p>
        </div3>
<div3>
          <head>3.</head>
          <p>
 <hi>
            <note>(Vers. 2.)</note> Dixi, Custodiam vias meas; ut non delinquam
in lingua mea. Posui ori meo custodiam; dum
consistit peccator adversum me;</hi> hoc est, proposui,
confirmavi, imperavi mihi, locutus sum cordi meo: <hi>Custodiam vias meas.</hi> 
 Si alii dixissem, sermo meus
stare deberet; quanto magis stabile debet esse, quod
mihi ipse constitui! Si quis alienum fallat, indecorum
est: si quis proximum, grave; quanto igitur
<pb n="1040C"/>
gravius, si quis se ipsum eo quod sibi promiserit,
putet esse fraudandum; ut ipse sibi infidelis suo judicio
et despicabilis aestimetur. Cui igitur idoneus
videri potest, qui sibi vilis est? Teneamus igitur animae
constantiam nostrae; ne <emph>843</emph> in offensionem
labia loquendi festina prorumpant. Et Job plagam
suam silentio vicit, et tolerantiam suam taciturnitate
superavit. Non bene creditur carni: vicissemus, si
Eva tacuisset. Ergo primum illud processit ex voce
peccatum, et serpens ille nequissimus atque versutus
per vocem nos ante tentavit. Atque utinam aut
Adam surdus fuisset, aut Eva obmutuisset: ille, ne
vocem suae uxoris audiret; ista, ne loqueretur marito,
et lubricae vocis ministerio serpentis in virum
venena transfunderet. Cain quoque etsi parricidio
<pb n="1040D"/>
naturam violavit humanam, et oblitteravit impius
jura pietatis; tamen per vocem sacrilegium sceleri
suo addidit, ut negaret Deo necati fratris interitum.
Quid de singulis dicam? Populus ipse electus a Domino,
cui tacitus Moyses aperuit mare, ingratus coelestibus
beneficiis obmurmurabat, quo divinam contraxit
offensam. Deinde ipsum ducem invii illius atque
inusitati itineris Moysen respuit, et a fratre ejus
Aaron deos sibi fieri quos coleret, postulavit.</p>
        </div3>
<div3>
          <head>4.</head>
          <p>
 Unde etiam ipse considerans tanta vocis pericula:
<pb n="1041A"/> <hi>Dixi:</hi> 
 inquit, <hi>Custodiam vias meas.</hi> Quae sint
igitur istae viae hominis, quae magnopere praecavendae,
ne quid gravioris offensionis incurrant, admonet
nos tantus Propheta diligentius considerare.
Admonet etiam Salomon ejus filius paternae mentis
interpres perspicacius examinare, qui scripsit: <hi>Tria
mihi sunt impossibilia intelligere, et quartum quod non
agnosco. Vestigium aquilae volantis, et viam serpentis
in petra, et semitas navis in pelago navigantis, et vias
viri in juventule. Talis via mulieris adulterae, quae postquam
egit, abluta nihil egisse se dicit iniquum <note>(Prov.
XXX, 18 et seq)</note>
          </hi>. Tria ergo impossibilia sibi esse dixit
ad intelligendum, et quartum quod ille habens inter homines
sapientiae signaculum, non agnosceret, viarum
videlicet viri in juventute processum. Quarum igitur
<pb n="1041B"/>
vel inexplicabilis, vel difficilis agnitio, potest facilis
earum esse custodia? Unde non immerito ipse David
delictorum juventutis suae non defensionem obtulit,
sed oblivionem rogavit. <hi>Delicta,</hi> inquit, <hi>juventutis
meae, et ignorantiae meae ne memineris <note>(Psal.
XXIV, 7)</note>
          </hi>. Non immerito igitur Salomon dixit se non
agnoscere quod pater ejus, in quo major Dei gratia
fuit, se ignorasse testatus est. Et fortasse delicta juventutis
ad fervorem retulit carnis, ignorantiam autem
ad verborum prolapsionem, quae non ex sententia
nostra, sed impetu quodam et cursu loquendi
plerumque funduntur; quod periculosum esse Propheta
cognoscens ait: <hi>Credidi propter quod locutus
sum <note>(Psal. CXV, 1)</note>
          </hi>. Supra fundamentum ergo virtutis
vox tuta est; sine fundamento, lubrica. Ideo quasi
<pb n="1041C"/>
quodam tubae sono Scripturae divinae electus interpres
increpuit: <hi>Corde creditur ad justitiam; ore autem
confessio fit ad salutem <note>(Rom. X, 10)</note>
          </hi>. Fides Credentium
principalis est, confessio exsecutionis.</p>
        </div3>
<div3>
          <head>5.</head>
          <p>
 Quomodo igitur proposuerit sanctus propheta
David, aut propter quid custodire vias suas, audiamus: <hi>Ut non,</hi> 
 inquit, <hi>delinquam in lingua mea.</hi> Si
hoc cavet Propheta, tu non caves? Si hoc metuit, in
quo Dei gratia loquebatur, tu non metuis, qui erroris
verba non refugis, et theatralibus sermonibus
delectaris? Tu non reformidas, cui scriptum est in
Evangelio <note>(Matth. XII, 36)</note>, quia <emph>844</emph> pro omni
otioso verbo rationem es redditurus? Si pro otioso
verbo periculum est, quanto magis pro criminoso!
Non omne quod otiosum, est criminosum: sed omne
<pb n="1041D"/>
quod non fructuosum, periculosum atque eradicabile; omnis enim arbor non faciens fructum, excidetur,
et in ignem mittetur. Cum movetur animus,
exagitatur stimulantibus adversariis, obstrepentibus,
illudentibus, criminantibus, excidit verbum commotionis;
ideo silentium et tutum est, et decorum,
quod servat cum gravitate cautelam. Quid enim labia
nostra, nisi quaedam nostra vincula sunt? Denique
vinculis labiorum suorum unusquisque constringitur.
Ideo sapiens in tempore tacet, et secum
ipse considerat quo tempore loqui debeat. De quo
praeclare ipse Salomon: <hi>Labia Sapientis alligata sunt
intellectu <note>(Prov. XV, 7)</note>
          </hi>. Quando ergo vides illudentibus
protervis, sapientem tacere, dic: Ligavit iste
<pb n="1042A"/>
intellectu labia sua; hoc est prudenter tacet, ne labiorum
suorum vinculis alligetur. Posuit ori suo
custodiam, sepsit aures suas spinis, vectem adhibuit
foribus oris sui, servat thesaurum cordis sui et argentum
eloquii sui, ut examinatum et purgatum,
quando oportet, proferat; ne quisquam prius fur in
cor ejus aut perturbator irrumpat, et ad eos captivum
trahat, quibus flagitia sua vendat.</p>
        </div3>
<div3>
          <head>6.</head>
          <p>
 Meditabatur Judas Christum vendere, sed revocabat
eum tanta Domini gratia, et quaedam paternae
delinimenta pietatis, quibus furor ejus molliebatur:
nec erupisset in scelus, nisi se in cor ejus,
quia Christum fallere se putabat, adversarius demersisset.
Non ergo dubites quando aliqui tibi molesti
sunt volenti servare justitiam, ministros esse
<pb n="1042B"/>
illius nequissimi peccatoris, qui omnium auctor est
flagitiorum. Videbat David propheticis oculis, agnoscebat
ejus figuram; ideo tacebat, ne illius faceret
voluntatem, qui interturbare gestit affectum. Premebat
vocem, claudebat portas suas silentio, praetendebat
in eo patientia, et taciturnitatis vigilabat
custodia; ne inimicus obreperet, ne de claustris oris
vagus aliquis sermo et incautus exiret. Ideo fortior
est patiens, qui se ipsum continet, quam qui urbes
capit. Justus ipse sibi claustrum est, ipse sibi pervigil
custos.</p>
        </div3>
<div3>
          <head>7.</head>
          <p>
 Cum sibi ergo ipse praetenderet, loquebatur in
suo corde: <hi>Posui ori meo custodium, dum consistit
peccator adversum me.</hi> Adest semper inimicus, quia
semper insidiatur. Etsi illum non vides, adest: etsi
<pb n="1042C"/>
illum non sentis, incursat. Si non vides, videnti
crede: <hi>Consistit,</hi> inquit, <hi>peccator adversum me.</hi> Qui videt
peccatum suum, videt etiam peccatorem sibi in iis
quae gesserit, illudentem. Qui autem peccatorem praeviderit,
potest vitare peccatum. Videbat David consistere
adversum se peccatorem; quando Semei maledicebat
et lapidabat regem suum, et clamabat: <hi>Exi, vir sanguinum 
 <note>(II Reg. XVI, 7)</note>
          </hi>. Neque enim tam
praeruptus foret, ut nec tanti regis reverentia moveretur,
nec armatum ejus timeret exercitum, cum
unus de exercitu ejus conviciantem potuisset occidere;
sed amentem diabolus fecerat, qui eum impellebat
ad mortem. Ideo David adversus auctorem
magis praeliabatur, quam ministrum persequebatur.
Quid enim magnum, de homine invalido <emph>845</emph> vindicari,
<pb n="1042D"/>
quem ad furorem alter urgebat, in cujus nece
peccator habuisset voluntatis effectum? Non gladio
diabolus, sed verbo Dei vincitur: ideo taceat lingua
hominis, Dei Verbum loquatur. Denique et Christus
tacebat ante Pilati judicium constitutus, ut nobis daret
formam tacendi; quia lingua corporis facilis est
ad errorem, proclivis ad lapsum. Sunt autem et qu
tacentes loquantur; sicut Moyses qui stabat attonitus,
et tacebat, cui dixit tacenti Deus: <hi>Quid clamas
ad me <note>(Exod. XIV, 5)</note>
          </hi>? Ut Susanna, quae tacuit in
periculis suis, et Dominus exaudivit eam. Ergo
etiamsi in te verbum Dei sit; et tacebis in Dei verbo,
et tacitus clamabis, ut audiaris a Christo.</p>
        </div3>
<div3>
          <head>8.</head>
          <p>
 Meditare ergo quae Christi sunt, quae secum meditabatur
<pb n="1043A"/>
propheta David, in quo ea quae secum in
hoc psalmo meditatum esse se dicit, ante in eo locutus
est Christus. Sic enim scriptum est: <hi>Ego autem
cum in aliquo mihi molesti essent, induebam me cilicio;
et humiliabam in jejunio animam meam, et oratio
mea in sinu meo convertetur <note>(Psal. XXXIV, 13)</note>
          </hi>. Quid
est, <hi>in aliquo?</hi> Quia tunc maxime aut sermo non opportunus
elabitur, aut affectus movetur; quando vel
in dolore aliquo et tristitia sumus, vel indignatione
animus aegrescit, vel aliquibus sollicitudinibus impeditur,
aut disceptationibus occupatur. Qui igitur molesti?
Primum de ipso auctore peccati et angelis suis
intellige; deinde de iis qui malunt sequaces ejus
esse, quam Christi. Impellitur uxor, ut sancti Job <note>(Job II, 10 et alibi)</note>:
amicus, quod in illo ipso libro
<pb n="1043B"/>
manifestatur; filius, ut Abessalon; servus, libertus,
domesticus; quia inimici hominis etiam domestici
ejus, ut exagitent eum singuli. Quod igitur remedium
adversus hujusmodi animorum aegritudines, nisi patientia,
nisi silentium? Et, quod est gravius, ille te
magis lacessit, qui beneficiis tuis usus sit: et inter
ipsos amplius ille exasperat, qui plus tibi debeat;
quo magis ingrati hominis acerbitate, aut vilis alicujus
personae indignitate movearis.</p>
        </div3>
<div3>
          <head>9.</head>
          <p>
 Ergo justus, etsi amicus ei est insolens, dolet
pro amico; quia idcirco amicus suus labitur, quia a
tentatore impellitur. Si pro amico dolet, multo magis
pro uxore, pro filio: si eos quoque sibi insolentes
experiatur; et si frater exagitat, ut Esau sanctum
Jacob, dolet et quaerit sibi fratrem reconciliare,
<pb n="1043C"/>
vel fugere a facie ejus, ut Rebecca suadebat, ne iracundia
fratris occasionem nocendi aliquam reperiret;
et si proximus aut domesticus, dolet; et si minister,
aut libertus, aut servus, fert patienter, et in his omnibus
tacet: ne ei respondeat, a quo eum cernit impelli.
Conviciatur ergo ex domesticis aliquis? dolet
et tacet; conviciatur libertus? tacet; conviciatur
servus? tacet. Sic vincitur qui laqueum ejus animae
per escam vocis extendit. Tace ergo et tu cum tibi
indignus conviciatur; tace cum tibi servus, et maxime
tuus, contumeliam facit; et dic in corde tuo:
Ego taceo: <hi>Tu autem ne taceas, Domine <note>(Psal. XXXIV,
22)</note>
          </hi>; et adde: <hi>Ne discedas a me,</hi> ut David propheta
dicebat; hoc est, ne solum me impugnantibus derelinquas.
Non est enim solus, cui Deus praesens est.
<pb n="1043D"/>
Accipe testimonium. <hi>Ecce,</hi> inquit, <hi>venit hora, ut dispergamini
unusquisque in sua, et</hi> <emph>846</emph> <hi>me solum relinquatis;
sed non sum solus, quoniam Pater mecum
est <note>(Joan. XVI, 32)</note>
          </hi>.</p>
        </div3>
<div3>
          <head>10.</head>
          <p>
 Justus ergo adversus insolentes sibi tacet, justus
orat. Audi justum orantem: <hi>Pro eo ut me diligerent,
detrahebant mihi: ego autem orabam <note>(Psal. CVIII,
4)</note>
          </hi>. Justus maledicentibus sibi benedicit; ut faciebant
apostoli, sicut Paulus asserit dicens: <hi>Maledicimur,
et benedicimus <note>(I Cor. IV, 13)</note>
          </hi>. Justus diligit inimicos
suos. Vide quemadmodum paulatim per gradus
singulos ascendere docetur ad incrementa virtutum,
<pb n="1044A"/>
dicente Domino: <hi>Diligite inimicos vestros <note>(Matth. V,
44)</note>
          </hi>. Justus orat pro calumniantibus; quia et hoc
praecepit Dominus adjungens: <hi>Benefacite iis qui oderunt
vos, orate pro calumniantibus et persequentibus
vos <note>(Ibid.)</note>
          </hi>. Ipse est per omnia justus, qui haec custodit
et servat. Primum, quia tacet, et non respondet
inimicis; deinde quia orat, hoc est, non est otiosus
affectu. Et qui orat, bona orat, non ea quae cuique
possint suo inimico nocere. Plus est ergo orare, quam
tacere. Justus maledicentibus sibi benedicit. Plus est
et hoc quam orare pro se; securus enim sui benedicit
ei, quem non timet, aut etiam ei quem ante metuebat.
Justus diligit inimicum. Plus est diligere,
quam benedicere; quia major est mentis dilectio,
quam sermonis gratia. Justus benefacit ei cujus odiis
<pb n="1044B"/>
appetitus est. Justus orat pro calumniantibus. Bona
charitas, et pietas bona: utrumque Dei, et utrumque
est Deus; quia <hi>charitas est Deus,</hi> ut dixit Joannes in
epistola <note>(I Joan. IV, 16)</note>. Ideo utrumque conjunctum
est: <hi>Diligite inimicos vestros . . . . et orate pro calumniantibus
et persequentibus vos.</hi> Plenitudo Legis est charitas:
sed etiam haec Evangelii plenitudo pro calumniantibus
et persequentibus nos jubet orare, ut peccatis
eorum veniam postulemus; sicut divino judicio
Job sanctus electus est, cujus oratio regum illorum
calumniantium justo aboleret offensam <hi>(Job
XLII, 8)</hi>.</p>
        </div3>
<div3>
          <head>11.</head>
          <p>
 Ergo etsi infirmus es, ora; etsi fortis es, ora.
Infirmus pro te oras, fortis pro inimico tuo oras. Bonum
scutum infirmitatis, oratio. Tu oras, et Dominus
<pb n="1044C"/>
te protegit. Bonum scutum etiam triumphantis,
ut inimicum tuum quem possis ferire, defendas; ne ab
aliquo trucidetur, et (quod est majus) a Christo, qui
dixit: <hi>Mihi vindictam, et ego retribuam <note>(Rom. XII, 19)</note>
          </hi>.
Haec est oratio, quae in sinum convertitur deprecantis,
fructum referens eorum quae voluit impetrare; ut
dona in ejus animam ac mentem recurrant, quae poposcit
a Domino; sicut in posterioribus hic idem propheta
te docuit dicens: <hi>Sic benedicam te in vita mea,
et in nomine tuo levabo manus meas. Tamquam adipe
et pinguedine repleatur anima mea <note>(Psal. LXII, 5 et 6)</note>
          </hi>.
Ipse est sinus animae, secretum orationis ejus penetralia
voluntatis, et quaedam recurrentium votorum intima
receptacula. Unde et justi in Abrahae sinu requiescere
leguntur <note>(Luc. XVI, 22)</note>, quod in ejus gratia, in
<pb n="1044D"/>
ejus requie, in ejus placiditate requiescant, qui conformem
ei induerint fidem, et eamdem in bonis operibus
fecerint voluntatem.</p>
        </div3>
<div3>
          <head>12.</head>
          <p>
 Sed forte miretur aliquis, cum Dominus dixerit
per os David, quod humiliabat in jejunio animam
suam <note>(Psal. XXXIV, 13)</note>; quomodo ipse David ait in
posterioribus: <hi>Si non humiliter sentiebam; sed exaltavi
animam meam <note>(Psal. CXXX, 2)</note>
          </hi>. Verum is consideret
aliud esse <emph>847</emph> quod ad sapientiam mentis refertur,
aliud quod ad humilitatem cordis: sapientia
mentis sublimis est; sapientia autem carnis non debet
inflari. Humiliabat ergo David in jejunio animam
<pb n="1045A"/>
suam, ut castigandum nostrae carnis tumorem doceret.
Exaltabat animam Propheta, per sublimem Dei
gratiam; <hi>quoniam et qui se exaltat, humiliabitur: et
qui se humiliat, exaltabitur <note>(Luc. XIV, 11)</note>
          </hi>. Nec solum
superbus retunditur, et humilis attollitur digna remuneratione
meritorum, sicut primum est intelligendum:
sed quia verbum Dei ex omni parte acutum est,
velut gladius qui ex duabus acutus est partibus, ego
arbitror posse intelligi, quia et qui se exaltat, novit
se humiliare: et qui se humiliare novit, etiam exaltare
se novit. Denique Paulus ostendit, dicens: <hi>Ego
autem didici in quibus sum sufficiens esse. Scio et humiliari,
scio et abundare <note>(Philip. IV, 11)</note>
          </hi>. Ergo et David
non humiliter sentiendo de Christo exaltabat
animam suam, quam humiliant et dejiciunt Ariani; et
<pb n="1045B"/>
exaltando animam suam, sensus vigorem, fideique
gratiam, virtutis humilitatis pio repraesentabat affectu.</p>
        </div3>
<div3>
          <head>13.</head>
          <p>
 <note>(Vers. 3)</note> Ideo ergo dicebat: <hi>Obmutui, et humiliatus
sum, et silui a bonis;</hi> quia noverat quando se
humiliare deberet, et noverat quando silere deberet.
 Obmutuit, ne ipsa litigiosa cum objurgantibus
contentione perstreperet: humiliatus est,
ut tumorem dejiceret superborum, vel ut ipsos
quomodo humiliare se deberent, suo doceret exemplo:
siluit a bonis; quia bona conscientia non eget
defensione verborum, quae suo nixa est testimonio,
ipsa sui judex. Ideoque justus dicit: <hi>Quis contradicat,
aut quis resistat mihi <note>(Esai. L, 8)</note>
          </hi>? Et Paulus dicit: <hi>Mihi enim pro minimo est, ut a vobis dijudicer, aut ab
humano die 
 <note>(I Cor. IV, 3)</note>
          </hi>. Adversum calumniantes et
<pb n="1045C"/>
peccatores justus suo judicio contentus est: meritorum
autem suorum judicium Christo reservat. Ideoque
addidit: <hi>Qui dijudicat me, Dominus est <note>(Ibid., 4)</note>
          </hi>. Pulcherrime
eum judicem elegit, qui nulla fraude fallatur;
ut eum nec occulta praetereant, nec infirmae conditionis
lapsus offendat: qui fragilitati norit ignoscere. Ad
omnia igitur utile silentium. Si peccatum agnoscis,
tace, ne negando exaggeres; si non agnoscis, tace
securus de innocentia. Non possunt aliena verba, crimen
affigere, quod propria non recepit conscientia.</p>
        </div3>
<div3>
          <head>14.</head>
          <p>
 Sequitur: <hi>Et dolor meus renovatus est.</hi> Adhuc
in inferiore virtutis gradu positus haec verba depromit,
quod dolor sibi peccatorum veterum objectione
renovatus sit, quae deleta jam obduxisse videbatur
oblivio, vel bonorum operum texerat compensatio.
<pb n="1045D"/>
Denique in posterioribus quasi fortior dicit: <hi>Viderunt
me, et moverunt capita sua <note>(Psal. CVIII, 25)</note>
          </hi>; eo
quod minarentur, et nocere non possent. Et addidit: <hi>Maledicent illi, et tu benedices 
 <note>(Ibid. 28)</note>
          </hi>. Et quod
quasi validior loquitur, negligens injuriae, vel pudoris,
<pb n="1046A"/>
cui benedictio Domini pro omnibus <emph>848</emph> abundaret.
Ergo in isto psalmo trigesimo octavo quasi in
quadam meditatione, nondum tamen in omni locatus
perfectione virtutis, dicit sibi dolorem esse renovatum.
Validissimus enim cicatricis offensionem sentire non
novit, nec plagam potest timere, qui fortior est. In
ipso pugilum certamine solet plerumque qui fortior
est exspectare, ut inferioris ictu aliquo lacessatur,
quo acrior offensus insurgat; ita exercitatione nimia
atque patientia roboratus, ut tamquam insensibilis ad
dolorem, plagam sentire non possit, percussus ridet,
lacessitus initiatur. At vero inferior si forte ictum
ferientis supra obductam cicatricem veteris vulneris
exceperit, renovatum sentit dolorem. Sic est
cui objiciuntur peccata superiora, quae competenter
<pb n="1046B"/>
doluit atque deflevit; ut satisfactione congrua vulneri
peccatorum suorum obduceret cicatricem. Si
perfectus est, tacet conviciantibus, nullo sibi dolore
renovato; quia etsi peccavit, securus est quia sine
poenitentia sunt Dei dona; et ideo quae semel donavit,
resolvere ac renovare non soleat, cum ipse
dixerit: <hi>Ego sum, ego sum, qui deleo iniquitates,
et memor non ero <note>(Esai. XLIII, 25)</note>
          </hi> Si autem
imperfectus et immemor coelestium praeceptorum,
dolor ei tamquam rescissa cicatrice reparatur.</p>
        </div3>
<div3>
          <head>15.</head>
          <p>
 <hi>
            <note>(Vers. 4.)</note> Concaluit cor meum intra me, et in meditatione
mea exardescet ignis.</hi> Graviora vulnera, sicut
novimus, caustico medicamento vel admoto igne
curantur. Ergo vir sapiens ipse medicus est sibi:
<pb n="1046C"/>
tamen etsi medicus est, vulnus suum curat. Ideoque
si non plene consummatus est ad inoffensae habitudinem
sanitatis, vaporatur ejus cor, habet febrem,
ignescit ad objecta convicia. Et si tacet, vel intra se
teritur. Lapis si ad lapidem teratur, ignem excutit;
ita etiam bona conscientia pudore succenditur, si
renovetur ei suorum recordatio delictorum. <hi>Et in ipsa
meditatione ignis exardescit.</hi> Non malus ignis, qui
adurat, sed non exurat. Talis ignis Dei quem Moyses
in rubo vidit; quando robus urebatur, sed non exurebatur. Est ergo ignis, qui peccatum minuit, et suo
culpam ardore depascit. Est et ignis qui coelestium
scripturarum meditationibus excitatur; velut ille de
quo dicit Hieremias: <hi>Et erat ignis flammigerans in ossibus
meis <note>(Jerem. XX, 9)</note>
          </hi>. Aut ille de quo Cleophas,
<pb n="1046D"/>
et qui simul iter agebat, quando post resurrectionem
eis se Christus adjunxit, sermone mutuo conferebant
dicentes: <hi>Nonne cor nostrum ardens erat in nobis,
cum aperiret nobis Scripturas <note>(Luc. XXIV, 32)</note>
          </hi>? Ideo et
Dominus venit, ut ignem hunc in terram mitteret;
<pb n="1047A"/>
quo illuminaret animas universorum, studium accenderet,
crimen exureret.</p>
        </div3>
<div3>
          <head>16.</head>
          <p>
 <hi>
            <note>(Vers. 5.)</note> Locutus sum in lingua mea: notum fac
mihi, Domine, finem meum: et numerum dierum meorum
qui est; ut sciam quid desit mihi.</hi> Bonus ignis, qui fecit
ut Propheta loqueretur. Et vide ne ipse sit ignis
qui visus est, quando in die Pentecostes in unum
locum discipulis congregatis, decidit cum <emph>849</emph> 
vi magna super eos Spiritus sanctus, et linguis variis
loquebantur. Sic enim scriptum est: <hi>Quia visae sunt
linguae eorum dispersae tamquam ignis <note>(Act. II, 3)</note>
          </hi>. Hic
est ergo qui dixit ad Hieremiam: <hi>Ecce do tibi in os
verba mea in ignem <note>(Jerem. V, 14)</note>
          </hi>. Hanc ergo et David
linguam ignis accepit, ut divinae cognitionis succensus
ardore loqueretur: <hi>Notum fac mihi, Domine,
finem meum.</hi> Non de morte sua quaerit (neque enim
<pb n="1047B"/>
hic finis resurrecturo) sed de eo fine quaerit, de quo
Apostolus dixit <note>(I Cor. XV, 24 et seq.)</note>: Quia ille finis,
quando Dominus Jesus tradet regnum Deo Patri, et
evacuabit omnes Principatus et Potestates: et quando
mors novissima omnium destruetur: ut mala deficiant,
et bona aeterna succedant. Et ideo dictum est: <hi>Fugit dolor, tristitia, et gemitus 
 <note>(Esai. XXXV, 10)</note>
          </hi>.
Hunc finem in hominibus operabatur et Paulus dicens: <hi>Et quis est qui laetificat me, nisi qui contristatur ex me <note>(II Cor., II, 2)</note>
          </hi>?
Objurgando enim dolorem, tristitiam,
gemitus excitabat, ut agerent poenitentiam; quo irrevocabilem
veniam et salutem, cujus Deum non poeniteret,
mererentur. Ille igitur verus est finis, qui non unius
erit finis, sed omnium. Quomodo ergo finem meum
dixit? Sed considera quis loquatur. Utique homo,
<pb n="1047C"/>
vel unus ex hominibus usus communitate substantiae,
vel quia ad formam universorum describitur,
et ad perfectionem consummati hominis eruditur.</p>
        </div3>
<div3>
          <head>17.</head>
          <p>
 Unde et addidit notum sibi fieri numerum dierum
qui est, ut sciat quid desit sibi. Ad perfectionem
utique quid desit, non ad istius corporis vitam
de quo propheta David cupiebat absolvi dicens: <hi>Heu
me! quia incolatus meus prolongatus est, et habitavi cum
habitantibus Cedar <note>(Psal. CXIX, 5)</note>
          </hi>. Denique dierum numerum
cognoscere volebat, non etiam noctium. Hic
enim dies et noctes sunt: ibi vero dies soli, ibi lumen
perpetuum atque diuturnum. Et ideo addidit: <hi>Qui est,</hi> 
 inquit, non qui transeat. Coelum enim et
terra praeteribunt, fides autem permanet, et dies
Christi; quia heri et hodie ipse est, et in saecula.
<pb n="1047D"/>
Quem autem numerum quaerat, accipe. <hi>In domo,</hi> inquit, <hi>Patris mei mansiones multae sunt 
 <note>(Joan. XIV, 2)</note>
          </hi>.
Dat ergo unicuique locum Dominus Jesus, hoc est,
aptam pro uniuscujusque meritis mansionem. Unusquisque
<pb n="1048A"/>
enim in suo ordine. Praecessit ergo, ut
pararet in se credentibus locum. Unde etiam et dixit: <hi>Si abiero, et paravero vobis locum, iterum venio
ad vos, et accersam vos ad meipsum; ut ubi ego sum, et
vos sitis: et quo vado scitis, et viam scitis 
 <note>(Ibid., 3 et 4)</note>
          </hi>.
Est ergo via per quam resurgens Christus ascendit.
Et ille quidem ascendit super omnes coelos ad Dei
sedem: homines autem a primo coelo ad secundum,
et deinceps a secundo ad tertium, et ab illo per distinctiones
fere ad septimum coelum, atque in ipsam
apsidem et summitatem coelorum qui merentur,
ascendunt. Si ergo numerus viarum est, et numerus
mansionum; utique numerus dierum est, per quos
ad coeli altitudinem pervenitur.</p>
        </div3>
<div3>
          <head>18.</head>
          <p>
 <hi>
            <note>(Vers. 6.)</note> Ecce veteres posuisti dies meos:</hi> Alius
<pb n="1048B"/>
habet: <hi>Palaestas posuisti dies meos.</hi> Si secundum
Septuaginta viros, veteres accipimus dies; hoc est,
secundum <emph>850</emph> veterem hominem intelligimus exactos.
Sed vetus homo noster affixus est cruci. Ergo
et vetus dies praeteriit, novus venit. Alius enim
dies hominis, alius dies Christi, quem Abraham vidit,
et gavisus est; de quo et David ait: <hi>Hic est dies
quem fecit Dominus, exsultemus et laetemur in eo <note>(Psal.
CXVII, 24)</note>
          </hi>. Sanctus ergo in die Domini exsultat in die
novo, in quo Deus Dominus illuxit nobis, et dedit novam
lucem in innoxiam vitam et integram reformatis.
Ideo vir justus securus novae lucis et gratiae Dei dicit <note>(Apoc. XXI, 1, et XXII, 5)</note>:
Erit mihi coelum novum,
et terra nova, et novum lumen. Non enim lucerna,
et lumen solis illic lucebit, aut lunae; sed Dominus
<pb n="1048C"/>
illuminabit super populum suum. Illa ergo desideravi,
illa exoptavi; et ideo diem hominis non requisivi.</p>
        </div3>
<div3>
          <head>19.</head>
          <p>
 Quod si palaestas accipimus dies, ex nomine
intelligimus plenos certaminis et laboris; quoniam
palaestae luctatores in agone dicuntur, qui luctantur
ad coronam. Ergo quia et nobis lucta non solum adversus
carnem et sanguinem est; sed et adversus spiritalia
nequitiae in coelestibus; dies nostri, hoc est,
vitae istius, in labore sunt et dolore. Unde et in
posterioribus ait: <hi>Anni nostri sicut aranea meditabuntur:
dies annorum nostrorum in ipsis septuaginta
anni. Si autem in potentatibus, octoginta anni: et plurimum
eorum labor et dolor <note>(Psal. LXXXIX, 9 et 10)</note>
          </hi>.
Unde et apostolus Paulus abundantius caeteris apostolis
laboravit; ut legitime certando ad coronam
<pb n="1048D"/>
quam cuperet, perveniret.</p>
        </div3>
<div3>
          <head>20.</head>
          <p>
 Sed tamen quia et architectorum mensurae palaestae
dici feruntur, quibus ad structurae numerum
vel modum spatii colligendum, aedificia metiuntur,
locumque eum in quo aedificia sunt locanda; et quia
<pb n="1049A"/>
per Esaiam locutus est Deus: <hi>Quis mensus est manu
aquam, et coelum palmo, et universam terram clausa
manu? Quis statuit montes statera <note>(Esai. XL, 12)</note>
          </hi>?
Videamus ne forte hic sensus hoc sermone sit colligendus,
eo quod cognitos dies omnium habeat Deus:
cui nihil immensum sit, qui omnia mensura quadam
suae scientiae comprehendat, nihilque ei sit inaestimabile,
nihil inexaminatum atque innumerabile, qui
ait: <hi>Sed et capilli capitis vestri omnes numerati sunt <note>(Luc. XII, 7)</note>
          </hi>.
Hoc ergo dicit Propheta: Ecce novisti
dies meos; non te praetereunt quotidiani actus mei;
peccata mea ante oculos tuos posuisti: et ideo <hi>substantia
mea tamquam nihilum ante te.</hi> Quid enim est
homo, nisi quia memor ejus es? Homo vanitati similis
factus est. Homo in peccato: et si aliquid habeat
<pb n="1049B"/>
probitatis atque virtutis, recte caeteris terrenis animantibus
antefertur, et in conspectu animalium quibus
est praepositus, antecellit; in conspectu autem
Dei tamquam nihil est ejus substantia. Unde et alibi
ait: <hi>Quoniam non justificabitur in conspectu tuo omnis
homo vivens <note>(Psal. CXLII, 2)</note>
          </hi>. Quod Symmachus
manifestius expressit dicens: <hi>Et vita mea tamquam nihilum
ante te.</hi> </p>
        </div3>
<div3>
          <head>21.</head>
          <p>
 Sunt autem qui breves putant dies dictos,
quia Symmachus <foreign xml:lang="greek">σπιθαμὰς</foreign> posuit: <foreign xml:lang="greek">σπιθαμὴ</foreign> autem
palmus est; et quia palmo mensus dicitur <note>(Esai. XL,
12)</note> Deus <emph>851</emph> coelum (palma autem vel palmus
portio manus est metientis, et aliquid comprehendentis),
ideo tamquam breves dies aestimant nuncupatos;
cum cognitio Dei per mensuram, ut supra
<pb n="1049C"/>
diximus, possit intelligi: coelestis autem ista cognitio,
ut ad mensuram facta sint omnia. Non ergo breves,
sed magni dies Prophetae possunt intelligi, quos
Deus mensus est palmo, quo mensus est coelum. Neque
enim breves suae vitae dies diceret, qui postea
ait: <hi>Heu me! quia incolatus meus prolongatus est <note>(Psal. CXIX, 5)</note>
          </hi>;
nisi forte quia propter peccata
hominum breviores vitae istius dies fecit Deus, quae
ante et nongentis et septingentis annis extendebatur
ut nunc intra centum annorum curricula claudatur.
Sic ergo intelligendum est: Ecce peccato obnoxios
<pb n="1049D"/>
dies meos nosti; dies enim vitae hujus, quae peccato
est obnoxia, breves sunt: dies autem vitae aeternae
sine fine.</p>
        </div3>
<div3>
          <head>22.</head>
          <p>
 Aut certe sic (nostrum est enim argumentis
<pb n="1050A"/>
quaerere veritatem, tuum est eligere quid sequaris):
Ne peccatum, inquit, cresceret, abbreviasti dies vitae
humanae qua vivimus, in his terris; et tamen cum
maturior in hoc brevi cursu istius vitae finis sit peccatorum,
mortis celeritate <hi>substantia mea tamquam
nihilum ante te;</hi> quia etsi ad imaginem et similitudinem
Dei facti sumus, gravat tamen nos in hoc corpore
constitutos quaedam terrena contagio: quae non
gravaret, si nos exuere magis veterem hominem,
cum induimus gratiam, quam supervestire mallemus;
minorem etiam laborem nobis exspoliatus homo
vetus, quam supervestitus afferret. Nam quod
exspoliamur, abjicimus: quod supervestimur, induimus.
Et ideo ingemiscimus et laboramus, donec
mortale hoc veteris hominis indumentum, et errori
<pb n="1050B"/>
effectum obnoxium, novitate suae vitae spiritualis absorbeat;
ut si supra venenum plurima mella fundantur,
aegre ac nimis sero veneni virus aboletur. Aqua
etiam multa diu cum veneni felle luctatur, si non
illud exspuat, sed absorbeat. Ideo laboriosa poenitentia,
suavis gratia; quia peccatum exspoliatur, ubi
gratia est: absorbetur, ubi poenitentia; ibi remittitur,
hic absconditur. Et ideo scriptum est: <hi>Beati quorum
remissae sunt iniquitates, et quorum tecta sunt peccata <note>(Psal. XXXI, 1)</note>
          </hi>.</p>
        </div3>
<div3>
          <head>23.</head>
          <p>
 <note>(Vers. 7.)</note> Et requievit paulisper ingemiscens
humanae conditionis aerumnam; quia dixerat: <hi>Verumtamen
universa vanitas, omnis homo vivens.</hi> Et post 
diapsalma, resumpto spiritu, ait: <hi>Quamquam in imagine
Dei ambulet homo; tamen vane conturbatur: thesaurizat,
<pb n="1050C"/>
et ignorat cui congregat ea.</hi> Vide quomodo ante
asperitatem suae sententiae temperavit: postea rationem
suae vocis absolvit. Temperavit <emph>852</emph> dicendo: <hi>Quia in imagine Dei ambulat homo.</hi> 
 Beatus homo, qui
ad similitudinem Dei per fidem ambulas: beatus qui
in te fidem habes: beatior si avaritiam non haberes.
Aliud bonum mentis est aeternum, aliud vanum carnalis
cupiditatis incendium. Fides enim Deo militat;
avaritia tentatori: ista congerit quod sibi prosit, illa
quod proficiat alienis. Quid igitur tam vanum, quam nescire
cui laboret haeredi? Quis enim scit si sibi filius,
aut nepos proprius supervivat? Saepe aut in tabulis
<pb n="1050D"/>
testamenti scriptus haeres funesto ambitu testatorem
praecedit ad tumulum, aut haereditatem superstes
absorbet, aut luxuriosus dissipat, aut stultissimus
non tuetur, aut proscriptus amittit. Si quem ergo
<pb n="1051A"/>
videris studiose divitias congregantem, die et tu: <hi>Vane conturbatur: thesaurizat, et ignorat cui congregat
ea.</hi> 
 Neque enim secum potest auferre, quae
possidet; et cum morietur, relinquet alienis divitias
suas. Succedit frequenter inimicus et ingratus,
et decessori successor insultat. Quos ille dilexit,
iste persequitur: quos ille nutrivit, hic vendit.</p>
        </div3>
<div3>
          <head>24.</head>
          <p>
 Graecus tamen non habet: <hi>In imagine Dei;</hi> sed
tantummodo: <hi>In imagine.</hi> In qua ergo imagine ambulat
homo? In ea utique ambulat ad cujus similitudinem
factus est; id est, ad imaginem Dei. Imago autem
Dei Christus; qui est splendor gloriae, et imago
substantiae ejus. Christus ergo imago Dei venit ad
terras; ut jam non in umbra ambularemus, sed in
imagine. In Christo enim imagine ambulat, qui sequitur
Evangelium. Ideo discipulo suo dicit: <hi>Vade retro
post me <note>(Marc. VIII, 33)</note>
          </hi>, ut me sequaris. Ideo erravit
populus Judaeorum; quia in umbra ambulavit.
Ideo non errat populus Christianus; quia in imagine
<pb n="1051B"/>
ambulat, habens solem sibi justitiae refulgentem. Bona
imago, non ceris picturae fucata radiantis, sed
plenitudine divinitatis expressa. In qua imagine et
Pater simul videtur et Filius; quia per utrumque eorum
unitas operationis effulget. Etsi jam resurrexit
Christus, tamen in Evangelio <note>(Joan. XI, 44)</note> nobis
adhuc ejus imago monstratur. Lego quod Lazarum
suscitaverit; et Patris opus et Filii credo. Filius vocavit,
Pater audivit, et Lazarus ambulavit. Lego
quia eum daemones fatebantur; fatebantur et Patrem,
quia Dei Filium precabantur; fatebantur et ipsum,
quia per ipsum ejiciebantur. Scriptum est enim: <hi>Quod si in Spiritu Dei ejicia daemonia, filii vestri in
quo ejiciunt 
 <note>(Matth. XII, 27)</note>
          </hi>?
<pb n="1051C"/>
</p>
        </div3>
<div3>
          <head>25. </head>
          <p>
Primum igitur umbra praecessit, secuta est imago,
erit veritas. Umbra in Lege, imago vero in Evangelio,
veritas in coelestibus. Umbra Evangelii et Ecclesiae
congregationis in Lege, imago <emph>853</emph> futurae
veritatis in Evangelio, veritas in judicio Dei. Ergo
quae nunc celebrantur in Ecclesia, eorum umbra erat
in sermonibus prophetarum: umbra in diluvio, umbra
in Rubro mari; quando baptizati sunt patres nostri
in nube, et in mari: umbra in petra, quae aquam
fluxit, et populum sequebatur. Nonne illud in umbra
erat sacrosancti hujus mysterii sacramentum? Nonne
in umbra erat aqua de petra, quasi sanguis ex
Christo, quae fugientes se populos sequebatur, ut
biberent, et non sitirent: redimerentur, et non perirent?
Sed jam discessit umbra noctis et caliginis
<pb n="1051D"/>
Judaeorum, dies appropinquavit Ecclesiae. Videmus
nunc per imaginem bona, et tenemus imaginis bona.
Vidimus Principem sacerdotum ad nos venientem,
vidimus et audivimus offerentem pro nobis sanguinem
suum: sequimur, ut possumus, sacerdotes; ut offeramus
<pb n="1052A"/>
pro populo sacrificium: etsi infirmi merito,
tamen honorabiles sacrificio; quia etsi nunc Christus
non videtur offerre, tamen ipse offertur in terris
quando Christi corpus offertur: immo ipse offerre
manifestatur in nobis, cujus sermo sanctificat sacrificium
quod offertur. Et ipse quidem nobis apud Patrem
advocatus assistit: sed nunc eum non videmus;
tunc videbimus, cum imago transierit, veritas venerit.
Tunc jam non per speculum, sed facie ad faciem
ea quae sunt perfecta, videbuntur.</p>
        </div3>
<div3>
          <head>26.</head>
          <p>
 Ascende ergo, homo, in coelum, et videbis illa
quarum umbra hic erat vel imago. Videbis non ex
parte, non in aenigmate, sed in consummatione:
non in velamine, sed in luce. Videbis verum lumen,
aeternum atque perpetuum Sacerdotem; cujus hic
imagines videbas, Petrum, Paulum, Joannem, Jacobum,
Matthaeum, Thomam. Videbis perfectum hominem
jam non in imagine, sed in veritate; qualis
enim coelestis, tales et coelestes. Utique et ipsi jam
<pb n="1052B"/>
in gloria vel decore, jam in resurrectionis gratia;
non in corpore mortis, et corruptionis deformitate.</p>
        </div3>
<div3>
          <head>27.</head>
          <p>
 Vide ne eo deferas imaginem terrestris, ubi
lux coelestium est. Hic si quis tyranni imagines habeat,
qui jam victus interiit, jure damnatur. Quomodo
tu hostis et adversarii imaginem in civitatem
veri imperatoris inducis; nisi ut ipse te damnes?
Et si volueris imaginem terrestris inferre, contradicet
tibi princeps istius mundi, et dicet: Mea
est imago haec; et quae offers, mea sunt. Quid facies
deprehensus, cum tibi dixerit: Mea est avaritia,
mea est ambitio, meae divitiae, quarum imaginem
in te recognosco? Ipse est enim adversarius
et defensor. Quod si fueris qualis Jacob, dices Labae
<pb n="1052C"/>
qui se transfigurat in angelum lucis: <hi>Recognosce si
quid tuorum in me invenis <note>(Gen. XXXI, 32)</note>
          </hi>. Tunc ille
requiret, et non inveniens confutatus abscedet; quia
abscondisti atque oblitterasti omnia simulacra vitiorum.
Beatus qui potest dicere: <hi>Veniet hujus mundi
princeps, et in me suum inveniet nihil <note>(Joan. XIV, 3)</note>
          </hi>.
Quae sua sunt enim quaerit ille, non illa quae Christi.
Si ergo quae sunt Christi sequeris, noli quas non habebas
affectare divitias, augere quas habebas; et divitem
te sibi sentiat pauper. Induc in domum tuam
inopem, frange panem esurienti, et nudum operi; ut
tibi thesaurus condatur in coelo, qui tecum transeat.
Pauper Christus <emph>854</emph> est factus, cum dives esset,
ut nos sua inopia divites faceret. Noli ergo propter
divitias vane conturbari, excitari de somno, cogitare
<pb n="1052D"/>
quemadmodum pecuniam tuam serves, opes tuas
augeas, de nocte procedere, excubare ad judicis domum;
ut aliena diripias, litem moveas pauperi, verearis
exactorem tributi: vana est ista conturbatio.</p>
        </div3>
<div3>
          <head>28.</head>
          <p>
 <note>(Vers. 8.)</note> Et ideo Justus dixit: <hi>Et nunc quae
<pb n="1053A"/>
est exspectatio mea? nonne Dominus? Et substantia mea
ante te est.</hi> Spes et patientia nostra Christus est:
ipse factus est redemptio nostra, ipse est nostra exspectatio;
ut dicamus singuli: <hi>Exspectans exspectavi
Dominum, et respexit me <note>(Psal. XXXIX, 2)</note>
          </hi>. Respice
ergo nos in judicio tuo. Respiciat super nos misericordia
tua; ut qui de merito diffidimus nostro, per
tuam misericordiam liberemur, in cujus potestate est
animae nostrae vitaeque substantia. Et ideo non timeamus
corporis mortem; sed eum qui potest animam
nostram vel servare, vel perdere: cujus substantia
virtus est, quam Deus ad similitudinem sui
pectoribus infudit humanis.</p>
        </div3>
<div3>
          <head>29.</head>
          <p>
 <note>(Vers. 9.)</note> Quisquis igitur habet istam substantiam
animae suae, dicit: <hi>Ab omnibus iniquitatibus
meis eripe me.</hi> Non unius criminis lapsum fatetur, qui
<pb n="1053B"/>
ab omnibus se iniquitatibus solvi precatur. Scit
enim quod nisi Dominus ignoscat, nemo salvus esse
possit, quicumque natus est sub peccato, quem ipsa
noxiae conditionis haereditas astrinxit ad culpam.</p>
        </div3>
<div3>
          <head>30.</head>
          <p>
 <hi>Opprobrium,</hi> inquit, <hi>insipienti dedisti me.</hi> Quis
est insipiens, nisi qui peccatum facit, et eligit mala
pro bonis? Ergo qui auctor est peccatorum, ipse insipiens
magis, quam ejus minister. Cum peccamus
igitur, in opprobrium tradimur adversario; ut ille
nos quasi inimicus in die judicii accuset et prodat.
Suscipiamus ergo opprobrium crucis Christi, quod
suscepit Moyses, et Aegypti thesauris regalibus praetulit;
et ideo non est insipienti in opprobrium traditus.
Alii habent codices: <hi>Opprobrium insipienti ne
tradas me.</hi> Sed magis David eam consuetudinem habet,
<pb n="1053C"/>
ut sua magis opprobria et peccata fateatur, nec
de peccatis suis erubescat et opprobriis, qui scit in
confessione esse veniam, et in peccati sui condemnatione
justitiam.</p>
        </div3>
<div3>
          <head>31.</head>
          <p>
 <note>(Vers. 10.)</note> Denique ex his quae sequuntur,
manifestatur hic sensus; quia subjecit: <hi>Obmutui, et
non aperui os meum; quoniam tu fecisti me;</hi> hoc est,
dedisti me in opprobrium insipienti, ideo obmutui,
et non aperui os meum, ne peccata majora contraherem.
Agnovi voluntatem tuam, ut ad tempus erubescerem,
et postea salvus fierem veniam postulando.
Prodest ergo interdum et opprobrium. Siquidem
etiam ipse prodest carnis interitus; ut testificatur
Apostolus dicens: <hi>Tradidi eum in interitum carnis;
ut spiritus salvus sit in die Domini nostri Jesu Christi.</hi> 
<pb n="1053D"/> <note>(I Cor. V, 5)</note>.
Opprobrium quoque prodesse David
ipse testatus est dicens ad Abessam: <hi>Sine, maledicat
mihi Jeminaeus; quoniam dixit illi Dominus; ut videat
humilitatem meam, et retribuat mihi Dominus bona
pro maledicto hoc. <note>(II Reg. XVI, 11 et 12)</note>
          </hi>. Et revera
vidit opprobrium ejus Dominus, quod flens ibat et
excalceatus, operto capite; et amovit ejus opprobrium.
Liquet igitur quia cum datus in opprobrium David
fugerit, et humiliatus sit, et <emph>855</emph> nudis pedibus
Domino satisfecerit, et lapides jacientem non repercusserit,
et in maledicentem non permiserit vindicari,
<pb n="1054A"/>
et post haec regno suo integro restitutus sit;
quia et opprobrium a Domino sit, et prosit magis
sustinere opprobrium, quam refellere. Denique victoria
post secuta est. Ergo opprobrium prodest. Sed
quid est quod addidit: <hi>Quoniam tu fecisti me?</hi> Nonne
ideo obmutuisse se dicit, et non aperuisse os suum:
quia agnovit Domini voluntatem: propterea patienter
se pertulisse, ut satisfieret Domino per opprobrium
pro peccato?</p>
        </div3>
<div3>
          <head>32.</head>
          <p>
 <note>(Vers. 11.)</note> Unde et adjunxit: <hi>Amove a me
plagas tuas <note>(Psal. XXXVII, 18)</note>
          </hi>. Quomodo hoc sibi
congruit? In superiore psalmo flagellis se obtulit,
hic flagella a se postulat amoveri; nisi quia solvit
jam de manu Domini duplicia peccata sua, erubescendo,
opprobria sustinendo? Compunctiones cordis
sui sunt et cogitationum, sunt et increpationum flagella.
<pb n="1054B"/>
Videamus tamen ne ideo dixerit ante Deum
esse substantiam animae suae; quia non impugnaret
adversarius eam, nisi potestatem accepisset a Domino;
quod enim fecit Dominus, et tuetur. Denique
angelus in circuitu est hominis, qui praetendit, ne
quis noceat ei. Non discedit angelus, nisi jussus a
Domino, ut suus athleta decertet. Ergo quasi substantia
Domini praesumit veniam sibi iniquitatum suarum
a Conditore suo posse concedi; et ideo rogat,
quia novit Auctorem suum misericordem. Deinde
quia datus sit in opprobrium, non resistit; sed patitur
adversum se assistere peccatorem, et silet substantiae
suae conscientia, quae bona est, et potest
corporis ferocitatem refrenare, ut virtus succedat,
culpa ponatur. Postremo quia factus a Domino est, citius
<pb n="1054C"/>
sibi posse donari peccatum confidenter existimat,
qui fortitudinem manus Domini potuerit sustinere.</p>
        </div3>
<div3>
          <head>33.</head>
          <p>
 Et hoc utique bonae substantiae est, etsi a
fortitudine manus Domini defecisse se dicit. Fortis
manus sicut male percutit, sic cito sanat: quae fortis
ad vulnus, fortis et ad remedium est. Unde et
ipse ait: <hi>Percutiam, et sanabo <note>(Deut. XXXII, 39)</note>
          </hi>;
ut non meminerit vulneris, qui sanatus evasit. Denique
haec manus Domini sancto Job omnia abstulit,
et omnia repraesentavit; immo omnia cumulo auxit,
ut amissa geminaret. Nec te moveat quod defecisse
se dixit. Est qui deficit, et fortior surgit; suffulcit enim
Dominus omnes qui ruunt, et corrigit omnes elisos.
Cum virtute enim surgit quicumque corrigitur. Defecit
Paulus a fortitudine manus hujus. Cecidit persecutor,
<pb n="1054D"/>
et surrexit Evangelii praedicator. Hoc est quod
ait: <hi>A fortitudine manus tuae ego defeci.</hi> </p>
        </div3>
<div3>
          <head>34.</head>
          <p>
 <note>(Vers. 12.)</note> Et addidit: <hi>In increpationibus super
iniquitatem erudisti hominem: et tabescere fecisti
sicut araneam animam ejus.</hi> Graecus <foreign xml:lang="greek">ὑπὲρ ἀνομίας</foreign>
dixit, hoc est, <hi>pro iniquitate;</hi> et integrum versum, <foreign xml:lang="greek">ἐν ἐλεγμοῖς ὑπὲρ ἀνομίας ἑπαίδευσας ἄνθρωπον</foreign>
posuit, quod
est: <hi>In increpationibus pro iniquitate erudisti hominem.</hi> 
Ideo Sapiens dixit: <hi>Quis mihi dabit cogitationum
mearum flagella</hi> . . . . <hi>
            <note>(Eccli. XXIII, 2)</note> et labiorum meorum
signaculum <note>(Eccli. XXII, 33)</note>
          </hi>? <emph>856</emph> Ut cor suum ipse
<pb n="1055A"/>
suis cogitationibus flagellaret, et signaret labia sua;
quo et vetera peccata minueret, nec alia loquendo renovaret;
quo propriis increpationibus eruditus, exercitia
virtutis indueret. Tabescit autem anima, quando
peccatum minuitur: vel cum anima tabescit, culpa
deponitur: incrassatur, cum peccata cumulantur. Unde
ait Dominus de peccatoribus: <hi>Non permanebit in his
Spiritus meus in aeternum; quoniam carnes sunt <note>(Gen.
VI, 3)</note>
          </hi>. Et alibi Scriptura dicit: <hi>Incrassatum est cor populi
hujus <note>(Act. XXVIII, 27)</note>
          </hi>. Ideo et Hieremias primum
baculum vidit nucinum: deinde ollam ferventem,
ut tabesceret anima prophetae incipientis; quo
culpa discederet, ut accederet gratia. Sed cur prius
baculum, postea ollam? Quoniam qui baculo non
corrigitur, in ollam mittitur, ut ardeat et tabescat.
Et ideo ad prophetam Ezechielem dicitur: <hi>Accipe tibi
<pb n="1055B"/>
sartaginem . . . : et accipies iniquitates domus Israel . . . .
et consummabis, et tabescent,</hi> inquit, <hi>in suis iniquitatibus <note>(Ezech. IV, 3 et seq.)</note>
          </hi>.
Et alibi in eodem libro dicit
Dominus: <hi>Sed ego magnum faciam titionem, et
multiplicabo ligna, et succendam ignem; ut liquefiat
caro, et imminuatur jus <note>(Ezech. XXIV, 9 et 10)</note>
          </hi>. Quibus
testimoniis significatur quod animae perfidorum
admoto igne tabescant; ut deponant crassitudinis
quemdam carnalis humorem. Mittuntur ergo in sartaginem
et animae peccatorum; ut defluat quaedam
peccati caro, quae obduxerat animae ac mentis vigorem;
et velut jure quodam, ita quibusdam infuderat
animam illecebris cupiditatum. Exspectant igitur
nos quaedam sartagines; ideo hic conteramus cor
<pb n="1055C"/>
nostrum, ut subtile fiat, et deponat omnem duritiem
et pinguedinem quamdam carnalis arvinae: quod
patientur qui luxuriati sunt in hac vita; et magis ludibria
dedecorum, quam opera ulla virtutum exercenda
sibi more Judaico crediderunt. Incrassatus
est enim Jacob, et pinguis factus est, et surrexit ludere:
quem a fidei veritate lusus ille in perfidiae traduxit
errorem. Merito ergo Paulus castigabat corpus
suum, ne nutriret corpus peccati; luxuriando enim
facimus membra peccati, sobrietate autem membra
justitiae. Non natura ergo, sed culpa delinquit.</p>
        </div3>
<div3>
          <head>35.</head>
          <p>
 Nec iterum vana et inania sequamur, ne telam
araneae texere judicemur: eo quod peccata nulla
perpetuitatis possunt habere substantiam. Unde cum
videris aliquos studere facultatibus ampliandis, cumulandis
potestatibus, affectando decori, dices illud
<pb n="1055D"/>
Esaiae: <hi>Telam araneae texunt isti in omnibus diei
unius, <note>(Esai. LIX, 5)</note>
          </hi>, quae diuturna esse non potest;
sed cito scinditur, atque opus ejus omne dissolvitur.
Non enim supra solidum aliquod firmamentum locatur;
<pb n="1056A"/>
sed in vacuo suspenditur. Nihil laxum, nihil
molle verum Christi militem decet; ecce enim qui
mollibus vestiuntur, in domibus regum sunt. Arguti
sibi et industrii omnes avari videntur. Quid argutius,
quid sollicitius aranea, quae operi suo diebus ac
noctibus semper intendit, nec ullo sumptu, ullaque
impensa conficit vestimentum? Sed vanum <emph>857</emph> 
est omne quod fecerit. Sic homo omnis est, qui opus
suum supra Christi non constituit fundamentum.
Vane noctibus et diebus et ipse turbatur; cum eum
plerumque araneae modo etiam in ipso suae improbitatis
molimine, operis sui ruina convolvat.</p>
        </div3>
<div3>
          <head>36.</head>
          <p>
 <note>(Vers. 13.)</note> Et ideo sapiens qui cognoscit hujus
saeculi vanitatem, non diuturnam vitae hujus precatur
usuram; sed ad illa aeterna festinat, et labore
<pb n="1056B"/>
hujus corporis et dolore gestit absolvi; sicut Propheta
desiderasse cognoscitur dicens: <hi>Exaudi, Domine,
orationem meam et deprecationem meam: auribus
percipe lacrymas meas. Ne sileas a me, quoniam
advena ego sum apud te in terra, et peregrinus; sicut
omnes patres mei.</hi> Alius est incola, alius advena, alius
accola. Incola, qui de loco est, et genitalem locum
incolit: advena qui aliunde venit: accola, qui ad
tempus colit, et mutatur annorum vicibus. Hoc est
ergo quod dicit David: Apud te alienus sum, dum in
terra sum: non sum nunc paradisi tui incola. Unde
exposuit hoc ipse subjiciens: <hi>Et peregrinus; sicut
omnes patres mei.</hi> Quod aperuit et apostolus Paulus,
asserens quoniam <hi>cum sumus in hoc corpore, peregrinamur
a Domino <note>(II Cor. V, 7)</note>
          </hi>; quia etsi fides in
<pb n="1056C"/>
nobis est, per fidem tamen ambulamus, non per
speciem, id est, non facie ad faciem, quasi praesentes;
ambulamus enim in aenigmate adhuc, non in
veritate. Denique addidit: <hi>Audemus ergo et confidimus
magis peregrinari corpore, et adesse ad Dominum <note>(Ibid., 8)</note>
          </hi>.
 <hi>Audemus</hi> praesumptionis in Deo fidei,
non temeritatis est verbum; et consentimus, id est,
volentes acquiescimus et optantes, non plenioris
scientiae auctoritatem velut principaliter nostro judicio
dependentes: volumus verum esse quod cupimus;
ut appropinquemus ad Dominum, a quo nos videtur
futurorum et praesentium distantia separare. Audemus
ergo adesse; et ideo inquit: <hi>Connitimur <note>(Ibid., 9)</note>
          </hi>.
Cognoscis verbum volentis adhuc pervenire, non
ejus qui pervenerit. Affectus igitur in hoc sermone,
non effectus ostenditur. Denique ipsum testem sui
<pb n="1056D"/>
sermonis interroga; immo audi dicentem, vel potius
audi dubitantem, cum dicit: <hi>Ideo connitimur, sive
absentes, sive praesentes placere illi <note>(Ibid.)</note>
          </hi>: absentes
adhuc per fidem, praesentes per speciem. Unde et
<pb n="1057A"/>
hoc potest intelligi, quod et hic positi, et illic placere
nostro judici, redemptori quoque nostrarum
desideramus animarum. Necesse est enim nos ei
assistere per speciem; ut unusquisque operum suorum
merita dignae adipiscatur sortis examine: vel
justus in requie, vel impius in aerumna. Fundit igitur
lacrymas; quoniam cum advena in terram venerit,
demoretur et separetur a patria longo detentus
exsilio. Considera nunc mihi illum Adam de paradiso
ejectum, in castellum relegatum, spectantem
unde dejectus sit, flentem ubertim; quia reminiscitur
quid amiserit, quove deciderit. Et ideo gratias
agamus Deo, qui nos perpetuo exsilio liberavit, aperiens
januam qua revertamur ad patriam. Unde Apostolus <emph>858</emph> 
 praesumpsit dicere: <hi>Ergo jam non estis
advenae atque peregrini; sed estis cives sanctorum, et
<pb n="1057B"/>
domestici Dei <note>(Ephes. II, 19)</note>
          </hi>.</p>
        </div3>
<div3>
          <head>37.</head>
          <p>
 <note>(Vers. 14.)</note> Hoc volens recipere David antequam
Christus veniret in terram, dixit: <hi>Remitte
mihi ut refrigerer, priusquam eam, et amplius non ero;</hi> 
hoc est, hic mihi remitte, ubi peccavi. Nisi hic remiseris
mihi, ibi remissionis requiem invenire non potero;
quod enim in terra ligatum manserit, ligatum
manebit in coelo, quod solutum in terra fuerit, solutum
erit in coelo. Propheta enim et praedicator Ecclesiae
congregandae, evangelico spiritu indulgentias
Domini praevidebat; et praecipienda apostolis ei Dominus
revelabat; immo haec erat vetus sententia,
ut qui se ligasset in terris, vinctus migraret a corpore.
Ideo Dominus, quod ante erat judicii sui, dedit
apostolis peccata remittendi aequitate solvenda; ne
<pb n="1057C"/>
cito solvenda, diu ligata manerent. Denique audi
dicentem: <hi>Tibi dabo claves regni coelorum; et quodcumque
ligaveris super terram, erit ligatum et in coelo:
et quodcumque solveris super terram, erit solutum et in
coelo <note>(Matth. XVI, 19)</note>
          </hi>. Tibi, inquit, dabo claves regni
coelorum, ut et solvas et liges. Hoc Novatianus
non audivit, sed Ecclesia Dei audivit; ideo ille in
lapsu, nos in remissione: ille in impoenitentia, nos
in gratia. Quod Petro dicitur, apostolis dicitur. Non
potestatem usurpamus, sed servimus imperio; ne
postea cum venerit Dominus, et ligatos invenerit
<pb n="1058A"/>
quos oportuit solvi, commoveatur adversus dispensatorem,
qui ligatos servaverit servos, quos Dominus
jusserat solvi dicens, quoniam <hi>qui cognovit voluntatem
domini sui, et non fecit secundum voluntatem
ejus, vapulabit multum: qui autem non cognovit et fecit
digna plagis, vapulabit minus <note>(Luc. XII, 47)</note>
          </hi>.</p>
        </div3>
<div3>
          <head>38.</head>
          <p>
 Merito ergo David remitti sibi postulat quod
sciebat non esse iis, qui secundum Aaron erant, sacerdotibus
attributum: sed Evangelio servabatur.
Cui ergo non remittitur, in exsilio est, in peregrinationis
injuria perseverat. Hic ergo petenda est venia.
Hic enim dictum est: <hi>Beati qui nunc fletis; quia
ridebitis <note>(Luc. VI, 21)</note>
          </hi>: hic locus est veniae postulandae.
Deploremus igitur in terris, ut mereamur indulgentiam.
Nisi remissum peccatum hic fuerit, non
habebimus requiem: si requies non fuerit, non erit
<pb n="1058B"/>
vita aeterna: si vita aeterna non fuerit, non erimus.
Ideo petit remitti sibi, antequam eat, ut sit. Si enim
remissum non fuerit, non ero, inquit, cum iis qui
sunt, cum iis qui in paradisum merentur ascendere.
Qui autem non est, consumetur cum descendentibus in
lacum, qui in catenis et carcere fuerit derelictus.</p>
        </div3>
<div3>
          <head>39.</head>
          <p>
 Non ergo definitive dicit: <hi>Non ero;</hi> quia alibi
dicit: <hi>Psallam tibi in cithara, Deus sanctus Israel.
Gaudebunt labia mea cum cantavero tibi; et anima mea
quam redemisti <note>(Psal. LXX, 22 et 23)</note>
          </hi>. De redemptione
ergo praesumit. Et alibi audi dicentem: <hi>Placebo Domino
in regione vivorum <note>(Psal. CXIV, 9)</note>
          </hi>. Erit ergo
qui placere praesumit. Potest et sic intelligi; quia
dixit: <hi>Advena ego sum apud te in terra; et peregrinus,
sicut omnes patres</hi> <emph>859</emph> <hi>mei;</hi> et ideo remitte mihi, ut
<pb n="1058C"/>
peregrinus esse desinam: remitte mihi exsilium,
quo relegatus sum. Si remiseris antequam discedam
hinc, non ero amplius exsul atque peregrinus. Cum
enim tu remiseris, non ero peregrinus; sed civis
ero sanctorum tuorum. Ero cum patribus meis, qui
et <emph>860</emph> ipsi fuerunt ante peregrini, nunc vero jam
cives sunt. Ero domesticus Dei, ut poenam non timeam,
gratiam merear: per Dominum nostrum Jesum
Christum, cum quo tibi est laus, honor, gloria,
perpetuitas, cum Spiritu sancto a saeculis, et nunc
et semper, et in omnia saecula saeculorum. Amen.
</p>
        </div3>
      </div1>

<div1>
        <head>IN PSALMUM XXXIX ENARRATIO.</head>

<pb n="1057"/>
<p>
          <pb n="1057C"/> <emph>859</emph> 1. In superioribus psalmis poenitentiam praedicavit:
deinde de patientia sua, et perturbatione
<pb n="1057D"/>
hominis est locutus: in trigesimo autem et nono
psalmo, novum annuntiat Testamentum; qui enim
malorum poenitentiam agit, exspectat. Sed non est
<pb n="1058C"/>
perfecti exspectare, sed exspectasse; nemo enim
nisi qui perseveraverit usque in finem, salvus erit.</p>
<div3>
          <head>2. </head>
<p>
            <pb n="1058D"/> <note>(Vers. 2, 3.)</note> Ideo addidit: <hi>Exspectans exspectavi
Dominum.</hi> Ubi ergo hoc dicitur, nisi in Evangelio?
in quo jam nobis qui exspectabatur, advenit: in
<pb n="1059A"/>
quo jam nobis non Legis caligat umbra, sed veritas
fulget; quia Christus illuxit, qui exaudivit deprecationes
suorum, et eduxit nos de lacu miseriae, et de
luto faecis; ubi jam demersi tenebamur nostrorum
voragine peccatorum, et totus homo noster inhaerebat,
nec poterat sese animus noster eruere, obrutus
multiplicis labe flagitii. Gratias igitur Domino Jesu,
unigenito Dei Filio redemptori nostro, qui nobis
peccata omnia remissurus descendit e coelo; ut nos
de lacu ac limo istius mundi, et coenulenta quadam
palude terrarum, de corpore quoque mortis hujus
eriperet, atque in carne sua statueret animi nostri
interiora vestigia; ut confirmati in Dei verbo, et per
crucem Dominici corporis passionibus absoluti,
ambulemus jam non in opprobrio dedecoris, sed in
<pb n="1059B"/>
remissione peccati. Confirmatus igitur et radicatus
in Christo, supra petram sibi memorat pedum suorum
statuta vestigia. Unde dicit Apostolus: <hi>Bibebant
autem de consequenti petra: petra autem erat Christus <note>(I Cor. X, 4)</note>
            </hi>.
Petra, eo quod sitientes sequatur,
confirmet labentes; ne sitientibus aqua desit, labentibus
firmamentum.</p>
        </div3>
<div3>
          <head>3.</head>
          <p>
 <note>(Vers. 4.)</note> Exspectanti ergo mihi, Domine Jesu,
aliquando venisti, direxisti gressus meos in Evangelio,
immisisti in os meum canticum novum, quod est
novum Testamentum. Gaudentes jam canimus hymnum
Deo nostro, quia novarum virtutum praecepta
cognovimus; ut nostra omnia relinquamus, Christum
sequentes, et nostros diligamus inimicos. Novos
etiam hausimus mores; ut pro persequentibus nos,
<pb n="1059C"/>
precem Domino deferamus. Maledicentes ecce benedicimus.
 Nescimus opera nostra jactare, aut celare
peccata. Angelorum etiam more nuptias refutamus.</p>
        </div3>
<div3>
          <head>4.</head>
          <p>
 <note>(Vers. 5.)</note> Quid multa? De illo aerumnoso peccatore
beatus homo factus est, jam non respiciens in
istius mundi varias vanitates. <hi>Vanitas</hi> enim <hi>vanitatum,
et omnia vanitas <note>(Eccles. I, 2)</note>
          </hi>, totus hic mundus
est; sicut dixit sapiens Salomon. Quid enim nisi
vanum est ea sequi, quae perseverare non possunt;
et omnia tamquam umbra praetereunt? Insaniae <emph>860</emph> 
autem falsae, aut certamina ista bellorum, in quibus
pro temporali possessione sanguis tantus effunditur:
aut contentionum theatralium dissensiones: aut Circensium
plena furoris studia declarantur: aut haereticorum
doctrina feralis: aut pseudoprophetarum
<pb n="1059D"/>
in modum oraculorum coelestium simulati gestus,
verba composita. Sic enim dicit propheta: <hi>Beatus
vir cujus est nomen Domini spes ejus: et non respexit
in vanitates, et insanias falsas.</hi> </p>
        </div3>
<div3>
          <head>5.</head>
          <p>
 Sunt ergo et verae insaniae, et forsitan prophetarum,
qui in excessu mentis positi prophetabant,
repleti Dei Spiritu, ut quibusdam insanire viderentur;
cum propriae salutis immemores, nudi plerumque
<pb n="1060A"/>
et excalceati, sicut Esaias sanctus, per populos
currerent, vociferantes non quae ipsi vellent, sed
quae a Domino juberentur. Ex his igitur intelligitur
affulsisse remedium salutis; quoniam qui exspectabatur,
adest.</p>
        </div3>
<div3>
          <head>6.</head>
          <p>
 Exspectavit eum Adam de paradiso ejectus; ut
longo liberaretur exsilio. Exspectavit eum in Noe
justo, qui ad semen futurorum est reservatus; ut ex
illo justitiae semina in hominibus pullularent. Ipsum
putabat publicae salutis auctorem, qui diluvio superstes
esse meruisset. Ipsum sapientiae principem, qui
excoluisset vitem, et ex ejus fructu inebriatus foret.
Quid est enim vitis nisi sapientia? sicut aperuit nobis
David coelestis interpres oraculi dicens: <hi>Uxor tua
sicut vitis abundans in lateribus domus tuae (Psal.
<pb n="1060B"/>
CXXXVII, 3)</hi>. Eo quod in ipso esset sapientiae plenitudo,
quae exspectabatur in Christo, qui novo repletus
sapientiae sacramento, quod oculus non vidit, nec
auris audivit, inusitatum nobis deferre mysterium
properavit; ut nudus jaceret, et exuberantis sapientiae
pocula inaudita proflueret: ut obliti superiorum,
in novos mores, et novam sobrietatem vitae resurgeremus
aeternae; quo per stultitiam praedicationis
Deus agnosceretur, quem per sapientiam non cognovit
hic mundus. Denique in figura illa dormientis et
nudati patris, qui stultitiam risit, maledictus est:
qui venerati sunt, benedictionis gratiam sunt adepti.
Ideoque qui mortem unigeniti Filii Dei, patris et
creatoris omnium, ad offendiculum, aut opprobrium
nostrae fidei objiciendam esse crediderint, peccatorum
<pb n="1060C"/>
suorum nexibus ad perpetuam maledictionis
aerumnam tenentur astricti: qui vero eam pro totius
humani generis absolutione suscipiunt, virtutis
aeternae praesidio fulciuntur. Crux enim Christi Judaeis
offendiculum, Graecis stultitia, ut Apostolus dixit <note>(I Cor. I, 23 et seq.)</note>:
nobis autem qui credimus
in Dominum Jesum, virtus Dei atque sapientia est. <emph>861</emph>
</p>
        </div3>
<div3>
          <head>7.</head>
          <p>
 Exspectatus est in Moyse, cum siccasset
et pertransisset undas maris, et impossibile viribus
humanis, pedestris viae aperiret in fluctibus iter:
sequeretur petra, et vomeret aquas; ut sitientium
patrum in medio deserti viscera interna satiaret.</p>
        </div3>
<div3>
          <head>8.</head>
          <p>
 Exspectatus est, et in Aaron principe sacerdotum,
qui inter vivos ac mortuos medius stetit:
et serpentem statuit luem mortis; ne a cadaveribus
<pb n="1060D"/>
defunctorum ad viventium transiret interitum.
Quid enim tam proprium Christi, quam advocatum
apud Deum Patrem astare populorum, mortem suam
offerre pro cunctis, repellere necem, vitam reformare perituris?</p>
        </div3>
<div3>
          <head>9.</head>
          <p>
 Exspectatus est et in Jesu Nave, et certe venit,
qui et potestatem suam et nomen accepit; ut et populum
in terram repromissionis induceret, et vere
<pb n="1061A"/>
Jesu nomine vocaretur. Siccavit fluenta, convertit
amnem in suum fontem, solem statuit, donec consummaret
in virtute victoriam. Sed adhuc figura erat ille,
non veritas. Denique verus ei dux militiae coelestis
effulsit, et adoravit eum Jesus Nave; quamvis adhuc
nondum in corpore verus astiterat, sed adhuc venerat
in figura.</p>
        </div3>
<div3>
          <head>10.</head>
          <p>
 Quando igitur verus advenit? Audi dicentem: <hi>Annuntiavi et locutus sum: multiplicati sunt super numerum.
Sacrificium et oblationem noluisti, corpus
autem perfecisti mihi. 
 Tunc dixi, ecce venio. In capite
Libri scriptum est de me, ut faciam voluntatem
tuam: Deus meus, volui.</hi> Quid evidentius quam quod
cum Evangelii sui munere nobis Jesus verus advenit?
Ipse locutus est, et innumeri credentium populi
<pb n="1061B"/>
congregati sunt, qui vix singuli ante credebant. Ipse
venit in carne, et cessavit sacrificium Judaeorum.
Cessavit oblatio pro peccato, quia peccatorum remissor
advenerat. Non erat remedium necessarium
Legis, ubi Legis Auctor astabat.</p>
        </div3>
<div3>
          <head>11.</head>
          <p>
 <hi>In capite Libri scriptum est de me.</hi> Scriptum
profecto de Christo est in principio veteris Testamenti
quod venturus esset, ut in redemptione hominum,
Dei Patris faceret voluntatem; quando scriptum
est, quia Evam in specie Ecclesiae ad hominis
adjumenta formavit. Quid enim nobis in hac corporis
infirmitate, et saeculi istius perturbatione praesidio
potest esse; nisi sola Ecclesiae gratia, qua redimimur:
et fides nostra, qua vivimus? <hi>In capite Libri
scriptum est: Os de ossibus meis, et caro de carne mea.
<pb n="1061C"/>
Propter hoc relinquet homo patrem et matrem, et
adhaerebit uxori suae; et erunt duo in carne una <note>(Gen.
II, 23, 24)</note>
          </hi>. Quis iste sit qui locutus est, aut de quo
istud sit sacramentum, audi dicentem: <hi>Sacramentum
hoc magnum est: ego autem dico in Christo et in
Ecclesia <note>(Ephes. V, 32)</note>
          </hi>. Unde et admonet <note>(Ibid., 25)</note> 
ut sic diligat homo uxorem suam, quemadmodum
Ecclesiam Christus; quoniam membra sumus corporis
ejus, de carne ipsius, et de ossibus ejus. Quae
igitur major salus, quam esse cum Christo, et ei
unitate quadam corporis adhaerere, in quo nec macula
sit ulla, nec tortitudo peccati? <emph>862</emph>
</p>
        </div3>
<div3>
          <head>12.</head>
          <p>
 Scriptum est in capite Libri, quod Abel
justi placuit hostia Deo, displicuit oblatio parricidae <note>(Gen. IV, 4 et 5)</note>.
Nonne aperte significavit Dominus
<pb n="1061D"/>
Jesus offerendum se esse pro nobis; ut in sua
passione novi sacrificii gratiam consecraret, ritum
populi parricidalis aboleret? Quid autem expressius,
quam quod a sancto Patriarcha oblatus est filius, et
aries immolatus est? Nonne aperte ostendit hominis
carnem, quae omnibus terrenis est communis animantibus,
non divinitatem unigeniti Filii Dei obnoxiam
futuram sacrae vulneri passionis?
</p>
        </div3>
<div3>
          <head>13. </head>
<p>
            <pb n="1062A"/>Scriptum est in capite Libri, venturum hominem
qui Potestatibus coelestibus imperaret <note>(Gen.
XXVIII, 12)</note>. Impletum est, quando Dominus Jesus
venit in terras, et angeli ministrabant ei; sicut ipse
dignatus est dicere: <hi>Ex hoc videbitis coelos apertos, et
angelos Dei ascendentes et descendentes ad Filium hominis <note>(Joan. I, 51)</note>
            </hi>.</p>
        </div3>
<div3>
          <head>14.</head>
          <p>
 Scriptum est in capite Libri: <hi>Agnus sine macula,
mundus, maturus, masculus, anniculus erit vobis;
et occidet eum omnis synagoga <note>(Exod. XII, 5)</note>
          </hi>. Quis
iste sit agnus, audistis dicentem: <hi>Ecce agnus Dei,
ecce qui tollit peccatum mundi <note>(Joan. I, 29)</note>
          </hi>. Hic
est qui occisus est ab omni populo Judaeorum: quem
adhuc hostili odio persequuntur. Et illum quidem
oportebat pro omnibus mori; ut in ejus cruce fieret
<pb n="1062B"/>
remissio peccatorum, et sanguis ipsius mundi inquinamenta
lavaret: sed vae illis qui auctorem salutis
propriae negaverunt! <hi>Fecistis,</hi> inquit, <hi>consilium; sed
non per me <note>(Esai. XXX, 1)</note>
          </hi>. Quomodo poterat probare
parricidium, qui consilium non probabat? Et
tamen quanta pietas! Abhorrebat quidem a consilio;
sed si converterentur, remedium non negabat.</p>
        </div3>
<div3>
          <head>15.</head>
          <p>
 Scriptum est etiam, non solum in capite; sed
in omni Legis complexione, venturum hominem ad
conservandum hominum genus, qui omnia vellet quae
Deus vellet. Unde intelligis quoniam divinitatis ejusdem
est, qui ejusdem est voluntatis. Unde etiam ad
sacrificium passionis voluntarius accessit, meritoque
praedixit: <hi>Voluntarie sacrificabo tibi <note>(Psal. LIII, 8)</note>
          </hi>.</p>
        </div3>
<div3>
          <head>16.</head>
          <p>
 Sed forte dicas: Quomodo in Evangelio dixit:
<pb n="1062C"/> <hi>Pater, si possibile est, transfer a me calicem hunc,
sed non sicut ego volo, sed sicut tu vis 
 <note>(Matth. XXVI, 39)</note>
          </hi>.
Et videtur quidem esse distantia voluntatis: verum
intelligimus aliud esse quod secundum unitatem
divinitatis exprimitur, ubi dicit: <hi>Ego et Pater unum
sumus <note>(Joan. X, 30)</note>
          </hi>: aliud quod secundum hominis
est locutus affectum, quem innuit cautum esse
debere, nec praesumere quod facile implere non possit;
ne dum praemium quaerit, incidat sacrilegium.
Unde ait: <hi>Cum persequentur vos in hac civitate; fugite
in aliam <note>(Matth. X, 23)</note>
          </hi>. Merito ergo et hic subiturus
corporis passionem, coepit contristari, et
moestus esse: et assumptis Petro et duobus filiis Zebedaei: <hi>Tristis est anima mea 
 <note>(Matth. XXVI, 38)</note>
          </hi>,
ante praemisit; et subjecit postea: <hi>Vigilate et orate,
<pb n="1062D"/>
ne intretis in tentationem. Spiritus promptus est, caro
autem infirma <note>(Ibid., 41)</note>
          </hi>. Vides ubique eum secundum
hominem loqui, secundum hominem orare,
secundum <emph>863</emph> hominem tristem esse, secundum
hominem dixisse: <hi>Pater meus, si possibile est <note>(Matth.
X, 23)</note>
          </hi>. Quod utique non impossibile Deo; sed hominis
est dubitare, Dei confirmare. Ideo promptiores
assumpsit, quasi electos ultimi judicii sui testes,
<pb n="1063A"/>
qui verborum ejus agnoscerent sacramentum. Denique
alii dormiebant, isti soli fida mente vigilabant.
Unde et per Hieremiam nondum suscepto corpore,
ipse ait: <hi>Ego sicut agnus ductus sum, et nescivi <note>(Jerem. XI, 19)</note>
          </hi>.
Quid est quod nesciat Sapientia
Dei, quae in arcano Patris semper est? Et ideo enarravit
omnia Filius Dei, quia Dei Patris ipse sapientia
est. Quomodo praescivit se sicut agnum esse ducendum,
et quo duceretur nescisse se dicit? Aut quomodo
in superioribus per os ipsius David ait: <hi>Deus,
Deus meus, respice in me: quare me dereliquisti <note>(Psal. XXI, 2)</note>
          </hi>?
Quomodo derelinquitur a Patre Filius,
qui ait: <hi>Et non sum solus; quia Pater mecum
est <note>(Joan. XVI, 32)</note>
          </hi>? Et alibi: <hi>Traditus sum, et non
egrediebar <note>(Psal. LXXXVII, 9)</note>
          </hi>? Et alibi: <hi>Exsurrexi, et
adhuc tecum sum <note>(Psal. CXXXVIII, 8)</note>
          </hi>? 
<pb n="1063B"/>nisi ut advertas
quod hominum sensum exprimit, qui putant se a
Domino suo, quando sunt in periculis, derelictos.
Denique audi quod sequitur: <hi>Longe,</hi> inquit, <hi>a salute
mea, verba delictorum meorum <note>(Psal. XXI, 2)</note>
          </hi>; hoc
est, alia verba sunt delictorum, alia sacramenta salutis
aeternae. Non praejudicant verba virtuti: suis
viribus substantia divina fulcitur. Homo videtur,
homo auditur, Deus in operibus agnoscitur. Et
tamen de hoc homine dictum est: <hi>Et homo est
et quis cognoscet eum <note>(Jerem. XVII, 9)</note>
          </hi>? Quid
est, <hi>quis?</hi> Non quo nemo, sed quo rarus, quo
sapiens; sicut illud: <hi>Quis ascendet in montem Domini?
Quis sapiens et intelliget ea <note>(Ose. XIV, 10)</note>
          </hi>?
Denique alibi: <hi>Vir insipiens non cognoscit ea, et stultus
<pb n="1063C"/>
non intelligit haec <note>(Psal. XCI, 7)</note>
          </hi>. Et tu ergo
cum legis Evangelium, quasi sapiens et non stultus
cognosce quae legis: illuminet te Sapientiae fulgor
aeternae. Verba quidem sunt; sed et ipsa mundant,
et ipsa illuminant, et ipsa confirmant, et ipsa vivificant.
Unde ait Petrus: <hi>Domine, ad quem ibimus? Verba
vitae aeternae habes, et non relinquemus te <note>(Joan. VI, 69)</note>
          </hi>.</p>
        </div3>
<div3>
          <head>17.</head>
          <p>
 Denique ut adverteremus, quod secundum
hominem locutus esset, paulo post dixit: <hi>Ecce appropinquat
hora, ut Filius hominis tradatur in manus
peccatorum <note>(Matth. XXVI, 45)</note>
          </hi>. Et Judae osculanti
ait: <hi>Juda, osculo filium hominis tradis;</hi> hoc est, venenum
infundis osculo, quo gratia charitatis infunditur:
osculo quod sacrae pacis insigne est: osculo
quo amicitia fida firmatur: osculo, quo fides sancta
<pb n="1063D"/>
signatur? Hoc ergo osculo tradis periculo, quem
propter osculi commercium venerari deberes? Et
tradis filium hominis homo, qui propter hominum
salutem descendit de coelo? Sic enim scriptum est: <hi>Filius hominis qui est in coelo, ipse est qui descendit e
coelo 
 <note>(Joan. III, 13)</note>
          </hi>. Filium hominis tradis, qui te
ex peccatore apostolum fecit: Filium hominis tradis,
qui venit, ut in sanguine suo omnium peccata
<pb n="1064A"/>
dilueret? Ego osculum non nego: ipse videris, qui
violaveris osculi sanctitatem. An non legisti quod
utiliora sunt vulnera amici, quam voluntaria oscula
inimici <note>(Prov. XXVII, 6)</note>? Nec immerito graviore
telo tantae dignationis percussus est Judas, quam si
eum fulmine perculisset. Denique patientiam Domini
ferre non potuit, <emph>864</emph> qui majestatem prodidit;
adeo ut sibi ipsi tanti sceleris reatus non posset
ablui. Itaque abiit, pecuniam refudit; hoc est,
condemnavit avaritiam suam tantae impietatis auctorem,
pretium perfidiae synagogae reddidit. Non
excusatur proditor, qui poenitentiae locum invenire
non potuit; sed acervatur sacrilegium Judaeorum,
qui etiam proditoris vocibus arguuntur. Ille suum
crimen agnovit dicens, quod tradiderit sanguinem
<pb n="1064B"/>
justum: isti et pretium sceleris receperunt, et acrioribus
studiis justitiae principem persecuti sunt. Ideo
ad istorum omnium perpetuam condemnationem
latro crucifixus absolvitur; quia ille Christum in
suppliciis agnovit suis, quem isti in beneficiis non
agnoverunt: et peccatum suum confessus est Christo,
qui sciret ignoscere; quia in cruce sua regnum Domini
mente conspexit, quod in convivio Christi Judas
videre non potuit. Ideo precationem latronis vox
secuta est coelestis hujusmodi: <hi>Amen, amen, dico tibi,
hodie mecum eris in paradiso <note>(Luc. XXIII, 43)</note>
          </hi>. Tripudiabas,
draco, quod apostolum subtraxeras Christo:
plus amisisti quam sustulisti, qui latronem vides in
paradisum esse translatum. Nemo est qui possit excludi,
quando receptus est latro, minister tuus; et
<pb n="1064C"/>
eo pervenit, unde ipse dejectus es.</p>
        </div3>
<div3>
          <head>18.</head>
          <p>
 Subtexuimus ista propter illum versiculum,
quia dixit: <hi>Ut faciam voluntatem tuam: Deus meus,
volui;</hi> hoc est, divinitatis mihi tecum, Pater, una
voluntas est. Et quia una voluntas, una substantia
est; quia et inseparabilis majestas, et potentia Trinitatis.
Sed alia vox carnis, et tamen ad voluntatem
Dei et ipsa consensit dicens: <hi>Non quod ego volo,
sed quod tu vis <note>(Marc. XIV, 37)</note>
          </hi>. Et alibi: <hi>Si non
potest hoc transire, nisi illud bibam, fiat voluntas tua <note>(Matth. XXV, 42)</note>
          </hi>.
Communis affectus est mortem
timere, quam suscepit Christus; ut crucifigeret, sicut
crucifixit, et carnem; mihi enim est luctatus, ut
mihi vinceret. Etsi caro Christi fortis, nec peccato
obnoxia; tamen peccata suscepit: infirmitates suscepit,
<pb n="1064D"/>
etsi nihil habuit quod doleret. Denique audi
dicentem, <hi>quia pro nobis dolet <note>(Esai. LIII, 4)</note>
          </hi> . . . <hi>donec
ejiciat in veritate judicium <note>(Esai. XLII, 4)</note>
          </hi>. Non
enim alteram carnem, sed hanc suscepit; ut Apostolus
docet dicens: <hi>Oportet enim corruptibile hoc induere
incorruptionem, et mortale hoc immortalitatem <note>(I Cor. XV, 53)</note>
          </hi>.
Etsi de Virgine natus est et Spiritu
sancto, tamen hominis est filius; quia homo Virgo.
<pb n="1065A"/>
Et ideo quod natum est ex carne, caro est: et qui
natus est de homine, homo dicitur, mediator Dei et
hominum, homo Christus Jesus.</p>
        </div3>
<div3>
          <head>19.</head>
          <p>
 Propterea incorruptibilis suscepit hanc carnem,
ut faceret incorruptibilem: et immortalis, ut
faceret immortalem. Si quis ergo eum sequitur, induet
immortalitatem. Si quis voluntatem ejus facit,
non morietur in aeternum; sed dicit ei Christus: <hi>Hodie mecum eris in paradiso 
 <note>(Luc. XXIII, 43)</note>
          </hi>. Quid
est, <hi>hodie?</hi> Hoc est, de nocte transisti, mecum eris
in lumine. Noli tenebras formidare, quem aeterna
lux suscepit. Pulchre etiam subjunxit: <hi>Mecum eris in
paradiso <note>(Ibid.)</note>
          </hi>; hoc est, noli dubitare de carne, et
me in carne vidisti: noli timere, ne et tu cadas de <emph>865</emph> 
 paradiso, sicut cecidit Adam; sed audi quia
<pb n="1065B"/>
mecum eris, quo praesente, cadere non possis. Cecidit
caro in paradiso, antequam susciperetur a Christo.
Ibi eris susceptus, ubi et ille qui suscepit; quia non
mentitus est dicens: <hi>Volo ut ubi ego sum, et illi sint
mecum <note>(Joan. XVII, 24)</note>
          </hi>. Non recedet pastor a gregibus
suis, licet jam lupum in paradiso timere non
possis, cui dictum est: <hi>Videbam satanam sicut fulgur
de coelo cadentem <note>(Luc. X, 18)</note>
          </hi>. Ideo ante consummationem
adversarius dejicitur in incendium, catenis
quoque perpetuis alligatur; ut tu jam nullas insidias
pertimescas.</p>
        </div3>
<div3>
          <head>20.</head>
          <p>
 Et Adam ut caderet, a serpente deceptus est,
et flexus est ab uxore. Ideo jam nullae in paradiso
nuptiae, sed omnes erunt sine celebritatibus nuptiarum,
sicut angeli in coelo. Non dixerat Adae: <hi>Mecum
<pb n="1065C"/>
eris;</hi> quia sciebat illum esse casurum, ut redimeretur
a Christo. Felix ruina, quae reparatur in melius.
Ideo jam pius pastor, bonus negotiator gregem
suum, et mercem propriam non reliquit. Erit quidem
et adhuc in paradiso cum angelis pugna serpenti,
donec dejiciatur: sed qui cum Christo est,
timere non poterit. Adam cum Christo non fuit,
quando deceptus est. Nam si cum Christo fuisset, et
in ejus praeceptione permansisset, perire utique
non potuisset. Non mansit in Christo, quia non in
ejus sermone permansit. Denique audi, qui maneat
in Christo. <hi>Si manseritis,</hi> inquit, <hi>in me et verba mea
in vobis manserint; quodcumque volueritis, petetis; et
fiet vobis <note>(Joan. XV, 7)</note>
          </hi>. Et infra: <hi>Si praecepta mea
servaveritis, manebitis in mea dilectione <note>(Ibid., 10)</note>
          </hi>.
<pb n="1065D"/>
Vis scire, quia cum Christo Adam non erat? Dixit ei
Dominus: <hi>Adam, ubi es <note>(Gen. III, 9)</note>
          </hi>? Qui utique
quasi absentem requirit, non diceret: <hi>Ubi es;</hi> si eum
in se manere cognosceret. Sed quis eum absentem
fecerit, audiamus. <hi>Absconderunt se,</hi> inquit, <hi>ambo a
facie Domini <note>(Ibid., 8)</note>
          </hi>. Omnes videt Christus: sed
qui se abscondit, absconditur; quoniam qui ignorat,
ignoratur. Cognoscit enim eos Dominus qui sunt
<pb n="1066A"/>
ipsius. Ille omnes suos vult esse, quos condidit et
creavit. Utinam, tu homo, non fugias, et te ipse a
Christo non abscondas! Ille etiam fugientes requirit,
et absconditos non vult perire, sed clamat dicens: <hi>Adam, ubi es?</hi> 
 Hoc est, homo, ubi es? Ego te in lumine
posui, tu tenebras requisisti.</p>
        </div3>
<div3>
          <head>21.</head>
          <p>
 Denique in paradiso, ubi semper matutinus
erat dies, vesper est factus; quoniam omnia peccata
tenebrosa sunt. Ideoque habes <note>(Ibid., 8)</note>, quia audierunt
vocem Domini Dei deambulantis ad vesperam
in paradiso. Simul cognosce mysterium. Mane errasti:
ad vesperam liberaberis. Quomodo enim vespera,
ubi Christus est? Nam licet sedes ejus supra
coelum coelorum, tamen in sanctis suis Christus est.
Quomodo ergo vespera ubi Deus est, cum Deus lux
<pb n="1066B"/>
sit? Denique Saulo in itinere lux refulsit, quando ei
Christus occurrit. Unde etiam lumine Dei refulgente,
caecatus est persecutor. Cur ergo caecatus; nisi quia
non agnoverat Christum? Nam si cognovisset lucis
arbitrum, non amisisset lumen oculorum. Denique et
ubi <emph>866</emph> agnovit, recepit. Indicio est quod non
agnoverit Christum, qui audita voce: <hi>Saule, Saule,
quid me persequeris <note>(Act. IX, 4)</note>
          </hi>? respondit: <hi>Quis es,
Domine <note>(Ibid., 5)</note>
          </hi>? Non quaesisset quis esset, si cognovisset.
Unde et Dominus quasi ignoranti dicit: <hi>Ego sum Jesus Nazarenus, quem tu persequeris. Durum
tibi est adversus stimulum calcitrare 
 <note>(Ibid., 5)</note>
          </hi>. Et
ille dixit: <hi>Domine, quid me oportet facere <note>(Ibid., 6)</note>
          </hi>?
Vide congruentia utrimque magisteria. Medicus minatur,
ut corrigat; terret, ut curet: aeger primo medici
<pb n="1066C"/>
personam requirit, si sit idoneus a quo sanari
se posse praesumat; ubi medicinae audivit auctorem,
remedium poposcit, salutem invenit. Denique ab 
accedente non solum expulit caecitatem: sed etiam
lucem quam non habuerat, accepit; ut Christum videret,
quem antea non viderat.</p>
        </div3>
<div3>
          <head>22.</head>
          <p>
 <note>(Vers. 10, 11.)</note> Sed videamus sequentia; repetito
tamen versiculo, de quo videtur esse tractatus: <hi>Ecce venio, ut faciam voluntatem tuam: Deus
meus, volui, et legem tuam in medio cordis mei. Bene
nuntiavi justitiam tuam in Ecclesia magna: ecce labia
mea non prohibebo, Domine, tu cognovisti. Justitiam
tuam non abscondi in corde meo.</hi> 
 De superiore itaque
versiculo intelligimus: Ecce venio non solum ut voluntatem
tuam faciam; sed etiam legem tuam in
<pb n="1066D"/>
medio cordis mei. Alii habent: <hi>In medio ventris mei.</hi> 
Est enim venter et mentis, qui semina concipit
sensuum; de quo Esaias dixit: <hi>In utero accipimus, et
parturivimus spiritum salutis <note>(Esai. XXVI, 18)</note>
          </hi>. Hoc
utero parturivit et Paulus, qui ait: <hi>Filioli mei, quos
ego parturio, donec formetur Christus in vobis <note>(Gal.
IV, 19)</note>
          </hi>. Christus ergo non in ventre corporeo, sed
in animae quodam ventre formatur. Hoc ventre Apostolus
<pb n="1067A"/>
genuit; sicut scriptum est: <hi>Ego vos per Evangelium
genui <note>(I Cor. IV, 15)</note>
          </hi>. Ideo alii bene habent: <hi>In
medio cordis;</hi> alii: <hi>In medio ventris;</hi> ut interioris hominis
ventrem intelligas, qui in medio esse cordis accipitur:
in quo naturalis legis praescripta servamus;
quae non solum custoditur, sed etiam fit in cordibus
nostris. Unde et scriptum est, quia <hi>non solum auditores
legis justi sunt apud Deum; sed etiam factores
legis justificabuntur <note>(Rom. II, 13)</note>
          </hi>. Sunt enim qui naturaliter
ea quae legis sunt, faciunt; sicut gentes
quae legem non audiunt et sibi lex sunt, qui cognita
sibi legis praecepta conservant. Ergo quasi
gentilis populi congregator, personam nostram suscepit
hoc loco Christus; ut diceret facere se legem in
medio cordis sui. Siquidem populus nationum legem
<pb n="1067B"/>
quam non audivit, implevit; ut agnosceret Christum
quem populus Judaeorum qui legem acceperat, non
recepit, nec cognoscendum putavit; quia scriptum
est: <hi>Agnovit bos possessorem suunt, et asinus praesepe
domini sui: Israel autem me non cognovit <note>(Esai. I, 3)</note>
          </hi>.
Hic ergo credentium venter est, in quo Spiritus sanctus
operatus est, et eum semine spiritali implere
consuevit; sicut testificatur in Evangelio Dominus
Jesus, qui ait: <hi>Qui credit in me, sicut dicit Scriptura,
flumina de ventre ejus fluent aquae vivae <note>(Joan. VII,
38)</note>
          </hi>. Ex illo flumine ista sunt flumina, de quo legimus: <hi>Fluminis impetus laetificat civitatem Dei 
 <note>(Psal.
XLV, 5)</note>
          </hi>. De quibus ergo fluunt hujusmodi flumina
spiritalia, <emph>867</emph> de his bene dicitur <note>(Psal. XCII, 3 et
4)</note>: <hi>Elevaverunt flumina, Domine, elevaverunt flumina
<pb n="1067C"/>
vocem suam. Elevabunt flumina fluctus suos a voce
aquarum</hi> spiritalium, quae supra coelos Deum laudant.</p>
        </div3>
<div3>
          <head>23.</head>
          <p>
 Qui elevaverit vocem suam, hic potest dicere: <hi>Bene nuntiavi justitiam tuam in Ecclesia magna.</hi> 
 Quid
est quod addidit, <hi>magna;</hi> nisi quia fuit ante non magna?
Quae est magna, nisi de totius orbis terrarum
partibus congregata; quando ab oriente et occidente,
septentrione et meridie populi gentium sunt vocati?
Alibi tamen legimus magnam Ecclesiam: <hi>Confitebor
tibi, Domine, in Ecclesia magna: in populo gravi laudabo
te <note>(Psal. XXXIV, 18)</note>
          </hi>. Ibi ergo Ecclesia magna,
ubi populus gravis; hoc est, non inquietus et mobilis,
qui sedit manducare et bibere, et surrexit ludere.
Gravis populus est qui fidem Deo suo servat,
<pb n="1068A"/>
et qui non aliqua levitate mutetur: neque nutet et
fluctuet, sed charitate sit fundatus in Christo; ut
possit dicere: Confido enim, quia neque mors, neque
gladius, neque tribulatio separare me possit a
charitate Dei, quae est in Christo Jesu <note>(Rom. VIII, 35
et seq.)</note>.</p>
        </div3>
<div3>
          <head>24.</head>
          <p>
 Qui autem praedicat in Ecclesia magna, non
abscondit justitiam Dei in corde suo; sed exaltat
viribus vocem suam, annuntians Christum. Non timet
eum coram populo praedicare, non erubescit crucem
ejus; sed gloriatur in illa Domini passione. Non sequitur
litteram Legis; sed eruit profunda mysteria,
quibus revelet Domini Jesu gloriam: quem Lex significavit
esse venturum ad Ecclesiam, <emph>868</emph> quae
magna est congreganda. Justitia igitur fides est.
<pb n="1068B"/>
Denique <hi>credidit Abraham Deo, et reputatum est ei ad
justitiam. Ecce labia mea non prohibebo, Domine, tu
cognovisti <note>(Gen. XV, 6)</note>
          </hi>. Sic et alibi: <hi>Tu cognovisti
sessionem meam, et resurrectionem meam <note>(Psal.
CXXXVIII, 2)</note>
          </hi>.</p>
        </div3>
<div3>
          <head>25.</head>
          <p>
 Ad Patrem dicit: <hi>Justitiam meam non abscondi
in corde meo: veritatem tuam, et salutare tuum dixi.</hi> 
Totus ex persona Christi psalmus iste est; ideo <hi>justitiam
meam</hi> dicit: licet non arroganter et homo possit
dicere justitiam suam, qui Deo credit, et fidem
suam sibi reputari ad justitiam confitetur. Veritatem
et misericordiam diligit, qui fidem praedicat veram,
et peccata dimittit. Ideo enim Christus advenit, ut
fidem statueret, remissionem tribueret peccatorum.</p>
        </div3>
<div3>
          <head>26.</head>
          <p>
 <note>(Vers. 15.)</note> Et quia ex persona Salvatoris totum
<pb n="1068C"/>
hunc esse diximus psalmum; ne forte dicant
apollinaristae: <hi>Ecce corpus,</hi> dixit, <hi>praeparasti mihi <note>(Psalm. vers. 7)</note>
          </hi>,
non etiam animam; audiant in inferioribus
psalmi hujus dicentem: <hi>Confundantur et
revereantur simul, qui quaerunt animam meam, ut auferant
eam.</hi> </p>
        </div3>
<div3>
          <head>27.</head>
          <p>
 Haec sunt quae in hoc psalmo difficiliora arbitrati
sumus: reliqua plana et facilia, nec indiga
esse interpretationis existimavimus; cum si in Tractatum
incidant, in alio psalmo in quo videntur esse
repetita, rectius prosequemur, favente domino Jesu:
cui est laus, honor, gloria, perpetuitas a saeculis, et
nunc et semper, et in omnia saecula saeculorum.
Amen.
</p>
        </div3>
      </div1>

<div1>
        <head>IN PSALMUM XL ENARRATIO.</head>

<pb n="1067"/> <emph>867</emph>
<div3>
          <head>1.</head>
          <p>
 <note>(Vers. 1.)</note> Bono ordine, qui in superiore
<pb n="1067D"/>
psalmo dixit: <hi>Ecce venio <note>(Psal. XXXIX, 9)</note>
          </hi>; in hoc jam
venit, et patitur: et ideo quadragesimus psalmus
inscribitur, quia quadraginta diebus jejunavit Dominus
Jesus, ut eo numero consummaret hominis qui
perierat, perfectionem. Sicut enim per appetentiam
<pb n="1068C"/>
interdicti fructus amiserat gratiam, ita per jejunium
<pb n="1068D"/>
reparari ejus virtutem oportuit; ut qui perierat in
Adam, repararetur in Christo. Ideo ergo, <hi>in finem;</hi> 
quia ipse finis est spei nostrae, ad ipsum studia nostra
diligimus, ad ipsum vota nostra conferimus; quia
ipse est plenitudo, ipse est consummatio universorum,
<pb n="1069A"/>
ipse omnium summa virtutum. Ideo, <hi>ipsi David;</hi> 
quasi ei qui solus ex omnibus in sua carne nostra
peccata suscepit, qui solus Dei Agnus peccatum totius
mundi abstulit, qui solus chirographum decreti,
sanguinis sui effusione delevit, et tulit de medio, atque
suffixit cruci: quasi sapientia sciens quomodo
vetus peccatum mundi solveret: quasi redemptio,
quomodo hominem renovaret a culpa: quasi sanctificatio,
quomodo cum sanctificaret ad gratiam. Hic
ergo titulus, hoc principium.</p>
        </div3>
<div3>
          <head>2.</head>
          <p>
 <hi>
            <note>(Vers. 2.)</note> Beatus qui intelligit super egenum et
pauperem.</hi> Aperi aures tuas, qui incipis sacramenta
Dominicae cognoscere passionis. Ideo tibi dicitur: <hi>Qui habet aures audiendi, audiat 
 <note>(Luc. VIII, 8)</note>
          </hi>. Ideo
surdo illi et muto aures et labia tetigit Dominus in
<pb n="1069B"/>
Evangelio <note>(Marc. VII, 16)</note>; ut sciret quid audiret in
mysterio, quid etiam loqueretur, et quando loqueretur.
Neque enim otiose scriptum est: <hi>Dominus mihi
dedit linguam eruditionis; ut scirem quando oporteat
sermonem dicere <note>(Esai. L, 4)</note>
          </hi>. <emph>868</emph> Scire ergo debes
quid audias, scire quid loqui debeas, scire etiam
quando loqui debeas.</p>
        </div3>
<div3>
          <head>3.</head>
          <p>
 Audi ergo dicentem: <hi>Beatus qui intelligit super
egenum et pauperem.</hi> Beatus quidem qui compatitur
pauperi, qui haurit ejus necessitates, scit quid mali
inopia afferat indigenti: sed quid sibi vult istud
exordium in Domini passione? Verum est quidem
quod propter pauperes passus est; sed tamen ipse
corripuit Judam dicentem de illo unguento, quod effuderat
Maria super pedes Christi: <hi>Potuit hoc venumdari
<pb n="1069C"/>
trecentis denariis, et dari pauperibus <note>(Marc. XIV,
5)</note>
          </hi>. Idem et caeteri apostoli senserant, sed alio affectu:
ille per avaritiam, isti per misericordiam; Judas
enim furto prospiciebat, discipuli pauperum alimoniae
consulebant. Quibus in commune respondit: <hi>Sinite illam, ut in die sepulturae meae servet illud.
Pauperes enim semper habetis vobiscum, me autem
non semper 
 <note>(Joan. XII, 7 et 8)</note>
          </hi>.</p>
        </div3>
<div3>
          <head>4.</head>
          <p>
 Ergo alius intelligendus est hic beatus, qui intelligit
super pauperem. Hic de fide dicit, alibi de
misericordia. Prior ergo fides, secunda misericordia.
Cum fide, pretiosa misericordia: sine fide, nuda;
sine fide, instabilis. Fides enim virtutum omnium
stabile fundamentum est. Beatus ergo qui intelligit
super Christi inopiam et paupertatem, qui propter
<pb n="1069D"/>
nos pauper factus est, cum dives esset: dives in regno,
pauper in carne; quia suscepit hanc pauperum
carnem. Pauperes enim facti sumus nimis, qui virtututum
exuvias pretiosas fraude serpentis amisimus,
<pb n="1070A"/>
exclusi de paradiso, ejecti de patria, in exsilium relegati,
ipso quoque nudati corporis integumento,
quod antea virtutum <emph>869</emph> septa muniebant, postea
delicta nudarunt. Si ergo egenus et pauper in carne,
utique egenus et pauper in carnis istius passione.
Non ergo in divitiis suis, sed in nostra passus est
paupertate. Ideoque non plenitudo divinitatis, quae
in illo corporaliter habitat, ut Scriptura testatur <note>(Coloss. II, 9)</note>,
sed caro passa est. Hoc intellige, hoc
persequere, id tene, ne dicatur tibi: Noluit intelligere
super mendicum et pauperem. Nam si hic dubitas,
certe in illo psalmo qui adversus proditionem
Judae ex persona dicitur Salvatoris, de illo versiculo
dubitare non poteris, in quo ait: <hi>Et persecutus est
hominem inopem et mendicum <note>(Psal. CVIII, 17)</note>
          </hi>. Intellige
<pb n="1070B"/>
ergo in paupertatem Christi, ut dives sis; intellige
in infirmitatem ejus, ut accipias sanitatem; intellige
in crucem ejus, ut non erubescas; intellige in
vulnus ejus, ut vulnera tua cures; intellige in mortem
ejus, ut acquiras vitam aeternam; intellige in
sepulturam ejus, ut invenias resurrectionem.</p>
        </div3>
<div3>
          <head>5.</head>
          <p>
 Sed forte dicas: Quomodo dives in paupertate
Christus? Etsi mihi ingenium deficiat, tamen non
deficiunt divinarum subsidia lectionum; cum dixerit
Apostolus: <hi>Quoniam Dominus Jesus pauper factus est,
cum dives esset; ut vos ejus inopia ditaremini <note>(II Cor.
VIII, 9)</note>
          </hi>. Quae ergo ista paupertas, quae divites facit?
Consideremus eam, intendamus in ipsum venerabile
Sacramentum. Quid purius potest eo esse atque simplicius?
Non taurino quisquam perfunditur sanguine,
<pb n="1070C"/>
ut sacra dicuntur habere gentilium: non hircorum
atque arietum cruore peccator lavatur (neque enim
quisquam ita purificatur; caro enim lavatur, non
culpa diluitur), sed exiet, inquit <note>(Esai. XII, 3)</note>, aqua
cum delectatione de fontibus Salvatoris: et paratur
in conspectu tuo mensa coelestis, et poculum inebrians
quam praeclarum est <note>(Psal. XXII, 5)</note>! Hae sunt divitiae
simplicitatis, in quibus est Christi pretiosa paupertas.
Est et in moribus paupertas bona; unde et Dominus
dixit: <hi>Beati pauperes spiritu <note>(Matth. V, 3)</note>
          </hi>. Et in
Psalmis invenimus quia Dominus humiles spiritu
salvabit <note>(Psal. XXXIII, 19)</note>. Est et in collatione tenui
paupertas abundans, si abundet fides. Unde Apostolus
ait: <hi>Et profunda paupertas eorum abundavit in
divitiis simplicitatis eorum <note>(II Cor. VIII, 2)</note>
          </hi>.
<pb n="1070D"/>
</p>
        </div3>
<div3>
          <head>6. </head>
          <p>
Ut autem et ex aliis vocibus ejus intelligamus,
quia ipse se pauperem dixit, habemus alibi scriptum: <hi>Pauper et dolens ego sum 
 <note>(Ps. LXVIII, 30)</note>
          </hi>; hoc est,
quia pro nobis dolet, ut legimus <note>(Esai. LIII, 4)</note>, neque
<pb n="1071A"/>
enim in se habuit quod doleret. Sicut ergo pro
nobis dolet, ut Esaias interpretatus est, qui eum vidit
in spiritu: pro nobis utique tristis erat; juxta quod
animam suam tristem appellavit usque ad mortem,
tamen non propter mortem: et carnem dixit infirmam,
quae mortis subjacuit infirmitati; ut aculeum mortis
infringeret, quo nos in die judicii liberaret, quam
non perfunctorie malam dixit.</p>
        </div3>
<div3>
          <head>7.</head>
          <p>
 <note>(Vers. 2.)</note> Sic enim subtexuit: <hi>In die mala liberabit
eum Dominus;</hi> quoniam amara videtur, quae plures <emph>870</emph> 
 adjudicat poenae. Via enim virtutis angusta
est, lata delicti; ideo rariores in virtute ambulant,
plures in flagitio versantur. Quo fit ut inferior eorum
sit numerus, qui praemia remunerationis accipient,
quam qui ob pretium gravium peccatorum sortem adversam
<pb n="1071B"/>
judicii reportabunt. Quasi dolens igitur dixit
malam judicii diem. Nam si angeli in unius peccatoris
absolutione laetantur; quanto magis homines in tantorum
condemnatione hominum macerabuntur! Et bene
dolet pro ea ove, quam humeris suis ipse reportavit,
et ad ovile suum revocavit errantem. Affectu nostro
loquitur Dei Filius; quia nobis dies judicii acerba
est, quam timemus. Omnibus mala videtur, quia plena
terroris est: qua Deus non solum forensia hominis,
sed etiam occulta dijudicat: qua cogitur unusquisque
aperire quod fecit, aut quod sensit. Ideoque multi
damnantur, pauci coronantur. Sed etiam ipsi qui
coronantur, dolebunt; justi enim coronabuntur: justus
autem quasi suam putat fratris aerumnam. Et quis
ego sum qui de illa judicem, qua homo angelorum
<pb n="1071C"/>
conciliis inseretur? Ipsius Domini audiamus sententiam: <hi>Veniet,</hi> 
 inquit, <hi>hora, in qua omnes qui in monumentis
sunt, audient vocem Filii hominis; et procedent
qui bona fecerunt, in resurrectionem vitae: qui vero
mala egerunt, in resurrectionem judicii <note>(Joan. V, 28
et 29)</note>
          </hi>. Judicabuntur ergo qui mala egerunt: et ideo
mala dies et aspera ab ipso judice nuncupatur; ut
scias quia ipse nobis compatitur in Evangelio, qui
compassus est in prophetis.</p>
        </div3>
<div3>
          <head>8.</head>
          <p>
 Sed etiam sic possumus accipere: <hi>In die mala,</hi> 
hoc est, in tempore malo; mundus enim in malo
positus est. Et ideo mali dies istius mundi, et abundat
diei malitia sua. Non mediocre est, ut hic liberemur
ab insidiis peccatoris. Qui fuerit hic liber a
crimine, ibi erit liber a poena, et severitatem judicii
<pb n="1071D"/>
subire non poterit.</p>
        </div3>
<div3>
          <head>9.</head>
          <p>
 <note>(Vers. 3)</note> Et ideo votis opus est et precibus
quotidianis, et advocatione Principis sacerdotum,
de quo dicit Joannes Evangelista: <hi>Advocatum habemus
apud Patrem Dominum Jesum, et ipse est deprecatio
pro peccatis nostris <note>(I Joan. II, 2)</note>
          </hi>. Hic ergo
advocatus noster, et deprecatio pro peccatis totius
saeculi orat pro eo qui intelligit et credit in Christum,
et dicit: <hi>Dominus conservet eum, et vivificet eum, et
<pb n="1072A"/>
beatum faciat eum.</hi> Conservet a periculis, vivificet
tamquam in mortis tenebris constitutum, beatum
facere bonorum operum accessione dignetur.</p>
        </div3>
<div3>
          <head>10.</head>
          <p>
 <hi>Et emundet,</hi> inquit, <hi>in terra vitam ejus <note>(Ibid.)</note>
          </hi>.
Bene addidit, <hi>in terra;</hi> quia nisi hic mundatus fuerit,
ibi mundus esse non poterit. Vel certe hoc modo: <hi>Emundet in terra.</hi> 
 Quomodo enim quis mundus in
luto; cum terra eum obliniat? Ergo Domini manus
est necessaria, quae fecit de terra corpus; ut ipsa
mundare dignetur. <emph>871</emph>
</p>
        </div3>
<div3>
          <head>11.</head>
          <p>
 <hi>
            <note>(Vers. 3.)</note> Et non tradat eum in manus
inimici ejus.</hi> Quis est inimicus; nisi leo ille qui circuit
rugiens, quaerens quem devoret? Alii habent
Graeci: <hi>Et non tradat eum in animas inimicorum ejus.</hi> 
Animas pro manibus posuit: eo quod inimicorum
<pb n="1072B"/>
animae bonis insidientur, et cogitationibus suis justum
conentur evertere. Dicuntur et animae pro hominibus. <hi>Omnes animae septuaginta, quae descenderunt
in Aegyptum 
 <note>(Gen. XLVI, 27)</note>
          </hi>. Ideo et David maluit
Dei se committere potestati, quam insidiis inimicorum,
qui parcere sua voluntate nescirent.</p>
        </div3>
<div3>
          <head>12.</head>
          <p>
 <note>(Vers. 4.)</note> Sequitur: <hi>Dominus opem ferat illi
supra lectum doloris ejus: universum stratum ejus versasti
in infirmitate ejus.</hi> Quis est lectus doloris, nisi
caro infirmitatis? Et bene lectus doloris, quia corpus
est mortis, de quo se liberari deprecatur Apostolus <note>(Rom. VII, 24)</note>;
ut tamquam de tumulo quodam
possit adsurgere, in quo aegra jacet anima, et quasi
quodam decumbit in lectulo. Symmachus, <hi>lectum
miseriae,</hi> dixit: Aquila, <hi>grabatum miseriae:</hi> expressius
<pb n="1072C"/>
Septuaginta viri, <hi>lectum doloris,</hi> putaverunt esse dicendum.
His ergo versiculis utendum est apud eos,
qui diutius infirmitate corporis detinentur; ut habeant
medicinam Dei, quo sani esse mereantur. Lectus
ergo animae caro infirma est, cujus aegritudini
anima nostra compatitur, quae si habeat adjutorem
Dominum, dicit ei: <hi>Surge, tolle lectum tuum, et vade
in domum tuam <note>(Luc. V, 24)</note>
          </hi>. Quo confortatus Dei
verbo qui aeger erat, surgit et tollit lectum suum in
quo jacebat, et redit in statum pristinum sanitatis.
Hoc est in domum suam regredi, ut habitet in domicilio
robustissimae valetudinis. Qui habitat, regit:
qui regit, virtutis habet sibi gratiam suffragantem.
Sed etiam stratum omnem versat Dominus in infirmitate
languentis, cui adesse dignatur. Quod versatur,
<pb n="1072D"/>
statum mutat, aut ex sanitate in aegritudinem, aut ex
aegritudine ad sanitatem. Hic ergo qui aegrotat, versat
se ad remedium sanitatis.</p>
        </div3>
<div3>
          <head>13.</head>
          <p>
 Sic ergo Dominus Jesus, etsi vulneratus est
propter peccata nostra, tamen non in illa infirmitate
permansit; sed se ipse versavit in melius ad universorum
salutem. Itaque passione infirmitas est soluta,
mors resurrectione. Sicut ergo se ipse versavit ad
populorum redemptionem, nec sensit aculeum mortis,
<pb n="1073A"/>
aut vulneris infirmitatem: sic eum qui in se credit,
etsi graviter aegrotantem, ut a morte liberet,
versat ad vitam. Omnem ergo stratum, hoc est, universorum
hominum infirmitatem in sua infirmitate
versavit. Suscepit enim infirmitates omnium in sua
carne, erexit se in crucem, et versavit omnium infirmitates
in sui corporis infirmitate. Unde dicit Esaias: <hi>Livore ejus nos sanati sumus 
 <note>(Esai. LIII, 5)</note>
          </hi>. Habent
hoc luctatores, ut se subjiciant iis quibus congrediuntur
atque luctantur, ut opprimi posse videantur;
et subito cum superati aestimantur elidunt, et quadam
arte se versant, ut effundant superiorem. Cadit
qui portabatur, et is qui portabat, superior invenitur,
ut sternat urgentem. Spiritali itaque palaestra
Dominus Jesus onera nostra suscipiens in illa se
<pb n="1073B"/>
passionis suae congressione subjecit; et in infirmitatis
specie, ut eum adversarius hominem parem caeteris
judicaret, quem facile posset opprimere, divinitatis
arma deposuit, humanitatis <emph>872</emph> tegmen assumpsit.
Securus victoriae propius tentator accessit: in costa
eum telo militis voluit vulnerare, reputans et hunc
sicut Adam per costam posse prosterni. Sed vulneratus
latere Dominus Jesus vitam produxit e vulnere,
evacuavit omne peccatum, dejecit adversarium, cui
mortem latronis eripuit; et in illa morte, in illa sui
corporis sepultura cum aestimaretur oppressus, elisus
sua se virtute versavit: cecidit adversarius, Dominus
resurrexit.</p>
        </div3>
<div3>
          <head>14.</head>
          <p>
 <note>(Vers. 5.)</note> Sequitur: <hi>Ego dixi: Domine, miserere
mei: sana animam meam, quia peccavi tibi.</hi> Potest
<pb n="1073C"/>
et ex persona regis David hoc dici, qui videns in
spiritu tantam victoriam et gratiam Christi, petit ut
in illa remissione peccatorum omnium et sui misereatur;
quoniam ipse, etsi legibus quasi rex, non
teneretur humanis, Deo tamen obnoxium se pro peccatis
suis esse cognoscit. Confitetur ergo peccatum
suum; ut accipiat remissionem, et generalis indulgentiae
munus inveniat. Potest et ex persona Salvatoris
hoc exprimi, qui nobis misericordiam Dei postulat,
et peccasse se dixit, quia pro nobis peccatum
factus est. Simul nos docet, cum in aliquo sumus adversus
inimicos Dei certamine constituti, ut Dei imploremus
auxilium: ipsi peccata nostra fateamur, et
tunc maxime cum urgemur et terimur, cum dolore et
amaritudine nos prosternamus, ne tacuisse videamur;
<pb n="1073D"/>
quo medicina citius nostris vulneribus deferatur,
ut sanati adversario resistamus. Quomodo enim
potest congredi vulneratus? Unde discimus, quia
peccatorum nostrorum aculeis vulneramur? Vulnus
medicum quaerit, medicus confessionem exigit.</p>
        </div3>
<div3>
          <head>15.</head>
          <p>
 <note>(Vers. 6.)</note> Hinc quoque magis ac magis aperire
<pb n="1074A"/>
Salvator sacramentum suae incipit passionis,
quod cum Evangelio concordare non dubium est.
Nam maledicebant ei Judaei, mortem ejus expetebant,
insidiabantur, urgebant, crescentem quotidie
gloriam ejus operis non ferentes. Hoc ergo prophetia
annuntiat, quod in Evangelio completum est: <hi>Inimici mei dixerunt mala mihi: Quando morietur, et
peribit nomen ejus?</hi> 
 Amentes, qui vitae auctorem
mori posse credebant: sed vota eorum Ecclesia destruebat,
credens quod etiam mortuus secundum corporis
conditionem, suum nomen augeret; et ideo
psallebat ei dicens: <hi>Memor ero nominis tui in omni
generatione et generationem <note>(Psal. XLIV, 18)</note>
          </hi>. Repetebat: <hi>Unguentum exinanitum est nomen tuum <note>(Cant. I, 2)</note>
          </hi>.
Morientur illi, qui te mori posse praesumunt:
<pb n="1074B"/>
non moriar ego, quae te novi vitae arbitrum,
salutis auctorem. Novimus enim quod tempore
passionis et resurrectionis orabant discipuli congregati;
quando eis Maria Magdalena resurrexisse Dominum
nuntiavit, et quando eis, clausa janua, Dominus
se in corpore resurrectionis ostendit, quando
Thomas vulnera ejus vidit, et credidit. Insultabant
ergo Judaei quasi mortuo: sed Dominus viventem se
apostolis revelabat. Cum ergo dicerent Judaei: <hi>Ecce
mundus totus post eum abiit <note>(Joan. XII, 19)</note>
          </hi>; cum dicerent
quia mirabilibus operibus suis seducit populum;
quid aliud dicebant, nisi: <hi>Quando morietur, et
peribit nomen ejus?</hi> Et ideo in ejus passione clamabant: <hi>Tolle, tolle a terra talem hunc: crucifigatur,
crucifigatur 
 <note>(Joan. XIX, 15)</note>
          </hi>. Factum est quod <emph>873</emph> 
<pb n="1074C"/>
petebant, sublatus a terra est, resurrexit, ad coelum
ascendit, et regnum suum de nobis paradisi sedibus
reformavit.</p>
        </div3>
<div3>
          <head>16.</head>
          <p>
 <note>(Vers. 7.)</note> De Juda quoque proditore evidens
prophetia subtexitur in his versiculis, qui sequuntur:
 <hi>Et egrediebatur ut videret, vana locutus: cor ejus congregavit
iniquitatem sibi. Egrediebatur foras, et loquebatur.</hi> 
Sic distinctum Graecis in codicibus in venimus.
Ingrediebatur ergo Judas quaerens prodere Salvatorem,
ut videret quid ageret, quidve loqueretur; ut
eum caperet in sermone, et Judaeis annuntiaret: sed
nihil inveniebat, qui nihil intelligebat. Bene ait Scriptura <note>(Joan. XIII)</note> 
 quia intus cum Jesu non erat, qui
de doctrina ejus recesserat, et institutiones ejus reliquerat.
Volebat intrare, sed penetrare non poterat;
<pb n="1074D"/>
quia eum sua excludebat perfidia. Omnis enim impudicus,
aut avarus, aut immundus (quod est idolorum
servitus) non habet haereditatem in regno Christi
et Dei. Non solum ergo ingredi moliebatur, et non
ingrediebatur; sed etiam volebat videre, et non videbat.
Denique loquebatur Jesus in parabolis, sed
<pb n="1075A"/>
non audiebat Judas. Denique divina non videbat mysteria;
non enim omnes audiunt verbum Dei, qui
sibi videntur audire. Nam si omnes audirent, non
diceret Jesus: <hi>Qui habet aures audiendi, audiat <note>(Luc. VIII, 8)</note>
          </hi>.
Et ideo quia non audiebat, neque videre
poterat, loquebatur vana pro veris, et putabat
quod Jesum falleret dicens: <hi>Potuit hoc venundari, et
dari pauperibus <note>(Matth. XXVI, 9)</note>
          </hi>; cum furtis suis,
non pauperibus provideret, appellans rabbi. Nam
quomodo doctorem appellabat a cujus magisterio deviabat;
cujusque cor (in quod se immerserat diabolus)
congregabat sibi et augebat iniquitates? Sibi
enim erat iniquus, sibi injustus, sibi delinquebat, qui
intra se dolum meditabatur, qui latere non poterat.
Non enim circum veniebatur Jesus, qui prodebatur volens,
<pb n="1075B"/>
et testificabatur: <hi>Unus ex vobis me tradet <note>(Joan.
XIII, 21)</note>
          </hi>. Denique confessus est Judas, dicens: <hi>Numquid
ego sum, rabbi?</hi> Et Dominus ait: <hi>Tu dixisti <note>(Matth. XXVI, 25)</note>
          </hi>.
Nec sic intellexit Judas quod cognosceretur.
Nam si intellexisset, non prodidisset.</p>
        </div3>
<div3>
          <head>17.</head>
          <p>
 Sed nihilominus, <hi>et egrediebatur foras, et loquebatur.</hi> 
Aptus versiculus adversum eos qui secretum
alicujus produnt. Pulchre ait: <hi>Egrediebatur foras;</hi> foris
enim lupi, foris praedones: intus Moyses in nube
cum Jesu, foris Judaei: intus Zacharias sacerdos in
templo, foris multitudo: intus Spiritus sanctus in
cordibus nostris clamat ad Patrem, foris adversarius
noster sicut leo pervigilat ad rapinam: foris infideles,
intus fideles. Et ideo eos qui foris sunt, judicabit
Deus: eos autem qui intus sunt, Christus absolvit.
<pb n="1075C"/>
Egrediebatur igitur Judas, et loquebatur. Egrediebatur
de fide: egrediebatur de concilio et numero
apostolorum; egrediebatur de convivio Christi
ad latrocinium diaboli: egrediebatur de gratia sanctificationis
ad laqueum mortis, qui vana ad perfidos
loquebatur: egrediebatur foras, qui vitae internae
mysteria relinquebat; egrediebatur, qui Scripturae
interiora non noverat. Si <emph>874</emph> enim scisset, intellexisset
dicentem: <hi>Numquid qui dormit, non adjiciet ut
resurgat?</hi> Intellexisset etiam illud: <hi>Tu vero homo unanimis,
dux meus et notus meus, qui semper mecum dulces
capiebas cibos, in domo Domini ambulavimus cum
consensu <note>(Psal. LIV, 14 et 15)</note>
          </hi>. Non intellexit ergo
hunc psalmum, non centesimum atque octavum, non
alios, non alia testimonia Scripturarum. De quo bene
<pb n="1075D"/>
Evangelista dicit Joannes, et caeteris infidelibus: <hi>Ex
nobis exierunt, sed non erant ex nobis. Si enim ex nobis
fuissent, nobiscum mansissent <note>(I Joan. II, 19)</note>
          </hi>.</p>
        </div3>
<div3>
          <head>18.</head>
          <p>
 <note>(Vers. 8.)</note> Non manebat ergo cum apostolis
proditor, qui foras exibat, et cum perfidis susurrabat.
Quo verbo usa est Scriptura divina, demonstrans
sine auctoritate esse perfidiam, quae timet quod loquitur,
deprehendi. Fideli autem dicitur: <hi>Exalta viribus
vocem tuam <note>(Esai. LVIII, 1)</note>
          </hi>. En quo deciderat
apostolus Judas, qui missus erat fidem gentibus pleno
auctoritatis praeconio praedicare; ut in aurem
insusurraret insidiatoribus magistri sui, quod timeret
<pb n="1076A"/>
audiri. Nonne judicio suo se ipse damnavit? Sed
erubescebat audiri, quod facere non timebat: erubescebat;
quia adversus vitae suae, sanctificationis,
et honoris auctorem cogitabat mala: nec gratiam
beneficiis rependebat, sed mala pro bonis bono referebat
magistro; quod etiam saeculi homines damnare
consueverunt: erubescebat ingratus deprehendi,
erubescebat avarus videri; cum pro pecunia auctoris
sui salutem proderet: erubescebat videri perfidus.
Similiter et Judaei qui adversus fidei magistrum falsos
testes perfidi subornabant, ut dicerent eo quod
praedicasset templum Dei quod Salomon condidit,
destruendum; cum ille de templo sui corporis significasset: <hi>Solvite hoc templum, et in triduo suscitabo
illud 
 <note>(Joan. II, 19)</note>
          </hi>; vere foris erant, qui a cognitione
<pb n="1076B"/>
Verbi coelestis erant exclusi.</p>
        </div3>
<div3>
          <head>19.</head>
          <p>
 <hi>
            <note>(Vers. 9.)</note> Verbum,</hi> inquit, <hi>iniquum proposuerunt
adversum me;</hi> id est, illicitum, et contra jus et
fas sermonem proposuerunt, mihi facientes de humano
sanguine pactiones, quem sceleratissime vendidit
Judas: Judaei quoque emendum non minore
scelere crediderunt, vanissimi homines; quasi <hi>qui
dormit,</hi> inquit, <hi>non adjiciat ut resurgat <note>(Ibid.)</note>
          </hi>. Quid
sit adjectio, consideremus.</p>
        </div3>
<div3>
          <head>20.</head>
          <p>
 Naturale est omnibus terrenis animantibus, et
volatilibus coeli, et piscibus maris nasci et mori:
homini vero quem pretiosiorem caeteris terrae animantibus
Deus fecerat, hanc praecipue contulit gratiam,
ut mortuus reviviscat. Haec ergo adjectio dicitur
ad renovationem vitae superioris. Denique et Ezechiae
<pb n="1076C"/>
regi cum praescripsisset Dominus, quod vitae
suae tempus implesset: et per Esaiam mandasset, ut
ordinaret domum suam; quia moriturus esset: atque
ille orasset ad Dominum, et flevisset fletu magno;
misertus Dominus mandavit ei: <hi>Ecce adjicio ad tempus
tuum annos quindecim <note>(Esai. XXXVIII, 5)</note>
          </hi>. Et alibi
sanctus David ait: <hi>Dies super dies regis adjicies annos
ejus <note>(Psal. LX, 7)</note>
          </hi>. Inventum ergo homini quod addatur:
Deo autem addi nihil potest; quia scriptum est: <hi>Non est adjicere, neque minuere,</hi> 
 <emph>875</emph> <hi>in quo perfecta
et plena sunt omnia <note>(Eccli. XXVIII, 5)</note>
          </hi>. Etsi Christus
resurrexit, utique in eo quod assumpserat, resurrexit,
in quo plenitudini divinitatis ejus nihil vel decedere
potuit, vel accedere. Deus enim incorporeus
et immortalis est, cujus summa natura, et plenitudo
<pb n="1076D"/>
virtutum sine ulla carnis accessione signatur. Caro
autem dispensationis in Christo est, quam miserationis
titulo, et pietatis jure suscepit; ut captivam redimeret,
ablueret contaminatam, mortuam resuscitaret.
Et pulchre ait: <hi>Numquid qui dormit, non adjiciet
ut resurgat?</hi> Non dixit, non adjicitur; sed, <hi>non
adjiciet ut resurgat;</hi> eo quod ipse se Dei Filius resuscitavit;
sicut supra diximus dixisse eum Judaeis: <hi>Solvite hoc templum, et in triduo excitabo illud 
 <note>(Joan.
II, 19)</note>
          </hi>. Adjectionem accepit caro, quasi sumpta de
homine, suscepta de Virgine: sed quasi Deus adjectionem
ipsam operatus est, qui virtute propria resurrexit;
<pb n="1077A"/>
ut esset suae resurrectionis operator. Ut
autem intelligas quod et Pater Filium, et Filius ipse
se resuscitaverit, agnosce operationem illam divinae
fuisse virtutis; quia Patri et Filio una virtus, communis
operatio; quandoquidem una atque eadem
substantia Trinitatis est.</p>
        </div3>
<div3>
          <head>21.</head>
          <p>
 <note>(Vers. 10.)</note> Sed quid ego caeteros arguo (dicit
Dominus Jesus)? quid mirum si populus me non cognovit,
et cruci adjudicavit; cum apostolus meus
mercedem proditionis exegerit, cum conviva meus
mortem meam vendiderit? <hi>Etenim homo pacis meae,
in quem speravi, qui edebat panes meos, ampliavit super
me supplantationem.</hi> Aliqui Judam excusandum
putant; quia refudit pecuniam quam pro mercede
proditionis acceperat: sed ecce quia ultra Judaeorum
<pb n="1077B"/>
condemnatur infidelitatem; cui enim plus datum est,
plus exigitur ab eo. Quid, inquit, de aliis querar? <hi>Homo pacis meae,</hi> 
 cui pacem meam dederam, pacem
meam relinquere volueram, persecutoribus deductis
me tradidit, et fefellit me, <hi>in quem speravi.</hi> Numquid
ignoravit proditorem sui futurum, de quo ante praedixit: <hi>Unus ex vobis me tradet 
 <note>(Joan. XIII, 21)</note>
          </hi>? <note>(Hoc
autem dicebat de Juda, sicut scriptum est in Evangelio.)</note>
Non utique; sed quo amplius condemnaret
eum, de fide ejus sperasse se dixit. Aquila, <hi>confisus
eram,</hi> dixit: Symmachus posuit, <hi>confidebam.</hi> Plus
enim gravamus eum in quo plurimum spei vel fiduciae
habuisse nos dicimus; si postea spem nostram
opinionemque destituit.</p>
        </div3>
<div3>
          <head>22.</head>
          <p>
 Simul ostendit quanta vis divinae sanctificationis
<pb n="1077C"/>
sit, quae excludat malitiam, et depravatum emendet
ingenium; si forma propositi melioris accedat.
Quantos scimus esse conversos? Mutatus est Zachaeus
ille publicanus, et ad quaestum avaro intentus affectu,
qui postea quadrupla redhibitione solvit errorem,
condemnavit in se avaritiam, temporis superioris
abjuravit lucra, compensavit in pauperes, si
deesset exactor. Latro ipse nequitiam suam proposito
meliore mutavit, agnovit in cruce Christum,
confessus est <emph>876</emph> Dei Filium, regem voce propria
nuncupavit. Quo tempore justi plerique nutabant,
ipsi certe latebant apostoli: carnifex ipse centurio
non negavit. Quid de tempore Evangelii loquor? Rahab
meretrix erat, quae perfidiae atque intemperantiae
se alebat stipendiis; tamen ubi exploratores vidit
<pb n="1077D"/>
quos miserat Jesus Nave, fidem induit; et periculo
imminente, justitiam reservavit; nec susceptos
prodidit, sed fideli humanitate protexit. Ideo
ergo sperasse se dicit; quasi jure praesumpserit, ut
apostolus superiora deponeret, meliora sequeretur:
<pb n="1078A"/>
et qui sanctificandi alios munus acceperat, ipse in
se sanctitatis gratiam custodiret, et sinceritatis inhaereret
officiis. Bene, ait, <hi>speravi;</hi> quia homini dedit
eligendi arbitrium, quid sequatur. <hi>Posui,</hi> inquit, <hi>ante te bonum et malum 
 <note>(Deut. XXX, 15)</note>
          </hi>. Si malum
elegeris, non natura delinquit, sed eligentis affectus.
Si unusquisque hominum condemnatur qui malum
elegerit; quid de Juda dicimus, qui prodidit eum cui
copulabatur suavitate convivii?</p>
        </div3>
<div3>
          <head>23.</head>
          <p>
 <hi>Qui edebat,</hi> inquit, <hi>panes meos, ampliavit super
me supplantationem.</hi> Quid est quod addidit, <hi>panes
meos?</hi> Potuit dicere: Qui edebat panes mecum; nisi
illam intelligas, quae specialis est Christi, hoc est,
verbi coelestis alimoniam; <hi>non</hi> enim <hi>in solo pane vivit
homo, sed in omni verbo Dei <note>(Matth. IV, 4)</note>
          </hi>. Denique
<pb n="1078B"/>
alibi dicit: <hi>Qui semper mecum dulces capiebas
cibos <note>(Ps. LIV, 15)</note>
          </hi>. Quibus versiculis bene utimur
adversus eos qui necandos esse crediderint, cum
quibus videntur epulati. Gentiles hoc custodire memorantur,
hostes plerumque, latrones etiam; ut
parcant iis cum quibus recordentur se iniisse convivium:
ferae quoque ipsae pabulorum societate mitescunt.
Unde propter hujusmodi affectum gratiae
convivalis, si verba consideremus, non otiose dulces
cibos dixit. Quomodo enim dulces, qui cito corrumpuntur?
Sed vide ne dulces cibos dixerit verba vitae.
Hos enim cibos nulla amaritudo corrumpit, nulla
mortis corruptela contaminat. Unde et <hi>semper</hi> dixit.
Non enim semper edere quis poterat. Semper autem
verbo Dei possumus inhaerere, et noctibus et diebus,
<pb n="1078C"/>
si in lege Dei die et nocte meditemur.</p>
        </div3>
<div3>
          <head>24.</head>
          <p>
 Quid est etiam, <hi>ampliavit?</hi> Graecus <foreign xml:lang="greek">ἐμεγάλυνεν</foreign>
dixit, hoc est, magnificavit. Utrumque nobis exposuit
Dominus quod movere nos posset, dicens in Evangelio: <hi>Qui manducat mecum panem, levavit super me
calcaneum 
 <note>(Joan. XIII, 18)</note>
          </hi>. Unde assumptus hic sermo
sit, consideremus. <hi>Fuimus,</hi> inquit, <hi>increduli errantes,
servientes desideriis et voluptatibus <note>(Tit. III,
3)</note>
          </hi>. Fateamur errorem, ut diluamur. Et ego vidi aliquem
puer athletam, cum elisisset adversarium, frontem
ei percussisse calcaneo: quod signum fuit, eo
quod insultaverit victo. Hoc est quod ait: <hi>Magnificavit
super me supplantationem;</hi> quo verbo insultantis
jactantiam declaravit. Levavit ergo et Judas super
Christum calcaneum suum, cum proderet eum; sed
<pb n="1078D"/>
non levavit impune. Adhuc Adam calcaneum levat,
quod a serpente est vulneratum. <emph>877</emph> Et utique ei
pedes laverat Christus. Audierat dicentem: <hi>Qui lotus
est, non indiget, nisi ut pedes lavet; sed est mundus
totus <note>(Joan. XIII, 10)</note>
          </hi>. Sed quod lavit gratia, inquinaverat
<pb n="1079A"/>
perfidia. Judas ergo calcaneum levavit
ad vulnus. Vere non tenuit caput, qui calcaneum
super Christum levavit. Adam super se levavit, hic
super Christum; et ideo eum serpens gravius quam
caeteros vulueravit. Levavit calcaneum suum, qui
fraudulentum osculum porrigebat, quo supplantaret
auctorem; ideoque scriptum est in Propheta: <hi>Ampliavit
super me supplantationem.</hi> Esau quoque ait de
fratre suo: <hi>Bis me jam supplantavit <note>(Gen. XXVII, 36)</note>
          </hi>.
Qui supplantat, dolum facit, quo adversarium elidit,
aut vulnerat. Ideo et Judas supplantasse dicitur;
quia osculo suo vulnus infixit, quo invadendi Salvatoris
signum persecutoribus demonstravit. Supplantavit
ergo quasi serpens; quia serpens suo ore venenum
infundit, et vulnerat dente calcaneum: et hic
<pb n="1079B"/>
enim non divinitatem Christi, sed corporis extremum
calcaneum vulneravit. Levavit etiam Judas
calcaneum quasi luctator insolens et superbus, in quo
caput percuteret Salvatoris: sed caput Christi ferire
non potuit; quia caput Christi Deus. Suum sane
caput informis laquei nodo ligavit, ut remedium sibi
salutis auferret.</p>
        </div3>
<div3>
          <head>25.</head>
          <p>
 Vide si pie potes illud aptare, quod in Genesi
dixit sanctus patriarcha Jacob, cum de filiis prophetaret: <hi>Dan judicabit populum suum tamquam unam
tribum in Israel;</hi> 
 et: <hi>Fiat Dan sicut serpens sedens in
via, et in semita, mordens calcaneum equi: et cadet eques
retrorsum, salutem exspectans a Domino <note>(Gen. XLIX, 16
et 17)</note>
          </hi>. Legimus quidem <note>(Judic. XIII, 25)</note> quod Samson
de tribu Dan judex fuerit in Israel: sed alius hic significatur
<pb n="1079C"/>
futurus, qui ex ea tribu progressus populum suppliciis
sacrilegae impietatis affliget. Antichristus ille,
qui sedebit in templo tamquam sit Deus, vere judicium
quod habet interpretatio; Dan enim judicium
significatur. Et pulchre dixit, quia populum suum
judicabit, qui perpetuae poenae fiet obnoxius; qui enim
non credit, jam judicatus est: qui autem credit, non
judicabitur; quia credit in Dei Filium animae suae
redemptorem. Et ideo tamquam judicii liber dicit: <hi>Qui dijudicat me, Dominus est 
 <note>(I Cor. IV, 4)</note>
          </hi>. Judicaturus
est ergo populum impietatis, non plebem; illi
enim judicantur qui cadunt ruina perfidiae, non qui
resurgunt fidei libertate.</p>
        </div3>
<div3>
          <head>26.</head>
          <p>
 Sedebit igitur in via, et insidiabitur in semita,
sicut serpens; ut vulneret transeuntes, et mordeat
<pb n="1079D"/>
equi nostri calcaneum; animam enim fidelium non
poterit vulnerare. In qua autem via sedebit, et in
qua semita; nisi ex quibus Christus Dominus, ut legimus,
nationum populum vocavit ad coenam suam
dicens: <hi>Exi in vias, et circa sepes, et compelle ut
intrent; ut impleatur domus mea <note>(Luc. XIV, 23)</note>
          </hi>. Et
quia similiter Judas amplificasse super Christum legitur
supplantationem, videtur hoc loco ipse signari,
quod mordere haberet calcaneum equi, quo Christus
Dominus vehebatur. Unde dictum est: <hi>Equitatus tuus
zalus <note>(Habac. III, 8)</note>
          </hi>; quod caro ejus, mundi totius
erat susceptura peccatum; ut salus pro exitio, et vita
aeterna pro morte succederet. Vulneratus est ergo
equus non mendax solus ad salutem: vulneratus est
<pb n="1080A"/>
equus, qui mundi totius peccata suscepit, et onera
nostra portavit, et non <emph>878</emph> fuit fatigatus: vulneratus
est equus, qui ad furorem concubitus adhinnire
nescivit. Et ideo fortassis Joanni Evangelistae
coelum apertum, et albus equus est demonstratus,
super quem sedebat habens in capite diademata,
et in femore suo nomen scriptum: <hi>Rex regum, et
Dominus dominantium <note>(Apoc. XIX, 16)</note>
          </hi>. Albus erat,
quia erat immaculatus, qui nulla peccati inquinamenta
cognoverat. Nam si libido tenebrosa est, recte
sanctimonia relucet et splendet. Hic ergo equus est
vulneratus, sed non retardatus. Denique cum ipso
vulnere de tumulo resurrexit, cucurrit ad coelum supra
omnes angelos et archangelos, velocior omni
equitatu militiae coelestis inventus, supra equos etiam
<pb n="1080B"/>
illos igneos quibus Elias raptus est. Et merito velocior,
qui super omnes coelos, et supra coelum coelorum
ad sedem Dei omnipotentis ascendit, et sedet;
ut Scriptura nos docuit dicens: <hi>Videbitis abhinc Filium
hominis sedentem ad dexteram virtutis <note>(Marc. XIV, 62)</note>
          </hi>.</p>
        </div3>
<div3>
          <head>27.</head>
          <p>
 Hic itaque equus in figura et ante est demonstratus
tempore Machabaeorum, quem sedebat dux
ille militiae coelestis aureis armis refulgens, qui
Heliodorum depeculatorem illum depositi vidualis,
caeterorumque quae sacrae fuerant commendata custodiae,
et stravit, et perculit, et postea exoratus Oniae
precibus sacerdotis vitali usui reformavit. Unde vere
in eo arma aurea refulserunt; quia solus equum hunc
sedit, et vicit, in quo nullus culpae immunis evasit.
Non Enoch, qui raptus est, ne malitia mutaret cor
<pb n="1080C"/>
ejus: non Abraham, non Isaac, non Jacob, non Moyses.
Omnes enim sub peccato, omnes sub morte. Denique
regnavit mors ab Adam usque ad Moysen. Solus iste est
qui peccatum non fecit: solus est Christus qui peccatum
abstulit mundi, qui dixit morti: <hi>Ubi est, mors,
victoria tua? ubi est, mors, aculeus tuus <note>(I Cor. XV, 55)</note>
          </hi>?</p>
        </div3>
<div3>
          <head>28.</head>
          <p>
 Quomodo ergo amplificavit super hunc supplantationem
suam Judas, et cecidit eques retrorsum?
Quod in Juda est, dolum fecit: quod in Christo,
volens passus est. Saepe videmus fortiorem velle percuti;
ut acrior lacessitus insurgat, vehementius excitetur.
Momordit ergo serpens calcaneum equi,
virus suae fraudis evomuit: volens eques se ipse
dejecit, volens cecidit; ut nos levaret. Quid est
tamen, quod ait Scriptura: <hi>Et cadet eques retrorsum</hi> 
<pb n="1080D"/> <note>(Gen. XLIX, 17)</note>?
Cur retrorsum, nisi ut regeret
retro se sequentes? Retrorsum erat Petrus,
cui dixit: <hi>Vade retro post me <note>(Marc. VIII, 33)</note>
          </hi>. Retro
erant apostoli, et caeteri discipuli. Ideo retrorsum
cecidit; quia super quos cadit, salvat. <hi>Omnis enim
qui super hunc lapidem,</hi> inquit, <hi>ceciderit, conquassabitur:
supra quem autem ceciderit, emundabit eum <note>(Luc. XX, 18)</note>
          </hi>.
Alii habent, <hi>ventilabit eum;</hi> alii, <hi>comminuet.</hi> 
Qui enim ventilat frugem, mundat a paleis:
qui comminuit aliquid, in pulverem redigit; ut mollitia
pulveris, vel poculo salubri, vel reliquo medicinae
usui sine ulla perturbatione proficiat. Unde
colligimus cavendum, ne quis semel per baptismum
susceptus a Christo, ex ejus decidat corpore, hoc
<pb n="1081A"/>
est, excutiatur ab Ecclesia; ipsa est enim mortis
ruina perpetuae. Illum autem qui venit crediturus
in Christum; ut eum mors ejus inveniat, crux ejus
assumat, clavus infigat, sanguis infundat, sepultura
quoque ejus involvat, gratia resurrectionis attollat, <emph>879</emph> 
 de somno suscitet, a morte vivificet: illum, inquam,
a saeculo liberat, a peccato mundat, sanat a
vulnere, a duritia impietatis inflectit, ad mansuetudinem
pietatis emollit, ut circumciso corde, incircumscriptum
illum et incomprehensibilem hauriat
spiritum, bibat poculum salutis aeternae. Cecidit ergo
eques retrorsum.</p>
        </div3>
<div3>
          <head>29.</head>
          <p>
 Accipe et aliud, cur retrorsum et non ante
ceciderit. Post ipsum omnes, nemo ante ipsum. Cecidit
ergo non sibi, sed omnibus; ut duritiam cordis
<pb n="1081B"/>
nostri super nos cadendo molliret. Cecidit super
Adam, quem quaerebat, ut inveniret. Retro eum
quaesivit; ut supra humeros suos bonus pastor imponeret,
secumque paradiso in illius redemptione
latronis inveheret.</p>
        </div3>
<div3>
          <head>30.</head>
          <p>
 Sed forte dicas: Et persecutores ceciderunt
retrorsum. Sic enim scriptum est <note>(Joan. XVIII, 6)</note>,
 quia principes sacerdotum, quos adduxerat proditor
Judas, et caeteri qui ad comprehendendum advenerant
Dominum Jesum, abierunt retrorsum, et ceciderunt
in terram. Hoc est quod et ego dico, quia
super peccatores voluit cadere, non super justos;
justus enim medico non indiget, sed peccatores. Si
apostolorum umbra sanabat; quanto magis caro
Christi quos tangit, a morte defendit! Denique leprosum
<pb n="1081C"/>
tetigit, et sine dilatione mundavit. Ut scias
autem qui legis, quia et persecutores suos voluit liberare,
testem Christi interroga. Nam eum inveheretur
Petrus in Judaeos, quod principem vitae interfecissent,
remedium demonstravit; ut agerent poenitentiam,
remitti sibi peccatum quod admiserant,
mererentur. Quid autem dubitas, quod ideo cecidit,
ut resuscitaret; cum ipse dixerit: <hi>Percutiam et sanabo <note>(Deut. XXXII, 19)</note>
          </hi>?
Verborum tamen videto distantiam.
In Genesi habetur: <hi>Cadet eques retrorsum,
salutem exspectans a Domino <note>(Gen. XLIX, 17)</note>
          </hi>; hoc est,
ut oculos non avertat, actio mentem propriam non
reflectat, resurrectionis suae praerogativam vindicet,
et divina se resuscitet potestate. Hic autem habetur: <hi>Abierunt retrorsum, et ceciderunt in terram 
 (Joan.
<pb n="1081D"/>
XVIII, 6)</hi>. Qui terrenus est, in terram cadit: qui coelestis,
coelo inhaeret. Et si corpore cadit, virtute non
cadit: nec iis quae sua sunt, sed quae sursum semper
intendit; semper enim ad Patrem respicit, ut
ejus circa nos impleat voluntatem. Utinam et isti
non abiissent retrorsum, sed Christum excepissent!
sicut excepit Joseph, et sepelivit eum in monumento
novo. Qui fidelis est, in terram non cadit: qui infidelis,
<pb n="1082A"/>
cadit et descendit in inferiora terrarum; sicut
scriptum est: <hi>Descendant in infernum viventes <note>(Psal.
LIV, 16)</note>
          </hi>. Ergo persecutor super terram, et in infernum
cadit: Christus super resurrecturos, Christus super
petram, Christus super Ecclesiam. Audi quomodo
super Ecclesiam cadat. Retro erat Petrus, et sequebatur
eum cum a Judaeis ad Caiphae domum Synagogae
principis duceretur. Ipse est Petrus cui dixit: <hi>Tu es Petrus, et super hanc petram aedificabo Ecclesiam
meam 
 <note>(Matth. XVI, 18)</note>
          </hi>. Ubi ergo Petrus, ibi Ecclesia:
ubi Ecclesia, ibi nulla mors; sed vita aeterna. Et
ideo addidit: <hi>Et portae inferi non praevalebunt ei: et
tibi dabo claves</hi> <emph>880</emph> <hi>regni coelorum <note>(Ibid.)</note>
          </hi>. Beatus
Petrus, cui non inferorum porta praevaluit, non coeli
porta se clausit; sed e contrario destruxit inferni
<pb n="1082B"/>
vestibula, patefecit coelestia. In terris itaque positus
coelum aperuit, inferos clausit.</p>
        </div3>
<div3>
          <head>31.</head>
          <p>
 Potest et illud convenire huic loco, quod Samaritanus
descendentem de Hierico hominem vulneratum
illum a latronibus non praeterivit; sed suscepit
eum, et vulnera ejus curavit, infundens oleum et
vinum: et imposuit supra jumentum suum, et duxit
ad stabulum. Quid dubitas de equo bono, cum bonum
et jumentum legeris? Cum legeris in Hierusalem
illam, et equites multos et plurimos cum quadrigis
et curribus introire? Nec te moveat quod fegisti: <hi>Hi in curribus, et hi in equis: nos autem in
nomine Domini Dei nostri magnificabimur. Ipsi obligati
sunt, et ceciderunt 
 <note>(Psal. XIX, 8 et 9)</note>
          </hi>. Sed Elias
non cecidit, qui curru introivit; ubi enim Dei nomen
<pb n="1082C"/>
est, ibi nullus obligatur, sed absolvuntur universi.
 In nomine autem Dei nostri et pauper est
tutus, et dives; et nobilis, et ignobilis; et infirmus,
et potens. Fidei non praejudicant opes; si tamen uti
opibus noverimus.</p>
        </div3>
<div3>
          <head>32.</head>
          <p>
 <note>(Vers. 11.)</note> Et ideo nomen Dei in se habens dicit: <hi>Tu autem, Domine, miserere mei, et resuscita
me, et retribuam illis.</hi> 
 Quod utique non quasi de resurrectione
dubitans dicit, qui in potestate habebat
dicere: <hi>Solvite templum hoc, et in triduo resuscitabo
illud <note>(Joan. II, 19)</note>
          </hi>; sed formam dat homini, ut misericordiam
a Deo, et resurrectionem de Deo speret.
Deinde non resuscitari se petit: sed resuscitari
sibi postulat Matthiam in locum Judae; ut apostolicus
numerus impleatur. Etenim quia necesse habebat
<pb n="1082D"/>
perire filius perditionis, ut Scriptura impleretur;
oportebat in locum ipsius subrogari filium salutis.
Tertium accipe. Resuscitari se, hoc est, corpus
suum, poscit: corpus autem Christi, Ecclesia est.
Et quia Judas figura erat infidelis populi Judaeorum,
qui pecunia vel emit, vel vendidit Christum (quod
faciunt qui pluris ducunt pecuniam, quam religionem)
 pro interitu plebis in fide significat Ecclesiae
<pb n="1083A"/>
sibi gratiam resurrecturam. Unde et ipsa dicit in
Canticis: <hi>Si suscitaveritis et resuscitaveritis charitatem <note>(Cant. II, 7)</note>
          </hi>;
cum quaereret de juvenculis Christum,
quia Christus charitas est.</p>
        </div3>
<div3>
          <head>33.</head>
          <p>
 Quod autem ait: <hi>Retribuam illis;</hi> hoc intelligimus,
quia florentis Ecclesiae processibus cruciabuntur:
et tunc cognoscent quae poena perfidiae sit;
cum adverterint qui fidei sit splendor, et gratiae. Vel
quia bonus Dominus est, qui poterat dicere: <hi>Retribuebant
mihi mala pro bonis <note>(Psal. XXXIV, 12)</note>
          </hi>. Et
medium verbum est retributionis, vel in bono, vel
in malo: retributurum in bono esse se dicit: quia
etsi caecitas in Israel ex parte continget, tamen cum
plenitudo gentium intraverit, tunc omnis Israel
Christi miseratione salvabitur.
<pb n="1083B"/>
</p>
        </div3>
<div3>
          <head>34. </head>
          <p>
 <note>(Vers. 12.)</note> Et subjecit: <hi>In hoc cognovi quoniam
voluisti me; quoniam non gaudebit inimicus meus
super me.</hi> Superius de passione sua locutus est
quasi homo: hinc jam aperit majestatem suam, quod
solus <emph>881</emph> sine peccato, solus cui peccator inequitare
non potuit, solus quem Pater ut unicum Filium
dilexerit. Qua ratione ergo inimicus non est laetatus
super eum? Quia etsi mortem suscepit pro nobis,
resurrexit tamen; et ipse insultavit inimico, cujus
victoriam destruxit, et aculeum mortis infregit. Et
nos, licet in saeculo moesti simus, atque in moerore
nostro et contritione cordis animique nostri laetetur
inimicus; tamen resurgentes ejus gaudium destruimus.
Unde et Michaeas dixit: <hi>Noli super me gaudere,
inimica mea, quia cecidi; sed resurgam <note>(Mich. VII, 8)</note>
          </hi>.
<pb n="1083C"/>
Resurrectio est ergo quia inimici omnia vincula solvuntur,
triumphus omnis aboletur.</p>
        </div3>
<div3>
          <head>35.</head>
          <p>
 <note>(Vers. 13, 14.)</note> Sequitur: <hi>Propter innocentiam
autem meam suscepisti me: et confirmasti me in conspectu
tuo in aeternum. Benedictus Dominus Deus Israel
a saeculo et in saeculum: fiat, fiat.</hi> Innocens nulli nocet,
in neminem peccat. Ideo sine peccato, sine dolo
Christus Scripturae divinae auctoritate signatur. Hoc
igitur et hic declaratur, ubi dicit: <hi>Propter innocentiam
autem meam suscepisti me.</hi> Quae autem susceptio
significatur? Nam et alibi legimus: <hi>Suscepisti me ex
utero matris meae <note>(Psal. CXXXVIII, 13)</note>
          </hi>. Ergo quia ab
omni concretione generationis humanae mundus est
natus, qui de Spiritu est natus et Virgine; ideo eum
Pater suscepit, quia ortum illius nulla corporeae generationis
<pb n="1083D"/>
concretio usitata fuscavit. Suscepit eum
resurgentem; quia nulla eum offensio prolapsionis
aspersit. Immaculatus ad Patrem rediit, a quo immaculatus
exivit; quando descendit in terras. Unde dicit
ei Pater: <hi>Filius meus es tu, ego hodie genui te <note>(Psal. II, 7)</note>
          </hi>;
hoc est, generationis meae in te privilegium
recognosco, quem nulla macula potuit inquinare
<pb n="1084A"/>
peccati. Inter peccatores versatus es, peccata
omnium suscepisti, peccatum pro omnibus factus es,
maledictum pro omnibus factus es; sed nullus usus
potuit ad te transire peccati. Ita inter peccatores
versatus es, quasi inter angelos versaretis. Fecisti
terram esse quod coelum est; ut et ibi peccatum
tolleres. Hodie te genui, in quo complacui. Probasti
te Filium, qui implesti in omnibus Patris voluntatem.
Hodie te genui, in quo lucem immaculatae prolis
agnosco. Heri mihi et hodie ipse es, et in saeculum.
Nox in te nulla est, quia totus es dies. Bene
confirmatus in consepctu Patris dicitur in aeternum;
quia apud Patrem semper est: et vere in conspectu
ejus, cujus splendor est gloriae, et imago substantiae.
Sed quemadmodum complacet in Filio Pater; ita et
<pb n="1084B"/>
Filius benedicit Patrem. Pater enim honorificat Filium,
et Filius honorificat Patrem.</p>
        </div3>
<div3>
          <head>36.</head>
          <p>
 <hi>Benedictus,</hi> inquit, <hi>Dominus Deus Israel;</hi> hoc
est, populi Deum videntis, qui et Dominum suum et
Deum credit: <hi>A saeculo et in saeculum: fiat, fiat.</hi> <emph>882</emph> 
In Hebraeo habetur: <hi>Amen, amen;</hi> ut asseruerunt,
qui librum legerunt in Hebraicis litteris scriptum.
Graecus hoc loco <foreign xml:lang="greek">γένοιτο, γένοιτο</foreign> dixit: quod est: <hi>Fiat, fiat.</hi> 
 Quod verbum diversas significationes habet,
ut sit interdum imperantis, interdum precantis,
interdum confirmantis aliquid: imperantis est, cum
superior inferiori statuit quid faciendum sit, vel sequendum:
precantis est, sicut illud: <hi>Fiat voluntas
tua <note>(Matth. VI, 10)</note>
          </hi>; non enim Deo quis imperat, sed
precem fundit: confirmantis est, cum benedicit propheta,
<pb n="1084C"/>
vel sacerdos, vel sanctus aliquis; et populus
respondet: <hi>Fiat, fiat.</hi> Hic ergo magis confirmatio
mihi videtur benedictionis, quam oratio, vel deprecatio:
maxime quia repetitio ipsius facta sermonis
est. Et videtur Hebraeus quidem sermo mutatus; sed
idem sensus expressus. Sicut enim cum sacerdos
benedicit, populus respondet, amen, confirmans benedictionem
sibi, quam plebi sacerdos a Domino deprecatur;
ita in psalmo responsum est: <hi>Fiat, fiat;</hi> 
quasi: Amen, amen. Amen autem confirmationis
verbum evidenter ostenditur in Evangelio, ubi Dominus
confirmans sermonem suum dicit: <hi>Amen dico
vobis <note>(Matth. XIX, 23)</note>
          </hi>. Major autem vis est, ubi repetitus
est sermo; quod in libro Evangelii secundum
Joannem frequentius invenimus; quia ipse
<pb n="1084D"/>
maxime de coelestibus et profundis mysteriis est locutus;
sicut scriptum est: <hi>Amen, amen dico tibi;
nisi quis renatus fuerit ex aqua et Spiritu sancto, non
potest introire in regnum Dei <note>(Joan. III, 5)</note>
          </hi>. Et alibi: <hi>Amen, amen dico vobis; si quid petieritis a Patre in
nomine meo, dabit vobis 
 <note>(Joan. XVI, 23)</note>
          </hi>. Abundant
duo exempla; reliqua vero si quis quaesierit, inveniet.
<pb n="1085A"/>
</p>
        </div3>
<div3>
          <head>37. </head>
          <p>
Indicium quoque est libri finiti: <hi>Fiat, fiat.</hi> 
Nam in quinque libros divisum videtur esse psalterium.
Primus liber hoc psalmo finitur, hoc est, quadragesimo.
Et pulchre usque ad passionem Salvatoris
quadragesimus psalmus est comprehensus, qui
finem libro daret, quoniam passio Domini finis est
quadragesimae: ut secundus liber a mysteriis renovationis
inciperet, qui liber, utpote quadragesimae,
perfectiora sacramenta complectitur. Nam et baptismatis
praenuntiat sacramenta, cum dicit: <hi>Sicut cervus
desiderat ad fontes aquarum <note>(Psal. XLI, 2)</note>
          </hi>: et requiem
sanctorum qui ad tabernaculum coeleste pervenerint:
et Spiritus sancti descensionem, quando
effusa est gratia spiritalis in quadam voce coelestium
cataractarum: quia virtute magna Spiritus ferebatur,
<pb n="1085B"/>
ut legimus in Actibus apostolorum <note>(Act. II, 2)</note>:
et ingressum renovati hominis ad altare: et Salvatoris
ascensum: et sanctificationem propositi virginalis.
Qui liber finitur in psalmo septuagesimo primo,
quo regnum Christi pacificum toto orbe diffusum
prophetico sermone annuntiatur, remissioque peccatorum; <emph>883</emph> 
 ubi cum benedictionem Domini praemisisset,
subtexuit: <hi>Et replebitur majestate ejus omnis
terra: Fiat, fiat <note>(Psal. LXXI, 19)</note>
          </hi>. Tertius quoque
liber finitur octuagesimo octavo psalmo; et ibi
habet: <hi>Benedictus Dominus in aeternum: Fiat, fiat <note>(Psal. LXXXVIII, 53)</note>
          </hi>.
Quartus liber finitur psalmo
centesimo quinto, ubi habet: <hi>Benedictus dominus
Deus Israel a saeculo et usque in saeculum; et dicet
omnis populus: Fiat, fiat <note>(Psal. CV, 48)</note>
          </hi>. Quintus liber
<pb n="1085C"/>
usque ad finem est; ubi pro hoc verbo Propheta
dicit: <hi>Omnis spiritus laudet Dominum <note>(Psal. CL, 6)</note>
          </hi>.</p>
        </div3>
<div3>
          <head>38.</head>
          <p>
 Sed iterum forsitan te moveat, quomodo quinque
libros asseram, cum unum Psalterium sit. Sed
etiam Evangelium unum est, et quatuor libros esse
negare non possumus. Unum autem Evangelium
esse, et alibi <note>(Lib. I in Lucam, in prooemio)</note>, ni fallor,
intimavimus; et si iterum exigitur, facile possumus
edocere, cum Salvator dixerit: <hi>Amen dico vobis,
ubicumque praedicatum fuerit hoc Evangelium <note>(Matth. XXVI, 13)</note>
          </hi>.
Et Apostolus: <hi>Miror quod sic
tam cito transferimini in aliud Evangelium, quod non
est aliud; nisi aliqui sunt qui vos pervertunt (Galat. I,
<pb n="1086A"/>
6 et 7)</hi>. Et alibi: <hi>Notum enim facio vobis, fratres,
Evangelium <note>(I Cor. XV, 1)</note>
          </hi>. Nec usquam habes aliter
de corpore isto quatuor librorum, nisi Evangelium
significatum. Denique quia unum corpus est etiam
psalmorum, Scriptura dixit: <hi>In decachordo psalterio,
cum cantico in cythara <note>(Psal. XCI, 4)</note>
          </hi>. Sed iterum
quia quinque libri sunt, dixit alibi: <hi>In vasis psalmorum <note>(Psal. LXX, 22)</note>
          </hi>.</p>
        </div3>
<div3>
          <head>36.</head>
          <p>
 Pulchre autem quinque libri et unum Psalterium;
quoniam quinque sensibus homo exterior vivificatur:
et rursus quinque spiritalibus sensibus ille
absconditus cordis homo noster consummatur interior,
qui solus ante Deum locuples Petri apostoli
testimonio reperitur <note>(I Pet. III, 4)</note>. <hi>Qui habet,</hi> inquit, <hi>aures audiendi, audiat 
 <note>(Luc. VIII, 8)</note>
          </hi>. Habes
<pb n="1086B"/>
unum sensum. Et sicut sunt qui oculos habent, et
non vident; ita sunt qui oculis non videntibus, plus
videre creduntur. Unde et prophetae dicebantur videntes,
etiam qui oculis non viderent. Bonus etiam
ille odor, de quo Apostolus dixit: <hi>Bonus odor
Christi sumus Deo <note>(II Cor. II, 15)</note>
          </hi>. Unde et Job dicit: <hi>Et Spiritus divinus, qui est in naribus meis 
 <note>(Job XXVII,
3)</note>
          </hi>. Idem ergo odor Christi, et Spiritus sancti est
Deo; quia unus odor est Trinitatis. Est et interior
cibus, de quo dixit Dominus: <hi>Meus cibus est, ut faciam
voluntatem Patris mei qui in coelo est <note>(Joan. IV,
34)</note>
          </hi>. Est et interior tactus, quo Christum tetigit mulier
illa in Evangelio, quae per duodecim annos sanguinem
profluebat, nec a medicis acceperat sanitatem;
sed accepit a Christo. Fidei tactus est, quo
<pb n="1086C"/>
tangitur Christus. Denique eam homines non videbant; <emph>884</emph> 
 sed videbat Jesus, et se vidisse testatus
est dicens: <hi>Tetigit me aliquis; nam et ego cognovi
virtutem de me exisse <note>(Luc. VIII, 46)</note>
          </hi>. Cognitio Christi,
collatio sanitatis est. Ergo quoniam decem sensus
homini inesse manifestum est; ideo David, qui et
foris et intus canebat; foris corpore, intus corde, dicit
in psalmo: <hi>In decachordo psalterio psallam tibi <note>(Psal. CXLIII, 9)</note>
          </hi>.</p>
        </div3>
<div3>
          <head>40.</head>
          <p>
 Psalterium ergo est homo consummatus in
Christo; in quo sicut arte concinentium fila chordarum;
ita convenientium resonant opera canora
virtutum, ut possit dicere: <hi>Psallam tibi, Deus, in cithara
<pb n="1087A"/>
sanctus Israel: gaudebunt labia mea, cum cantavero
tibi; et anima mea, quam redemisti <note>(Psal. LXX,
24 et 25)</note>
          </hi>. Paulus ait de se: <hi>Foris pugnae, intus timores <note>(II Cor. VII, 5)</note>
          </hi>.
Hic et intus et foris gaudet:
sed ille adhuc in certamine, iste in remissione; quia
redemptionem animae suae se meruisse cognoverat.
Qui psallit, in laetitia est: qui luctatur, in sollicitudine.
Verum et Paulus sciebat psallere: sed adhuc
se processibus reservabat, cum foret plenius comprobatus,
ut psalleret; et ideo dixit: <hi>Orabo spiritu,
orabo et mente: psallam spiritu, psallam et mente <note>(I Cor. XIV, 15)</note>
          </hi>.</p>
        </div3>
<div3>
          <head>41.</head>
          <p>
 Et quia geminum psallendi officium demonstravit,
geminam quoque vocem esse Scriptura edocuit,
Propheta dicente: <hi>Voce mea ad Dominum clamavi,
et vox mea ad Deum, et intendit mihi (Psal.
<pb n="1087B"/>
LXXVI, 2)</hi>. Quid est mea? Potuit enim dicere: Clamavi
ad Dominum. Sed quae nostra est vox; nisi ista
quae melior est, quae nescit errare? Nam ex multiloquio
peccatum incurrimus, et vitare non possumus.
<pb n="1088A"/>
Illa vox Prophetae est quae ad Deum pervenit, quae
tacente Moyse, clamavit ad Dominum: qua etiam in
orationibus suis Anna clamabat, cum oris sui labia
non moveret; et impetravit filium, quem ante diu
non impetraverat, cum corporis voce clamasset. De
hac voce dixit Dominus: <hi>Tu autem cum oras, intra
in cubiculum tuum, et clauso ostio, ora Patrem tuum,
qui est in abscondito: et Pater tuus qui videt in abscondito,
reddet tibi <note>(Matth. VI, 6)</note>
          </hi>. Quid est reddet?
Hoc est, quod deprecatus es, quod orasti. Sicut enim
peccatores de manu Domini recipiunt peccata sua
duplicia; ita e contrario justi recipiunt cum affectu
propria postulata. Audi quomodo recipiant. Ascendit
oratio tua ad Deum, et descendit ad te. Unde
et in psalmo legimus: <hi>Et oratio mea in sinum meum
convertetur <note>(Psal. XXXIV, 13)</note>
          </hi>; ut fructum scilicet referat
<pb n="1088B"/>
postulanti. <hi>Benedictus Dominus Deus Israel,</hi> qui
tanta nobis aperuit mysteria: <hi>a saeculo, et in saeculum;</hi> 
id est, ex infinito in infinitum: <hi>Fiat, fiat.</hi> 
</p>
        </div3>
      </div1>

<div1>
        <head>IN PSALMUM XLIII ENARRATIO.</head>

<pb n="1087"/> <emph>885</emph>
<div3>
          <head>1.</head>
          <p>
 <note>(Vers. 1.)</note> Psalmi titulus est: <hi>In finem filiis
Core intellectus.</hi> Ubi passionis Dominicae, et baptismatis,
et ingressionis ad altare sacrosanctum decursa
mysteria sunt, docet sanctus propheta David
quemadmodum athletam suum, cujus nomen teneatur
<pb n="1087C"/>
in agone sanctorum, Christus exerceat. Sicut
enim sine labore nostro, non ex operibus, sed ex
fide per gratiam suam nobis peccata donavit, et ad
coronae petitionem indulgentissimus nos et benignus
admisit, nec superiora nobis fecit obesse flagitia,
quibus tanto certamine judicaremur indigni (quaeritur
enim etiam in iis qui lustrale certamen hoc subeunt,
etiam disciplina vivendi), ita rursus ne tanta
peccatorum donatione resoluti, in superiora flagitia
vel desidiam revertamur, psalmus iste nos admonet
multa nobis, et gravia certamina esse proposita; ut
nemo nisi qui legitime certaverit, coronetur. Luctandum
est igitur adversus carnis hujus illecebras,
et fervorem sanguinis: luctandum est adversus nequitias
spiritales. Nemo gravior domestico adversario:
<pb n="1087D"/>
nemo nocentior hoste eo, cui coelestis substantiae
potentia suffragatur. Cum dico nemo, divini memento
sermonis, quo dixit Dominus: <hi>Quia major ex
natis mulieris Joanne Baptista nemo <note>(Matth. XI, 11)</note>
          </hi>.
<pb n="1088B"/>
Nam qui natus est ex Virgine, ipse super omnes est.
Et ideo neminem vereamur, qui Christum habemus;
quoniam si Christus pro nobis, quis contra nos? Certemus
ergo usque ad finem; ut evacuatis omnibus,
quae adversus Jesum et Domini voluntatem in nostro
<pb n="1088C"/>
ante corpore militabant, verae exercitiis virtutis intenti,
soli Deo nostro et Domino serviamus. Hic enim
finis, ut scriptum est: <hi>Primitiae Christus . . . . . deinde
finis, cum tradiderit regnum Deo et Patri; cum
evacuaverit omnem Principatum et Potestatem et Virtutem.
. . . ut mors novissima destruatur <note>(I Cor. XV,
23 et seq.)</note>
          </hi>, et incipiamus Deo esse subjecti, regnum
in nobis coeleste servantes, ubi erat ante colluvio
peccatorum.</p>
        </div3>
<div3>
          <head>2.</head>
          <p>
 Merito ergo: <hi>In finem filiis Core intellectus,</hi> 
psalmus inscribitur; ut in eo cognoscendo non vulgaris
auditus, sed intellectus spiritalis operetur. Denique
Aquila <hi>psalmum disciplinae</hi> posuit. Et ideo tibi
dicit Scriptura: <hi>Da in disciplinam cor tuum; aures autem
tuas praepara sermonibus intellectus <note>(Prov. XXIII, 12)</note>
          </hi>.
<pb n="1088D"/>
Et alibi: <hi>Dilige sapientiam et disciplinam <note>(Prov. I, 3)</note>
          </hi>.
Sapientia est quae sensus scaturit: disciplina in habitudinem
quamdam naturae coalita forma virtutum,
et mentis confirmata sententia scientiae disciplinis.
<pb n="1089A"/>
Intelligere quoque obscurum sermonem atque dictionum
prudentiam et aenigmata Proverbiorum Scriptura
nos docuit <note>(Ibid.)</note>, cujus auctoritate colligimus
has prudentiae principales <emph>886</emph> esse virtutes; eo
quod sapientia semper quasi mater fecunda parturiat,
disciplina quasi severior magistra distringat,
intellectus quasi diligens quaesitor inveniat, et veram
justitiam, judiciumque rimetur.</p>
        </div3>
<div3>
          <head>3.</head>
          <p>
 Doceamus haec sacrae testimoniis lectionis. Sapientia
dicit: <hi>Ego quasi fons a paradiso, dixi: Rigabo
meum hortum . . . . et adhuc doctrinam quasi prophetiam
effundam <note>(Eccli. XXIV, 41, 42 et 46)</note>
          </hi>. Nam generationes
suas menti hominis, bonos videlicet sensus,
quasi pia mater infundit. Accipe etiam testimonia
disciplinae: <hi>Fili, ne neglexeris disciplinam Dei,
<pb n="1089B"/>
nec defeceris ab eo correptus <note>(Prov. III, 11 et 12)</note>
          </hi>;
quem enim diligit Deus, corripit. Severa quidem in
corripiendo, sed dulcis in corrigendo est disciplina;
ne fluitemus et vagemur errantes, sed recipiamur a
Christo. Disciplina enim non examinata vagatur, ut
scriptum est. Sed pro conservatione hic posuit disciplinam.
Tamen sicut sapientia, ita et disciplina, et
perfecta et imperfecta eodem nomine nuncupatur:
sed ubi sine adjectione, vel disciplina vel sapientia
nuncupantur, definitionem perfectionis accipiunt.
Inexaminata ergo fluitat disciplina, sed examinata
non fluitat. De intellectu quoque eadem Scriptura
definit, quia <hi>intellectus bonus est omnibus qui eum faciunt <note>(Psal. CX, 10)</note>
          </hi>:
intellectus autem cum in se et
sapientiae gratiam habeat, et ordinem disciplinae;
<pb n="1089C"/>
utique docemur quod et sapientia et disciplina bonae
sint eis, qui earum instituta suis ministeriis exsequuntur.
Diximus de titulo, psalmum adoriamur.</p>
        </div3>
<div3>
          <head>4.</head>
          <p>
 <hi>
            <note>(Vers. 2.)</note> Deus auribus nostris audivimus;</hi> sic
Symmachus: Theodotion, <hi>in auribus nostris</hi> dixit;
sicut et Septuaginta viri. Quid est quod ait, <hi>auribus
nostris?</hi> Quod si non satis esset, <hi>audivimus,</hi> certe si
hoc placuerat: <hi>Auribus audivimus,</hi> plenum erat. Cum
ergo additum est, <hi>nostris,</hi> quid sibi hoc vult; nisi
ut intelligas illa esse nostra, quae mentis sunt; et ea
esse meliora, quam quae istius corporis? Et ideo
quasi de alio dicit hic ipse Propheta: <hi>Non timebo
quid faciat mihi caro <note>(Psal. LV, 5)</note>
          </hi>. Et alibi: <hi>Voce mea
ad Dominum clamavi, et vox mea ad Deum, et respexit
me <note>(Psal. LXXVI, 2)</note>
          </hi>. Illa vox mea, quae auditur a
<pb n="1089D"/>
Christo, non quae resultat in publico. Non vult igitur
suum esse, quod corruptibile atque terrenum
est, qui ad imaginem Dei et similitudinem meminit
se creatum. Denique Scriptura nos edocet, prius
ad imaginem Dei hominem esse formatum <note>(Gen. I,
27)</note>, postea de luto factum <note>(Gen. II, 7)</note>. Quasi superior
ergo (superior enim qui antiquior) et gubernator
et rector hujus corporis animae vigor dicit: <hi>Auribus
nostris audivimus.</hi> Quis iste est, nisi cui dicitur:
<pb n="1090A"/> <hi>Qui habet aures audiendi, audiat 
 <note>(Luc. VIII, 8)</note>
          </hi>? Sunt
enim <emph>887</emph> qui aures habent, et audire mysteria non
possunt, de quibus dicit Jesus in revelatione Joannis: <hi>Foras canes et veneficos et impudicos 
 <note>(Apoc. XXII,
15)</note>
          </hi>; quibus flagitiorum cupiditas, et aerugo pecuniae
aurem obstruit audiendi. Consideremus igitur quae audisse
se dicant, vel a quibus audivisse commemorent.</p>
        </div3>
<div3>
          <head>5.</head>
          <p>
 <hi>Et patres,</hi> inquit, <hi>nostri annuntiaverunt nobis.</hi> 
Qui sunt isti patres nostri? Titulus habet quia psalmus
filiis Core scriptus sit; ut ab ipsis canatur, qui
psallendi munus receperant, et in hujusmodi officium
fuerant deputati. Core autem et Dathan et
Abiron cum aliis qui adversum Moysen et Aaron insurrexerant
studio contumaci, terrae hiatu in deserto
vorati sunt et necati. Quibus mortuis, qui alii
<pb n="1090B"/>
patres eorum filiis mirabilia opera Domini annuntiare
potuerunt? In malevolam enim animam non
ingreditur sapientia. Si sui ergo patres non annuntiaverunt
filiis, alieni multo minus, qui declinarunt
sobolem perfidorum. Qui sunt itaque isti patres?
Vide ne illi, de quibus dictum est: <hi>Interroga patrem
tuum, ipse tibi dicet <note>(Deut. XXXII, 7)</note>
          </hi>. Interroga
quando legis Paulum: vel si non legis, et movet te
aliquid, in ipso require. Ipse est enim bonus pater,
qui potest docere et formare in nobis Dominum Jesum;
sicut ipse testatus est dicens: <hi>Filioli mei, quos
ego parturio; donec formetur Christus in vobis <note>(Galat.
IV, 19)</note>
          </hi>. Ostendit tibi hos patres Evangelista Joannes,
qui ait: <hi>Dico vobis, patres, qui cognovistis eum qui est
ab initio <note>(I Joan. II, 13)</note>
          </hi>. Isti sunt patres, quorum
<pb n="1090C"/>
senectus vita immaculata est. Ideo in conventu seniorum
appone digitum ori tuo; ut audias quod tibi
prosit, et vitae aeternae sacramenta cognoscas: ne
interstrepas insolens tiro doctoribus; et qui adhuc
discere debeas, dicere praesumas. Quid igitur isti
patres annuntiaverint Core filiis audiamus.</p>
        </div3>
<div3>
          <head>6.</head>
          <p>
 <hi>Opus,</hi> inquit <hi>quod operatus es in diebus antiquis.</hi> 
Qui sint isti dies in quibus Deus magna et
mirabilia operatus sit, requiramus. Et docet nos
Scriptura esse aliquos praeclaros dies in quibus refulserint
facta divina; cum lectum sit, quia <hi>sol in
tenebras convertetur, et luna in sanguinem, priusquam
veniat dies Domini magnus et illustris. Et erit, quicumque
invocaverit nomen Domini, salvus erit (Joel
II, 31 et 32)</hi>. In ipso enim die Christus hominibus
<pb n="1090D"/>
resurrexit, et ideo specialiter de ipso dictum est: <hi>Hic est dies quem fecit Dominus: exsultemus et laetemur
in eo 
 <note>(Psal. CXVII, 24)</note>
          </hi>. Cum igitur omnes dies
Deus fecerit, huic tamen diei prae caeteris divini
operis praerogativa delata est, quo peccatum omne
sublatum est. Dies autem alii peccatorum sunt. Hic
ergo est dies quem illuminavit sol ille justitiae. Nam
et ipsa ortus suos et occasus habere consuevit. Unde
et scriptum est: <hi>Orietur in diebus ejus justitia (Psal.
<pb n="1091A"/>
LXXI, 7)</hi>. Sunt ergo dies Christi quibus orta justitia
est: sunt dies Christi quibus orta est pacis abundantia:
sunt dies Christi quibus orta sapientia est. Audi
quomodo exoriatur sapientia: <hi>Si quis videtur sapiens
esse inter vos in hoc saeculo, stultus fiat, ut sit sapiens <note>(I Cor. III, 18)</note>
          </hi>.
Et ideo dicit Sapientia, quae stulta
istius mundi elegit: <hi>Dominus creavit me principium
viarum suarum in opera sua <note>(Prov. VIII, 22)</note>
          </hi>. Sicut
enim in diebus Oziae regis, et in diebus Nabuchodonosor
exorta perfidia est, dominata captivitas;
sic in diebus Domini Jesu exorta est fides, quae
splendorem suae claritatis et luminis toto orbe diffundit.
Qui enim meliores <emph>888</emph> dies, quam quibus
refulsit nobis visio Dei; sicut dixit Jacob? Sic enim
scriptum est: <hi>Vidi Deum facie ad faciem; et salva
<pb n="1091B"/>
facta est anima mea. Et continuo exortus est ei sol <note>(Gen. XXXII, 30 et 31)</note>
          </hi>.
Quis iste sol, nisi qui dies
fecit fulgere justitiae, quibus in terra natus est
Christus ex Virgine? In specie vidit Jacob, et
Deum vidisse se dixit: in veritate viderunt Judaei,
et non crediderunt. Ideo illis breviati sunt dies,
nobis illuminati; quoniam illis deficiebat dies, nobis
appropinquabat. Unde Judaicam sanctus David
refugiens caecitatem ait: <hi>Ne deducas me in dimidium
dierum meorum <note>(Psal. CI, 25)</note>
          </hi>. Sic enim dies Domini
magnus et illustris est, utique non prolixitate temporis,
sed justitiae vel gratiae claritate. Ergo sunt
dimidii dies, quibus breviantur dies impietatis caligine,
et squalore perfidiae, quibus <hi>occidit sol super
prophetas <note>(Mich. III, 6)</note>
          </hi>, sicut scriptum est. Namque
<pb n="1091C"/>
ut justis oritur sol justitiae; sic occidit infidelibus.</p>
        </div3>
<div3>
          <head>7.</head>
          <p>
 Sed occurrit illud quia dicit Dominus: <hi>Propter
electos breviabuntur dies <note>(Matth. XXIV, 22)</note>
          </hi>. Et videtur
contrarium, nisi diligenter advertas, et superiora
repetas; dicit enim Dominus: <hi>Tunc si quis vobis dixerit:
Ecce hic Christus, aut ecce illic, nolite credere.
Surgent enim pseudochristi, et pseudoprophetae,
et dabunt signa magna et prodigia; ita ut in errorem
inducantur, si fieri potest, etiam electi <note>(Ibid., 23 et 24)</note>
          </hi>.
Et ideo ne decipiantur electi, admonet Dominus
quid sequendum sit; ut non falsorum prophetarum
sermone capiamur, neque nos eorum aliqua prodigiosa
facta decipiant: sed tunc credamus Christum
esse venturum, cum dies pleni justitiae coeperint
refulgere. Christus enim pleno majestatis suae lumine
<pb n="1091D"/>
revelabitur; et sicut fulgur exit ab oriente, et
toto lumen suum usque in Occidentem orbe diffundit:
sic et Filius hominis cum suis angelis veniens
illuminabit hunc mundum; ut credat omnis homo,
et salva fiat omnis caro. Non ergo credamus Antichristo,
de quo dicent falsi prophetae: Hic est
Christus; dies enim perfidiae, erunt Antichristi
dies. Non credamus iis qui dicent: Christus in deserto,
Christus in penetralibus; jam enim omnia
plena sunt Christi, ubi appropinquare coeperit
Christus. Sed cum viderimus facta quae Christus
in Evangelio suo ante praedixit, tunc credamus
<pb n="1092A"/>
ejus adventum; ne dum verum quaerimus lumen,
infidelitatis tenebras incidamus.</p>
        </div3>
<div3>
          <head>8.</head>
          <p>
 Cavenda ergo signa perfidiae, quibus breviantur
dies atque minuuntur. Sol enim obscurabitur,
stellae cadent, hoc est, justi Dei; sunt enim qui
fulgeant sicut stellae in coelo. Cum haec videris,
crede adhuc tardare Christum; ubi enim Christus,
ibi fides clarior: ubi Antichristus, ibi dies dimidii;
de quibus utique non quereretur David propheta, si
ad temporis brevitatem videretur esse referendum;
cum ipse alibi dixerit: <hi>Heu me, quia incolatus meus
prolongatus est <note>(Psal. CXIX, 5)</note>
          </hi>! Quomodo enim aut
illum dilatum incolatum coelestem, aut hunc terrenum
comperendinatum doleret, qui ante poposcerat,
ne in dimidium dierum suorum deduceretur;
<pb n="1092B"/>
cum dierum brevitas celerandi cursus istius compendium
videretur afferre? Unde colligitur et illud
quod ait: <hi>Honora patrem et matrem, ut longaevus sis
super terram <note>(Exod. XX, 12)</note>
          </hi>; quomodo intelligere
debeamus. Multi enim qui honorant, cito saepe rapiuntur,
ut immatura aetate <emph>889</emph> moriantur: multi
etiam qui minus deferunt parentibus suis, longaevae
fruuntur stipendiis senectutis; et nisi longaevitatem illam
vitae accipiamus aeternae, invenitur Scriptura
destitui subsidio veritatis. Unde Graecus expressius
dixit: <hi>Ut sis multorum dierum;</hi> hoc est, <foreign xml:lang="greek">πολυήμερος.</foreign>
Quicumque enim cultus pios sedulo servat officio, a
tenebris noctis alienus, in dierum luce versatur. Et
ideo qui legit Deuteronomium: <hi>Leget,</hi> inquit, <hi>illud
omnibus diebus vitae suae <note>(Deut. XVII, 19)</note>
          </hi>; non utique
<pb n="1092C"/>
noctibus, sed diebus; quia dies fulget legenti mysteria
veritatis, et divinae pietatis oracula. Consideremus
sequentia.</p>
        </div3>
<div3>
          <head>9.</head>
          <p>
 <hi>
            <note>(Vers. 3.)</note> Manus tua gentes disperdidit, et plantasti
eos: afflixisti populos, et expulisti eos.</hi> Scimus
quidem quod multas gentes eradicaverit Dominus et
everterit; ut possessionem sibi Judaeorum populus
inveniret, quarum gentium terras Abrahae semini
daturum se Dominus declaravit: sed cum psalmus
iste Evangelium Domini, et tempora adventus ejus
annuntiet, non mihi videtur quae superius a Judaeis
gesta sunt, recensere; sed quae futura, signare: quemadmodum
crediturus esset populus nationum. Confirmat
igitur fidem Ecclesiae, antequam nuntiet, et
victorias pietatis ejus enumerat: quae non in brachio,
<pb n="1092D"/>
neque in gladio suo feras expulit gentes, et non certamine
bellico turmas fugavit hostiles; sed mansuetudine
ac fide terras inimicorum sine ullo cruore
possedit; fides enim sola pugnavit. Et ideo triumphos
meruit, quos non revocaret perfidia, sed augeret;
quia persecutionibus suis non vincitur Ecclesia
Domini, sed probatur. Quae sunt igitur istae gentes
quas vicerit Ecclesia, cognoscamus. Vetera dico
vocabula, sed mysteria nova. Chananaei sunt, Chettaei,
et Amorrhaei, Pherezaei, vel Cerethaei, quorum
infra vocabula digeremus. Haec autem populorum
sunt nomina; sed et passionum infirmitates, et
<pb n="1093A"/>
humanorum incentiva et opprobria peccatorum. Quod
primum est igitur, homo in Christo ipse se domuit,
et ipse se vicit; ut sibi viveret. Sibi enim vivit, qui
Deo vivit; ut vitam Christi vivat aeternam. Non ergo
pugnavit militaribus armis, et ferreis telis populus
Ecclesiae; sicut pugnavit populus Judaeorum. Ille in
figura pugnavit, nos pugnamus in spiritu: ille adversum
alienigenas pugnavit, nos ipsi bellum habemus
in nobis; et ideo prius nobis vincendae sunt
proprii corporis passiones.</p>
        </div3>
<div3>
          <head>10.</head>
          <p>
 Audi pugnantem apostolum Paulum adversus
gentem Chananaeorum: <hi>Video,</hi> inquit, <hi>legem carnis
meae repugnantem legi mentis meae, et captivantem me
in lege peccati <note>(Rom. VII, 23)</note>
          </hi>. Nunc se erigit caro
nostra, nunc dejicit. Erigit menti, dejicit potestati:
<pb n="1093B"/>
et ubi se urgeri viderit, constantiam deserit, et ad
subjectionem parata ducitur in legem peccati; ut
fidem deserat, perfidiae succumbat; et Chettaeae
infirmitatis in ditione destituta <emph>890</emph> vero, cedat
mendacio, serviat crimini, acquiescat errori; et
tamquam Amorrhaeus loquatur amara pro dulcibus.
Fides enim dulcis, amara perfidia est. Unde
praeclare Petrus quid fides esset, expressit dicens: <hi>Domine, ad quem ibimus? Verba vitae aeternae
habes, et nos credimus 
 <note>(Joan. VI, 69 et 70)</note>
          </hi>; quomodo
igitur jubes ut discedamus a te? Captus enim coelestium
suavitate verborum, discedere nolebat a Christo.
Qui autem negat Christum, ipse se separat vel
separatur a Christo. Sed neque versuta Amorrhaeorum
disputatio, quae per philosophiam nonnullos a
<pb n="1093C"/>
veritate transducit: neque Jebusaeorum turpis abjectio,
quae se subjicit atque substernit cursum currentibus
saecularem, qui non potest esse perpetuus;
sed in portis deficit mortis, de quibus exaltatum
David propheta se gaudet <note>(Psal. IX, 15)</note>: neque Cinaeus,
qui per suam pecuniam possidetur; sicut insatiabili
avarus affectu: neque Cenezeus, qui putat
in divitiis possessionem esse perpetuam, et vanam
spem constituit in caducis, atque inani opinione se
jactat: neque Raphaim, qui profitetur aliis se ferre
medicinam, cum vulnera sua curare non possit; et
ideo si quis ad hujusmodi medicum confugerit, necesse
est prius patrimonium suum omne consumat,
quam profectum sanitatis accipiat; sicut illa mulier
in Evangelio <note>(Luc. VIII, 43 et 44)</note> quae per duodecim
<pb n="1093D"/>
annos fluentem sanguinem corporalium voluptatum
statuere non potuit, nisi posteaquam confugit ad
Christum. Intellexit enim quod nemo perfectus medicus;
nisi qui descendisset e coelo, de quo cognoverat
dictum: <hi>Misit verbum suum, et sanavit eos</hi> 
<pb n="1094A"/> <note>(Psal. CVI, 20)</note>;
et advertit de ipso dictum: <hi>Ecce
dedi verba mea in os tuum, et constitui te hodie super
gentes et regna, eradicare, et destruere, et perdere, et
aedificare, et plantare <note>(Jerem. I, 9 et 10)</note>
          </hi>. Nam licet
frequenter Deus locutus sit in prophetis; in quo
tamen expressius, quam in suo locutus est Filio, qui
virtutem omnem exprimens Patris ait: <hi>Mea doctrina
non est mea, sed ejus qui me misit <note>(Joan. VII, 16)</note>
          </hi>? Non
ergo Hieremias, qui tempore captivitatis suscepit
exsilium; sed Dominus Jesus suis verbis eradicavit
ex intimis pectoribus vitia gentilium, perfidiam nationum,
et versutarum cogitationum prava commenta
destruxit, atque omnia vestigia iniquitatis abolevit.
Deinde infudit postea fidem, et continentiae disciplinam;
ne tamquam in vase corrupto confusione vitiorum
<pb n="1094B"/>
coacescerent sacramenta virtutum.</p>
        </div3>
<div3>
          <head>11.</head>
          <p>
 Unde pulchre tibi Apostolus dicit: <hi>Sed regnavit
mors ab Adam usque ad Moysen <note>(Rom. V, 1)</note>
          </hi>. Quid
est Moyses, nisi Lex; quoniam ipse interpres est
Legis: finis autem Legis Christus Jesus? Regnavit
ergo peccatum in hoc mundo, et in peccato mors
saeva, atque intolerabilis quaedam poena peccati.
Docuit quidem nos Moyses levare ad Dominum manus,
pii cultus instituens disciplinam. Docuit quemadmodum
 Amalech versutiloquus vinceretur; ut
mores nostros et opera <emph>891</emph> levaremus ad Christum,
sic destrui posse perfidiam: sin vero dejiceremus
animam, inclinaremus affectum, et a continentiae
studio averteremus ingenium, ut persuasio nos vana
superaret; nullum remedium futurum, nisi Jesus
<pb n="1094C"/>
depressa jam brachia Moysi, tamquam infirmitatem
Legis attolleret, et sua misericordia sustineret. Sed
infirmum adhuc fuisset Legis auxilium; nisi ipse
Jesus venisset in terras, qui in se nostras susciperet
infirmitates, quem solum nostra peccata gravare non
possent, nec inclinare manus ejus: qui se inclinavit
usque ad mortem, mortem autem crucis, in qua expandens
manus suas, totum orbem qui erat periturus,
erexit: levavit jacentes, atque ad se omnium
gentium fidem traxit, dicens homini: <hi>Hodie mecum
eris in paradiso <note>(Luc. XXIII, 43)</note>
          </hi>. Hoc est ergo disperdere
atque plantare; ut vitiosa eradicentur, meliora
plantentur in pectoribus singulorum. De quo praeclare
Moyses in Exodi cantico ait: <hi>Inducens plantato eos in
montem haereditatis tuae, in praeparatum habitaculum
<pb n="1094D"/>
tuum <note>(Exod. XV, 17)</note>
          </hi>; petens ut induceret Dominus
populum suum in illa praecelsae virtutis sapientiaeque
plantaria, ibique plantaretur in opera sua, et institueretur
praeceptorum coelestium disciplinis, atque
in eo praepararet sibi suae sanctificationis habitaculum:
<pb n="1095A"/>
quod utique non haereditario jure, nec nostrorum
contemplatione meritorum; sed pro sua gratia
Dominus conferre dignatur. Quomodo enim, ubi
remanere non potuimus, eo redire possemus; nisi
privilegio fulti redemptionis aeternae?</p>
        </div3>
<div3>
          <head>12.</head>
          <p>
 <note>(Vers. 4.)</note> Et ideo pulchre dixit Propheta: <hi>Quoniam non in gladio suo possederunt terram, et
brachium suum non liberavit eos: sed dextera tua, et
brachium tuum, et illuminatio vultus tui; quoniam
complacuit tibi in illis.</hi> 
 Quae igitur terra est, quae non
brachio capiatur, non gladio possideatur; nisi terra
repromissionis, de qua hic ipse dixit Propheta: <hi>Credo
videre bona Domini in terra viventium <note>(Psal. XXVI, 13)</note>
          </hi>?
Non immerito igitur ejus tam praeclara possessio est,
in qua non saeculi adversa dominantur, sed Domini
<pb n="1095B"/>
bona aeterna fructificant. Ideoque non gladio acquiritur,
sed mansuetudine possidetur, sicut Dominus
Jesus testificatus est dicens: <hi>Beati mites; ipsi enim
possidebunt terram <note>(Matth. V, 4)</note>
          </hi>. Nemo ergo impacificus,
nemo arrogans aut superbus; sed mansuetus
et humilis corde: qui nihil sibi arroget; sed totum
ad gratiam referat: non in sua fortitudine glorietur,
sed dextera Dei credat se esse protectum dicens: <hi>Dextera Domini fecit virtutem, dextera Domini exaltavit
me 
 <note>(Psal. CXVII, 16)</note>
          </hi>. Gladio quoque Dei memoret
se esse servatum, illuminatum quoque Dei vultu
omnipotentis in quibus omnibus Christus est
protector, dextera, defensor, et gladius. Unde et
Simeon dixit ad Mariam: <hi>Et tuam ipsius animam
pertransibit gladius <note>(Luc. II, 35)</note>
          </hi>. Gladius enim Dei
<pb n="1095C"/>
verbum est, quod acutius omni gladio usque ad divisiones
animae cogitationesque pertransit; ut nulla
cognitionem ejus occulta praetereant. Vultus quoque
paterni splendor est Christus; et ideo dicit: <hi>Qui me
videt, videt et Patrem <note>(Joan. XIV, 9)</note>
          </hi>; quasi splendor
gloriae ejus, et imago substantiae. Ad ipsum ergo
omnia jure referenda sunt. Ipsi Moyses, ipsi Aaron,
ipsi <emph>892</emph> etiam Patres sacrabant universa quae gesserant;
ut de hostibus triumpharent. Neque enim in
sua confidentia dixit Jesus Nave: <hi>Stet sol contra
Gabaon <note>(Josue X, 12)</note>
          </hi>; sed quia praesumebat in Christo,
quem ducem militiae coelestis agnovit, et suppliciter
adoravit: et ideo gentes feras eradicare promeruit,
et populum Patrum in terram repromissionis
inducere; quia nihil suis operibus deputabat, credens
<pb n="1095D"/>
indigna esse opera hominum tanta gloriae remuneratione
coelestis: quam Dominus ex sua magis misericordia,
quam pro nostrorum contemplatione
factorum statuit in se credentibus conferendam. Unde
et Abraham impigre Deo credidit; ut apud eum
justificationis gratiam reperiret, quam mercedem sui
operis collocaret; uberiora enim dona sunt largientis,
quam merces operantis. Propterea et illi qui
aequalitatem mercedis inviderat, respondit Dominus: <hi>Si ego bonus; oculus tuus quare nequam 
 <note>(Matth. XX,
15)</note>
          </hi>? Patres ergo nostri, ut pote proximi et haeredes
patriarcharum, plantati in terra repromissionis, non
<pb n="1096A"/>
suis hoc meritis vindicabant. Ideo nec Moyses eos
induxit, ne Legis hoc existimetur esse, sed gratiae;
Lex enim merita examinat, gratia fidem spectat.
Unde praeclare Apostolus fidem patrum secutus ait: <hi>Sed neque qui plantat, est quicquam, neque qui rigat;
sed qui incrementum dat Deus 
 <note>(I Cor. III, 7)</note>
          </hi>. Non
enim Jesus Nave qui induxit, neque qui plantavit
eos; sed Deus qui incrementum populo dedit, habet
gloriae principatum.</p>
        </div3>
<div3>
          <head>13.</head>
          <p>
 Nec te moveat quia superius dixit: <hi>Manus tua
gentes disperdidit, et plantasti eos <note>(Psal. XLIII, 3)</note>
          </hi>.
Hinc enim colligis quia non omnis qui plantat, aut
qui rigat, incrementum dat: sed qui incrementum
potest dare, potest ipse plantare; sicut gentes plantasse
dicitur Dominus. Ipse enim plantavit, qui plantationi
<pb n="1096B"/>
donavit effectum; in iis tamen qui per fidem
Christi Domino placere meruerunt, cui soli a Patre
dicitur Deo: <hi>Filius meus tu es: in te complacui <note>(Marc. I, 11)</note>
          </hi>.
Qui ergo participes Christi sunt, ab eo
placendi gratiam consequuntur. Et pulchre ait: <hi>Complacuit
tibi in illis;</hi> ut distantia videatur jure servata.
Recte enim Deus in Filio complacet; quia aequalis
est Patri, nec in ullo decolor invenitur, quia complacet
divinae jure naturae, et unitate substantiae. Et
recte complacet in Filio Pater; quia Pater honorificatur
in Filio, sicut in Patre Filius. In nobis autem
Deo complacuit; quia nobis ipse donavit, ut ei placere
possimus. Pie autem et hoc homini specialiter
donatum, non arrogantius usurpatum Scriptura nos
docuit. Decet enim ut in iis complaceat Deo, quos
<pb n="1096C"/>
ad similitudinem suam fecit, et quos per imaginem
suam voluit praerogativam gratiae habere coelestis.
In imagine ergo sua Deus complacet: in iis autem
qui secundum imaginem ipsius sunt, complacet Deo.
In his autem suum munus, et suum donum; quod
tunc revelabitur, cum perfectum illud advenerit;
quia <hi>cum apparuerit quid simus, similes ei erimus</hi> 
ut scriptum est <note>(I Joan. III, 2)</note>.</p>
        </div3>
<div3>
          <head>14.</head>
          <p>
 <note>(Vers. 5.)</note> Ergo qui non in brachio suo, hoc est,
in sua operatione praesumit, sed in Dei gratia; credens
quod non facta sua unumquemque justificant,
sed fides prompta, dicit Domino: <hi>Tu es ipse Rex
meus, et Deus meus, qui mandas salutes Jacob.</hi> <emph>893</emph> 
Non perfunctorius sermo est, ut dicas: <hi>Tu es ipse Rex
meus.</hi> Non quicumque hoc dicit, sed in quo Dei
<pb n="1096D"/>
regnum est: in quo autem regnat Deus, utique in
eo peccata non regnant; non enim Deo regnum est
commune cum crimine. Quis autem dicit Deum suum,
nisi qui ipsi exhibet plenum reverentiae et pietatis
affectum? Justo enim dicitur: <hi>Ego sum Deus tuus.</hi> 
Denique et Thomas ubi tetigit manu propria latus
Christi, et evidentia indicia indubitatae resurrectionis
invenit, respondit: <hi>Dominus meus, et Deus meus <note>(Joan.
XX, 28)</note>
          </hi>. Dominus, quia redemit servulos suos: Deus,
quia non solum resurrexit, sed etiam ipse se suscitavit.
Mandavit autem salutes Jacob; quia in singulis
oraculis salus est: in singulis quoque salus est mansionibus:
<pb n="1097A"/>
salus in ministeriis angelorum, qui ad
protectionem hominum deputantur. Ex mandato
ergo Dei salus homini, non ex sua operatione confertur.
Deus enim maluit ut salus homini fide potius,
quam operibus quaereretur; ne quis gloriaretur in
suis factis, et peccatum incurreret. Qui autem gloriatur
in Domino, fructum pietatis acquirit, et jactantiae
crimen evadit.</p>
        </div3>
<div3>
          <head>15.</head>
          <p>
 <note>(Vers. 6.)</note> Hic igitur est qui potest dicere: <hi>In te inimicos nostros ventilabimus cornu.</hi> 
 Quid est
ventilare cornu? Dedit Dominus cornua pluribus
animantibus, ut possint se a ferarum incursione defendere.
Ideoque et bos leoni frequenter resistit,
ursum proterit; cervus quoque, quamvis sit pavidus,
tamen et ipse cornibus se tuetur: aries quoque arietat
<pb n="1097B"/>
lupum. Ergo ea quae cornua habent animalia,
ventilare dicuntur. Sed homo cornua non habet.
Quomodo ergo ventilat? Unde? Vide Scriptura quid
dicat: <hi>In te,</hi> inquit, <hi>inimicos nostros ventilabimus
cornu.</hi> Cornu nostrum es tu, Domine Jesu; et ideo
sicut non in brachio nostro praesumimus, ita nec in
cornibus nostris ventilandi habemus praesidium, sed
in Christo. Habet enim fides cornua sua, quae mutuatur
a Christo. Siquidem non otiose in benedictionibus
Moysi legimus: <hi>Qui visus est in rubo, veniat
super caput Joseph, et super verticem ejus, glorificatus
inter fratres suos primogenitus: tauri decus species
ipsius, cornua unicornui cornua ipsius: in ipsis
gentes ventilabit simul usque ad extremum terrae. Haec
decem millia Ephraem, et haec millia Manasse (Deut.
<pb n="1097C"/>
XXXIII, 16 et 17)</hi>. Quis est in rubo visus Moysi, nisi
primogenitus Dei Filius, qui ait: <hi>Ego sum Deus patrum
tuorum, Deus Abraham, Deus Isaac, Deus Jacob <note>(Exod. III, 6)</note>
          </hi>.
Ideo se demonstravit humanis
aspectibus; quia venturus erat ut ab omnibus videretur.
Ideo rubus urebatur, et non exurebatur; quia
terram istam quae nobis spinas germinabat et sentes,
disponebat urere per continentiae disciplinam,
quam consumere per mortis aerumnam. Unde dicit
Propheta: <hi>Ure renes meos, et cor meum <note>(Psal. XXV,
2)</note>
          </hi>. Revelavit ergo futurum quoddam corporei splendoris
indicium, quo per resurrectionem caro ista
fulgeret. Quid enim significabat ignis innoxius, nisi
lumina resurgentium? Unde praesumpsit Apostolus
dicere, quia <hi>sicut stella a stella differt in claritate, ita
<pb n="1097D"/>
et resurrectio mortuorum <note>(I Cor. XV, 41 et 42)</note>
          </hi>. Hic ergo,
inquit, veniat super caput <emph>894</emph> tribus Joseph; ut
exaltet caput populi sui: veniat etiam super verticem;
ut verticem capilli perambulet, amputaturus superflua
delictorum, sanctificaturus ornamenta virtutum.</p>
        </div3>
<div3>
          <head>16.</head>
          <p>
 Hic est glorificatus inter fratres suos; sicut
ipse dicit: <hi>Narrabo nomen tuum fratribus meis <note>(Psal.
XXI, 23)</note>
          </hi>. Quae major est gloria, quam pectoribus
<pb n="1098A"/>
nationum cognitionem divinitatis infundere? Quem
in visione vidit Joseph, quod manipulum ejus adorarent
fratrum manipuli, adoraret eum sol et luna
cum stellis. Manipulus ille in figura carnis accipitur;
omnis enim caro fenum. Fenum hoc nostrum suscepit;
ut suum triticum germinaret, et fructum resurrectionis
afferret. Quaeris testimonium? Audi de
se dicentem: <hi>Nisi granum tritici cadens in terram
moriatur, ipsum solum manet: si autem mortuum
fuerit, multum fructum afferet <note>(Joan. XII, 21)</note>
          </hi>. Denique
ut scias quia de Dei Filio dicit Moyses, ait: <hi>Glorificatus inter fratres suos primogenitus 
 <note>(Deut.
XXXIII, 17)</note>
          </hi>. Utique non Joseph erat primogenitus
inter filios Jacob, sed Ruben; nam Joseph post plurimos
erat. Sed primogenitus dicitur, qui venturus
<pb n="1098B"/>
erat, ut nationum populos congregaret.</p>
        </div3>
<div3>
          <head>17.</head>
          <p>
 Unde pulchre ait Scriptura: <hi>Tauri decus ejus <note>(Ibid.)</note>
          </hi>.
Sicut enim taurus ducit armentum; ita Christus
plebem gentium duxit ad Ecclesiam, induxit ad
pascua; ut posset dicere: <hi>In loco pascuae ibi me collocavit:
super aquam refectionis constituit me <note>(Psal.
XXII, 2 et 3)</note>
          </hi>. Hujus tauri decorem pro captu nostrae
fragilitatis armenta secuta sunt praecedentem; ut
vitam adipiscerentur aeternam. Mugivit hic taurus, et
mors refugit. Leo rugit, et quis non timet? Vere
maxima taurus victima; ut ab adversariis assumamus
testimonia <note>(Virg. lib. II Georg.)</note>. Quae major enim
victima, quam quae mundi totius peccatum suo cruore
mundavit? Audi quia ipsum taurum dicit etiam sanctus
propheta Jacob; cum revelaret Domini passionem,
<pb n="1098C"/>
quem Judaei postea persecuti sunt. <hi>In furore,</hi> 
inquit, <hi>suo subnervaverunt taurum <note>(Gen. XLIX, 6)</note>
          </hi>. Et
ut aperiret quia de Judaeis dicebat, addidit: <hi>Dividam
eos in Jacob, et dispergam illos in Israel <note>(Ibid., 7)</note>
          </hi>.
Hic est homo qui luctatus est cum Jacob, et femur
ejus tetigit, quo tactu Patriarchae nervus obstupuit:
significans ex ejus successione secundum carnem se
esse venturum, qui subnervandus esset a populo
Judaeorum in sui corporis passione. Quod non intelligentes
mysterium, statuerunt ne nervum manducarent
filii Israel. Et ideo sacri sanguinis se redemptione
fraudarunt, salutiferae quoque passionis se
beneficiis abdicarunt, ne vitam mereantur aeternam;
quia scriptum est: <hi>Nisi manducaveritis carnem filii
Hominis, et biberitis ejus sanguinem, non habebitis in
<pb n="1098D"/>
vobis ipsis vitam. Qui autem manducat meam carnem,
et bibit meum sanguinem, habebit vitam aeternam <note>(Joan.
VI, 54 et 55)</note>
          </hi>. Accipe aliud. Quid est nervus, nisi
quo corpus omne constringitur? Corpus Christi Ecclesia
est, quae vinculo stringitur charitatis. Quid
aliud in Christo Judaei, nisi charitatis vinculum omne
solverunt? Merito Petrus sacerdos eligitur; qui spiritu
charitatis divinae triplici se ligavit.
<pb n="1099A"/>
</p>
        </div3>
<div3>
          <head>17. </head>
          <p>
Accipe adhuc quia ipsum significavit Moyses. <emph>895</emph> 
 Adjecit: <hi>Cornua unicornui, cornua ipsius: in
ipsis gentes ventilabit <note>(Deut. XXXIII, 17)</note>
          </hi>. Sed noli timere
quia ventilat; dixit enim: <hi>Percutiam et sanabo <note>(Deut. XXXII, 39)</note>
          </hi>.
Bona cornua, quibus inclusit orbem
terrarum: bona cornua, quibus leonem illum
nostrum adversarium ventilavit: bona cornua, quibus
fecit ut cornua adversarii timere nequeamus;
quia et satanas habet cornua sua, sicut testificatus
est Daniel dicens: <hi>Videbam et cornu illud, quod faciebat
pugnam cum sanctis: et invalescebat eis, donec
venit Antiquus dierum <note>(Dan. VII, 21 et 22)</note>
          </hi>. Hic est
Antiquus dierum. Quis autem unicornuus, nisi unigenitus
Dei Filius, et unicum Dei Verbum, quod
erat in principio apud Patrem? Quod Verbum suis
<pb n="1099B"/>
cornibus gentium populos mortificavit, et vivificavit;
ut fierent in decem millia Ephraem usque ad
terminos terrae, et usque in millia Manassen: eo
quod crediturus esset in eum populus nationum, qui
totum repleret orbem terrarum, crediturus esset
postea etiam populus Judaeorum, ex oblivione conversus
ad gratiam. Oblitus est enim salutem suam,
qui tam sero converteretur ad Christum. Ideo Saul
in millibus, David in decem millibus; quia durus in
paucis, mansuetus in pluribus.</p>
        </div3>
<div3>
          <head>18.</head>
          <p>
 Neque tamen abnuo, si quis quasi ad Joseph
dictum putat: <hi>Primogenitus tauri decus ejus <note>(Deut.
XXXIII, 17)</note>
          </hi>; et sic distinguendum putat, quia dedit
et sanctis suis cornua: <hi>Exaltavit</hi> enim <hi>cornu populi sui <note>(Psal. CXLVIII, 14)</note>
          </hi>.
Et Anna mater prophetae Samuel
<pb n="1099C"/>
dicit: <hi>Exsultavit cor meum in Domino: et exaltatum est
cornu meum in Deo meo <note>(I Reg. II, 1)</note>
          </hi>. Habuit utique
et Joseph in Domino cornua spiritalia. Accipiatur itaque
Joseph, dummodo in ipso figura sit Christi, cui
dicitur: <hi>Joseph filius meus amplificatus, filius meus
junior, ad me revertere <note>(Gen. XLIX, 22)</note>
          </hi>. Neque enim
Joseph ad Jacob revertitur; sed Christus a mortuis
resuscitatus ad Patrem Deum revertitur; ut scriptum
est: <hi>A summo coelo egressio ejus, et occursus ejus
usque ad summum ejus <note>(Psal. XVIII, 7)</note>
          </hi>. Esto tamen,
ut de Joseph accipiatur <hi>Revertere ad me;</hi> quia populus
revertitur in terram Chananaeorum, in quibus
ante habitaverant patriarchae. Unde dicit Isaac ad
Jacob: <hi>Non accipies uxorem a filiabus Chananaeorum <note>(Gen. XXVIII, 1)</note>
          </hi>;
et mittit eum in Mesopotamiam,
<pb n="1099D"/>
ut ibi sibi conjugem reperiret. Numquid ei
insidiati sunt domini sagittarum? Numquid ipse
propter benedictionem uteri materni in toto orbe
benedictus est, et non Dominus Jesus, quem Virgo
generavit? Et ideo non solum supra homines, sed
etiam supra angelos et archangelos, et supra omnem
sublimitatem coelestium benedictus est potestatum;
sicut Scriptura testatur dicens: <hi>Benedictus qui venit
in nomine Domini: Deus Dominus, et illuxit nobis</hi> 
<pb n="1100A"/> <note>(Psal. CXVII, 26 et 27)</note>:
Dominus enim Deus ipse est
Rex regum, et Dominus dominantium in his quae
habentur in coelis. Propter haec cornua Domini Jesu,
et David in voce tubae corneae canens <note>(Psal. XCVII, 6)</note>,
auditus a Christo est: et Moyses docuit <note>(Num. X, 10)</note> 
sacrificiorum ritus tubae sonitu esse celebrandos;
sicut et scriptum est: <hi>Canite in initio mensis tuba <note>(Psal. LXXX, 4)</note>
          </hi>.
Cui hoc, nisi nobis scriptum est?
Menses enim ab initio lunae veteres observare consueverant.
Luna autem Ecclesia est, quae spiritalibus
et Evangelicis praedicationibus <emph>896</emph> in abundantia
pacis, ut Propheta dixit <note>(Psal. LXXI, 7)</note>, extollitur.
In Christo ergo cornu ventilabimus inimicos nostros.</p>
        </div3>
<div3>
          <head>19.</head>
          <p>
 <hi>Et in nomine ejus spernemus insurgentes in nos.</hi> 
Quid est nomen nisi quo proprie unusquisque significatur,
<pb n="1100B"/>
quod ei non sit commune cum caeteris?
Homo enim commune vocabulum est; nisi addas qui
vocetur, non potest declarari. Nomen ergo proprietas
uniuscujusque est, quo possit intelligi. Unde arbitror
quod et Moyses volens proprium Dei, et aliquid
de eo speciale cognoscere, quod non esset commune
cum coelestibus potestatibus, interrogavit: <hi>Quod est nomen tuum 
 <note>(Exod. III, 13)</note>
          </hi>? Denique cognoscens
mentem ejus Deus, non respondit nomen,
sed negotium; hoc est, rem expressit, non appellationem,
dicens: <hi>Ego sum qui sum <note>(Ibid., 14)</note>
          </hi>; quia
nihil tam proprium Dei, quam semper esse. Quia
ergo negant Christum coaeternum Patri, videant quia
Deum negant, cujus est semper esse, nec aliquando
non fuisse. Hac ergo cognitione proprietatis divinae
<pb n="1100C"/>
Moyses insurgentes in se volebat spernere: vel, ut
Aquila, aut Symmachus dixerunt, calcare resistentes
sibi tamquam serpentes et scorpiones: quos etiam
Dominus dicit in Evangelio <note>(Luc. X, 19)</note> esse spiritalibus
vestigiis proterendos; ut viam nostram impedire
non possint, quae ducit ad secreta paradisi. Habemus
ergo in nobis studium divinae cognitionis:
habemus Dei Verbum, quod est nomen Patris. Haec
vere proprietas Dei, quia Pater Christi est: et ideo
in nomine Patris venit, qui venit ut Patris faceret
voluntatem. Et ideo ait: <hi>In nomine Patris veni, et
non me suscepistis: si alius venerit in nomine suo, illum
suscipietis <note>(Joan. V, 4)</note>
          </hi>; significans Judaeos in
Antichristum credituros, qui in Christum credere
noluerunt. Ergo qui in Christum credit, non in arcu
<pb n="1100D"/>
suo, nec in gladio suo sperat; sed in nomine ejus
spem victoriae locat.</p>
        </div3>
<div3>
          <head>20.</head>
          <p>
 <note>(Vers. 7.)</note> Et ideo ait: <hi>Non enim in arcu meo
sperabo: et gladius meus non salvabit me.</hi> Sed si in
arcu sperandum est, in Dei certe arcu sperandum est
quem posuit in nube; ut a diluvio genus humanum
timere desineret. Isto arcu nos protegit, quo arcu
et jaculatur sagittas, quibus percutiat inimicos et
adversarios nostros.
<pb n="1101A"/>
</p>
        </div3>
<div3>
          <head>21. </head>
          <p>
 <note>(Vers. 8, 9.)</note> Unde et ait: <hi>Liberasti enim nos
ex affligentibus nos: et eos qui oderunt nos, confudisti.
In Deo laudabimur tota die: et in nomine tuo confitebimur
in saecula.</hi> Audi quomodo nos liberet; quia
sagittis quas jaculatur e coelo, terrae nostrae interiora
penetrantur; ut motus omnis terrenus intereat et
quiescat, sicut in posterioribus ait: <hi>De coelo jaculatus
es judicium: terra tremuit, et quievit <note>(Psal. LXXV,
9)</note>
          </hi>. Sic igitur liberamur, dum confunduntur inimicae
et adversariae potestates; vel sapientia carnis istius
retusa coelestibus imperatis, in suis criminibus erubescit,
et flagitiorum suorum pudore confunditur:
adulter in libidinis suae flammis, et vesani amoris
incendio: avarus in immodicae cupiditatis ardore,
qui aliena rapiendo, quo plura invaserit, eo majora
<pb n="1101B"/>
desiderat: ebriosus in temulentia, facinorosus in
scelere, qui et hic confunduntur <emph>897</emph> gravissime:
sed multo amplius confundentur; cum viderint sanctos
Domini resurgentes et Evangelicum illud impleri,
quod ait Dominus: <hi>Multi dormientium in terrae
monumentis resurgent: isti in vitam aeternam, et hi
in opprobrium et perpetuam confusionem <note>(Joan. V, 28
et 29)</note>
          </hi>.</p>
        </div3>
<div3>
          <head>22.</head>
          <p>
 Cum coeperint ergo illi resuscitari in confusionem
perpetuam, sanctus Domini dicit: <hi>In Deo
laudabimur tota die: et in nomine tuo confitebimur in
saecula.</hi> Opulentus in divitiis laudatur, luxuriosus in
conviviis, scortator in nocte, potens in hac vita quae
habet noctes: sanctus autem non in hac vita, sed in
Deo laudabitur; qui Domino per omnia placere gestivit,
<pb n="1101C"/>
qui potest dicere: <hi>Fortitudo et laudatio mea Dominus <note>(Psal. CXVII, 14)</note>
          </hi>.
Laudabitur tota die; quia
honeste egit, et opera sua non abscondit et crimina,
sed regi patefecit aeterno, in die ambulans, non in
tenebris et occultis. Unde et Apostolus: <hi>Sicut in die
honeste ambulemus <note>(Rom. XIII, 13)</note>
          </hi>; hoc est, non in
ganeis atque gurgustiis, non in cubilibus et impudicitiis,
in quibus flagitiosus se putat parietibus esse
tectum, ut possit Dei scientiam praeterire; cum invelata
apud Deum universorum flagitia sint, et occulta
divinae cognitioni peccata hominum esse non
possint. Ergo sanctus laudabitur in futurum; quia
non quaesivit praesentium laudem, sed gratiam futurorum.</p>
        </div3>
<div3>
          <head>23.</head>
          <p>
 Vide tamen distantiam. Hic dum est, in Domino
<pb n="1101D"/>
gloriatur: illic in Domino laudabitur, et pro
brevi tempore mercedem aeternitatis accipiet. Aquila
tamen posuit: <hi>In Domino gloriabimur tota die.</hi> Symmachus
ait: <hi>Deo hymnum dicemus per omnem diem.</hi> 
Concordat omnium sensus, ut non desinamus circa
Dei laudes, sive hymnum dicendo, sive divinam
per omnia momenta gloriam concinendo. Qui enim
hymnum dicit, puro corde et spiritaliter dicit, et
omne genus passionis excludit humanae; ut nullo
<pb n="1102A"/>
moerore, nullius doloris acerbitate impediatur ejus
officium, exasperetur ejus affectus: sed hymnum Deo
dicendo, immobilis atque irrevocabilis perseveret;
sicut ipse David qui ait: <hi>Benedicam Dominum in
omni tempore, semper laus ejus in ore meo <note>(Psal. XXXIII,
2)</note>
          </hi>; sicut Job, qui amissis filiis, interemptis omnibus
suis, direptis facultatibus, ait: <hi>Dominus dedit, Dominus
abstulit . . . . sit nomen Domini benedictum <note>(Job.
I, 21)</note>
          </hi>.</p>
        </div3>
<div3>
          <head>24.</head>
          <p>
 <hi>
            <note>(Vers. 10.)</note> Nunc autem repulisti et confudisti
nos. Et non progredieris Deus in virtutibus nostris.</hi> 
Cum ipse sanctus David alio loco dixerit: <hi>Quia non
repellet Dominus plebem suam <note>(Psal. XCIII, 14)</note>
          </hi>; quomodo
hoc loco ait: <hi>Repulisti nos;</hi> praesertim cum
haec de plebe dicat, cui non mediocria insignia propriae
<pb n="1102B"/>
virtutis enumeret? Neque enim mediocre est
dicere quod tempestates et variae tentationes super
se venerint, et obliti non sint Dominum Deum suum,
et inique non egerint in Testamentum ejus <note>(Infra
vers. 19)</note>, et caetera quae sequuntur. Unde etiam,
Apostolus sanctus interpretatur <note>(Rom. X)</note>, et dicit
quod eo usque non repulerit plebem suam Dominus,
ut posuerit loquentem eum: <hi>Tota die expandi manus
meas ad plebem non credentem, et contradicentem <note>(Esai. LXV, 2)</note>
          </hi>.
Cujus sermonis auctoritate subnixus
ait: <hi>Dico igitur:</hi> <emph>898</emph> <hi>Numquid repulit Deus haereditatem
suam? Absit. Nam et ego Israelita sum, ex semine
Abraham, de tribu Benjamin <note>(Rom. XI, 1)</note>
          </hi>. Non
repulit Deus plebem suam, quam praescivit. Sed potest
hoc loco dici quoniam ideo non repulit plebem,
<pb n="1102C"/>
quia reliquiae secundum electionem gratiae salvae
factae sunt. Et videtur in paucis non repulisse quidem
populum; tametsi non totum populum, sed ex
eo plurimos repulisse. Unde addidit ponendo responsum
Dei, quod non solum in paucis servaverit
plebem, sed etiam septem millia virorum sibi reliquerit,
qui non curvaverunt genua ante Baal <note>(Ibid., 4)</note>.
Verum fuerit hoc dictum ab Apostolo secundum
Evangelium; quoniam Dominus transierat ad gentes:
responsi autem divini tempus referatur ad zelum adhuc
fidei ferventem; quando etiam prophetarum
gratia redundabat populo Judaeorum. Unde si Eliae
tempore negavit Dominus a se plebem repulsam;
multo magis tempore David, vel filiorum Core, quo
adhuc fides electi populi praenitebat.
<pb n="1102D"/>
</p>
        </div3>
<div3>
          <head>25. </head>
          <p>
Tamen ut et ipsum sanctum David interrogemus,
quomodo Dominus plebem suam non repulerit,
colligamus. Nam cum sit Deus appropinquans, non
elonginquans, sicut habet scriptura veteris Testamenti <note>(Jerem. XXIII, 23)</note>;
utique qui appropiat,
non repellit. Est enim misericordiae divinae, ut nulli
causa sit mortis, et omnes putet esse redimendos.
Sed vide ne ille repellatur, qui se elongat a Domino,
sicut dicit David: <hi>Quoniam ecce qui se elongant a te
<pb n="1103A"/>
peribunt: perdidisti omnes qui fornicantur abs te <note>(Psal. LXXII, 27)</note>
          </hi>.
Quid est, abs te fornicantur? Quia
turpitudinis suae ludibriis te relinquunt, et a te recedunt,
et a praeceptis tuis devii sunt. Denique alibi
habes scriptum: <hi>Adulteros</hi> autem <hi>judicat Deus</hi> disperdens
eos a se <note>(Hebr. XIII, 4)</note>. Repulisti ergo,
hoc est, alienando abs te perdidisti eos. Ergo qui se
a Domino separat, ipse a Domino separatur: et qui
non cognoscit Dominum, a Domino non cognoscitur:
et qui ignorat, ignoratur; sicut ipse Dominus dixit: <hi>Discedite a me, omnes operarii iniquitatis, nescio vos <note>(Matth. VII, 23)</note>
          </hi>.
Non enim scire dignatur injustitiae
ministros et iniquitatis auctores. Peccator ergo non
repellitur; quia ipse se repellit. Hoc igitur genere
dicit: <hi>Nunc autem repulisti et confudisti nos.</hi> 
</p>
        </div3>
<div3>
          <head>26. </head>
<p>
            <pb n="1103B"/>Quomodo tamen repellat Deus, qui sequitur
versiculus exponit. Quia <hi>non progredieris,</hi> inquit, <hi>Deus in virtutibus nostris.</hi> 
 Deus quando non adjuvat,
repellere videtur. Unusquisque enim qui adjumenta
non sentit divinitatis sibi opitulatione conferri, repulsum
se putat atque desertum. Quid est autem
quod ait: <hi>Non progredieris, Deus?</hi> Et quid sibi vult
quod Deus interdum aut progredi dicitur, aut egredi,
aut exsurgere, aut descendere? Non enim corporaliter
Deus movetur, aut de aliquo loco exit, aut ad
alterum transit, qui supra omnia est: aut vere exsurgit,
quasi in aliquo jaceat cubili, vel in aliqua
sede corporaliter sedeat; sed haec dicuntur, ut tu
intelligas quando et ad quem egredi dicatur, et ad
quem exsurgere. Legimus enim in hoc ipso psalmo:
<pb n="1103C"/> <hi>Exsurge, quare obdormis, Domine 
 <note>(Infra, vers. 25)</note>
            </hi>? Et
considerandum ne quando <emph>899</emph> nostris improbabilibus
actibus obdormire videatur; ut in Evangelio legimus,
cum adhuc imperfecti essent apostoli, quod
his Jesus Christus dormiebat <note>(Matth. VIII, 24)</note>. Verum
ubi metu naufragii et timore perculsi sunt, Christum
excitaverunt dormientem <note>(Ibid., 25)</note>. Perfidis
ergo dormit Dominus Jesus, fidelibus vigilat.</p>
        </div3>
<div3>
          <head>27.</head>
          <p>
 Denique et qui fidelis est, intrat ad Deum: et
a negligente Deus videtur exire, atque discedere.
Certe imperfectos et adhuc infirmos attrahit ad se
Dominus; sicut legisti dicentes juvenculas: <hi>Attrahe
nos, post odorem unguentorum tuorum curremus <note>(Cant. I, 3)</note>
          </hi>.
At vero Moyses qui jam fortior erat, et
electus a Domino, et ascendere legitur, et intrare ad
<pb n="1103D"/>
Dominum Deum suum, sicut scriptum est: <hi>Quia
ascendit Moyses in montem, et circumdedit lux montem,
et descendit majestas Domini in montem Sina, et
cooperuit eum nubes sex diebus: et vocavit Dominus
Moysen die septimo, de media nube. Aspectus autem
majestatis Domini tamquam ignis ardens super verticem
montis coram filiis Israel. Et intravit Moyses in mediam
nubem <note>(Exod. XXIV, 15 et seq.)</note>
          </hi>. Sicut ergo hic
Moyses intrabat in nubem, ubi primum ad montem
vocatus a Domino est; ita in posterioribus perfectior,
cum ipse intraret in tabernaculum suum, descendebat
ad eum columna nubis, et stabat in ostio tabernaculi;
<pb n="1104A"/>
et stans totus populus adoraverunt unusquisque
ad ostium tabernaculi sui: in nube autem Dominus;
posuit enim tenebras latibulum suum <note>(Exod.
XXXIII, 9 et et 10)</note>. Ut scias autem quia de Domino dicit: <hi>Et locutus est,</hi> 
 inquit, <hi>Dominus ad Moysen <note>(Exod. XXXIII, 1)</note>
          </hi>.
Quod autem extra castra tabernaculum
Moysi positum esse commemoratur, ut occurreret
Deo, non videtur esse contrarium; qui enim
Deum quaerit, quasi ad Deum intrat, et tota mente ad
cognitionem ejus ingreditur.</p>
        </div3>
<div3>
          <head>28.</head>
          <p>
 Justus ergo intrat ad Dominum; sicut Moyses
intrabat in nubem: in nube autem Deus. Denique: <hi>Ecce Dominus venit in nube levi 
 <note>(Esai. XIX, 1)</note>
          </hi>. Et in
Evangelio habes scriptum: <hi>Cum autem oras, intra in
cubiculum tuum, et clauso ostio, ora Patrem tuum in
<pb n="1104B"/>
abscondito: et Pater tuus qui videt in abscondito, reddet
tibi <note>(Matth. VI, 6)</note>
          </hi>. Ergo intus quasi in cubiculo
tuo Deus est. Audi etiam alibi, quia intus est Deus. <hi>Ecce,</hi> 
 inquit, <hi>Dominus procedet de loco suo, et descendet
et ascendet super excelsa terrae, et movebuntur
montes sub eo, et valles liquescent <note>(Mich. I, 3 et 4)</note>
          </hi>.
Scriptura hoc dicit: et jam tunc significabat quod
desereret populum Judaeorum, et transiret ad gentes.
Denique et in psalmo hoc invenimus expressum, cum
dicit David: <hi>Et ipse tamquam sponsus procedens de
thalamo suo. Exsultavit tamquam gigas ad currendam
viam <note>(Psal. XVIII, 6)</note>
          </hi>.</p>
        </div3>
<div3>
          <head>29.</head>
          <p>
 His igitur generibus reperimus egressum Dei,
aut ejus ingressum; sicut et Dominus dicit Jesus quia
ad virum timentem veniat. <hi>Ecce,</hi> inquit, <hi>sto ad januam,
<pb n="1104C"/>
et pulso: et si quis audierit vocem meam, et
aperuerit januam, intrabo ad eum, et coenabo cum illo,
et ipse mecum <note>(Apoc. III, 20)</note>
          </hi>. Haec igitur diximus
propterea quod ait Propheta: <hi>Repulisti nos, et non
progredieris, Deus, in virtutibus nostris.</hi> </p>
        </div3>
<div3>
          <head>30.</head>
          <p>
 Simpliciter autem et illud accipiamus; quia
Deus progressus est in virtutibus Judaeorum, <emph>900</emph> 
quando Jesus Nave ducem militiae coelestis adoravit:
et ideo sine ferro vicit, et sine ulla obsidione destruxit
urbem Hiericho, quae habebat validissimos muros.
Quando enim progressus est in virtutibus servorum
suorum Deus, victoria consecuta est. Nam progressus
est angelus ad Ezechiae preces, et stravit innumeras
copias Assyriorum. Sed interdum et quos vult in certamine
coronari Dominus, veluti derelinquit ad tempus;
<pb n="1104D"/>
ut fide vincant, nec rebus secundis et prosperis
devotio remittatur. Denique saepe qui prosperorum
cursu, et secundorum usurpatione ceciderunt, corriguntur
adversis. Ideo frequenter invenimus Judaeos
post victoriam lapsos, post servitium correctos;
quia precibus et deplorationibus Deum ad se redire
fecerunt.</p>
        </div3>
<div3>
          <head>31.</head>
          <p>
 Unde et illud quod secundum hominem dictum
est, et hominis affectum, huic sententiae non repugnat;
quia dixit Dominus: <hi>Deus, Deus meus, respice
me; quare me dereliquisti <note>(Psal. XXI, 2)</note>
          </hi>? Non quod
derelictus sit Dominus, qui ait alibi: <hi>Quoniam solus
<pb n="1105A"/>
non sum, quia Pater mecum est <note>(Joan. XVI, 32)</note>
          </hi>; sed
quia secundum carnem hominis et affectum, qui in
certamine gravi est constitutus, derelictus videtur a
Domino. Denique non otiose ait Scriptura <note>(Luc. IV,
13)</note>, quia post tentationem primam discessit ab eo
diabolus usque ad tempus, hoc est, usque ad certamen;
ubi enim magnum certamen sacrae passionis
advenit, iterum adversarius ad tentamenta successit:
homo autem quando velut in ambiguo constitutus
est, putat se a Deo suo esse desertum. Sed quaemadmodum
hoc secundum carnis affectum accipimus;
quia sibi homo visus est derelictus, cujus processum
operatus est Christus in corpore suo: ita etiam
divinitate sciebat se numquam derelinqui a Patre;
quia ipse dixit: <hi>Ego in Patre, et Pater in me (Joan.
<pb n="1105B"/>
XIV, 10)</hi>, et solum se non esse signavit.</p>
        </div3>
<div3>
          <head>32.</head>
          <p>
 <note>(Vers. 11.)</note> Substituit etiam versiculum istum: <hi>Avertisti nos retrorsum prae inimicis nostris.</hi> 
 Non est bene,
qui retrorsum a vertitur, quia <hi>nemo mittens manum in
aratrum, respiciens retro, habilis est regno Dei <note>(Luc.
IX, 62)</note>
          </hi>. Denique uxor Lot, quia retro respexit, ad
verticem montis, hoc est, ad superiora pervenire non
potuit; sed in salem conversa est, quae species cito
solvitur, nec potest usum habere diuturnum. Sic
sunt qui temporalia sequuntur, et non sequuntur
aeterna: et hic infatuantur a stultitia sua, et futurorum
gratiam habere non possunt. Sunt tamen qui retro
positi obliviscuntur superiorum, et ad priora se
extendunt, ut ad bravium valeant pervenire. Et Petro
dicitur: <hi>Vade retro me, Satana <note>(Marc. VIII, 33)</note>
          </hi>; ut
<pb n="1105C"/>
in melius provocetur. Et in numeris prior est, qui
post Christum est. Ideo ergo <hi>prae inimicis,</hi> quia illi
nos affligunt, et illi insectantur. Retrorsum nos esse
voluisti, ut extendamus nos ad superiora, ut semper
ante nos attendamus, persequentes inimicos nostros,
et eorum locum transire cupientes.</p>
        </div3>
<div3>
          <head>33.</head>
          <p>
 Denique sic Theodotion habet, quomodo Septuaginta
viri; hoc est, quomodo iste versus expositus
est. Aquila habet: <hi>Avertisti nos retro ab affligente.</hi> 
Symmachus: <hi>Ordinasti nos novissimos ab omni adversario.</hi> 
Contraria nobis quae sunt, nisi <emph>901</emph> voluptuaria
istius saeculi, et plena deliciarum atque
lasciviae, et quae sunt incentiva luxuriae? Uxor Lot
decepta est; quia post se habebat luxuriam Sodomitanorum,
et regionis ejus illecebras. Unde decepta
<pb n="1105D"/>
est? Quia post se respexit. Et tu ergo ne ad inimicos
tuos respicias, posuit te Deus novissimum in saeculo.
Vel: Qui humilitate se ultimum facit, non convertitur
retro; sed semper ante respicit. Ut scias autem
qui sint inimici tui, audi dicentem: <hi>Audi, Israel . . . .
Quid est quod in terra es inimicorum . . . . pollutus es
cum mortuis <note>(Baruc. III, 9, 10 et 11)</note>
          </hi>? Quis tamen
tam inimicus et hostis tuus, quam princeps istius
mundi, et ejus socii, qui persecuti sunt usque ad
crucem Dominum Jesum, ejus potentiam nescientes?
<pb n="1106A"/>
Si enim cognovissent, numquam Dominum majestatis
crucifixissent. Ergo tu etsi novissimus es, noli
inimicos tuos sequi; sed sequere Dominum Jesum,
et crucem ejus cum laetitia, et insiste vestigiis ejus.
Qui enim Christum sequitur, post se non respicit; id
est, ad luxurias atque illecebras peccatorum; et ideo
potest dicere cum sanctis: <hi>Non recessit retro cor nostrum <note>(Infra, vers. 19)</note>
          </hi>.
Unde intelligitur quod et is
qui ante inimicos suos est, corde fit novissimus atque
postremus, si ad illos respiciat, et carnalibus
potius quam spiritalibus affectu mentis intendat.
Potest etiam qui novissimus est, corde prior esse; si
ea quae in coelo sunt, consideret, et non quae in terris.
Audi quia novissimus in saeculo, inter primos sit
apud Christum. <hi>Puto quia Deus nos apostolos novissimos
<pb n="1106B"/>
ostendit, sicut morti destinatos; ut spectaculum
simus huic mundo, et angelis et hominibus <note>(I Cor. IV,
9)</note>
          </hi>. Novissimum se dixit, et idem tamen quod primus
esset ostendit, cum dicit: <hi>Nostra autem conversatio
in coelis est <note>(Philip. III, 20)</note>
          </hi>.</p>
        </div3>
<div3>
          <head>34.</head>
          <p>
 <note>(Vers. 12.)</note> Sequitur: <hi>Et qui oderant nos, diripiebant
sibi. Dedisti nos tamquam oves escarum; et in
nationes dispersisti nos.</hi> Miraris forsitan quod cum in
posterioribus, ut diximus, summam habeant fidei
constantiam qui loquuntur, hic dicant quod ab iis
qui oderant eos, diripiebantur: sed non te ista perterreant.
Multi enim hic diripiuntur; et tamen merita
eorum a Christo non queunt separari. Rapiebantur
apostoli, caedebantur virgis, in carcerem
trudebantur, separabantur a se, et tamen cum
<pb n="1106C"/>
Christo manebant: immo hoc ipso quod rapiebantur
a perfidis, eorum merita crescebant, et gratia in
coelestibus augebatur. Non enim statim qui ab hominibus
diripitur, etiam vincitur. Vide apostolum
Paulum gratulatum in periculis suis: vide glorian
tem, quod per fenestram in sporta demissus sit.
Vide quemadmodum sanctus Hieremias, sanctus
Ezechiel, sanctus Daniel in captivitatem deducti, et
ab Assyriis direpti, nullam tamen captivitatem propriae
fidei pertulerunt; nec in Testamentum Domini
deliquere, qui servaverunt in captivitate etiam legis
praecepta divinae, nec de interdictis cibis putaverunt
contra institutionem majorum aliquid usurpandum.</p>
        </div3>
<div3>
          <head>35.</head>
          <p>
 Unde bene Theodotion dixit: <hi>Et qui oderant
nos, exsultabant super nos;</hi> insultatio enim inimicorum
<pb n="1106D"/>
non affert praejudicium bonis mentibus, sed
nec direptio inimicorum. Ideoque sanctus dicit, qui
certus est quod direptio sibi obesse <emph>902</emph> non possit: <hi>Quis nos separabit a charitate Christi? Tribulatio,
an angustia?</hi> 
 et caetera: <hi>Sed in his omnibus superamus
et supervincimus per eum qui dilexit nos: scientes
quod neque mors, neque vita, neque angelus, neque
Potestates, neque praesentia, neque futura . . . . separare
nos possint a charitate Dei, quae est in Christo Jesu
Domino nostro <note>(Rom. VIII, 35 et seq.)</note>
          </hi>. Ergo qui talis
<pb n="1107A"/>
est, non separatur a Christo. Unde etiamsi corporaliter
diripiatur, spiritaliter tamen liber est: et non
solum direptioni obnoxius non est, sed etiam rapinam
sibi laudabilem quaerit; sicut illi de quibus
scriptum est: <hi>A diebus Joannis Baptistae regnum coelorum
cogitur, et cogentes diripiunt illud <note>(Matth. XI,
12)</note>
          </hi>. Victor est itaque qui in terrenis positus captivus
perfidiae esse non novit; nec solum ei non diripitur
quod praeclarum est, sed magis ipse diripit quod
aeternum est.</p>
        </div3>
<div3>
          <head>36.</head>
          <p>
 Sunt etiam qui fiant oves escarum. Bonus
Dominus noster Jesus Christus quia factus est ovis
epulationis nostrae. Quaeris quomodo factus sit? Audi
dicentem: <hi>Pascha nostrum immolatus est Christus <note>(I Cor. V, 7)</note>
          </hi>.
Et considera quemadmodum parentes
<pb n="1107B"/>
nostri in figura diripientes agnum manducabant
significantes Domini Jesu passionem, cujus quotidie
vescimur sacramento. Per ipsam igitur ovem
facti sunt <hi>greges escarum,</hi> sicut Aquila dixit: vel, <hi>greges in escas,</hi> 
 sicut Theodotion locutus est: vel, <hi>pascua edentium,</hi> 
 sicut Symmachus dixit. Sed bona
epulatio non solum non est metuenda sanctis, sed
etiam concupiscenda. Aliter enim ad regnum coelorum
non potest perveniri; cum ipse Dominus dixerit: <hi>Nisi manducaveritis meam carnem, et biberitis
meum sanguinem, non habebitis vitam aeternam 
 <note>(Joan.
VI, 54)</note>
          </hi>. Probatum est igitur quod Dominus noster
sit cibus, sit epulatio, vel alimentum edentium; sicut
ipse ait: <hi>Ego sum panis vivus, qui de coelo descendi <note>(Ibid., 51)</note>
          </hi>.
<pb n="1107C"/>
</p>
        </div3>
<div3>
          <head>37. </head>
          <p>
Et ut scias quia haec omnia propter nos facta
sunt, ex quo ille descendit, ex illo sanctus ait: <hi>Nos
omnes unus panis sumus <note>(I Cor. X, 17)</note>
          </hi>. Non ergo timeamus,
quia facti sumus oves escarum. Sicut enim
Domini caro, et sanguis ipsius nos redemit; ita
etiam Petrus pro Ecclesia multa toleravit. Multa
etiam sanctus apostolus Paulus, et caeteri apostoli
pertulerunt; cum caederentur virgis, cum lapidarentur,
cum in carceres truderentur. Illa enim tolerantia
injuriarum, et usu periculorum Domini fundatus
est populus, et Ecclesia incrementum est consecuta;
cum caeteri ad martyrium festinarent, videntes
per illas passiones nihil apostolorum decessisse
virtutibus; sed etiam propter hanc brevem vitam
immortalitatem illis esse quaesitam.
</p>
        </div3>
<div3>
          <head>38. </head>
<p>
            <pb n="1107D"/>Quod ostendit etiam qui sequitur versiculus,
quia dixerunt: <hi>Et inter gentes dispersisti nos.</hi> Similiter
Theodotion dixit: Aquila autem et Symmachus: <hi>In gentibus,</hi> 
 aut <hi>inter gentes ventilasti nos.</hi> 
Missi sunt enim sancti apostoli ad gentes, et dispersi
sunt inter gentes, sicut et prophetae sancti, de quibus
supra diximus; ut illa dispersione fructus plurimi
<pb n="1108A"/>
nascerentur. Ut enim Dominus noster Jesus
Christus sicut granum cecidit in terram, et mortuus
est, ut multum fructum afferret: ita etiam dispersi
sunt apostoli sancti, ut bonum inter gentes semen
afferrent; quo ad eorum similitudinem <emph>903</emph> fructus
gentium pullularet. Denique Scriptura hoc dicit dixisse
Dominum: <hi>Quia propterea vos misi, ut vos
eatis, et fructum plurimum afferatis, et fructus vester
maneat <note>(Joan. XV, 16)</note>
            </hi>. Factus est ergo Dominus Jesus
Christus sicut semen, secundum quod dictum
est ad Abraham: <hi>Et semini tuo <note>(Gen. XVII, 8)</note>
            </hi>;
quod est Christus. Semen ergo omnium Christus.
Et ideo se cadere passus est et spargi, ut conforme
corpori suo transfiguraret corpus humilitatis nostrae.
Hoc ergo semen salutare omnibus hominibus pullulavit,
<pb n="1108B"/>
et ex illo ad ejus imaginem figurati, quasi semina
apostoli sancti missi sunt per diversa atque
dispersi, ut in agrum Ecclesiae gentes congregatae
diversis fructibus refulgerent toto orbe terrarum.
Istae ergo dispersiones dicuntur, sicut etiam in
posterioribus idem David dicit: <hi>Aedificans Hierusalem
Dominus, et dispersiones Israel congregans <note>(Psal. CXLVI, 2)</note>
            </hi>.
Dispersi sunt enim ut novos fructus
facerent, et postea veluti triticum novum Ecclesiae
horreis inveherentur.</p>
        </div3>
<div3>
          <head>39.</head>
          <p>
 Haec autem dispersio non in inferioribus fit;
hoc est, non in terra, sed in coelo. Denique Legis
hoc praecepta confirmant, per quam dicit Dominus: <hi>Si fuerit dispersio tua a summo coelo usque ad summum
coeli, inde congregabo te, dicit Dominus 
 (Deut.
<pb n="1108C"/>
XXX, 4)</hi>. Quae est dispersio a summo coelo usque ad
summum coelum? Quis iste tantus, qui sic potuerit
disseminari? Si homo, in terra natus est: ab imo,
non a summo coepit. Si ista te movent, atque perturbant,
redi ad superiora istius sancti prophetae,
et audi quis ille sit tantus qui hujusmodi in terris
segetes fecundavit, ut fructus earum ad coelestia receptacula
perveniret. Est autem ille sponsus qui
quasi gigas percucurrit hanc viam totam, inviam
aliis, sibi perviam: et ex illo coepit pervia jam esse
mortalibus; ita tamen, ut isti ascenderent: solus
tamen ille ipse ante descenderet, ut postea sancti
ejus mererentur ascendere. Audi ergo quomodo disseminatio
fuerit de coeli summo ad coeli summum. <hi>A summo,</hi> 
 inquit, <hi>coelo egressio ejus, et occursus ejus
<pb n="1108D"/>
usque ad summum ejus <note>(Psal. XVIII, 7)</note>
          </hi>. Cui homini
hoc possit attribui? Moyses vix in verticem Sinae
montis ascendit, et hoc quia vocatus a Domino est,
et hortatus est voce coelesti. A summo coelo quis
descenderet nisi Christus, qui et cum descendit in
terras, manebat in coelo? <hi>Nemo</hi> enim <hi>ascendit in
coelum, nisi qui descendit de coelo, Filius hominis qui
<pb n="1109A"/>
est in coelis <note>(Joan. III, 13)</note>
          </hi>. Vides ergo quia et cum
descenderet et ascenderet, ipse erat et manebat in
coelo. Ipse enim dixit: <hi>Coelum et terram ego compleo,
dicit Dominus <note>(Jerem. XXIII, 24)</note>
          </hi>. Ipse est, qui est in
coelo. Haec de dispersione satis dicta sint.</p>
        </div3>
<div3>
          <head>40.</head>
          <p>
 Caeterum quod ait: <hi>ventilasti nos;</hi> etsi verbo
distat, sensu congruit. Sicut enim illi qui dispersi
sunt, probati sunt: ita etiam qui ventilati sunt, ad
probationem pervenire meruerunt. Sicut enim triticum
si ventilatur, et a paleis separatur, mundum
est, si autem ventilatum non fuerit, mundum esse
non poterit; sed exstat paleis concretum atque permixtum:
ita etiam homo nisi tentationibus fuerit
ventilatus, fragilia quaeque veluti paleas a se non
potest separare. Unde <emph>904</emph> etiam ad Petrum dictum
<pb n="1109B"/>
est: <hi>Simon, ecce satanas expostulavit, ut ventilet
vos sicut triticum: ego autem rogavi Patrem meum,
ut non deficiat fides tua <note>(Luc. XXII, 31 et 32)</note>
          </hi>. Vide
quid dicit, et intellige. Ventilatur Petrus, ut Christum
negare cogatur. Incidit tentationes, quaedam
locutus est quasi plena palearum: sed locutus est
verbo, ut fundatior esset affectu. Denique flevit, et
paleas suas lavit, et illis tentationibus meruit, ut
pro se Christus interveniret. Quanto majus est patrocinium,
quam perturbationis illius tentamentum?
Et ideo plus quam passus est, acquisivit; acquisivit
enim Christum sibi patrocinantem. Cogitur autem
adversarius sanctos Domini ad sua damna tentare.
Dum enim tentat, meliores reddit; ut qui tentatur,
possit et alios instituere, qui sibi ipse invalidus videbatur.
<pb n="1109C"/>
Denique Petrus Ecclesiae praeponitur, postquam
tentatus a diabolo est. Ideoque ante significat
Dominus quid sit illud, quod postea eum pastorem
elegit Dominici gregis. Nam huic dixit: <hi>Tu autem
conversus confirma fratres tuos <note>(Ibid., 32)</note>
          </hi>. Conversus
est ergo sanctus apostolus Petrus ad bonam
frugem, et ventilatus est sicut triticum; ut esset ipse
cum sanctis Domini unus panis, qui nobis esset
alimentum. Dum enim Petri actus legimus, Petri
praecepta cognoscimus, fit nobis vitae aeternae et salutis
alimentum.</p>
        </div3>
<div3>
          <head>41.</head>
          <p>
 <hi>
            <note>(Vers. 13.)</note> Vendidisti,</hi> inquit, <hi>populum tuum
sine pretio.</hi> Emendi et vendendi videtur aequalis quidam
esse contractus: sed tamen si ementis et vendentis
affectum consideres, unusquisque sibi viliorem
<pb n="1109D"/>
vendit, et complacitum emit. Ut enim praeter
id genus hominum loquamur, qui negotiationem
vendendis mancipiis exercent; non facile quisquam
vendit nisi eum, qui sibi displiceat, et quem usui
suo inhabilem putet: et iterum, unusquisque emere
desiderat eum, quem utilitati vel ministerio accommodum
judicaverit. Sed et ipsi qui in vendendis
mancipiis sumptum exercent suum, et sectantur lucra;
utique ita viles habent eos, quos vendunt, ut
eis viliores sint quam pecunia: et saepe etiam ipsi
quos negotiationi suae magis habiles aestimaverint,
malunt tenere, quam vendere.</p>
        </div3>
<div3>
          <head>42.</head>
          <p>
 Ita ergo et Deus viliorem vendidit, potiorem
emit. Vendidit populum Judaeorum, non inclementia
<pb n="1110A"/>
Dei, sed sua culpa; quibus recte dicitur: <hi>Ecce
peccatis vestris venditi estis, et propter iniquitates
vestras dimisi matrem vestram <note>(Esai. L, 1)</note>
          </hi>. Hoc itaque
genere venditus populus Judaeorum, emptus est
populus Christianus: ille peccato venditus, hic emptus
sanguine. Unde Petrus ait: <hi>Pretio empti estis,
non corruptibilibus argento vel auro empti estis . . . .
sed pretioso sanguine <note>(I Pet. I, 18 et 19)</note>
          </hi>. Quis est
sanguis pretiosus, nisi Agni illius immaculati, hoc
est, Domini nostri Jesu Christi? Ergo sine pretio
populus Judaeorum, pretiosus autem populus Christianus.
Ille pretium non habet, quia peccatum habet:
iste in pretio est, cui peccatum remissum est.
Unde recte Ecclesiae filiis dicitur: <hi>Pretio empti estis,
nolite fieri servi hominum <note>(I Cor. VII, 23)</note>
          </hi>. Si tibi
<pb n="1110B"/>
dicitur, ne servus fias hominum, et perdas propriam
libertatem; <emph>905</emph> multo magis dicitur tibi, ne servus
fias peccati. Et iterum, ne servus fias serpentis
inimici et adversarii: sed servias soli Domino, qui
propria te redemit charitate; quia ipse est suorum
redemptio servulorum.</p>
        </div3>
<div3>
          <head>43.</head>
          <p>
 Non vendit ergo Dominus nisi servum malum:
non vendit utique bonum. Nam etsi Joseph
venditus est, non dixit tamen Propheta: A Domino
venditus est Joseph; sed: <hi>In servum venditus est Joseph <note>(Psal. CIV, 17)</note>
          </hi>,
quem fratres proprii vendiderunt:
quem Dominus tamen in figura propriae passionis
redemit a servitute, renovavit ad gratiam.
Vendiderunt itaque eum fratres, et acceperunt pecuniam:
sed Dominus eum non solum libertati reddidit,
<pb n="1110C"/>
sed etiam dignitate cumulavit. Figuram autem
in eo fuisse Domini Jesu ostendit Scriptura, quae
dicit: <hi>Filius meus zelo appetitus . . . . ad me revertere <note>(Gen. XLIX, 22)</note>
          </hi>.
Et alibi: <hi>Primogenitus tauri decus
ejus <note>(Deut. XXXIII, 17)</note>
          </hi>; eo quod exaltaverit Deus Pater
cornu Christi sui.</p>
        </div3>
<div3>
          <head>44.</head>
          <p>
 Qui ergo venditur, vilis et sine pretio est;
quasi qui magis non sit, quam qui sit. Unde et
Aquila dixit: <hi>Tradidisti populum tuum, ut non esset.</hi> 
Et Symmachus: <hi>Tradidisti populum tuum sine substantia.</hi> 
Non sunt enim, qui repudiantur a Christo:
sunt autem qui eliguntur a Domino; quoniam Dominus
vocavit quae non sunt, tamquam quae sunt: et
electae sunt gentium nationes; ut destrueretur perfidia
Judaeorum. In nihilum ergo traditus est ille populus;
<pb n="1110D"/>
quia peccato suo venditus est; nullam enim
habet culpa substantiam.</p>
        </div3>
<div3>
          <head>45.</head>
          <p>
 Unde dictum puto: <hi>Et non fuit multitudo in
commutationibus eorum;</hi> hoc est, gratis nos dispersisti
per nationes. Neque enim tu quidquam per
commutationem accipis, ut animam tradas hominis;
nihil enim tibi gratius est animae conversione: sed
si converti detrectat, ipsa se tradit in nihilum; ut
peccato et flagitio mancipetur. Ideo tu sine pretio
et sine commutatione degenerem populum vendidisti.
Unde in posterioribus ait: <hi>Non enim est illis
commutatio <note>(Psal. LIV, 20)</note>
          </hi>. Quare non est illis commutatio? <hi>Quia non timuerunt,</hi> inquit, <hi>Deum <note>(Ibid.)</note>
          </hi>.</p>
        </div3>
<div3>
          <head>46.</head>
          <p>
 Duplex autem intellectus quare commutationem
<pb n="1111A"/>
non habuerit populus erroris; quia non potest
homo argento, vel auro, vel possessionibus redimere
animam suam. Quam enim dabit commutationem
animae suae; cum illa temporalia vel caduca sint:
anima autem permaneat vel ad praemium, vel ad
poenam? Non fuit autem illa commutatio etiam in
impiis, quae est in resurrectione, de qua dicit Apostolus: <hi>Omnes resurgemus, non omnes immutabimur <note>(I Cor. XV, 51)</note>
          </hi>.
Potest quoque et sic intelligi, quia
etsi pauci redempti immutari meruerunt, ut Abraham,
Isaac, Jacob, Moyses: non tamen ad omnes
commutatio ipsa pervenit. Est etiam illud, ut non
sit multitudo in commutationibus gravium peccatorum;
secundum quod scriptum est, quia <hi>quorumdam
hominum peccata manifesta sunt praecedentia in judicium:
<pb n="1111B"/>
quosdam autem et subsequuntur <note>(I Tim. V, 24)</note>
          </hi>.
Quae gravia sunt <emph>906</emph> atque manifesta, praecedunt,
et sine ulla dubitatione merguntur: quae autem leviora
sunt, bonis operibus saepe relevantur. Beati
enim quorum remissae sunt iniquitates, et quorum
tecta sunt peccata. Ubi autem iniquitas propendet,
nulla bonorum operum commutatione revocatur.</p>
        </div3>
<div3>
          <head>47.</head>
          <p>
 Ergo et si quis redemptus est de populo Judaeorum,
non ideo redemptus quia multam habuit
aestimationem sui, nec quia multitudinem habuit in
commutatione sua: sed redemptus est gratis; quod
te docet Apostolus dicens: <hi>Reliquiae secundum electionem
gratiae salvae factae sunt <note>(Rom. XI, 5)</note>
          </hi>. Ubi autem
gratia, non utique merito operum, nec justificatione
virtutum: sed liberalitate donantis, electione
<pb n="1111C"/>
redimentis; quod aeque Scriptura te docuit, dicente
apostolo Paulo: <hi>Si autem gratia, jam non ex operibus:
alioquin gratia jam non est gratia <note>(Ibid., 6)</note>
          </hi>. Quid
ergo quod quaerebat Israel, hoc non est consecutus?
Quare non sit consecutus, agnosce, quia se justificare
cupiebat, quia operum suorum jactantiam requirebat,
quia fidem non detulit, nec gratiam recognovit.
Et ideo electio consecuta est, quae vocantem
audivit, advenientem suscepit.</p>
        </div3>
<div3>
          <head>48.</head>
          <p>
 <note>(Vers. 14.)</note> Merito ergo in persona populi illius
dicitur: <hi>Posuisti nos in opprobrium vicinis nostris:
illusionem et derisum iis, qui sunt in circuitu
nostro.</hi> 
Qui sunt isti finitimi, et quemadmodum ad
viciniam Israelitae populi pertinuisse videantur, non
est facile discernere; si spiritalis vicinia requiratur,
<pb n="1111D"/>
habens quoddam lumen cognitionis ad investigandum
mysterium Christi: praesertim cum in ipso
libro Salomonis qui scribitur Ecclesiastes, didicerimus
quia quo magis quaeritur sapientia, eo profundior
judicetur. Sic enim scriptum est: <hi>Dixi, sapientiam
requiram, et ipsa longe facta est a me, longe
magis quam erat: et in profundo altitudinem quis inveniet
<pb n="1112A"/>
ejus <note>(Eccl. VII, 24 et 25)</note>
          </hi>? Unde diffidentia
oboritur mihi scrutari divinitus spirantis Scripturae
mysteria, et ejus examinare sermones: quod ille
digne potuit, qui inter perfectos sapientiam loquebatur.
Ego perfectos video, nec immerito perfectos
dixerim; cum videam vos sensus exercitatos habere,
ad discretionem boni et mali: sed et ipse tamen qui
sciebat solidiores capere cibos, adjumenta quaerebat;
ut in eo verbum Domini curreret <note>(II Thess. III,
1)</note>. Nec iste quoque sine precatione hoc potuit usurpare,
ut laudatio ejus jucunda fieret Deo <note>(Psal.
CXLVI, 1)</note>; non enim usurpantis, sed precantis assertio
est.</p>
        </div3>
<div3>
          <head>49.</head>
          <p>
 Tamen ne penitus refugisse videamur, consideremus
qui vicini tribubus fuerint Judaeorum. Nam
<pb n="1112B"/>
ut vetera recenseamus, Philisthiim tribui Judae finitimi
habebantur: et alio latere iidem tribui Ruben
appropinquabant. Ammonitae quoque in deserto
erant: et qui erant in finibus Tyri et Sidonis, Galilaeae
copulabantur; hoc est, tribui Zabulon, et tribui
Nephthalim, quae erant in Galilaea; sicut Esaias
dixit: <hi>Terra Zabulon, et terra Nephthalim, via maris
trans Jordanem <note>(Esai. IX, 1)</note>
          </hi>. Unde potest quis colligere,
quae proprietas <emph>907</emph> uniuscujusque singularum
fuerit tribuum, ut certis quibusque finitimis
jungerentur; quo paulatim etiam gentibus infunderetur
cognitio coelestium sacramentorum. Quod utique
potest intelligi de illa muliere Chananaea, quae
exivit de finibus suis; ut Domino Jesu occurreret
transeunti, et posthabitis simulacris suis, adoraret
<pb n="1112C"/>
verum salutis auctorem: cui testimonium dedit Dominus
noster Jesus Christus, quod magna esset fides
ejus. Resplendebat quidem jam gratia Evangelii, et
praesentiae lumen augustae: sed tamen quia sponte
exivit, et misericordiam postulavit, et Dominum pia
voce confessa est, et quasi fastidio habita, in clamore
petitionis propriae perseveravit; non mediocrem
praerogativam accepit istiusmodi mulier, quae
prima exivit de gentium nationibus, et perseveranti
obsecratione tantum Domini testimonium meruit reportare.</p>
        </div3>
<div3>
          <head>50.</head>
          <p>
 In quo quidem loco velut dubitasse quosdam
cognovi, quid sit quod ait: <hi>Non sum missus nisi ad
oves quae perierunt domus Israel <note>(Matth. XV, 24)</note>
          </hi>;
quasi nobilitatem generis electi ad salvandas animas
<pb n="1112D"/>
Dominus quaesisse videatur, qui venit ut omnes redimerentur.
Sed ostendere dignatus est propositum,
quod eos quos primo elegerat, nequaquam refutare
cupiebat; et saepe devios et errantes tamen paterno
quodam revocare quaerebat affectu. Sed ubi ipsi auctorem
proprium reliquerunt, sciens se Deum montium
esse, non vallium, et regnum coelorum non a
<pb n="1113A"/>
fastidientibus, sed a cogentibus diripi, paulatim
conversus ad gentes est; ut et nationum plus probaretur
affectus, et illorum merito pertinacia condemnaretur.</p>
        </div3>
<div3>
          <head>51.</head>
          <p>
 Quid deinde sibi vult quod ait: <hi>Non licet accipere
panem filiorum, et mittere catulis <note>(Matth. XV,
26)</note>
          </hi>? Utique filios dixit Israelitas, hoc est, populum
Judaeorum: catulos autem populum nationum. Quid
ergo? Divitum aut nobiliorum est accipere sacramenta
coelestia, et non eorum qui magis ad cognitionem
mysterii coelestis pio mentis fervore contendant?
Et si Israelita fuerit aliquis remissus et negligens,
vel contumax, qui rejiciat post se sermones
Dei: Chananaeus autem qui impigre velit acquirendis
mentem intendere sacramentis; ille potius qui
<pb n="1113B"/>
dissimulat, quam iste qui defert studium, praeferendus
est? Non utique. Et ideo diligenter oportet intendi
quid expresserit, qui cum dixisset: <hi>Non licet
accipere panem filiorum, et mittere catulis,</hi> respondente
Chananaea: <hi>Quia et catuli canum edunt de micis,
quae cadunt de mensa dominorum suorum <note>(Ibid., 27)</note>
          </hi>;
studium ejus humilitatemque laudavit, quae non sibi
profundum sapientiae a primordio vindicavit; quamvis
de finibus Tyri et Sidonis jam esset egressa: sed
micas quasdam verbi salutaris quae de mensa dominorum
suorum caderent, crederet colligendas. Qui
enim diligenter et subtiliter Scripturae verba rimatur,
is ad altitudinem mysteriorum pervenire consuevit.
Unde et huic dicitur: <hi>Magna est fides tua:
fiat tibi sicut vis <note>(Ibid., 28)</note>
          </hi>; hoc est, ut aperiatur
<pb n="1113C"/>
tibi ostium verbi, et refulgeat vitae aeternae salubre
mysterium. <emph>908</emph>
</p>
        </div3>
<div3>
          <head>52.</head>
          <p>
 Ergo qui vicinus est, exeat, et Christum
videre desideret, et in oratione clamet; sicut ista
Chananaea exivit de finibus suis, et Christum vidit,
et jugi voce clamavit, ut ejus misericordiam reportaret.
Credentibus itaque Chananaeis Judaeus in opprobrio
sit, quia ipse non credidit: et illudi sibi
doleat, et derideri se ab iis qui in circuitu sunt, ingemiscat.</p>
        </div3>
<div3>
          <head>53.</head>
          <p>
 Et videtur prophetia haec esse de nationibus
credituris; maxime cum sequentia istud ostendant,
quia ait: <hi>Posuisti nos in similitudinem gentibus, commotionem
capitis in populis;</hi> quia Judaeorum delicto
salus gentibus: et quae illis in figura gesta sunt, ad
<pb n="1113D"/>
cognitionem nostram profecisse, Apostolo auctore <note>(I Cor. X, 11)</note>,
cognovimus. Et vere in opprobrium
positi sunt gentibus; quia gentes opprobrium crucis
Dominicae omnibus divitiis saecularibus praetulerunt.
Qui autem crucem illam putavit opprobrium, et quasi
opprobrium refugit, is vere in diuturno mansit opprobrio.
Tamen quia non secundum carnem Israelitae
videntur, qui potuerunt dicere: Quia inique non
egimus in Testamento Domini <note>(Infra, vers. 19)</note>: nec
<pb n="1114A"/>
recessit retro cor eorum a Domino; vide ne iis se
in circuitu positis illusioni et derisui fuisse commemorent,
de quibus dicit Dominus: <hi>Circumdederunt
me vituli multi <note>(Psal. XXI, 13)</note>
          </hi>. Circumdederunt enim
eum persecutores, quando secundum consilium voluntatis
suae subiit passionem. Unde et alibi ait: <hi>Circumdantes circumdederunt me, et in nomine Domini
ultus sum in eos 
 <note>(Psal. CXVII, 11)</note>
          </hi>. Ideo melius
est viam rectam tenere, in qua facinorosi ambulare
non possunt. Cito cadunt, quia non in directione
ambulant. Unde et illi quando voluerunt Jesum Dominum
comprehendere, ubi respexit eos, ceciderunt.
Propter hos igitur qui in circuitu ambulare
consueverunt, angelum Dominus apposuit, qui a
tergo insidiantes repellat inimicos. Praetendit igitur
<pb n="1114B"/>
angelus Domini in circuitu timentium eum, et eos
tuetur atque custodit. <hi>In circuitu</hi> enim <hi>impii ambulant;</hi> 
sicut scriptum est <note>(Psal. XI, 9)</note>. Vide itaque
distantiam. Impii in circuitu ambulant: angelus autem
praetendit in circuitu eorum, qui non ambulant
in circuitu; et ideo praetendit, ut eruat justos ab insidiis
persequentium. Justi ergo spiritales Israelitae
videntur esse qui haec loquuntur, eo quod tentationibus
saeculi subjacuerint, et opprobrium fuerint vicinorum;
hoc est, eorum qui Hierusalem patriam non
incolebant. Illusioni etiam fuerunt spiritalibus nequitiis
et potestatibus, contra quas justis lucta esse
consuevit. Denique historia te doceat quod abducti
Judaei in Babyloniam, etsi propter peccata sua videbantur
esse subjecti, tamen multo meliores gentibus
<pb n="1114C"/>
habebantur. Pejores enim erant in circuitu eorum,
qui insultabant eis, cum ipsi peccatorum gravium
essent mole curvati.</p>
        </div3>
<div3>
          <head>54.</head>
          <p>
 Primus ergo intellectus de captivis patribus
usurpandus est, quibus insultaverunt Assyrii, illudentes
eis in Babylonia: quibus etiam rex ille nequissimus
dominabatur Nabuchodonosor. Secundus
intellectus ad altiora referendus est, quod saevissimus
rex diabolus est: ipse est Assyrius <emph>909</emph> Nabuchodonosor,
qui bonis insidiari solet, ut eos in peccatum
trahat per carnis illecebram. Attende igitur
hunc regem eo loco, ubi dicit Apostolus: <hi>Video legem
carnis meae repugnantem legi mentis meae, et captivum
me ducentem in lege peccati <note>(Rom. VII, 23)</note>
          </hi>; hoc
est, in illa lege carnalis illecebrae. Adversarius leo
<pb n="1114D"/>
est, qui urget obnoxios, justos fatigat. Unde pulchre
posuit Aquila: <hi>Spretionem et pompam posuisti nos
iis, qui in circuitu nostro sunt.</hi> Ita enim despicabiles
aestimabantur, qui theatrum facti sunt huic mundo,
et angelis et hominibus; quia etsi in Testamento
non peccent Dei, nec carnis illecebris reflectantur a
Domino; tamen quasi in pompa quadam circumferri
videntur et despici: quandoquidem peccatores humilitati
justorum insultare consueverint; ut opprobrium
<pb n="1115A"/>
ducant crucem Domini Salvatoris, humilitatemque
justorum. Denique quasi in quadam pompa
theatri constitutus Apostolus dicit: <hi>Placeo mihi in
injuriis, in necessitatibus, in persecutionibus, in angustiis <note>(II Cor. XII, 10)</note>
          </hi>.
In istis placet sibi, qui omnia
quae mundi sunt, detrimentum putat; ut Christum
lucrifaciat, solum per vitam et mortem requirens:
cui vivere Christus est, et mori lucrum, ut inveniatur
in Christo.</p>
        </div3>
<div3>
          <head>55.</head>
          <p>
 <note>(Vers. 15.)</note> Adjiciunt adhuc isti Israelitae dicentes: <hi>Posuisti nos in parabolam gentibus, commotionem
capitis in populis.</hi> 
 Quibus gentibus posuisti,
nisi credituris? Ea enim quae acciderunt Judaeis, in
similitudinem figurae facta sunt; ut fieret nobis typus
et figura excidium Judaeorum, atque ex illa similitudine
<pb n="1115B"/>
per parabolam, solutionem praesentibus requiramus,
quo exempla eorum cavere possimus. Deinde
quia Judaicae res omnes quasi parabolae sunt; hoc
est, quasi figurae egentes solutione. Denique Dominus
Judaeis in parabola loquebatur, ut imperiti non intelligerent,
intelligerent sapientes; ut intelligebant
Apostoli, et in quo movebantur, interrogabant Dominum:
Judaei autem nec intelligebant, nec iterum
discere non intellecta cupiebant.</p>
        </div3>
<div3>
          <head>56.</head>
          <p>
 Quid sit parabola, accipe. <hi>Abraham igitur duos
filios habuit: unum de ancilla, et unum de libera <note>(Galat.
IV, 22)</note>
          </hi>. Non intelligebat hoc Judaeus nisi secundum
litteram. Nesciebat quis de filiis duobus acciperet
haereditatem patris; quia ad carnalla propendebat.
Egebat parabola solutione. Venit gentium Doctor,
<pb n="1115C"/>
et fides nationum, et intellexit quod duae illae
mulieres duo sint Testamenta: unum a monte Sina,
quod in servitutem generavit populum Judaeorum,
quod est Agar <note>(Ibid., 24)</note>. Et ideo Sina, quod per
interpretationem mensuram ejus significat: mensura
autem Legis est, superabundans autem gratia est.
Sina quoque merces dicitur, et convenit populo Judaeorum,
qui justificari se mercede operum, quam fidei
gratia maluerunt. Ergo quae sub Lege erat Hierusalem,
cum filiis suis serviebat: quae autem sursum
est Hierusalem, libera est. Et ideo Sara, quae
principalis dicitur, libertatem habet; quod princeps
sui sit, qui justus atque integer est. Ex duobus igitur <emph>910</emph> 
 Testamentis duo populi: unus Judaeorum,
alius nationum, qui in Christo credidit. Ille Judaeorum,
<pb n="1115D"/>
qui non credidit, servit: ipse est secundum
carnem natus; quia secundum carnem interpretatus
est Scripturam divinam, et secundum litteram, non
secundum spiritum. Qui autem de libera, natus est
per repromissionem; hoc est, cui repromissio ex fide,
ipse est Ecclesiae filius, tenens gratiae libertatem
propter quem Ecclesia dicit: <hi>Expelle ancillam, et filium
ejus; non enim haeres erit filius ancillae cum filio
<pb n="1116A"/>
meo Isaac <note>(Gen. XXI, 16)</note>
          </hi>. Et Apostolus ait: <hi>Itaque,
fratres, non sumus ancillae filii, sed liberae <note>(Galat.
IV, 31)</note>
          </hi>. Haec est ergo solutio; quia quod ignorabat
Judaeus, fides gentium soluit, infusa a Paulo doctore
mentibus nationum. Ideo ergo illorum gesta
nobis in parabola sunt.</p>
        </div3>
<div3>
          <head>57.</head>
          <p>
 Sed et Dominus dixit: <hi>Factus sum illis in parabolam:
adversum me exercebantur qui sedebant in
porta <note>(Psal. LXVIII, 12 et 13)</note>
          </hi>. In parabolam autem
factus; quia dicitis, inquit: <hi>Medice, cura te ipsum <note>(Luc. IV, 23)</note>
          </hi>.
In parabolam factus est; quia sedentes
in porta increpabat; in exitu enim non otiosi,
sed exerciti esse debemus. Ideoque scriptum est: <hi>Videte, ne fiat fuga vestra hyeme, vel sabbato 
 <note>(Matth.
XXIV, 20)</note>
          </hi>; hoc est, non in otio, sed in negotio. Ergo
<pb n="1116B"/>
pigri sedebant Judaei; quia stare non poterant,
qui verae Hierusalem atria nesciebant; si enim scivissent
illam Hierusalem, requisivissent. Isti ergo fatigati
in porta sedebant. Nec solum dixit, <hi>sedebant;</hi> 
sed etiam oderant Dominum in portis redarguentem.
In porta enim erat, qui subiturus erat sui corporis
passionem, per quam migraret e terris, rediret ad
coelum. In porta erat cum diceret: <hi>Ambulate dum
lucem habetis <note>(Joan. XII, 35)</note>
          </hi>. Quid est ergo: <hi>Factus
sum illis in parabolam <note>(Psal. LXVIII, 12)</note>
          </hi>; nisi quia
finis Legis est Christus, et mors ejus solvit aenigmata
prophetarum; eaque quae ante Judaeis erant incognita,
cum prophetarentur, postea manifestata sunt
Dominicae passionis effectu? Factus est illis in parabolam;
quia quasi vilem se praebuit, ingerens se illis,
<pb n="1116C"/>
nec refugiens eorum seditiones, et perducens
eos ad tempus beneplaciti sibi; ut moreretur pro
omnibus hominibus, quo illius sanguine genus hominum
mundaretur.</p>
        </div3>
<div3>
          <head>58.</head>
          <p>
 Similiter in parabola scriptum est: <hi>Non alligabis
os bovi trituranti <note>(Deut. XXV, 4)</note>
          </hi>. Solvit hanc parabolam
Apostolus dicens: <hi>Numquid de bobus cura
est Deo? An propter nos utique dicit? Nam propter
nos scripta sunt. Quis est qui arat, nisi qui in spe
arat <note>(I Cor. IX, 9 et 10)</note>
          </hi>? ut in judicio Domini metat?
Et ideo quasi boni agricolae, ubi propter spem
inarata fuerit terra nostra continentia corporali:
non carnalia, sed spiritalia seminemus: quoniam
de carnalibus corruptela colligitur, de spiritalibus
vita aeterna acquiritur. Typus itaque et figura nobis
<pb n="1116D"/>
sint gesta majorum. Typus lex scripta in cordibus
nostris, ut nobis in ea quaedam futurorum figura,
non veritas sit. Lex ergo quasi figura sit nobis:
Evangelium quasi lumen et signaculum veritatis.</p>
        </div3>
<div3>
          <head>59.</head>
          <p>
 In parabola ergo Dominus ostendit se Judaeis:
 sed non intellexerunt parabolam; quia medicum
non receperunt, qui curaret animas <emph>911</emph> laborantium,
<pb n="1117A"/>
et omni aegritudine et inaequalitate incommoditatis
absolveret. Factus est etiam in parabolam,
quia carnem suscepit, quam crucifixerunt Judaei,
non intelligentes parabolam spiritalem. Eo usque
enim non intellexerunt, ut cum auctorem vitae crucifigerent,
et suspensam in cruce cernerent carnem
Domini salutarem, moverent caput. Nam si intellexissent,
utique non insultassent, sed ingemuissent.
Et tamen ipsa commotio capitis illis in similitudinem
cessit; ut non hoc significaret quod illi sentiebant,
sed quod mysteria declarabant. Illi enim secundum
vulgi usum insultantes Domino movebant caput
suum; sicut qui justis insultare desiderant, si forte
eos viderint in hoc saeculo fatigari, movent caput.</p>
        </div3>
<div3>
          <head>60.</head>
          <p>
 Quae commotio capitis geminum intellectum
<pb n="1117B"/>
habet. Reprehensibiles enim videntur secundum
Scripturae auctoritatem, qui movent caput; cum dicat
et Matthaeus: <hi>Qui transibant blasphemabant Dominum
Jesum moventes capita sua <note>(Matth. XXVII, 39)</note>
          </hi>.
Et Marcus: <hi>Qui praeteribant <note>(Marc. XV, 29)</note>
          </hi>. Transeuntes
autem quod reprehensibiles aestimentur, docet
hic ipse Propheta, qui dicit de vinea sabaoth: <hi>Et
vindemiant eam omnes transeuntes viam <note>(Psal. LXXIX,
13)</note>
          </hi>. Denique et qui sequitur versus, hoc signat: <hi>Devastavit eam aper de silva, et singularis ferus depastus
est eam 
 <note>(Ibid., 14)</note>
          </hi>. Et in posterioribus ait: <hi>Et non dixerunt transeuntes viam: Benedictio Domini
super vos 
 <note>(Psal. CXXVIII, 8)</note>
          </hi>; eo quod qui transit, et
non stat in atriis Domini, non dat benedictionem. Ita
ergo Judaei movebant caput super Dominum Jesum,
<pb n="1117C"/>
ut praeterirent, qui firmum solidumque fidei vestigium
habere non poterant. Movebant autem caput suum,
quorum caput Christus esse debuerat, quem non debuit
dimovere et deturbare perfidia Judaeorum. Sed quia
non passi sunt membra se esse Christi, ideo caput
eorum non fuit Christus. Non erat etiam Lex caput
eorum, quia exspoliabantur et Lege a populo nationum.
Non fuit his caput verbum Dei; quia amiserant
prophetas, et apostolos non habebant. Hoc de reprehensibili
commotione capitis dictum sit. Est tamen et
laudabilis capitis commotio: reprehensibilis Judaeis,
laudabilis populo nationum. Quid est enim caput,
nisi in quo sensus sunt? Oculi enim sapientis in capite
ejus; quos moveri oportet oculos, id est, mentis
tuae sensus, ne aliquo torpore pigrescant. Move
<pb n="1117D"/>
ergo prudentiam tuam, move sapientiam, move cogitationes
tuas coelestium collatione sermonum, et
propheticorum disputatione verborum; ita ut non
pecces in Testamento Dei, sed fides firma sit. Sunt
enim haeretici qui movent sensus suos, ut perfidiam
tamen, non fidem excitent.</p>
        </div3>
<div3>
          <head>61.</head>
          <p>
 Sed jam expressius de ipsa capitis commotione
quae in similitudinem populi est posita, dicendum
est. Quis est caput populorum, nisi Christus?
Caput enim mulieris vir, caput viri Christus. Sed et
Lex caput intelligibilis mulieris. Denique sub Lege
tamquam sub viro est populus Judaeorum; quia Lex
<pb n="1118A"/> <foreign xml:lang="greek">νόμος</foreign>
 dicitur Graece; et ideo Synagoga <foreign xml:lang="greek">νόμῳ</foreign> quasi
masculo copulata est, sed Legi corporali, non spiritali;
hoc est, ritui Legis Judaico, cujus vinculis illigata
est, legitimi nesciens sacramenta conjugii. Si
autem <emph>912</emph> mortua fuerit Lex, hoc est, Legis interpretatio
corporalis; tunc plebs, quasi mortuo conjuge
priore, legitime nubet secundo viro, qui ex
mortuis resurrexit. Est etiam caput mulieris hujus
Evangelium. Unde quidam mystice interpretati,
mortificato ritu Judaico, tamquam fratri defuncti
Evangelio mulierem eam nubere ex Lege voluerunt;
quia Lex annuntiaverit Evangelium. Ideo prior Lex
vir, postea secundi viri nuptiae, hoc est, Evangelii
sacramenta sunt. Duo enim quasi conjugia, duo sunt
Testamenta. Unum conjugium vetus est Testamentum,
<pb n="1118B"/>
quod morte viri prioris solutum est. Et ideo
mulier illa cui Lex mortua est, recte in secundum
conjugium convenit, hoc est, Testamentum novum.
Sic duobus fratribus una conjungitur, cui superiora
peccata moriuntur, meliora postea sacramenta renovantur.
Hoc nobis Apostolus evidenter exposuit dicens: <hi>Quoniam quae sub viro est mulier, vivente viro,
ligata est legi;</hi> 
 hoc est, viri sui legi, ut ei debeat
castitatem: <hi>Si autem mortuus fuerit vir, soluta est a
lege viri;</hi> id est, ut cui velit, nubat, dummodo mortuo
viro, nubat; quia <hi>vivo viro,</hi> inquit, <hi>adultera vocabitur,
si juncta fuerit alteri viro: si autem mortuus
fuerit vir ejus, liberata est a lege viri, ita ut non sit
adultera, si fuerit cum alio viro <note>(Rom. VII, 2 et 3)</note>
          </hi>. Hoc
sacramentum etiam ad Christum et Ecclesiam pertinere,
<pb n="1118C"/>
etiam alibi demonstravit <hi>quia magnum est
sacramentum <note>(Ephes. V, 32)</note>
          </hi>. Hic quoque non praetermisit
dicens: <hi>Itaque, fratres mei, et vos mortificati
estis Legi per corpus Christi; ut sitis alterius, qui
ex mortuis resurrexit <note>(Rom. VII, 4)</note>
          </hi>. Quomodo mortificatus
es Legi, nisi ut tibi Legis umbra moriatur,
cum accedis ad sacramenta coelestia? Nec enim aliter
debes accedere ad Evangelium; nisi solutus interpretationis
corporalis impedimentis. Alioquin
adulterium est, veris falsa miscere: pudicitia autem
spiritalis, si anima tua exuta omnibus impedimentis
deviae cognitionis, sine ruga accedat ad Dei verbum.
Ergo sicut Ecclesiae caput Christus, ita et Synagogae
caput Lex; hoc est, iis qui sub Lege sunt, propter
quos apostolus fecit se esse sub Lege, cum sub lege
<pb n="1118D"/>
non esset; ut ea qui sub Lege sunt, lucrifaceret. Et
iterum doctor gentium factus est, quasi esset ipse sine
Lege; ut eos qui erant sine Lege, acquireret Christo.
Pulchre autem ait quod sine Lege Dei non esset, et
in Lege Christi permaneret <note>(I Cor., IX, 21)</note>.</p>
        </div3>
<div3>
          <head>62.</head>
          <p>
 Lex autem Synagogae caput non a principio;
quia Christus erat caput veteris Synagogae, quam
Moyses fundavit et condidit. Denique audi dicentem
quia verbo Domini fundata est. <hi>Fide,</hi> inquit, <hi>Moyses
grandis factus negavit se esse Pharaonis regis nepotem.
Maluit enim afflictis compati, quam temporalibus
delectari: majoresque divitias aestimavit et praetulit
<pb n="1119A"/>
thesauris Aegypti, improperium Christi. Aspiciebat
enim mercedem repromissionum Dei <note>(Hebr. XI, 24 et
seq.)</note>
          </hi>, quae est resurrectionis gratia. Sed ubi propter
perfidiam Judaeorum mortuum est infidelibus Dei
Verbum, et excidit pectoribus Judaeorum; legis spiritalis
intellectus occubuit, et nupsit Synagoga ritui
corporali, observationique perfidiae. Sed non fuit
illa sobrietas spiritalium nuptiarum, sed adulterium
castitatis. Ideo Synagoga libera esse non potuit,
quae male <emph>913</emph> nupserat, et non crediderat resurrectionem
Christi futuram. Unde bene ei nupsit Ecclesia,
cui secundum sacram dispensationem secundum
carnem mortuus est Christus; ut illa Judaea
anima quae ante fuerat ligata peccato, per mortem
Christi absolveretur vinculo delictorum. Non nubit
<pb n="1119B"/>
ergo mulier alteri viro, nisi mortuus fuerit vir
suus; hoc est, nisi a vinculo legitimi amoris fuerit
absoluta. Si autem mortuus vir ejus fuerit, liberata
est.</p>
        </div3>
<div3>
          <head>63.</head>
          <p>
 Sane tenebatur ex Lege, ut fratri proprii conjugis
copularetur; si semen nullum maritus ei reliquisset <note>(Deut. XXV, 55)</note>.
Quod vinculum magis nectebat
interpretatio litterae, quam gratia spiritalis.
Denique habebat in voluntate frater defuncti, ut si
nollet, non acciperet fratris uxorem ad semen defuncti
resuscitandum. Unde calciamentum suum solvere
jubebatur, ut esset a nexu copulae ejus exutus,
quam a sui gratia ostendisset alienam. Sic enim
scriptum est, quia solvebat vir calciamentum suum,
et dabat proximo suo dicens: Hoc erit in testimonium
<pb n="1119C"/>
in Israel. Et dicebat propinquus: Accipe, et
acquire tibi tu. Et solvebat calciamentum suum. Dicebant
etiam astantes: <hi>Det tibi Dominus uxorem, quae
intrat domum tuam, sicut Rachel et sicut Lia, quae
aedificaverunt utraeque domum Israel, et fecerunt virtutem
in Ephrata <note>(Ruth. IV, 7, 8, 11)</note>
          </hi>. Sed hoc ex
litterae interpretatione Judaeum ligabat. Caeterum figura
erat, quod Christus venturus esset in terras,
qui semen defuncti populi resuscitaret. Merito fratris:
quia dictum est: <hi>Narrabo nomen tuum fratribus
meis <note>(Psal. XXI, 23)</note>
          </hi>; et: <hi>Quorum patres, et ex
quibus Christus secundum carnem <note>(Rom. IX, 5)</note>
          </hi>. Vel
quia Evangelium defunctae Legis reparationem operaretur
in posteris; ut semen quod Lex non reliquerat,
Evangelii tenor resuscitaret.
<pb n="1119D"/>
</p>
        </div3>
<div3>
          <head>64. </head>
          <p>
Non mirum ergo si caput suum prava interpretatione
moverunt; ut ipsi a se deturbarent sapientiam,
suae salutis auctorem: aut certe movendo
caput suum, causa fieret commotionis capitis non
paucis; sed populis. Commotio haec capitis facta
est: quandoquidem in omnem terram exivit sonus
eorum; ut fieret omnis terra Domini, et regnum Domini
esset in nationibus. Unde et in posterioribus dicit: <hi>Dominus regnavit, irascantur populi: qui sedes
<pb n="1120A"/>
super Cherubim, moveatur terra 
 <note>(Psal. XCVIII, 1)</note>
          </hi>. Quod
pulchre Aquila interpretatus est, ut <foreign xml:lang="greek">ἀλάλαγμα</foreign>
diceret; hoc est, transmutationem, quae est
de loco ad locum, de Judaea ad populos nationum.
Quod ex ea lectione quae in Evangelio est, liquido
poterit manifestari, quemadmodum Lex mota
sit, dicente Scriptura: <hi>Super cathedram Moysis sederunt
scribae et pharisaei. Omnia ergo quae dicunt vobis,
servate et facite: secundum opera eorum nolite facere;
quae enim dicunt, non faciunt. Alligant autem
onera gravia, et imponunt super humeros hominum:
ipsi autem digito suo nolunt ea movere. Omnia autem faciunt,
ut videantur ab hominibus <note>(Matth. XXIII, 2 et
seq.)</note>
          </hi>.</p>
        </div3>
<div3>
          <head>65.</head>
          <p>
 Quid est, <hi>sederunt Scribae;</hi> nisi quia littera
<pb n="1120B"/>
scribitur? unde et <foreign xml:lang="greek">γραμματεῖς</foreign> Graece dicuntur
scribae, litterae <emph>914</emph> sequentes interpretationem,
non spiritus intellectum; littera autem occidit. Litteram
ergo occidentem sequentes, et ipsa appellatione
resonantes scribae: pharisaei autem sunt, hoc
est, qui a veritatis unitate divisi sunt; phares enim
interpretatur divisio. Dividunt autem pharisaei hoc
genere verba Legis, ut resonent, et in ipsa meditentur:
spiritalis autem mysteria Legis et sacramenta
non videant. Nam si Lex spiritalis est, utique praecepta
Legis sunt spiritalia, et opera ejus spiritalia
sunt. Docentes ergo quae Moyses scripsit, onera
gravia ligant corporalibus Legis (gravia sunt enim
quae contraria jugo Christi sunt) et per doctrinam
suam deviam gravia onera imponunt auribus audientium,
<pb n="1120C"/>
quae ipsi ne tantum quidem volunt movere, ut
a corporalibus Legis ad spiritalia Scripturae verba
commoveant. Sic enim intelligendum est, quia digito
suo nolunt movere illa; hoc est, nec exiguo puncto
atque momento transferunt se ad intelligentiam
spiritalem. Hinc est et illud, quod scriptum est: <hi>Quod si in digito Dei ego ejicio daemonia 
 <note>(Luc. XI, 20)</note>
          </hi>.
Quid sit digitus, interpretatur ipsa Scriptura, quae
dicit in alio libro Evangelii: <hi>Quod si in Spiritu Dei
ego ejicio daemonia <note>(Matth. XII, 28)</note>
          </hi>. Digitus ergo Dei,
Spiritus Dei est; Deus enim Spiritus est, et nihil
habet in sua substantia corporale, sed totus est
Spiritus. In Spiritu ergo Dei ejicit daemonium, qui
in digito Dei ejicit. Unde et sanctus David ait: <hi>Quoniam videbo coelos tuos, opera digitorum tuorum</hi> 
<pb n="1120D"/> <note>(Psal. VIII, 4)</note>;
hoc est, Spiritus tui opera sunt coeli,
sicut et scriptum est: <hi>Verbo Domini coeli firmati sunt,
et spiritu oris ejus omnis virtus eorum <note>(Psal. XXXII, 6)</note>
          </hi>.</p>
        </div3>
<div3>
          <head>66.</head>
          <p>
 Ut ergo concludamus disputationem, scribae
et pharisaei nihil ad interiorem hominem referunt,
qui ut ipse ad imaginem Dei et similitudinem factus
est; ita in iis quae cogitat et quae meditatur, debet
magis quae spiritalia sunt, quam quae carnalia cogitare.
Totum ergo ad illum exteriorem, ad illum terrenum
<pb n="1121A"/>
hominem referre contendunt: et ideo omnia
eorum opera talia sunt, ut videantur ab hominibus;
non ut placeant Patri, qui in abscondito videt. Timent
enim sua opera revelare.</p>
        </div3>
<div3>
          <head>67.</head>
          <p>
 Haec est ergo commotio capitis quae facta est
in populis; vel, sicut Aquila et Symmachus dixerunt, <hi>in gentibus;</hi> 
 omnes enim gentes moverunt caput
suum, ut Legem spiritaliter interpretarentur.
Nemo secundum litteram Legis se putet esse salvandum;
quia littera Legis maledictum habet: spiritus
benedictionem affert. Nemo ex operibus Legis justificari
potest; quia sub maledicto sunt omnes, qui
sub littera sunt. Fugiant ergo omnes maledictum
Legis, et confugiant ad benedictionis gratiam; ut
benedictionem habeant in coelestibus, in Christo
<pb n="1121B"/>
Jesu, qui mortuus est pro nobis, ut fides transiret
ad gentes: qui etsi vir fuit ante Synagogae, nec ipsam
deseruit, et nos redemit; illam enim non deseruit,
ut reliquiae salvae fierent: nos redemit eligendo
populos nationum. Haec ergo electio gentium
salus Judaeis; reliquiae enim non per opera sua, <emph>915</emph> 
 sed per electionem gratiae salvae factae sunt.
Gratia est ergo Christi quae et nos redemit, et reliquias
vivificavit. Commotio autem capitis facta est in
gentibus: sed ex hac commotione non mediocris
mutationis gratiam Judaei pertulerunt, quorum reliquiae
salvae factae sunt.</p>
        </div3>
<div3>
          <head>68.</head>
          <p>
 <note>(Vers. 16.)</note> Sequitur: <hi>Tota die verecundia mea
contra me est: et confusio vultus mei operuit me.</hi> Quid
est quod interdum ex persona unius, interdum ex
<pb n="1121C"/>
persona plurimorum psalmus hic dicitur? Namque
a principio a pluribus coepit, ut est: <hi>Deus auribus
nostris audivimus,</hi> et caetera quae sequuntur <note>(Supra,
vers, 2 et seq.)</note>. Deinde ait: <hi>Tu es ipse Rex meus, et Deus
meus.</hi> Iterum: <hi>In te inimicos nostros ventilabimus.</hi> Et
postea: <hi>Non enim in arcu meo sperabo;</hi> et: <hi>In Deo laudabimur
tota die:</hi> et: <hi>Tota die verecundia mea contra me
est.</hi> Quid sibi vult ista mutatio, quae frequenter in psalmis
repetitur; sicut et in centesimo octavo psalmo
ait: <hi>Deus laudem, meam ne tacueris; quia os peccatoris et
os dolosi super me apertum est <note>(Psal. CVIII, 2)</note>
          </hi>. Hoc
de uno, sequitur de pluribus? <hi>Locuti sunt adversum
me lingua dolosa . . . . et posuerunt odium pro dilectione
mea <note>(Ibid., 3 et 5)</note>
          </hi>. Deinde de uno: <hi>Constitue super
eum peccatorem <note>(Ibid., 6)</note>
          </hi>. Quod videtur in centesimo
<pb n="1121D"/>
octavo psalmo aliud ad populum Judaeorum referri,
aliud ad Judam proditorem. Quando pluraliter dicta,
ad populum: quando singulariter, ad Judam. Hic
<pb n="1122A"/>
quoque possumus dicere, quando pluraliter dicta, ad
sanctos: quando singulariter, ad Dominum nostrum
Jesum Christum referri; quia aestimari potest et pro
pluribus in Propheta locutus, et ipse pro se. Et ideo
dixerit: <hi>Verecundia mea contra me est;</hi> quae dicitur <foreign xml:lang="greek">ἐντροπή; ἐντροπή</foreign>
 autem est, quando verecundiam
vult quis incutere alicui, ut inflectat propositum
suum, sicut est: <hi>Descendat nunc de cruce, et credimus
ei: confidit in Deo, liberet nunc eum <note>(Matth.
XXVII, 42 et 43)</note>
          </hi>. Pulchre autem ait: <hi>Tota die;</hi> quia
Incarnatio Domini nostri Jesu Christi lucem attulit
mundo. Dies itaque Incarnationis est, de quo idem
dicit Dominus: <hi>Ambulate dum lucem habetis <note>(Joan.
XII, 35)</note>
          </hi>; et: <hi>Abraham diem meum vidit <note>(Joan. VIII,
56)</note>
          </hi>. Ergo haec verecundia habet in se confusionem.
<pb n="1122B"/>
Unde et Symmachus: <hi>Tota die,</hi> inquit, <hi>confusio mea
contra me est.</hi> Quae autem confusio Christi, nisi
crux; quod nudus pependit in ea? Et bene, <hi>tota die;</hi> 
quia ex quo affixus est cruci, usque in horam nonam
tenebrae factae sunt: et post horam nonam lux refulsit
usque in vesperum. Hic dies ex tribus primus.
Potest tamen et chorus sanctorum pluraliter de
se, et singulariter loqui; chorus enim quasi singularem
personam habet, sed numerus plurimorum est;
sicut illud est: <hi>Populus hic labiis me honorat; cor
autem eorum longe est a me <note>(Esai. XXIX, 13)</note>
          </hi>.</p>
        </div3>
<div3>
          <head>68.</head>
          <p>
 Quae autem est confusio, quae operuit Dominum
Jesum, cum confusionem peccata faciant; ipsa
sunt enim quae operiunt peccatorem: hic autem
peccatum non fecerit? Sed quemadmodum est confusio
<pb n="1122C"/>
adducens peccatum, ita est <emph>916</emph> confusio quae
peccatum abolet; ut confusio crucis Domini nostri
Jesu Christi, per quam peccata mundantur. Est etiam
omnis confusio bona, quam pro Christi nomine subeas,
et admodum gloriosa; si verbi gratia in persecutione
lex sit, ut verberetur Christianus, ut dignitatem
amittat, ut careat privilegio, ut in vincula
ducatur. Haec utique confusio etsi privilegium
non habet, habet gloriam piae confessionis. Est autem
et Christi confusio, sicut ipse ait: <hi>Qui me confusus
fuerit coram hominibus, confundam et ego eum
coram Patre meo, qui in coelis est <note>(Matth. X, 33)</note>
          </hi>.
Bona ergo confusio. Plerisque tamen hujusmodi confusio
Christi amara est; hoc est, non credentibus:
jucunda credentibus.
<pb n="1122D"/>
</p>
        </div3>
<div3>
          <head>69. </head>
          <p>
 <note>(Vers. 17.)</note> Sive ergo velis confusionem Christi
intellige in crucem ejus, quae Judaeis videbatur esse
confusio, qui insultabant ei; quasi erubesceret
<pb n="1123A"/>
Christus in eo opere, in quo publicam operabatur
salutem: sive etiam hanc confusionem, quae ingeri
videbatur, <hi>a voce exprobrantis et obloquentis: a facie
inimici et persequentis.</hi> Erubescebat enim sic lapsum
esse electum populum suum, et confundebatur in
eos apud Patrem, quorum finis advenerat; praesens
enim erat Filio Pater, a quo numquam potest Filius
separari. Et ideo Pater audiebat dicentem Judaeis: <hi>Ecce relinquetur vobis domus vestra deserta 
 <note>(Matth.
XXIII, 38)</note>
          </hi>.</p>
        </div3>
<div3>
          <head>70.</head>
          <p>
 Sunt autem qui etiam in confusione sua gloriantur;
sicut illi de quibus dicit Apostolus: <hi>Quia
gloria eorum in confusione ipsorum <note>(Philip. III, 19)</note>
          </hi>;
quibus contraria est gloria Christi, qui crucem
suscepit, nec confusionem refugit. Quam nos
<pb n="1123B"/>
quoque minime timere debemus, nec formidine
aut fastidio declinare; ne peccatum supra nos adducat,
quae potest adducere gratiam vitae. Est enim
et confusionis gloria, ut si in multos gentiles incidas,
vel philosophos, et illi tibi objiciant crucem Christi,
et verbo respondere non possis, nec salutaria quisquam
audiat verba referentem, est confusio; <hi>sed a
voce exprobrantis et obloquentis: a facie inimici et
persequentis.</hi> Et ideo noli respondere insipienti ad
insipientiam ejus: esto sicut homo mutus et tacens,
et quasi non audiens verba insultantium et obloquentium;
non quo respondere nequeas, sed quo respondere
non debeas. Omni enim rei tempus: tempus
tacendi, et tempus loquendi. Tacendum est, quando
paratum non invenis auditorem: loquendum est,
<pb n="1123C"/>
quando Dominus linguam eruditionis indulget; ut
sermo tuus operetur in affectibus audientium. Quomodo
autem te audiat, qui ideo tibi obloquitur, eo
quod salubrem tuum nolit audire sermonem? Aut
quomodo tibi acquiescat, qui persecutor est, et velit
te sibi vindicare? Aut, ut Aquila dixit, vel Symmachus,
ut ulciscatur et puniat in te, quod Christi haereditas
ad gentes videatur esse transfusa? Longe itaque
ista confusio <emph>917</emph> a confusione et opprobrio
peccatoris. Istius enim conscientia illuminatur,
qui oblitus non est Dei sui: illorum confunditur,
quorum ingenium caligat atque perturbat recordatio
delictorum.</p>
        </div3>
<div3>
          <head>71.</head>
          <p>
 <note>(Vers. 18, 19, 20.)</note> Et ideo bene sibi conscii
dicunt: <hi>Haec omnia venerunt super nos, et obliti non
<pb n="1123D"/>
sumus te, et inique non egimus in testamento tuo. Et
non recessit retro cor nostrum: et declinasti semitas
nostras de via tua.</hi> Videtur versiculus ultimus non
concordare superioribus. Nam quomodo declinarunt
ii, quibus divinitatis nulla obrepsit oblivio, nec
alicujus iniquitatis conscientia, nec ulla desidia?
Sed si consideres quia justus vix salvus fit, intelligis
profecto et ipsius nonnumquam titubare vestigia,
et auctorem declinationis eorum Deum videri;
quia ipse quoque patitur justos saepe tentari, quo
<pb n="1124A"/>
magis probentur tentationibus eruditi. Quis est autem
tam fortis, ut nequaquam in tentatione moveatur;
nisi Dominus adjutor ei assistat? Denique conturbatus
est et ipse propheta David: quia dixit in
sua abundantia: <hi>Non movebor in aeternum <note>(Ps. XXIX,
7)</note>
          </hi>. Aut quis est ille quem locus afflictationis, et terrae
corruptela non moveat; cum divina sententia
neminem exceperit, qui sit ab exercitio et a fatigatione
terrae hujus immunis, cui dictum est: <hi>Maledicta
terra in omnibus operibus tuis . . . spinas,</hi> inquit, <hi>et tribulos
germinabit <note>(Gen. III, 7, 18)</note>
          </hi>. Denique ipse Paulus
Dominicae vas electionis, a maledictione veteris
sententiae absolutus Domini Jesu passione, tamen
captivum se duci in legem peccati vehementissime
deploravit, nec quemquam nisi Christum a quo liberaretur
<pb n="1124B"/>
invenit: cum eum lex sui corporis et umbra
mortis urgeret.</p>
        </div3>
<div3>
          <head>72.</head>
          <p>
 Diximus sensum: sed expressius qui locus sit
afflictationis, considerare nos convenit. Utrum hic
mundus, qui in maligno positus est: an vero caro
nostra, in qua anima nostra humiliatur, dum in istius
carnis descendit societatem: an adversa quibus
exercemur in hoc corpore constituti, in quo ingemiscimus
gravati; quod nolumus spoliari, sed supervestiri?
Gravis enim labor est dum exspectamus,
ut absorbeatur mortale hoc a vita, quo nos exspoliare
debemus; minore enim labore exspoliatur,
quam absorbetur. Et vide ne ea diversitas sit exspoliantis
se, et exspectantis ut absorbeatur a vita. Exspoliat
gratia, absorbet poenitentia: exspoliat sublimitas
<pb n="1124C"/>
mentis, absorbet diligentia. Quomodo autem
dubites quod afflictationis hic locus sit, quando corpus
est mortis, in quo operit nos etiam umbra mortis?
Et ideo ad lucernam illam semper debemus intendere,
quae est verbum Dei; ut sciamus quemadmodum
nostri animi semitas dirigamus et vestigia
mentis interna, ut lux animorum solvat tenebras
corporales.</p>
        </div3>
<div3>
          <head>73.</head>
          <p>
 Pulchre autem et Aquilae interpretatio quemadmodum
intelligere debeamus locum afflictationis,
expressit dicendo: <hi>Quoniam humiliasti nos in loco
sirenarum?</hi> Ut non caro in vitio sit, sive natura; sed
ea quae carnem corruptibilem <emph>918</emph> esse fecerunt.
Denique sirenas quarum secundo <note>(Esai. XIII, 21)</note> et
tertio <note>(Mich., I, 9)</note> mentionem fecit Scriptura divina,
<pb n="1124D"/>
quasdam fuisse puellas gentilis tradidit historia,
quae vocis propriae suavitate, canendi illecebris,
audiendique studio illectos navigantes ad littus admovere
navigia provocabant: eosque, cum gratiam
vocis sequerentur, scopuloso in loco naufragium facere
solitos vetustas posteris tradidit <note>(Hom. Od., B)</note>.
Earum autem interpretatio haec est, voluptas vocis,
et quaedam adulatio. Ita ergo saeculi voluptas nos
quadam carnali adulatione delectat ut decipiat. Ut
ergo illic non littus in vitio erat, sed canora dulcedo,
<pb n="1125A"/>
quae faciebat asperitatem littoris non caveri:
ita non caro in vitio; sed ea quibus caro ista sollicitatur
et fluctuat. Denique mare, si tempestas desit,
quietum est: si procella saeviat, periculosum.</p>
        </div3>
<div3>
          <head>74.</head>
          <p>
 Et Septuaginta virorum videtur cum his sententia
convenire; cum dicunt quia scriptum est: <hi>Quoniam humiliasti nos.</hi> 
 Cujus interpretationis testimonia
de Scripturis sunt nobis arcessenda divinis.
Ait enim in Deuteronomio: <hi>Si exieris,</hi> inquit, <hi>in
pugnam adversus inimicos tuos, et tradiderit tibi eos
Dominus Deus tuus in manus tuas, et depraedatus fueris
spolia eorum, et videris in ea depraedatione mulierem
bonam specie, et cohabitaveris cum ea <note>(Deut. XXI,
10 et 11)</note>
          </hi>. Et infra: <hi>Si nolueris eam postea, dimittes
eam liberam . . . . quia humiliasti eam <note>(Ibid., 14)</note>
          </hi>. Vides
<pb n="1125B"/>
ergo quoniam non natura sui eam, sed is qui ei integritatem
pudoris eripuit, humiliasse perhibetur.
Humilitas ergo operis est, per quod caro ista, peccati
corpus effecta est, et locus afflictationis. Iterum
alibi: <hi>Si virgo desponsata fuerit viro, et inveniens
eam homo in civitate dormierit cum ea, educentur ambo
ad portam civitatis suae, et lapidabuntur: et morietur
juvencula, quia non exclamavit in civitate, nec invocavit
hominem, qui subveniret: et vir,</hi> inquit, <hi>quia
humiliavit mulierem proximi sui <note>(Deut. XXII, 23 et 24)</note>
          </hi>.
Et hic eadem est hujus causa sermonis, ut a corruptore
humiliata dicatur. Tertium quoque habes de
hac re testimonium, et plura, si quaeras. Tamen de
eodem libro audi: <hi>Si quis invenerit virginem, quae
non sit desponsata, et vim faciens ei dormierit cum ea,
<pb n="1125C"/>
et inventus fuerit, dabit qui dormierit cum ea, patri
juvenculae quinquaginta denarios, et erit uxor ejus,
quia humiliavit eam: nec poterit dimittere eam per
omne tempus, propter quod humiliavit eam <note>(Ibid., 28,
et 29)</note>
          </hi>. Ipse sermo repetitus est, ut intelligas quia
non conditio carnis videatur nos humiliare, sed culpa.</p>
        </div3>
<div3>
          <head>75.</head>
          <p>
 Nec tamen negare possumus quod multis humilietur
et caro, loco ipso, illecebris ipsis, fragilitate
quoque qua patuit errori. Quae, licet non a mediocri
adversario serpente decepta sit, habebat
tamen sui non mediocrem gratiam, antequam peccatum
irreperet: in conspectu erat Dei Adam, in paradiso
vigebat, coelesti gratia refulgebat, loquebatur
cum Deo. Numquid eum humiliatum ante legisti,
nisi postea quam praevaricatio eum humiliavit
<pb n="1125D"/>
sua. Cujus vitii haereditatem ad nos usque transmisit;
ut in hoc corpore constituti nolimus peregrinari
de corpore, <emph>919</emph> et adesse Deo. Et ideo humiliamus
animam nostram quae se ad Deum gestit attollere:
sed corruptibile hoc corpus gravat animam,
terrenaque habitacula praeponderant, ut mens devota
Deo frequenter inclinetur ad saeculum, nec se
subjicere Deo possit, quoniam subjectionem sui sapientia
carnis ignorat, quae nostrum involvit affectum.</p>
        </div3>
<div3>
          <head>76.</head>
          <p>
 Dicentes haec de nobis, quid de carne Domini
<pb n="1126A"/>
nostri Jesu Christi dicemus? Qui utique suscepit carnis
istius veritatem, et ideo <hi>semetipsum humiliavit
usque ad mortem, mortem autem crucis <note>(Philip. II, 8)</note>
          </hi>.
Diligenter attende, et considera singula. Vide quia
volens suscepit hanc formam corporis nostri, et tuae
obsequia servitutis, in similitudinem hominum factus:
non in similitudinem carnis, sed in similitudinem
hominum peccatorum; omnis enim homo sub
peccato. Ideo et specie inventus ut homo; ut scriptum
est de eo: <hi>Et homo est, et quis cognoscet eum <note>(Jerem. XVII, 9)</note>
          </hi>?
Homo secundum carnem, sed ultra
hominem secundum operationem. <hi>Ut homo,</hi> inquit, <hi>humiliavit semetipsum 
 <note>(Phil. II, 8)</note>
          </hi>; quia ad eos Deus
venit qui humiliati fuerant, liberandos. Ipse se ergo
humiliavit propter nos. Non ergo corpus illius corpus
<pb n="1126B"/>
mortis; siquidem corpus est vitae: nec caro illius,
umbra mortis; siquidem fulgor est gloriae: nec in eo
locus afflictationis; siquidem in illo corpore omnibus
gratia consolationis. Humiliavit se, ut disceres quid
sit humilitas. Denique audi dicentem: <hi>Discite a me
quia mitis sum, et humilis corde <note>(Matth. XI, 29)</note>
          </hi>. Ille
se humiliavit, ut tu exaltareris; qui enim se humiliat
exaltabitur. Sed non omnes qui humiliantur, exaltabuntur;
multos enim crimen humiliat ad ruinam.
Humiliatus est autem Dominus usque ad mortem; ut
de portis mortis exaltaretur.</p>
        </div3>
<div3>
          <head>77.</head>
          <p>
 Ecce vide gratiam Christi, vide beneficia ejus.
Posteaquam Christus advenit, haec caro quae erat
umbra mortis, coepit per gratiam Domini refulgere, et
habere lumen proprium; unde et dictum est: <hi>Lucerna
<pb n="1126C"/>
corporis tui est oculus tuus <note>(Matth. VI, 22)</note>
          </hi>. Sed vide
de quo oculo dicat; non de exteriore, sed de interiore: <hi>Si oculus,</hi> 
 inquit, <hi>tuus simplex fuerit, totum
corpus tuum lucidum erit <note>(Ibid.)</note>
          </hi>. Interior utique est
oculus, qui totum hominis corpus illuminat. Interior
est etiam oculus, qui aufert toti corpori caecitatem;
quia scriptum est: <hi>Si autem nequam fuerit oculus tuus,
totum corpus tuum tenebrosum erit <note>(Ibid., 23)</note>
          </hi>. Vides
in uno homine unde tenebrae nascantur, unde lumen
oriatur. Ipse ergo tibi es caligo, vel lumen. Caligo
iniquitatis est, tenebrae peccatorum: lumen innocentiae.
Ipse tibi ergo es vel injuriae auctor, vel
gratiae: operatio divina nihil errat. Lumen in te ipso
est; quia innocens infantia tua est. Pura mens hominis
ante adolescentiae lubricum, et juventutis errorem.
<pb n="1126D"/>
Tu tibi ergo tenebras fecisti esse quod lumen
est. Denique idem oculus, hoc est, sensus hominis,
tenebrosus est in peccatore, splendidus in innocente.</p>
        </div3>
<div3>
          <head>78.</head>
          <p>
 Nec illud praetereamus quod Symmachus ait: <hi>Afflixisti nos in loco deserto.</hi> 
 Ideo affligimur <emph>920</emph> 
quia interdum destituimur protectione coelesti, et
regio ista sub maledicto est, vel in lubrico saeculari.
Necdum quoque benedixerat terram suam Dominus
noster Jesus Christus; et ideo laborabant, nec ad
lumen pietatis ejus oculorum spiritalium intendebatur
<pb n="1127A"/>
obtutus. Deinde quia voluptas et delectatio mundi
frequenter irrepit <note>(Hom., Odys., M)</note>. Unde non
vinculis hominis illius ligare nos atque vincire debemus,
nec cera aures claudere: sed avertere aurem
quotiescumque aliena a fide, et contraria vel adversa
utilitati nostrae aliquis existimat obloquenda; ne in
eo sermone operiat nos umbra mortis: et si quid
tale profertur, nos tamen Dei verbum debemus inserere,
quod mentis nostrae oculos fulgore disputationis
illuminet.</p>
        </div3>
<div3>
          <head>79.</head>
          <p>
 <note>(Vers. 21, 22.)</note> Sequitur: <hi>Si obliti sumus nomen
Dei nostri, et si expandimus manus nostras ad
deos alienos. Nonne Deus requiret ista?</hi> Aquila, <hi>investigabit
ista,</hi> dixit. Symmachus, <hi>inveniet ista? Ipse
enim novit occulta cordis. Quia propter te morte afficimur
<pb n="1127B"/>
tota die: aestimati sumus ut oves occisionis.</hi> Quid
est quod ait: Requiret Deus? Quasi si non requirat,
ignoret: et sic requiret Deus oblivionem tuam quae
irrepsit, ut auferat ejus omne vestigium. Unde et
Aquila dixit: <hi>Investigabit ista.</hi> Nam utique qui novit
cordis occulta, quomodo quaerit, cui etiam ea quae
sunt interiora, manifesta sunt? Siquidem apud Deum
conscientia uniuscujusque se prodit, et cogitatio hominis
apud eum se aut condemnat, aut purgat. Denique
Aquila <hi>visiones cordis</hi> dixit, eo quod videat cor
nostrum, et omnis nostri cogitatio cordis in promptu
sit apud Deum, atque ei cogitationum nostrarum
imago resplendeat. Bene illud ait Aquila: <hi>In te morte
afficimur;</hi> quoniam in Christo mori, arduum et gloriosum:
et in ipso moritur, qui pro ejus nomine sacra
<pb n="1127C"/>
passione est coronatus. Sed quid miraris quod
requirentem Deum occulta cordis versiculus iste declaret;
cum alibi Deum scrutatorem legeris cordis?
Quid etiam miraris si verbis nostris majestas divinae
substantiae explicari non possit <note>(Jerem. XVII, 20)</note>,
 cum ait Apostolus: <hi>Nolite ante tempus quid judicare,
donec veniat Dominus qui illuminabit occulta tenebrarum,
et manifestabit consilia cordium: et tunc laus
erit unicuique a Deo <note>(I Cor. IV, 5)</note>
          </hi>? Tenebras cordis
saepe loco criminis legimus; immo prope ubique.
Vide ergo ne ista sint occulta tenebrarum, quae sunt
cordis occulta; ideoque tenebrarum nomen acceperint,
quod ea ab aliis non deprehendantur, sed lateant.
Et ideo Dominus in die judicii illuminaturus asseritur
occulta tenebrarum; quia cor uniuscujusque
<pb n="1127D"/>
manifestabitur, quod ante occultum erat: soli quidem
Christo cognitum, qui sciens judicii sui gratiam ait: <hi>Nihil est occultum, quod non manifestabitur 
 <note>(Matth.
X, 26)</note>
          </hi>.</p>
        </div3>
<div3>
          <head>80.</head>
          <p>
 Sunt autem multa quae propter verecundiam
premimus, et ut impleamus coeleste mandatum, tacito
apud nos tenemus affectu; ne videamur in iis quae
nostra sunt, gloriari; et eorum fructum vulgando
incipiamus amittere. Sunt autem <emph>921</emph> occulta sapientiae,
<pb n="1128A"/>
quae raptus in paradiso apostolus Paulus
audivit: et quia non licebat ea homini loqui, apud se
tegebat: non quia usum eorum aut gratiam aliis invideret;
sed quod non licebat homini loqui, forte
etiam homini audire non proderat: quae tunc illuminabit
Dominus, cum illuminandorum secretorum
tempus advenerit. Vide ne etiam in Evangelio distantiam
aliquam reperias, ubi dixit: <hi>Nihil occultum
quod non manifestabitur, neque opertum quod non revelabitur <note>(Ibid.)</note>
          </hi>.
Illud tamen adstipulatur ad superiorem
interpretationem, ut utrumque de bonis esse
credamus; quia scriptum est: <hi>Cognoscit Dominus
qui sunt ipsius <note>(II Tim. II, 19)</note>
          </hi>. Suos ergo cognoscit,
et eos cognoscit qui cognoscunt Deum: ignorat autem
eos qui ignorant Deum; qui enim ignorat, ignorabitur.
<pb n="1128B"/>
Dominus ergo quae bona sunt, recognoscit:
ea quae sunt plena cognitionis divinae, ea quae sunt
occulta sapientiae, novit Dominus: aversatur autem
ea, quae sunt plena iniquitatis atque peccati.</p>
        </div3>
<div3>
          <head>81.</head>
          <p>
 Denique si istorum personam consideres, quos
nulla divini cultus oblivio separavit, ut alieno Deo
expanderent suas manus, atque aperire suas animas
noluerint, intelliges quod in occultis suis non flagitia
aliqua erant, sed ea quae essent innocentiae, continebant;
quandoquidem morte afficiebantur pro Dei
cultu, totaque die versabantur in morte: sicut et
versabatur Paulus, qui ait: <hi>Quotidie morior per vestram
gloriam <note>(I Cor. XV, 31)</note>
          </hi>. Et vere quotidie Paulus
moriebatur secundum carnem, in jejuniis, in naufragiis,
in diversis periculis, in miseriis constitutus:
<pb n="1128C"/>
sed non totus moriebatur. Moriebatur homo ejus
exterior, sed renovabatur interior: et ideo non deficiebat,
cum tot periculis urgeretur; quia etsi exterior
homo ejus corrumpebatur, interior renovabatur
de die in diem; quia diem sibi uniuscujusque fides
et gratia operationis illuminat. Unde nec Paulus
apostolus noctem sciebat; quia qui renovatur, semper
in luce est. An tibi non videtur in luce, qui
Christi in se continet charitatem? Et ideo immolationis
securus dura non refugit: nec eum persecutio
ulla, aut fames, aut gladius potest a Christo Domino
separare, quem vincula divinae charitatis astringunt.</p>
        </div3>
<div3>
          <head>82.</head>
          <p>
 <note>(Vers. 23.)</note> Interim tamen in bonis etiam operibus
mens humana turbatur, et tentationibus quatitur.
Tamen et hoc justorum est, ut cum se tentari
<pb n="1128D"/>
viderint, adjumentum deposcant; sicut apostoli in
Evangelio <note>(Matth. VIII, 25)</note>, cum Christus dormiret
in navi, tempestatem fluctuum formidantes excitaverunt
Dominum Jesum, ut ab his formidinem propulsaret.
Nonne tibi videntur sancti apostoli istos dixisse
versiculos: <hi>Exsurge, quare obdormis, Domine?
Exsurge, et ne repellas usque in finem.</hi> Certe etsi littera
distare videatur, concordat sententia. Neque
vero vel in corpore constitutus ita dormiebat Dominus
<pb n="1129A"/>
noster Jesus Christus, ut ignoraret tempestatem
maris, et exorta procella ventorum cognitionem ejus
per altitudinem soporis excederet. Dormiebat corpore,
sed virtute vigilabat. Et dispositio illa fuit, ut
ascenderet in navem Dei Filius, Dei Verbum:
ascenderent etiam simul discipuli sui: quos remissos <emph>922</emph> 
 et negligentes esse non passus, quasi de Domini
praesentia et favore securos, somno corporis sese
composuit. Ergo illa specie somni, dormire sese
mundo huic, apostolis Verbum Dei demonstrabat.
Vigilabat tamen ejus potestas et providentia, quae
excitavit tempestatem in mari; ut navis propemodum
insurgentibus fluctibus operiretur: qua discipuli
tempestate turbati, utrum salubris consilii se
provisione fulcirent, an vero remedium excederent,
<pb n="1129B"/>
cognosceretur. Sed illis quibus Jesus non dormiebat,
vigilabat fides: et ideo surgentes excitaverunt
Dominum Jesum, dicentes: <hi>Domine, salva nos,
perimus <note>(Matth. VIII, 25)</note>
          </hi>.</p>
        </div3>
<div3>
          <head>83.</head>
          <p>
 Vide si etiam illud discrepat ab Evangelio,
quod de Jona legimus <hi>(Jonae, I, 5)</hi>, qui dormiebat
in ventre navis, et stertebat: in quo sacrae passionis
figura praecessit. Sicut enim Jonas dormiebat in
navi, et stertebat securus, quasi non metuens deprehendi;
ita Dominus noster Jesus Christus, qui figuram
illam sacramento suae mortis implevit, tempore
Evangelii in navi dormivit: et sicut ille tribus diebus
et tribus noctibus fuit in ventre ceti; ita filius
hominis tribus diebus et tribus noctibus fuit in corde
terrae, in sui corporis passione. Qui ubi se excitavit
<pb n="1129C"/>
a morte, et somnum sui corporis relaxavit, ut pro
salute resurgeret universorum, Discipulos visitavit.
Hic est ergo verus Jonas, qui obtulit animam suam
redemptionem pro nobis. Propterea ergo sublatus et
missus est in mare, ut exciperetur et devoraretur a
ceto, quo intra alvum ceti positus ejus interiora vacuaret.
De quo ceto hoc dictum sit, audi Job dicentem: <hi>Qui habet,</hi> 
 inquit, <hi>magnum cetum captivum reddere <note>(Job III)</note>
          </hi>.
Quis iste est? Utique cognoscis, cum
legeris quod Dominus noster Jesus Christus captivam
duxerit captivitatem; devicto enim adversario et
inimico, nos qui captivi eramus, coepimus libertatem
possidere per Christum <note>(Ephes. IV, 8)</note>.</p>
        </div3>
<div3>
          <head>84.</head>
          <p>
 Denique ipsa oratio sancti Jonae docet Dominicae
passionis esse mysteria, cum dixit: <hi>Clamavi,</hi> 
inquit, <hi>ad Dominum meum in tribulatione mea, et audivit
me de ventre inferni <note>(Jonae II, 3)</note>
          </hi>. Vides quia inferni
ventrem dixit, non ceti? Dominus autem non
in cetum, sed in infernum descendit; ut et illi qui in
infernis erant, a perpetuis vinculis solverentur. Denique
plerique etiam resurrexerunt. Quae autem flumina
circumdederunt Jonam, aut de qua abysso
dixit Jonas: <hi>Abyssus circumdedit me novissima, mersit
caput meum in fissuras montium; descendi in terram,
cujus serae sunt continentes aeternales <note>(Ibid., 6 et 7)</note>
          </hi>?
Utique hoc ad personam Jonae non quadrat, et convenit.
Filius autem Dei descendit in fissuras montium,
<pb n="1130A"/>
quando descendit in tumulum; ipsum enim
Joseph, sicut Evangelium docet <note>(Matth. XXVII, 60)</note>,
posuit in monumento suo novo, quod excidit in petra,
et advolvit saxum magnum ad ostium monumenti.
Denique et in alio libro: <hi>Posuit,</hi> inquit, <hi>eum
in monumento exciso, in quo nondum quisquam positus
erat <note>(Joan. XIX, 41)</note>
          </hi>.</p>
        </div3>
<div3>
          <head>85.</head>
          <p>
 Quis autem est, qui cum voce laudis et confessionis
Domino sacrificavit; nisi Princeps omnium
sacerdotum, qui et vota pro omnibus vovit et reddidit?
Solus enim effectus sui habuit potestatem. Sicut
enim Jonas missus est in mare, et quievit mare a
commotione sua; ita Dominus <emph>923</emph> noster Jesus
Christus venit in hunc mundum, ut mundum lucrifaceret,
et sanguine suo omnia pacificaret, sive terrena,
<pb n="1130B"/>
sive coelestia. Adventu igitur suo redemit
universos homines; et provocavit ad Dei cultum
operibus suis, cum mortuos resuscitaret, sanaret infirmos,
timorem Dei humanis infundens affectibus.
Ipse est qui sacrificavit Domino sacrificium salutare
pro nobis, et dignas conversionis nostrae hostias Deo
obtulit; ipse est qui dormivit, et evigilavit.</p>
        </div3>
<div3>
          <head>86.</head>
          <p>
 Cavendum est ergo ne obdormiat peccatoribus;
obdormire enim videtur iis, quibus non resurrexerit,
et quos in finem repellit. Quis autem est qui
repellitur; nisi qui peregrinatur a Domino, quia non
peregrinatur a corpore? Quomodo enim possunt Deo
placere qui in carne sunt? Et ideo non in carne simus,
sed spiritu: adhaereamus Domino Jesu, qui se
in octogesimo et octavo psalmo repulsum dicit pro
<pb n="1130C"/>
nobis. <hi>Tu vero repulisti pro nihilo, Domine, distulisti
Christum tuum, evertisti testamentum servi tui <note>(Psal.
LXXXVIII, 39 et 40)</note>
          </hi>. Itaque repulsus in nobis factus
est in opprobrium vicinis suis; ille enim suscepit
opprobrium crucis, ut nos gloriam suae resurrectionis
indueret. Repulsus videtur, quasi mortuus; et
perfusus confusione, quasi crucifixus: sed benedictus
est in aeternum, qui maledictionem sustulit, benedictionis
gratiam comparavit.</p>
        </div3>
<div3>
          <head>87.</head>
          <p>
 <note>(Vers. 24.)</note> Sequitur: <hi>Quare faciem tuam avertis?</hi> 
Avertere a nobis Deum faciem suam putamus,
quando sumus in aliquibus afflictionibus constituti;
ut tenebrae nostro offundantur affectui, quibus impediti
fulgorem veritatis oculis nostris haurire nequeamus.
Etenim si in nostrum Deus attendat ingenium,
<pb n="1130D"/>
et nostram mentem visitare dignetur, certi simus
quod nulla res nobis caliginem possit obducere. Etenim
si vultus hominis caeteris membrorum partibus
plus refulget, et quemcumque intuemur, vel incognitum
agnoscimus, vel cognitum recognoscimus,
quem aspectus noster latere non patitur; quanto
magis Dei vultus quem spectat, illuminat! De quo
ut caetera ejus sunt; ita et hoc praeclarum sancti
Apostoli, qui vere interpres est Christi, ut aptiore
eum sensu et sermone nostris infunderet mentibus;
unde ait: <hi>Quoniam Deus qui dixit de tenebris lumen
splendescere, illuxit in cordibus nostris, ad illuminationem
<pb n="1131A"/>
scientiae claritatis Domini in facie Christi Jesu <note>(II Cor. IV, 6)</note>
          </hi>.
Ubi igitur in nobis reluceat Christus,
audivimus. Est enim fulgor aeternus animorum, quem
ideo Pater misit in terras, ut ejus illuminati vultu,
aeterna et coelestia spectare possimus, qui ante terrena
caligine tenebamur. Quid de Christo loquar;
cum etiam Petrus apostolus dixerit ad illum claudum
ex utero matris suae: <hi>Respice in nos <note>(Act. III, 4)</note>
          </hi>; qui
respexit in Petrum, et fidei illuminatus est gratia?
Neque enim accepisset remedium sanitatis, nisi fideliter
credidisset. Unde cum tanta gloria esset in apostolis,
audiens transire Dominum Jesum Zacchaeus
ascendit in arborem; quia exiguus et pusillus in
turba eum videre non poterat. Vidit Christum, et
lumen invenit. Vidit eum, et qui ante aliena rapiebat,
<pb n="1131B"/>
sua contulit. Merito ergo dicunt isti: <hi>Quare faciem
tuam avertis?</hi> <emph>924</emph>
</p>
        </div3>
<div3>
          <head>88.</head>
          <p>
 Aut fortasse propterea dicitur; quia desiderantibus
Christi moram faciebat adventus. Ipse
enim est vultus Patris, qui est imago et gloria Dei.
Certe si non ad Incarnationis ejus hoc accipiamus
sacramentum, recte etiam illud usurpant sancti dicentes: <hi>Quare faciem tuam avertis?</hi> 
 hoc est: Et si
avertis, Domine, faciem tuam a nobis, tamen signatum
est in nobis lumen vultus tui, Domine. Tenemus
illud in cordibus nostris, et in intimo splendet
affectu; neque enim quisquam potest subsistere, si
tu avertas faciem tuam. <hi>Omnia</hi> enim <hi>a te exspectant,
ut tu des illis cibum in tempore. Dante te his, colligent:
aperiente te manum tuam, universa implebuntur bonitate:
<pb n="1131C"/>
avertente autem te faciem, turbabuntur. Auferes
spiritum eorum, et deficient, et in pulverem suum convertentur.
Emittes spiritum tuum, et creabuntur: et
renovabis faciem terrae <note>(Psal. CIII, 27 et seq.)</note>
          </hi>. Agnoscis
quae sit esca, quam Deus hominibus subministrat?
Ipse est cibus quem secundum voluntatem Patris
unigenitus Filius ejus Dominus noster epulatur; sicut
ipse ait: <hi>Meus cibus est, ut faciam voluntatem Patris
mei, qui in coelis est <note>(Joan. IV, 34)</note>
          </hi>. Hic cibus nobis
est salutaris, et omnia Dei sunt salutaria.</p>
        </div3>
<div3>
          <head>89.</head>
          <p>
 Audis quaedam Dei membra, cognosce virtutes.
Manus quippe ejus, plenitudo bonitatis est: facies
ejus, illuminatio mentis est. Et ideo semper ab
eo speremus, in ipsum vota nostra et omnia studia
dirigamus: nec desperemus, etsi corporaliter eum
<pb n="1131D"/>
videre non possumus; neque enim desperavit Moyses,
cui dictum est: <hi>Non potes videre faciem meam; non
enim videbit faciem meam homo, et vivet.</hi> Et addidit: <hi>Ecce locus apud me, stabis in petra: et cum transierit
gloria mea, ponam te in cavernam petrae, et operiam te
manu mea, donec transeam; et tollam manum meam,
et videbis posteriora mea: faciem autem meam videre
non poteris 
 <note>(Exod. XXXIII, 20 et seq.)</note>
          </hi>. Non ergo videtur
ab homine facies Dei. Est tamen locus in quo
fide se monstret homini Deus. Est hic locus apud
Deum: et ideo si steterimus in petra, id est, in carnis
istius conscientia, et fidei firmitate; etsi plenitudinem
<pb n="1132A"/>
ejus videre non possumus, tamen quantum
possumus, quasi reliquias ejus luminis hauriemus.
Neque enim Moyses totam divinitatis ejus plenitudinem
vidit, quae habitat in Christo corporaliter: sed
vidit posteriora Christi, vidit splendorem ejus ut
homo, vidit ejus gloriam passionis, per quam regnum
nobis coeleste reseravit.</p>
        </div3>
<div3>
          <head>90.</head>
          <p>
 Aquila autem: <hi>Quare faciem tuam abscondis,</hi> 
posuit; sed etiam caeteri, quod videtur convenire
cum Moysi dictis, qui ait: <hi>Demonstra te mihi <note>(Exod.
XXXIII, 13)</note>
          </hi>, quasi diceret: Noli vultum tuum mihi
abscondere, sed magis demonstra videre cupienti.</p>
        </div3>
<div3>
          <head>91.</head>
          <p>
 Et addidit: <hi>Oblivisceris,</hi> inquit, <hi>inopiam nostram,
et tribulationem nostram.</hi> De qua inopia dicit
sanctus Propheta quod in oblivionem venerit Dei? Aut
<pb n="1132B"/>
quae est ista inopia, quam excidisse Deo nostro et
Domino conqueratur? Non otiosa ista est inopia;
nisi forte ea quae protectorem Deum et remuneratorem
habere consueverit. Si enim est inopia cui patet
regnum coelorum, recte isti inopiam suam divinis
excidisse sensibus arbitrantur, qui animam suam
humiliatam in pulvere deplorabant, et ventrem suum
in terra <emph>925</emph> haerere dicebant. Qui autem in terra
haerent, videntur divina protectione privari. Quae sit
ergo ista inopia, audi: <hi>Beati</hi> enim <hi>pauperes spiritu,
ipsorum enim est regnum coelorum <note>(Matth. V, 3)</note>
          </hi>. Si
ergo beata paupertas est, cui patet coelum, terrenas
istas divitias negligamus, corporalem redundantiam
declinemus. Sequamur vestigia apostolorum, ante
quorum pedes unusquisque quod habebat pecuniae
<pb n="1132C"/>
ex suorum agrorum pretio conferebat, ut pauperibus
dispensaretur. Istam igitur inopiam evangelicam hi
sancti viri multo ante exercere coeperant; et ideo dicebant: <hi>Oblivisceris inopiam nostram.</hi> 
 Tale est hoc,
quale illud apostolicum: <hi>Ecce nos reliquimus omnia,
et secuti sumus te <note>(Matth. XIX, 27)</note>
          </hi>. Bona ergo paupertas,
quae a pietate procedit, et virtutum exercitatione
suscipitur.</p>
        </div3>
<div3>
          <head>92.</head>
          <p>
 Nec solum inopiam, sed etiam tribulationem
suam in oblivionem Deo venisse deplorant. Bonae
sunt et tribulationes quae sunt propriae justorum,
qui non pro meritis suis, sed pro pietate eas sustinent:
in quibus justus non atteritur, sed dilatatur,
sicut sanctus Propheta declarat dicens: <hi>In tribulatione
dilatasti mihi <note>(Psal. IV, 2)</note>
          </hi>. Et ipse Dominus
<pb n="1132D"/>
Jesus ait: <hi>In tribulatione invocavi Dominum, et exaudivit
me in latitudinem <note>(Psal. CXVII, 5)</note>
          </hi>. Dilatavit
sancto apostolo Paulo, quando ei oculorum lumen
eripuit; ita enim confessus est Christum, quem negabat
antea. Ideo vas electionis esse promeruit. Denique
ut scias quia dilatavit Paulo Dominus Jesus,
audi ipsum Apostolum dicentem: <hi>Os nostrum</hi> <emph>926</emph> <hi>patet ad vos `o Corinthii, cor nostrum dilatatum
est 
 <note>(II Cor. VI, 11)</note>
          </hi>. Aperi ergo os, confitere Christum;
quia plenitudo est: ubi plenitudo, ibi etiam
latitudo. Et quasi bonus magister qui discipulos
habere optaret aequales, nos quoque hortatus est ut
<pb n="1133A"/>
dilataremur, dicens: <hi>Dilatamini et vos <note>(II Cor. VI, 13)</note>
          </hi>.</p>
        </div3>
<div3>
          <head>93.</head>
          <p>
 Cum autem Deus alicubi in tribulatione dilatat;
tunc fiet latitudo cordis, sicut arena maris innumerabilis.
Quae sit ista latitudo audi dicentem sanctum
Salomonem: <hi>Optavi, et datus est mihi sensus: et invocavi,
et venit in me spiritus sapientiae <note>(Sap. VII, 7)</note>
          </hi>.
Ut enim acciperet sapientiam a Deo, non divitias,
non nobilitatem, non potestatem; sed sapientiam
postulavit, et in illa omnia quae etiam non postulavit,
invenit. Unde Scriptura dicit quia talis erat latitudo
cordis ejus, sicut arena maris innumerabilis <note>(III Reg. IV, 29)</note>.
Unde hanc percipias latitudinem,
ait de seipso cognoscens: <hi>In latitudine cordis tui describe
<pb n="1134A"/>
eam <note>(Prov. VII, 3)</note>
          </hi>. Et ideo qui habet sapientiam,
non in occulto teneat eam, non ad momentum;
sed canat eam in exitu: ubique quod sentit, cum
auctoritate praedicet.</p>
        </div3>
<div3>
          <head>94.</head>
          <p>
 Symmachus autem pro tribulatione afflictationem
posuit. Sive tamen afflictatio sit, sive tribulatio,
opus est ut nos maneamus in Domino, nec ab
eodem recedamus; quoniam praesule Domino et assistente
nobis, omne certamen fortiter possumus sustinere.
Si autem Dominum negligamus, et longe
nos faciamus a Domino, facimus nobis adversarium
fortiorem.
</p>
        </div3>
      </div1>


<div1>
        <head>IN PSALMUM XLV ENARRATIO.</head>
        <pb n="1133"/>
        <head> <emph>925</emph> PRAEFATIO.</head>

<pb n="1133B"/>
<div3>
          <head>1.</head>
          <p>
 <note>(Vers. 1.)</note> Titulus psalmi hujus ita inscribitur: <hi>In finem, pro filiis Core pro occultis, psalmus
ipsi David.</hi> 
 Quid est, <hi>pro occultis?</hi> Occultorum habuisse
se cognitionem per revelationem Domini Jesu,
in quinquagesimo quoque psalmo sanctus Propheta
commemorat dicens: <hi>Incerta et occulta sapientiae
tuae manifestasti mihi <note>(Psal. L, 8)</note>
          </hi>. Quae autem
illa sint occulta, in Evangelio sancto docemur, dicente
<pb n="1133C"/>
Dei Filio, quod mysteria sapientiae abscondita
sint sapientibus, et parvulis revelata <note>(Matth. XI,
25)</note>. Haec sunt illa, ni fallor, quae oculus non vidit,
nec auris audivit, nec in cor hominis ascenderunt:
quae praeparavit Dominus diligentibus eum. Ergo
in occulto cordis nostri occulta sapientiae recondamus,
non temere aliquibus divulgemus; nisi
sacramentorum consortibus, quos Dominus vocavit
ad gratiam suam, qui se in abscondito vult
rogari; quoniam solus est, qui abscondita et occulta
cognoscat.</p>
        </div3>
<div3>
          <head>2.</head>
          <p>
 Denique ipse Dominus Jesus ad percipiendam Legem
solum Moysen, non absque Jesu tamen, in montem
voluit ascendere. In Evangelio quoque Petro, Joanni,
et Jacobo solis ex omni numero discipulorum resurrectionis
<pb n="1133D"/>
suae gloriam revelavit <note>(Matth. XVII, 1)</note>. Ita occultum
suum voluit esse mysterium: et admonebat frequenter,
ne cui facile quae viderant, annuntiarent; ne
offendiculum quisquam subiret infirmior, qui vim sacramentorum
fluctuanti ingenio haurire non posset. Denique
ipse Petrus nesciebat quid diceret, qui <emph>926</emph> tria
tabernacula Domino, et servulis crederet esse facienda.
Deinde fulgorem gloriae Domini transfigurantis se
sustinere non potuit: sed in terram cecidit, ceciderunt
et filii tonitrui Jacobus et Joannes et nubes operuit eos;
nec potuerunt surgere nisi postea quam Jesus venit, et
tetigit eos, et jussit ut surgerent, et formidinem sequestrarent.
Introierunt ergo in nubem, ut abdita, et
<pb n="1134B"/>
occulta cognoscerent; atque ibi audierunt vocem Dei
dicentis: <hi>Hic est Filius meus dilectus, in quo mihi
complacui: ipsum audite <note>(Ibid., 5)</note>
          </hi>. Quid est, <hi>Hic
est filius meus dilectus?</hi> Hoc est, noli errare, Simon,
ut servulis Filium Dei conferendum putes: <hi>Hic est
Filius meus;</hi> non Moyses filius, non Elias filius;
quamvis alter aperuerit mare, alter clauserit coelum.
In verbo enim Domini uterque naturam vicit elementi:
sed illi ministerium praebuerunt, hic est qui
<pb n="01134C"/>
solidavit aquas, coelum siccitate clausit, et quando
voluit, in imbres resolvit. Ubi testimonium resurrectionis
adsciscitur, astipulantur ministeria servulorum:
ubi gloria Domini resurgentis ostenditur, servulis
splendor absconditur. Namque ipsos stellarum
globos sol exortus obducit, et omnia earum lumina
mundano sub sole vanescunt. Quomodo ergo sub
aeterno sole justitiae, atque illo fulgore divino videri
poterant stellae carnales? Ubi ergo sunt illa lumina,
quae vestris ante oculis quodam miraculo refulgebant?
Tenebrae sunt universa, comparatione lucis aeternae.
Alii ministeriis suis Deo placere <emph>927</emph> festinent: hic
solus est verum lumen et aeternum, in quo Pater complacet,
vel in quo beneplacitum est mihi; ut meum
sit, quidquid hic fecit: et quidquid ego feci, Filii opus
<pb n="1134D"/>
esse jure credatur. Ipsum audite dicentem: <hi>Ego
et Pater unum sumus <note>(Joan. X, 30)</note>
          </hi>. Non dixit: Ego
et Moyses unum sumus. Non dixit sibi et Eliae ullum
divinae gloriae esse consortium. Quid tria tabernacula
praeparatis? Non in terris habet iste tabernaculum,
sed in coelo. Audierunt apostoli, et ceciderunt pavore
turbati. Venit Dominus, et levavit eos, et jussit ne
cui dicerent quod vidissent.</p>
        </div3>
<div3>
          <head>3.</head>
          <p>
 Huic ergo tua occulta servato, cui David sua
occulta mandabat dicens: <hi>Ab occultis meis munda
me, Domine <note>(Psal. XVIII, 13)</note>
          </hi>. Munda enim debent
esse receptacula, in quibus sunt pietatis occulta mysteria.
Et ideo tibi dicitur: <hi>Bibe aquam de vasis tuis,
<pb n="1135A"/>
et de puteorum tuorum fontibus . . . . et in plateis superfluant
aquae tuae, ut irriguo fonte munderis <note>(Prov. V,
15 et 16)</note>
          </hi>. Ideo tibi dicitur: <hi>Vino torcularia tua redundent <note>(Prov. III, 10)</note>
          </hi>.
Ideo dicitur: <hi>In tribulatione
invocasti me, et liberavi te, exaudivi te in abscondito
tempestatis: probavi te in aqua contradictionis <note>(Psal.
LXXX, 8)</note>
          </hi>. Est enim quaedam in tribulationibus interna
 pectorum saeva tempestas, quando sunt foris
pugnae, intus timores. Est aqua contradictionis,
quando velut quodam amarissimi salis aestu fluctuant
nostrae cogitationes, nec ulla in profundo mentium
definitionis stabilitate placidantur. Tunc tempestas
in abscondito, tunc aqua contradictionis, quae solo
potest Christi sermone sedari, quo peccata nobis nostra
dimittit, secundum quod ipse dignatus est dicere:
<pb n="1135B"/> <hi>Jam vos mundi estis propter sermonem, quem
locutus sum vobis 
 <note>(Joan. XV, 3)</note>
          </hi>. Loquere, Domine
Jesu: verbum tuum medicina est, verbum tuum lumen
est, verbum tuum nostrae colluvionis ablutio est,
verbum tuum fons est. Tu loqueris, et culpa lavatur.</p>
        </div3>
<div3>
          <head>4.</head>
          <p>
 Et quia de abscondito tempestatis, et de aqua
contradictionis ductus est sermo, omnia nobis factum
est Dei verbum. Caro factum est, ut carnem servaret;
aqua factum est, ut aquam contradictionis sua gratia
temperaret, et amaritudinem impietatis auferret. Ideoque
scriptum est: <hi>Aqua alta verbum in corde viri <note>(Prov.
XX, 5)</note>
          </hi>. Alibi <hi>verbum,</hi> alibi iterum <hi>consilium;</hi> ibi enim bonum
consilium, ubi bonum est Dei verbum. Et ideo tibi
Lex dicit: <hi>Attende tibi, ne fiat tibi verbum malum in corde
tuo <note>(Deut. XV, 9)</note>
          </hi>; et dicat Jesus: <hi>Quid cogitatis
<pb n="1135C"/>
mala in cordibus vestris <note>(Matth. IX, 4)</note>
          </hi>? Misit enim
Deus Verbum suum, ut sanaret hominem, non ut
perderet. Hoc Verbum medicina est, non poena.
Hoc Verbum in corde tuo, et in ore sit tuo: hoc
Verbum sit in occultis, ubi diabolus insidiatur: intret
Verbum, exeat diabolus. Nam si irrepserit diabolus,
Christus recedit; quomodo recessit a Juda postquam
se diabolus in cor ejus immersit. Et tu ergo dic: <hi>Ab occultis meis munda me, Domine;</hi> 
 ne diabolus insidietur
in occultis, sicut leo in cubili suo. Quod si Christi
occulta pie fideliterque servaveris, insidiandi diabolo
locus esse non poterit. Ideoque in psalmo nono David
de occultis scribens Domini sacramentis; quod est conversio
peccatorum, vocatio gentium, Dei regnum, praeparatio
cordis, <emph>928</emph> judicium pauperum, refectio inopum;
<pb n="1135D"/>
ante de occultis pectoris tui atque secretis exterminandum
adversarium dicit: ne sedeat in occultis ut
interficere cupiens innocentem. Ideoque tibi dicitur: <hi>Intra in cubiculum tuum, et clauso ostio, ora Patrem
tuum in abscondito 
 <note>(Matth. VI, 6)</note>
          </hi>. Illo tua descendat
oratio, ubi eam audiat qui scrutatur abscondita: ibi
tuam patientiam deprehendat, vel tegendae injuriae,
vel jactantiae declinandae; occultat enim sapiens injuriam
suam. Ibi est latibulum sapientiae; <hi>posuit</hi> enim <hi>tenebras latibulum suum 
 <note>(Psal. XVII, 12)</note>
          </hi>. Quaerent me
mali, et non invenient <note>(Prov. I, 28)</note>.
<pb n="1136A"/>
</p>
        </div3>
<div3>
          <head>5. </head>
          <p>
Ideo Abraham puteum fodit, ut aquam qui quaereret,
inveniret: ideo puteum fodit Isaac: ideo Dominus
Jesus sedebat ad puteum; erat autem ibi fons
Jacob. Sedebat ad puteum, ut quaereres, Fons ibi
est, ubi Christus est. Fons est, ut aquae supereffluant
requirentibus; quo et universa carnis vel flagitia
diluantur, vel restinguantur incendia. Haec ergo est
altitudo sapientiae et scientiae Dei; ut mali eam non
inveniant, boni quaerant, atque in ejus acquirendae
studio et meditatione versentur. Vis scire quam verum
sit? Audi sapientiae ipsius verba: <hi>Petite, et dabitur
vobis: quaerite, et invenietis: pulsate, et aperietur
vobis <note>(Luc. XI, 9)</note>
          </hi>. Pulsa ergo januam; quia
Christus est janua: pulsa ostium Verbi; ut aperiatur
tibi ad eloquendum mysterium Christi, et absconditos
<pb n="1136B"/>
in Christo sapientiae possis invenire thesauros.
In ipso nobis sapientia, in ipso vita nostra
abscondita est; sicut Paulus asseruit <note>(Coloss. III, 3)</note>,
qui usque ad tertium raptus est coelum, ut audiret
ea quae homini non licet loqui. Quanta occultorum
est disciplina! Licet scire homini, et non
licet loqui. Scire vita est, loqui mors est.</p>
        </div3>
<div3>
          <head>6.</head>
          <p>
 Cognoscentes ergo quia finis occultorum qui
Graece <foreign xml:lang="greek">σκοπὸς</foreign> dicitur, hic est, atque ea summa, ut
et indigni non apprehendant sapientiae disciplinam:
et qui desiderium habent, vitae tamen et fidei meritis
suffragantibus, cognitionem divinorum capere sacramentorum
laborant, et quotidianis exercitationibus
desudant, ut intentionis suae fructum mereantur.
adipisci; nonum psalmum et quadragesimum quintum
<pb n="1136C"/>
diligentius legamus, ut absconditam in mysterio
sapientiam fideli possimus mente comprehendere.
Soli enim isti de occultis titulum praetulerunt. Sed
jam psalmum adoriamur.
</p>
        </div3>
      </div1>

<div1>
        <head>ENARRATIO.</head>
<div3>
          <head>7.</head>
          <p>
 <hi>Deus noster refugium et virtus.</hi> Quid est, <hi>noster?</hi> 
Hoc est, eorum qui in te credimus. Sic et alibi: <hi>Domine,
refugium factus es nobis <note>(Psal LXXXIX, 1)</note>
          </hi>. Nobis,
inquit, credentibus, non incredulis: nobis quaerentibus,
non refugientibus veritatem. Ille enim hoc
potest dicere, qui in solius Dei praesidio suae constituit
spem salutis. Nobis ergo refugium factus es, et
nostrum refugium et virtus, qui sumus ex populis
nationum. Judaei te negaverunt, Judaei
<pb n="1136D"/>
non te receperunt; et ideo es conversus ad gentes,
vocasti nos, et refugium factus es nostrum,
et virtus es nobis. Vis scire quia de nobis <emph>929</emph> 
qui sumus ex gentibus, dictum sit? <hi>Crux Domini
Judaeis offendiculum, Graecis stultitia: nobis autem
virtus Dei atque sapientia est <note>(I Cor. I, 18)</note>
          </hi>. Et
infra: <hi>Ex ipso autem vos estis in Christo Jesu, qui factus
est sapientia nobis a Deo <note>(Ibid., 30)</note>
          </hi>. Utique Paulus
non de Judaeis, nec de gentibus dixit: sed de iis
qui conversi ad Dominum Jesum praedicarent suae
salutis auctorem. Confugisti ergo ad Christum? Non
<pb n="1137A"/>
deseras fundamentum, confirmatorem tuum non derelinquas;
ut te qui suscepit, ipse tueatur, et mercem
suam pius animarum nostrarum negotiator agnoscat.</p>
        </div3>
<div3>
          <head>8.</head>
          <p>
 <note>(Vers. 2.)</note>. <hi>Adjutor in tribulationibus quae invenerunt
nos nimis.</hi> Bene <hi>nimis</hi> ad utrumque respondit,
et ut in tribulationibus quae nos nimis invenerunt, et
adjutor nimis possit intelligi. Quanto enim majores
tribulationes fuerint, tanto majora nobis et vehementiora
adjumenta sunt necessaria. Et ideo plerumque
fit, ut in gravioribus et asperioribus certaminibus
coronemur: quia lacrymis et gemitibus et orationibus
frequentioribus aeternae opem nobis divinitatis adsciscimus.</p>
        </div3>
<div3>
          <head>9.</head>
          <p>
 <note>(Vers. 3.)</note> Quo fit ut non timeamus, cum terra
nostra turbatur, et transferuntur montes; quia si tu
<pb n="1137B"/>
pro nobis, quis contra nos? Timere non possumus
fragilitates istius carnis, quae timore ac metu frangitur,
inflammatur cupiditatibus, luxuria mollitur, deliciis
enervatur, vaporatur febribus, dolore vexatur,
exanimatur angustiis. Vel cum transferuntur illi
montes in cor maris, de quibus dixit Salvator: <hi>Si
habueritis fidem sicut granum sinapis,</hi> non solum de
ficulnea facietis; sed etiam <hi>si monti huic dixeritis:
Tollere, et jactare in mare; nihil impossibile erit vobis <note>(Matth. XXI, 21)</note>
          </hi>.
Misit se hic mons in cor Judae, et
mentem ejus gravi tempestate turbavit, diversarum
exagitans fluctibus passionum. Sicut enim terrarum
fertilitati fecunda bonis operibus et devotionis ac
fidei fructibus anima comparatur, ut odor Jacob, sicut
odor agri pleni; ita etiam procellosi maris inquietudine
<pb n="1137C"/>
figuratur anima ejus, qui quietus esse non
novit, et amaris cogitationibus excitat graves fluctus.
Denique nec osculo suo Dominus Jesus Judae
proditoris amaritudinem temperavit. Suscepit osculum
proditor, infudit venenum, mortem irrogavit:
cujus aculeum quidem Christus obtudit, sed solus
proditor non evasit. Et ut evidenter montem hujusmodi
nobis manifestaret, alibi quoque cum daemonium
ab homine jussisset exire, apostolis interrogantibus
qua causa illud ipsi ejicere nequivissent,
ait: <hi>Non ejicitur hoc genus, nisi in oratione et jejunio <note>(Matth. XVII, 20)</note>
          </hi>.
Et addidit: <hi>Si habueritis fidem sicut
granum sinapis, dicetis huic monti: Transi hinc illo <note>(Ib., 19)</note>
          </hi>,
manu significans quis ille mons esset, quem
posset perfecta transferre fides. Perfecta enim fides
<pb n="1137D"/>
grano sinapis comparata est, dicente Apostolo: <hi>Si habeam
omnem fidem, ita ut montes transferam: charitatem
autem non habeam, nihil mihi prodest <note>(I Cor. XIII, 2)</note>
          </hi>.</p>
        </div3>
<div3>
          <head>10.</head>
          <p>
 <note>(Vers. 4.)</note> Sunt etiam qui ita distinguunt: <hi>Et
transferentur montes;</hi> ut sequatur: <hi>In cordibus maris
sonuerunt,</hi> <emph>930</emph> <hi>et turbatae sunt aquae ejus: conturbati
<pb n="1138A"/>
sunt montes in fortitudine ejus.</hi> Non bonae aquae quae
sonant, atque turbantur, et potum praebere non
possunt. Meliores sunt quae pertranseunt; sicut scriptum
est: <hi>Inter medios montes pertransibunt aquae, et
potabunt omnes bestiae agri: suscipient onagri in sitim
suam <note>(Psal. CIII, 10 et 11)</note>
          </hi>. Denique ubi legio daemoniorum
petiit et accepit potestatem ut introiret
in porcos, magno impetu se praecipitavit in mare <note>(Luc. VIII, 32)</note>:
et aquae illae gregis sui praecipitatione
turbatae sunt. Alibi quoque idem David propheta sic
posuit: <hi>Viderunt te aquae, Deus, viderunt te aquae, et
timuerunt <note>(Psal. LXXVI, 17)</note>
          </hi>; hoc est, bonae virtutes,
quae Verbi coelestis cognitione sunt placidae, non sonitu
et fragore terribiles. De malis autem virtutibus
quid dicit? <hi>Et conturbatae sunt abyssi, multitudo sonitus
<pb n="1138B"/>
aquarum <note>(Ibid., 17 et 18)</note>
          </hi>. Abyssi Deum non vident,
et ideo turbationibus semper obnoxiae sunt. Et exposuit
quid essent abyssi. <hi>Multitudo,</hi> inquit, <hi>sonitus
aquarum.</hi> Nam et bestia illa Antichristus ex abysso
ascendit, ut adversus Eliam atque Enoch, atque
Joannem qui propter testimonium Domini Jesu terris
sunt redditi, praeliaretur: ut legimus in Joannis Apocalypsi:
cui datum est os loquendi magna, ut adversus
Deum plena furoris convicia et sacrilegii personaret <note>(Apoc. XIII, 5 et seq.)</note>.</p>
        </div3>
<div3>
          <head>11.</head>
          <p>
 Sonuerunt ergo aquae, id est, immundi spiritus,
cum turbarentur videntes opera Dei, in Domini
salutaris adventu appropinquare sibi judicium pertimescentes.
Sonuerunt et turbatae sunt aquae in Domini
passione. Unde et dictum est: <hi>Quare fremuerunt
<pb n="1138C"/>
gentes, et populi meditati sunt inania <note>(Psal. II, 1)</note>
          </hi>?
Et alibi Scriptura dicit: <hi>Periit memoria eorum cum
strepitu <note>(Psal. IX, 8)</note>
          </hi>. Diabolus sonum quaerit, Christus
silentium. Denique <hi>sicut agnus coram tondente se,
sic non aperuit os suum <note>(Esai. LIII, 7)</note>
          </hi>. Et alibi: <hi>Non
clamabit, neque contendet, nec quisquam audiet in platea
vocem ejus <note>(Esai. XLII, 2 et 3)</note>
          </hi> . . . . <hi>donec ejiciat in
victoria judicium <note>(Matth. XII, 19 et 20)</note>
          </hi>. Quae est ista
nisi de serpente victoria? In hac fortitudine Filii Dei
conturbati sunt montes; cum diabolus et ministri
ejus viderent mortuos resurgentes. Isti sunt montes
qui turbantur: illi montes qui transferuntur in paradisum,
quibus dicitur: <hi>Hodie mecum eris in paradiso <note>(Luc. XXIII, 43)</note>
          </hi>.
Et alius cui dicitur: <hi>Sic eum
volo manere donec veniam, quid ad te? Tu me sequere</hi> 
<pb n="1138D"/> <note>(Joan. XXI, 23)</note>.
Et Enoch qui raptus est; ne malitia
saeculi mutaretur.</p>
        </div3>
<div3>
          <head>12.</head>
          <p>
 Post Domini passionem quid aliud sequi debuit,
nisi quia de corpore Domini flumen exivit:
quando de latere ejus aqua fluxit et sanguis, quo laetificavit
animas universorum; quia illo flumine lavit
<pb n="1139A"/>
peccatum totius mundi? Est et fluvius qui de Eden
exiit, et circumiit universam terram, Verbum Dei
quo paradisus intelligibilis irrigatur, et omnis anima
vocatur ad gratiam Christi, dicente ipso Dei Verbo: <hi>Si quis sitit, veniat ad me, et bibat. Cui ego dedero
aquam, flumina de ventre ejus fluent aquae vivae 
 <note>(Joan.
VII, 38 et 39)</note>
          </hi>. Ex illo enim unico Dei Verbo quatuor
fluviorum prudentiae et fortitudinis, temperantiae quoque
et justitiae fluenta manarunt. <hi>Alii enim per Spiritum
datur</hi> <emph>931</emph> <hi>sermo sapientiae, alii fides in eodem
Spiritu, alii gratia curationum in uno Spiritu, alii operatio
virtutum . . . Haec enim operatur omnia unus atque
idem Spiritus, dividens singulis prout vult <note>(I Cor. XIII,
9 et seq.)</note>
          </hi>. Hi sunt impetus fluminis, cum se in gratiam
ministeriorum operationis atque virtutis spontanea
<pb n="1139B"/>
divisione transfundit.</p>
        </div3>
<div3>
          <head>13.</head>
          <p>
 His igitur fluminis superni meatibus civitas
illa in qua Deus inhabitat, irrigatur; et sanctificatur
Altissimi tabernaculum, omnis anima quae inhabitatur
a Christo; vel corpus illud quod Virgo generavit,
de quo Gabriel angelus dixit: <hi>Et quod nascetur
ex te sanctum vocabitur Filius Dei vivi <note>(Luc. I, 35)</note>
          </hi>.
Bonum tabernaculum, quod nulla potuerunt obumbrare
peccata. Admirabile templum Dei, et aula coelestis,
quod solutum corrumpi non potuit, sed intra
triduum resurrexit, resuscitatum ab ipso qui mortuus
videbatur. Nec mirum, quando Deus in medio
civitatis ejus erat, nec commotus est, sive quia nullius
peccati prolapsione commotus est Dei Filius, nec
alicujus erroris offensione titubavit, aut corporalis
<pb n="1139C"/>
illecebrae nutavit impulsu; sive quia non reliquit animam
ejus Dei gratia, sed inseparabilis in ea mansit,
quod ab omni colluvione delicti immaculata duraverit.
Unde et ad Patrem Dei Filius dixit: <hi>Nec derelinques
animam meam in inferno <note>(Psal. XV, 10)</note>
          </hi>.
Ergo quia suberat ei nec in carne peccare, divine
ait: <hi>Ego in Patre et Pater in me est <note>(Joan. XIV, 10)</note>
          </hi>.
Et alibi: <hi>Traditus sum, et non egrediebar <note>(Psal.
LXXXVII, 9)</note>
          </hi>. Ab eo utique non egrediebatur, cui
dixit postea: <hi>Exsurrexi, et adhuc tecum sum <note>(Psal.
CXXXVIII, 18)</note>
          </hi>. Ubi autem aliquis gravius peccat, commovetur
in eo Deus, ut ab eo transeat. Unde et Adae
peccanti deambulare visus est, et Stephano stare;
quia ille in praevaricatione lapsus est, hic in martyrio
coronatus. Et in Zachariae libro ita scriptum est:
<pb n="1139D"/>
 <hi>Ambulavit in commotione indignationis irae suae Dominus</hi> 
<pb n="1140A"/> <note>(Zach. IX, 14)</note>.
Simile et in Evangelio dictum
est Judaeis: <hi>Ecce derelinquetur vobis domus vestra
deserta <note>(Matth. XXIII, 38)</note>
          </hi>. Dereliquit enim Dominus
Judaeos, et statim secuta est ruina Synagogam. Quod
si eam Christus non deseruisset, numquam eam supremum
secutum esset excidium. Aperuimus ergo
quod dictum est: <hi>Deus in medio ejus non commovebitur.</hi> </p>
        </div3>
<div3>
          <head>14.</head>
          <p>
 Sequitur: <hi>Adjuvabit eam Deus diluculo.</hi> Quo
significatur quia resurrectio matutina adjumentorum
nobis coelestium subsidia confert, quae noctem repulit,
diem refudit, dicente Scriptura: <hi>Surge, qui dormis,
et exsurge a mortuis, et illucescet tibi Christus <note>(Ephes. V, 14)</note>
          </hi>.
Vide autem mysterium. Vespere passus
est Christus: ideo et secundum Legem ad vesperam
<pb n="1140B"/>
agnus occiditur <note>(Exod. XII, 6)</note>. Mane surrexit;
sic enim scriptum est: <hi>Una autem sabbati venit Maria
Magdalene prima luce ad monumentum, cum adhuc</hi> <emph>932</emph> 
 <hi>esset obscurum, et vidit lapidem amotum ab ostio <note>(Joan. X, 1)</note>
          </hi>.
Ad vesperam mundi occiditur, deficiente
jam luce; quia in tenebris erat hic totus mundus,
et majoribus fuisset tenebrarum squaloribus
involutus; nisi Christus nobis e coelo lux aeterna venisset,
innocentiae tempora generis refusurus humano.
Passus est ergo Dominus Jesus, et sanguine suo
nostra peccata donavit, lux refulsit conscientiae purioris,
et dies resplenduit gratiae spiritalis. Unde et
Apostolus ait: <hi>Nox praecessit, dies appropinquavit <note>(Rom. XIII, 12)</note>
          </hi>.
Evigilavimus igitur, jam non dormiamus.
Vestem lucis induimus, non in amictus tenebrosae
<pb n="1140C"/>
conversationis atque exuvias revertamur.
Comessationibus atque deliciis, quae nocturni sunt
temporis, vale diximus: sobrietatem elegimus, cujus
gratia Jacob primatus quos non habebat, invenit.</p>
        </div3>
<div3>
          <head>15.</head>
          <p>
 In aliis quoque codicibus invenitur: <hi>Adjuvabit
eam Deus vultu suo.</hi> Quid hoc quoque significet, ipse
Propheta nos doceat. Namque ipse in posterioribus
dixit: <hi>Ostende faciem tuam, et salvi erimus <note>(Psal.
LXXIX, 4)</note>
          </hi>. Aspectus ergo Dei, salus nostra est, atque
in ejus vultu nostrum est adjumentum. In quo
quanta vis sit, divina Scriptura declarat, quae non
otiose attexuit, quod <hi>respexit Deus super munera Abel,
super munera autem Cain non respexit <note>(Gen. IV, 4 et
5)</note>
          </hi>; et ideo contristatus est Cain, quod sacrificium
suum Deo displicuisse cognovit, placuisse germani.
<pb n="1140D"/>
Unde et illud quod hodie in psalmi responsorio decantatum
<pb n="1141A"/>
est, plurimum nostrae conducit assertioni: <hi>Exspectans exspectavi Dominum, et respexit me 
 <note>(Psal.
XXXIX, 2)</note>
          </hi>. Quem Dominus respicit, salvat. Denique
in Domini passione cum titubaret Petrus sermone,
non mente (licet ipse Petri sermo titubantis fidelior
sit, quam doctrina multorum), respexit eum Christus,
et Petrus flevit; quo proprium lavit errorem. Ita
quem visus est voce denegare, lacrymis fatebatur.</p>
        </div3>
<div3>
          <head>16.</head>
          <p>
 <hi>Conturbatae sunt gentes, inclinata sunt regna:
dedit vocem suam Altissimus, et mota est terra.</hi> Adventu
Domini Salvatoris adversariae potestates cum
sua legione turbatae sunt, jussae ab humanis exire
corporibus, et precatae ut mitterentur in porcos.
Turbatis nequissimis potestatibus, necesse fuit turbari
cultores simulacrorum, inclinari quoque regna
<pb n="1141B"/>
peccati. Erat enim grave regnum, quod sibi in grave
servitium subjugaverat omnium animos peccatorum;
qui enim facit peccatum, servus est peccati. Regnum
autem peccati, mortis est regnum, quod diu toto orbe
praevaluit. Unde et Apostolus ait: <hi>Sed regnavit
mors ab Adam usque ad Moysen, etiam in eos qui non
peccaverunt, in similitudinem praevaricationis Adae, qui
est forma futuri <note>(Rom. V, 14)</note>
          </hi>. Venit veritas, figura
cessavit: venit vita, regnum mortis evanuit: venit
remissio <emph>933</emph> peccatorum, et peccati vincula resoluta
sunt. Ante etiam leviora delicta mortis nexibus
stringebantur: post adventum autem Domini salutaris
etiam graviora flagitia sunt remissa. Inclinata
sunt ergo regna spiritalium nequitiarum quae sunt
in coelestibus; quia cultus simulacrorum, et illecebra
<pb n="1141C"/>
peccati coepit imminui Evangelicae praedicatione
doctrinae. Inclinata est perfidia posteaquam coepit
fides in nationum regnare pectoribus. Inclinantur
regna peccati, cum legitur: <hi>Non regnet peccatum
in vestro mortali corpore <note>(Rom. VI, 12)</note>
          </hi>. Inclinavit
omnia regna perfidiae voce sua Dominus dicens: <hi>Venite ad me omnes, qui laboratis, et onerati estis: et
ego reficiam vos 
 <note>(Matth. XI, 28)</note>
          </hi>.</p>
        </div3>
<div3>
          <head>17.</head>
          <p>
 Hanc vocem dedit Altissimus, et omnes eum
secuti sunt populi nationum, dura peccati regna
fugientes, et perpetuae mortis atrocitatem, atque intolerabilem
flagitiorum omnium servitutem; cum
polliceretur fessis requiem, captivis remissionem,
servientibus libertatem: et decusso jugo ferreo Babylonii
regis, jugum suum suave cervicibus fidelium
<pb n="1141D"/>
subrogaret; ne vacua colla gentilium rursus
inimicus catenis suae iniquitatis astringeret. Christus
enim quos alligat, liberat: et quos astringit,
absolvit. Denique qui servus vocatus a Domino est,
libertus est Domini; et qui liber vocatus est, servus
Christi est. Ideoque in suis vinculis Paulus gloriatur
dicens: <hi>Paulus vinctus Jesu <note>(Ephes. III, 1)</note>
          </hi>.
Quod sub aliis contumelia, sub Christo gloria est.
Dedit vocem suam in passione Dominus, et universa
<pb n="1142A"/>
elementa tremuerunt, omnis terra commota est <note>(Psalm. XXIII, 1)</note>;
ut ritus gentilium solveretur,
fieretque terra Domini, et plenitudo ejus, ut scriptum
est; cessarent auguria perfidorum, et sacrificium
impietatis cognitio fidei et studium devotionis
abolerent. Dat vocem suam Dominus quotidie, et
resultat in cordibus singulorum; ut terrenum omne
decedat ejus, qui bene credit affectu, atque omnes
interiorum sensus animorum ab errore, a corruptione
luxuriae et dissolutione, ad cognitionem
coelestium sacramentorum, et studium castitatis; a
nequitia ad virtutem pia confessione moveatur.</p>
        </div3>
<div3>
          <head>18.</head>
          <p>
 <note>(Vers. 8.)</note> Motos ergo eos dicit qui in terra
sunt, vel quia terra erant omnes homines, in quibus
erat terrena corruptio; quia occulos mentium ad
<pb n="1142B"/>
sublime gratiae coelestis elevare atque attollere nesciebant;
nec poterant dicere: <hi>Deus virtutum nobiscum;</hi> 
cum quibus non erat nisi prolapsionis incentor,
et auctor erroris. Sed posteaquam vox Domini
in Evangelio resultavit, audet Propheta dicere: <hi>Deus virtutum nobiscum.</hi> 
 Bene dicit; <hi>Deus virtutum
nobiscum;</hi> qui credidit quod Virgo in utero accepit
et peperit. Audemus et nos dicere; <hi>Deus virtutum
nobiscum;</hi> posteaquam Emmanuel, hoc est, Deus
coepit esse nobiscum. Ubi ergo Emmanuel, ibi <hi>Deus
virtutum nobiscum.</hi> </p>
        </div3>
<div3>
          <head>19.</head>
          <p>
 <hi>Susceptor noster Deus Jacob <note>(Ibid.)</note>
          </hi>. Imitemur
ergo patriarcham Jacob, odorem ejus, virtutem
ejus, laborem <emph>934</emph> ejus. Sicut enim Abrahae
opera facere debemus, ut filii ejus appellari jure mereamur;
<pb n="1142C"/>
ita etiam exercitia atque certamina sancti
Jacob subire debemus, ut Deus Jacob Deus noster
esse credatur. Nam si opera Jacob, vel quia illum
aequare non possumus, studia operis ejus ac fidei
non agnoscat in nobis; quomodo quasi Deus Jacob
nos juvare dignabitur?</p>
        </div3>
<div3>
          <head>20.</head>
          <p>
 <note>(Vers. 9.)</note> Dum haec diceret, ecce per Spiritum
sanctum praesens imago ei infusa est futurorum;
et videns ex gravi perturbatione bellorum
pacem toto orbe diffusam in adventu Domini salutaris,
clamat ad universos dicens: <hi>Venite et videte
opera Domini, quae posuit prodigia super terram. Venite,</hi> 
ad congregationem spectat: <hi>Videte,</hi> ad intentionem,
et cognoscendae studium veritatis. Videte,
inquit, opera Domini plena miraculis, in quibus
<pb n="1142D"/>
magnarum sunt signa virtutum. Denique <foreign xml:lang="greek">τέρατα</foreign>
Graece, admiranda dicuntur Latine. Non ergo quasi
prodigialis horroris accipias opera Domini, sed quasi
plena admirationis. Praeclare posuit <hi>super terram;</hi> 
id est, in terram.</p>
        </div3>
<div3>
          <head>21.</head>
          <p>
 <hi>
            <note>(Vers. 10.)</note> Auferens bella usgue ad fines
terrae, arcum conteret et confringet arma: et scuta
comburet igni.</hi> Et vere antequam Romanum diffunderetur
imperium, non solum singularum urbium
<pb n="1143A"/>
reges adversum se praeliabantur; sed etiam ipsi Romani
bellis frequenter civilibus atterebantur. Pugnavit
Marius adversus Cinnam. In utraque parte Romanus
fusus est sanguis. Sylla insurrexit, et Mario
victori rursus civilia bella commovit. Lepidus
Sertoriusque rebelles se Romano imperio praebuerunt.
Caesar Pompeium est persecutus, et Galliarum
furorem excitavit adversus arma Romana. Devicto
seniore Pompeio, juniorem in Hispaniarum
partibus debellavit. Quid Triumviros loquar ex
hostibus amicos, ex amicis rursus in hostiles tumultus
esse progressos: maria quoque Actiaco bello
infecta sanguine Romanorum? Unde factum est, ut
taedio bellorum civilium, Julio Augusto Romanum
deferretur imperium; et ita praelia intestina sedata
<pb n="1143B"/>
sunt. Hoc autem eo profecit, ut recte per totum orbem
apostoli mitterentur, dicente Domino Jesu: <hi>Euntes
docete omnes gentes <note>(Matth. XXVIII, 19)</note>
          </hi>. Illis quidem
etiam interclusa barbaricis montibus regna patuerunt,
ut Thomae India, Matthaeo Persia. Sed tamen
quo plura obirent spatia terrarum, in exortu Ecclesiae
potestatem Romani imperii toto orbe diffudit,
et dissidentium mentes, terrarumque divortia donata
pace composuit. Didicerunt omnes homines sub
uno terrarum imperio viventes, unius Dei omnipotentis
imperium fideli eloquio confiteri.</p>
        </div3>
<div3>
          <head>22.</head>
          <p>
 Abstulit ergo bella usque ad fines terrae;
quod factum esse non dubium est. Sed vide ne bella
infirmitatis abstulerit, quae sunt in corde titubantium.
Qui enim terrena transierit, jam non dicit:
<pb n="1143C"/> <hi>Foris pugnae, intus timores 
 <note>(II Cor. VII, 5)</note>
          </hi>; sed
dicit: <hi>Nostra autem conversatio in coelis est <note>(Philip.
III, 20)</note>
          </hi>. Transi ergo mundum, <emph>935</emph> ut incipias
esse supra mundum; <foreign xml:lang="greek">περάσαι</foreign> enim transire est,
vel ut dicam expressius, transfretare. Abstulit ergo
Dominus bella, quae movebat nobis nequitia spiritalis:
et devicto diabolo, pacem suam nobis reliquit.
Arcum confregit, de quo ignita adversarii jacula
spargebantur: et scuta perfidiae combussit igni; ut
scutum fidei inviolabile permaneret.</p>
        </div3>
<div3>
          <head>23.</head>
          <p>
 <hi>
            <note>(Vers. 11.)</note> Vacate,</hi> inquit, <hi>et videte, quia
<pb n="1143D"/>
ego sum Dominus.</hi> Vox Domini post bella sedata:
<pb n="1144A"/> <hi>Vacate,</hi> 
 ut nulla animarum sit occupatio; ne offusio
saecularium perturbationum internae oculum mentis
obducat. Vacate, inquit, ab erroribus, vacate a
perturbationibus, vacate a peccatis; quia <hi>omnis qui
peccat, non vidit Deum, nec cognovit eum <note>(I Joan. III,
6)</note>
          </hi>; sicut in Epistola sua dixit Joannes Evangelista.
Vacate ergo studio cognoscendae divinitatis: nolite
terrenis operibus occupari. Ideo rex Aegyptiorum
augeri jubebat numerum laterum, et caetera onera
Judaeorum; ne cognoscerent Deum, et cultui sacro
vacarent, offensus Moysi et Aaron voce sanctorum,
qui dicebant: Dimitte populum Dei, ut eamus et
serviamus Domino Deo nostro <note>(Exod. V, 6 et seq.)</note>.</p>
        </div3>
<div3>
          <head>24.</head>
          <p>
 <hi>Exaltabor inter gentes, et exaltabor in terra.</hi> 
Erat sublimis Dominus in excelsis, id est, in Angelis
<pb n="1144B"/>
et Archangelis, in patriarchis et prophetis, qui
de illo sublimia sentiebant, nec eum terrenis imaginibus
 et simulacris scrupeis conferebant: sed
non erat sublimis in populis nationum, qui <emph>936</emph> 
Deum suum in antris et spelaeorum habitaculis requirere
videbantur. Denique reprehenditur Magdalena,
quae Christum quasi mortuum flebat, et quasi
sepultum quaerebat in tumulo. Unde dicit ad eam
Christus: <hi>Maria, quid ploras? quem quaeris <note>(Joan.
XX, 15)</note>
          </hi>? numquid eum qui posset auferri? Audivit
vocem, et recognovit eum, et volebat contingere;
et ait Dominus: <hi>Noli me tangere <note>(Ibid., 17)</note>
          </hi>, quem
putas mortuum. <hi>Ad Patrem vado.</hi> Miraris quod in
tumulo non invenisti, quem coelestia praestolantur?
Aut forte reprehenditur, quia Christum nisi fides
<pb n="1144C"/>
perfecta non tangit; sicut haemorrhoissa plena eum
tetigit fide. Unde Dominus ait: <hi>Tetigit me aliquis:
sentio de me virtutem exisse <note>(Luc. VIII, 46)</note>
          </hi>. Quo
dicto, agnovit in se illa quod exeunte fuerat virtute
curata; et statim confessa est sui conscia quod Dominum
ipsa tetigisset. Unde Dominus ait: <hi>Fides
tua te salvam fecit: vade in pace <note>(Ibid., 48)</note>
          </hi>. Exaltatus
autem in terra Dominus est, secundum quod
ipse ait: <hi>Cum exaltatus fuero, omnia traham ad me
ipsum <note>(Joan. XII, 32)</note>
          </hi>. Vel quod facta est voluntas
ejus sicut in coelo et in terra.
<pb n="1144D"/>
</p>
        </div3>
<div3>
          <head>25. </head>
          <p>
 <note>(Vers. 12.)</note> Et repetit dicens: <hi>Deus virtutum
<pb n="1145A"/>
nobiscum, susceptor noster Deus Jacob.</hi> Repetitio
confirmatio est. Vel quia non solum quando
natus ex Virgine est, factus est nobiscum Deus;
sed etiam post resurrectionem ipse dixit: <hi>Ecce ego
<pb n="1146A"/>
vobiscum sum. . . . usque ad consummationem mundi <note>(Matt. XXVIII, 20)</note>
          </hi>.
Cui est honor et gloria, perpetuitas
a saeculis, et nunc, et semper, et in omnia
saecula saeculorum. Amen.
</p>
        </div3>
      </div1>

<div1>
        <head>IN PSALMUM XLVII ENARRATIO.</head>

<pb n="1145"/>
<p>
          <pb n="1145A"/> <emph>935</emph> 1. <note>(Vers. 1.)</note> Hujus titulus hic est: <hi>Psalmus cantici filiis Core, secunda sabbati 
 <note>(Psal.
XLI et seq.)</note>
          </hi>. Boni filii Core, et psalmis jam superioribus
approbati, eo quod congruis sensibus et cogitationibus
<pb n="1145B"/>
ad virtutum studia convenientibus in
semetipsis pangerent spiritale psalterium, et cognitioni
divinitatis, pervigiles specula mentis intenti,
coelestium mysteriorum digni forent haurire secreta.
Et ideo cum psalmorum ante arcam Domini
quotidie canendorum munus et officium recepissent,
videntur electi, ut psalmum cantici in secunda
sabbati specialiter reciperent concinendum. Etenim
quibus recte videbatur esse commissum, ut ascensionem
Domini ab inferis resurgentis voce sua
psallerent; his utique deferendum fuit, ut ipsum resurrectionis
diem munere suo ministerioque celebrarent.
Quid est enim secunda sabbati; nisi Dominica
dies quae sabbatum sequebatur? Dies autem sabbati
erat dierum ordine posterior, sanctificatione Legis
<pb n="1145C"/>
anterior. Sed ubi finis <emph>936</emph> Legis advenit, qui est
Christus Jesus ( <hi>finis enim <note>(Rom. X, 4)</note> Legis Christus
ad justitiam omni credenti</hi> ) et resurrectione sua octavam
sanctificavit: coepit eadem prima esse, quae octava est,
et octava quae prima: habens ex numeri ordine praerogativam,
et ex resurrectione Domini sanctitatem.
Unde et in Evangelio legimus <foreign xml:lang="greek">δευτερόπρωτον</foreign> sabbatum <note>(Luc. VI, 1)</note>,
quod Latine dicitur secundo-primum.
Ubi enim Dominica dies coepit praecellere,
qua Dominus resurrexit; sabbatum quod primum
erat, secundum haberi coepit a primo. Prima enim
requies cessavit, secunda successit. Unde et ad Hebraeos
scribens Apostolus ait: <hi>Postera ergo die restat
requies populo Dei. Festinemus igitur intrare in illam
<pb n="1145D"/>
requiem <note>(Heb. IV, 8, 9 et 11)</note>
          </hi>.</p>
<div3>
          <head>2.</head>
          <p>
 Requies ergo vera jam non in operis cessatione,
sed in resurrectionis est tempore. Ideoque
qui sabbati secundum Legem solemnitatem custodiebant,
<pb n="1146A"/>
unam sabbati nuncupabant, quasi unum
esset sabbatum et non aliud. Nos qui observantiam <emph>937</emph> 
 induimus spiritalem, et ad similitudinem et
requiem Dei cupimus nostram formare militiam,
<pb n="1146B"/>
atque in illa civitate coelesti nostrum exhibere ministerium:
ubi non est exemplar, non umbra, sed
veritas; primam dicimus sabbati, sicut scriptum est: <hi>Vespere autem sabbati, quae lucescit in prima sabbati <note>(Matt. XXVIII, 1)</note>
          </hi>.
Nihil autem pulchrius, nihil expressius.
Ante resurrectionem sabbatum dixit, post
resurrectionem primam sabbati nuncupavit. Joannes
quoque Evangelista dicit: <hi>Prima sabbati venit
mane Maria Magdalena; cum adhuc tenebrae essent <note>(Joan. XX, 1)</note>
          </hi>.
Tenebrae pro tempore, mane pro
gratia. Sed isti expressius secundum Evangelium,
quasi recusso velamine. David autem sub Lege positus,
 et moderationem tenuit debitae cantionis,
et mysterium non repressit, ut secunda sabbati diem
Dominicam declararet; quo apud Judaeos ordinem
<pb n="1146C"/>
numeri putaret esse servatum, et spiritale sacramentum
agnosceret revelatum. Audiamus igitur quid
dicat, qui in secunda sabbati Deo psallit.</p>
        </div3>
<div3>
          <head>3.</head>
          <p>
 <hi>
            <note>(Vers. 2.)</note> Magnus,</hi> inquit, <hi>Dominus et laudabilis
nimis, in civitate Dei nostri, in loco sancto ejus.</hi> Non
ergo ubique Deus magnus et laudabilis est? Ille quidem
ubique magnus et potens est; sed angusta mens
non capit magnitudinem divinae ejus potestatis et
gratiae. Quanto autem magis appropinquat Deo nostra
cognitio, tanto praecellentior ejus nobis videtur
esse majestas. Denique Thomas qui ante dicebat: <hi>Nisi videro in manibus ejus fixuras clavorum, et mittam
manum meam in latus ejus, non credam 
 <note>(Joan.
XX, 25)</note>
          </hi>; ubi misit digitum suum, et evidentia resurrectionis
cognovit indicia, admirans intra se Dei gratiam:
<pb n="1146D"/> <hi>Dominus,</hi> 
 inquit, <hi>meus et Deus meus <note>(Ibid., 28)</note>
          </hi>.
Tunc ergo plenissime divinitatem ejus dominationemque
confessus est, ubi eum resurrexisse non dubitavit
<pb n="1147A"/>
ab inferis. Denique in Sion hymnus Deum
decet, et votum ei solvitur in Hierusalem. Quid igitur
mirum si in civitate coelesti, et in illo superno et
aethereo loco potentia ejus vehementius praedicatur?</p>
        </div3>
<div3>
          <head>4.</head>
          <p>
 <note>(Vers. 3.)</note> Addidit: <hi>Dilatans exsultationem
universae terrae.</hi> Et vere magnus dicitur, qui istius terrae
in qua ante intolerabilium peccatorum germina
pullulabant, ubi erat moeror tristitiae et gemitus, exsultationem
toto orbe diffudit. Itaque hominum conscientia
quae ante flagitiorum suorum gurgitibus demersa
lugebat, nunc per indulgentiam Christi, et
remissionem omnium peccatorum metu absoluta laetatur.
Convenit igitur etsi ita intelligamus, ut diximus;
sed quia in vetustis exemplaribus aliquibus reperimus: <foreign xml:lang="greek">εὐρίζῳ ἀγαλλιάματι πάσης τῆς γῆς;</foreign> quod
<pb n="1147B"/>
Latine significat bona radice exsultatione universae
terrae: sensum quidem eumdem advertimus; quia
divina in nobis Dei Patris dona laudantur, qui dedit
nobis exsultationem bona radice fundatam, Deum
videlicet Jesum, veram et fecundissimam <emph>938</emph> vitem,
de qua sacramenta fluxere coelestia; in quibus
est perpetua et diuturna laetitia, quod his abluatur
omne peccatum, et conscientia interna mundetur:
elocutionemque convenire cognoscimus; quia bene
radicata exsultatione laetamur, qui exsultamus in
Christo. Saeculi enim laetitia temporalis est, perpetua
autem laetitia ejus qui gaudet in Domino.</p>
        </div3>
<div3>
          <head>5.</head>
          <p>
 <hi>
            <note>(Vers. 4.)</note> Mons Sion, latera aquilonis, civitas
regis magni. Deus in gradibus ejus dignoscetur, cum
suscipiet eam.</hi> Cur sit exsultatio universae terrae, evidenter
<pb n="1147C"/>
expressit; quoniam Dominus Jesus Ecclesiam
sibi ex peccatoribus congregavit. Itaque qui erant
ante latera aquilonis, id est, socii et inhaerentes diabolo,
cui dicitur: <hi>Exsurge, aquilo, ut veniat auster <note>(Cant. IV, 16)</note>
          </hi>;
facti sunt Christo fideles. Ipsi sunt
enim de quibus dicitur: <hi>Qui confidunt in Domino,
sicut mons Sion <note>(Psal. CXXIV, 1)</note>
          </hi>. Facti sunt itaque
mons Sion per gratiam Christi, et baptismatis sacramentum.
Aquilonis intelligibilis gravis est flatus, qui
prius tempestates asperrimas et procellas humanis
movebat affectibus: coepit suos amittere, qui vexabat
alienos. Gentem omnem everterat Judaeorum,
nationes omnes suo revinctas tenebat imperio, ipsius
erant latera; hoc est, aspirabant cum eo. Sicut enim
principis latera dicimus stipatores ejus et comites,
<pb n="1147D"/>
et sicut mulier latus est viri, eo quod morigera ei
societate jungatur; ita latera erant diaboli, qui faciebant
ipsius voluntatem. Ii ergo nunc sunt mons
<pb n="1148A"/>
Sion, qui Deum speculantur aeternum, et ipsi noctibus
et diebus intendunt. Vide mihi Paulum cum persequeretur
Ecclesiam Domini, latus aquilonis fuisse:
vide nunc cum legitur in Ecclesia, montem esse speculatorium,
per quem Christi gloriam cognoscimus,
et videmus. Et quia Graecus montes dixit, hoc est, <foreign xml:lang="greek">ὄρη;</foreign>
 vide quomodo servuli Christi montes sint. <hi>Montes
in circuitu ejus <note>(Ibid., 2)</note>
          </hi>; in quibus est Ecclesia
Domini, quae est civitas Regis magni. Simul quia
Dominus secundum coeli tractum in Venerario
passus est; qui erat locus in latere aquilonis. Ibi autem
et mons Sion, ibi Hierusalem quae in terris.</p>
        </div3>
<div3>
          <head>6.</head>
          <p>
 Vide ne id quoque videatur expressum, quia
congregatio plebis Dei, quae erat aquiloni conjuncta
per culpam, Ecclesia Christi est facta per gratiam;
<pb n="1148B"/>
ut jam non Synagoga, sed Christi Ecclesia nuncupetur.
Et quia reliquiae Judaeorum per electionem gratiae
salvae factae sunt, in ipsis Deus cognoscitur, in Petro,
Paulo, Joanne, Jacobo, qui graves et excelsi viri velut
fundamenta et culmina sunt Ecclesiae. Quasi fundamenta
gravia, quos nulla gravis aquilonis flabra concusserint;
sed immobiles fidei servaverunt fundamentum,
ne Ecclesia tota nutaret: praecelsi quasi culmina, qui
verticem ejus turribus suae virtutis erexerint. Etenim
sicut in operibus suis conditor, et in aedificationibus
suis aedificator agnoscitur; ut etiamsi nomen non
audias, tamen ex operum <emph>939</emph> qualitate artificem
deprehendas (et quid mirum de humanis, cum ipsius
Creatoris aeterni, qui non videtur a nobis, invisibilia
tamen ejus per ea quae facta sunt, intelligamus), ita
<pb n="1148C"/>
in excelsis et magnis domibus (quae domus nos sumus,
si libertatis et gloriae fundamentum usque ad
finem firmum tenuerimus) Deus habitator agnoscitur,
ut Deus Abraham, Deus Isaac, Deus Jacob. Ipse
enim verus Deus, qui tales viros praeceptorum suorum
institutione fundavit. Ergo sicut in illis se Deum
demonstravit aeternum; ita, inquit, cum Regis magni
suscipiet civitatem, gradibus ejus receptionem suae
cognitionis infundet: ut fiant docibiles Dei, qui mandatum
ejus et audierint, et putaverint exsequendum;
ne ab illius domus aedificatae in petra firmitate degenerent.</p>
        </div3>
<div3>
          <head>7.</head>
          <p>
 <note>(Vers. 5, 6.)</note> Hoc, inquit, videntes <hi>reges terrae
congregati sunt, et transierunt in unum. Ipsi videntes
tunc admirati sunt.</hi> Boni reges qui sui corporis possunt
<pb n="1148D"/>
se praebere rectores, ab ipsa patriarchae Abrahae
origine et institutione manantes, qui docuit peccatum
posse superari. Ideo verus rex, qui flagitiis esse nescivit
<pb n="1149A"/>
obnoxius, in quo culpae et erroris illecebra regnare
non potuit. Unde et dictum est ad hujusmodi
virum a filiis Chet: <hi>Rex a Deo tu es nobis <note>(Gen.
XXIII, 6)</note>
          </hi>. Tales ergo reges terrae, qui carni imperitarent,
congregati sunt; ut in uno essent corde, et in
uno spiritu, sicut legimus: Quia multitudo credentium
habebat unam animam, et cor unum, et non
erat in his aliqua separatio <note>(Act. IV, 32)</note>. Ii sunt qui
transierunt in unum non tam locum, quam in eumdem
affectum atque propositum. Probato enim dicitur: <hi>Transi, recumbe 
 <note>(Luc. XVII, 7)</note>
          </hi>. Neque enim
mediocris virtutis est, ab improbis ad honesta, a terrenis
ad aeterna transire, et carnalis vitae consuetudinem
commutare, omnemque ejus abolere usum, novos
mores assumere, totumque statum conversationis
<pb n="1149B"/>
veteris detorquere. Meritoque dicitur ei: <hi>Si
transeas per aquam, tecum sum <note>(Esai. XLIII, 2)</note>
          </hi>. Cum
transeunte est Deus, non cum desistente.</p>
        </div3>
<div3>
          <head>8.</head>
          <p>
 Ii ergo qui intra semetipsos erant ante discordes,
ubi in unum, mente et studio convenerunt, recepta
pace quae fecit utraque unum, et inimicitias in
carne sua medii parietis destructione dissolvit: admirati
sunt, vel eum qui in gradibus suis dignoscitur,
vel homines ita esse conversos; ut qui ante diabolo
serviebant, nunc Domino Jesu justi pietate servitii
mancipati sint. Et quia reges sui corporis in semetipsis
vim non mediocris laboris experti (neque enim
facile atque mediocre est animum vincere, resecare
cupiditates, edomare carnis lasciviam, averruncare
luxuriam, quae repugnabat et Paulo, ut captivum sibi
<pb n="1149C"/>
peccati lege constringeret) sicut gratiam in iis qui
virtute processerant, mirabantur: ita etiam ne quis
relaberetur in vitia, de superiore virtutum dejectus
fastigio, commovebantur. Proclivis enim et mutabilis
in utrumque est humana conditio; ut quocumque
intenderit, eo <emph>940</emph> propendeat et vergat vel ad studia
virtutum, vel ad illecebram delictorum.</p>
        </div3>
<div3>
          <head>9.</head>
          <p>
 Et ideo non mediocri quatiebantur affectu; ita
ut ex formidine tremor apprehenderet eos, considerantes
illud quod scriptum est: Quia <hi>in locis impiorum
ingemiscent justi <note>(Prov. XXVIII, 28)</note>
          </hi>. Denique
vide mihi Petrum amarissime flentem, quod ei error
obrepserit; et virtutem suae mentis prolapsione corporeae
fragilitatis inflexerit: meritoque a Christo
supra esse reprehensum, quod ausus sit usurpare
<pb n="1149D"/>
constantiam, nec obnoxiam considerare naturam. Et
hic quidem per gratiam emendavit errorem; sed Judas
mansit in crimine, perseveravit in gemitu. Justus
erat cum apostolorum numero necteretur: sed quia
supplantatus a diabolo est, in locis nunc deplorat et
ingemit impiorum; quod de gratia sit relapsus ad
poenam. Ergo cadentibus hujusmodi viris, qualis fuit
<pb n="1150A"/>
proditor Judas, vel Saul a Domino Deo suo accitus
ad regnum, etiam fortes viri trepidabant.</p>
        </div3>
<div3>
          <head>10.</head>
          <p>
 <note>(Vers. 7.)</note> Conferentes denique quanto certamine
perveniretur ad finem, quantae contritiones
justorum, quantae sollicitudines, qualis adversarius,
quanta diuturno labore contentio, quantae amaritudines
 praepositi terroris, quae vincula continentiae,
quae conscientiae verbera, non mediocriter conturbabantur;
ne quis tantis vel laboribus vitae austerioris
cederet, vel doloribus. Sunt enim ibi dolores acerbi
et graves; id est, in Ecclesia, in illa civitate Regis
magni sunt dolores, <hi>sicut parturientis,</hi> donec formetur
Christus in nobis. Neque enim sine dolore Paulus
erat, cum videret in Galatis insipientibus doctrinae
suae tardiorem profectum. Ideoque dicebat: <hi>Filioli
<pb n="1150B"/>
mei, quos iterum parturio, donec formetur Christus in
vobis <note>(Galat. IV, 19)</note>
          </hi>. Testificatur et Dominus in
Evangelio graves esse parturientis dolores; cum dicit: <hi>Mulier cum parturit, tristitiam habet; quia venit
dies ejus: cum autem pepererit puerum, jam non meminit
tristitiae propter gaudium; quia natus est homo in
hoc mundo 
 <note>(Joan. XVI, 21)</note>
          </hi>. Magnus ergo labor, ut
aliquis sibi Christum acquirat; ne sine gubernatore
quasi navis in saeculi istius salo fluctuet. Denique
apostoli tristes erant, cum se Christus ad Patrem rediturum
esse memoraret, quod absente rectore destitui
se putarent. Gaudium Christus est. Ipse est et
puer quem parturit, qui in utero suae mentis accepit
spiritum salutis. Qui pepererit, et enutrierit, exsultat:
qui parturit, quatitur atque compungitur.
<pb n="1150C"/>
</p>
        </div3>
<div3>
          <head>11. </head>
          <p>
Bonum est ut et parias, et enutrias eum. <hi>Ne
coquas agnum in lacte matris suae <note>(Exod. XXIII, 19)</note>
          </hi>,
ne dicatur tibi: <hi>Vae in utero habentibus et nutrientibus <note>(Matth. XXIV, 19)</note>
          </hi>.
Sic enim Christus natus est
ex Maria, ut agnoscas eum, sicut bos agnovit possessorem
suum: et scias quia ipse te creavit, et majores
tuos ipse possedit. Non eum quasi parvulum nutrias,
sed quasi verum atque perfectum Deum ex vero et
perfecto Deo noveris adorandum. Sic eum Magus
adoravit, ut non in lacte matris agnum coqueret;
sed quasi Deum veneraretur aeternum. Denique ut
eum inveniret, <emph>941</emph> coelum aspiciebat. Non ergo
quaerebat in terris, quem de coelo fulgens stella
monstrabat. Ideo eum Maria non parturivit, sed peperit,
quia et Dominum et salutare sciebat ex se
<pb n="1150D"/>
esse generandum, sicut ipsa testatur dicens: <hi>Magnificat
anima mea Dominum: et laetatus est spiritus meus
in Deo salutari meo <note>(Luc. I, 46 et 47)</note>
          </hi>. Ibi ergo dolores
sicut parturientis. Dolor est ut parturias, dolor
est ut enutrias, quem in principio debes habere perfectum.</p>
        </div3>
<div3>
          <head>12.</head>
          <p>
 <note>(Vers. 8.)</note> Ideoque plerique graviter conteruntur,
<pb n="1151A"/>
sicut versiculus significat, qui secutus est: <hi>In spiritu vehementi conteres naves Tharsis.</hi> 
 Nam dum
ad fidei perfectionem Dei famuli pervenire desiderant,
commacerant corpus suum, castigando severius,
et redigendo in ministerium servitutis; ne
reprobentur qui fuerant jam probati. Hoc autem
faciunt in spiritu sancto valido atque vehementi. Est
enim spiritus consilii atque virtutis, ut nimia abstinentia
dissolvant corpus suum, quo omnes ejus
evacuent voluptates; ut dicatur illis: <hi>Convalescite,
manus remissae, et genua dissoluta <note>(Esai. XXXV, 3)</note>
          </hi>. Cum
enim solutus quis fuerit ab ista compage terrena,
tunc fortior ad vitam resurgit aeternam. Mentior,
nisi astipulatur Scriptura, quae dicit: <hi>Dissolvi et
cum Christo esse, multo melius <note>(Philip. I, 23)</note>
          </hi>. Qui
<pb n="1151B"/>
dissolvitur, incipit esse cum Christo. Et alibi: <hi>Tempus
meae resolutionis instat <note>(II Tim. IV, 6)</note>
          </hi>. Qui ergo
meditatus fuerit se ipsum dissolvere per abstinentiam,
diem passionis suae timere non poterit.</p>
        </div3>
<div3>
          <head>13.</head>
          <p>
 Et bene ait spiritum vehementem, naves dicturus.
Naves autem de corporibus dixit, quae vago
diversarum passionum fluctu moventur: et cito merguntur,
nisi habeant gubernatorem. Unde et alibi ait: <hi>Qui descendunt in mare in navibus 
 <note>(Psal. CVI, 23)</note>
          </hi>.
Bene autem navigant, qui in navibus Christi crucem
sicut arborem praeferunt, atque inde explorant flabra
ventorum; ut corpora sua dirigant ad sancti Spiritus
gratiam, in ligno Domini tuti atque securi: nec
permittunt naves suas vago fluctu errare per maria,
sed ad portum salutis, et ad consummationem gratiae
<pb n="1151C"/>
cursus sui directione contendunt; ut fida statione
potiantur, quo dissolutae cursus suos possint in resurrectione
reparare, ubi naufragium timere non
possint.</p>
        </div3>
<div3>
          <head>14.</head>
          <p>
 Et nos igitur circumspectemus hanc gratiam,
speculatores ejus simus, exploremus eam; ut fiant
corpora nostra naves Tharsis. Tunc enim caro ad
servitutem redigitur, cum ad Dei intendimus gratiam;
ut id quod amarum ad tempus sit, sicut est jejunium,
non quod dulce et voluntarium, sequamur. Tharsis
ergo est speculatorium gratiae, intelligibilis civitas,
ut Sion superior. Ad eam festinabat Jonas. De ea
dixit Scriptura, quia sociatus est Josaphat Oziae
regi, et sic placuit ut facerent, et irent ad eum naves
in Tharsis. Sed quia impio se conjunxit, ideo
<pb n="1151D"/>
missus est ad eum propheta, qui diceret ei: <hi>Destruxit
Dominus opus tuum, et contritae sunt naves tuae, et non
potuerunt ire in Tharsis <note>(II Paral. XX, 35, 36 et 37)</note>
          </hi>.
Quo significatur quod praevaricantium mandatum
Dei corpora ad consummationem <emph>942</emph> gratiae pervenire
<pb n="1152A"/>
non possint. Ad Salomonem autem, utpote
sapientem et pacificum virum naves de Tharsis cum
auro et argento, et dentibus eburneis sine ulla
offensione veniebant, et eo ipse mittebat. Habebat
enim cum rege Hiram sacrae negotiationis spiritale
commercium, et mutuae gratiae concertantis affectum.
Has ergo naves ii qui regali in se auctoritate potiuntur
ad coercendam ferociam corporalem, videntes
ex corruptibilibus in corruptas, ex maculosis
summa gratiae luce fulgentes, ex dissolutis atque
detritis esse renovatas, vivere ex mortuis, ex
sepultis resurgere, celebri sermone commemorant.</p>
        </div3>
<div3>
          <head>15.</head>
          <p>
 <hi>
            <note>(Vers. 9.)</note> Sicut audivimus, ita et vidimus in
civitate Domini virtutum, in civitate Dei nostri: Deus
<pb n="1152B"/>
fundavit eam in aeternum.</hi> Audivimus extra civitatem,
vidimus in civitate, cui Deus est lumen aeternum,
fulget dies sine sole mundano, luna non quaeritur:
fundamentum ejus non temporale, sed aeternum
est.</p>
        </div3>
<div3>
          <head>16.</head>
          <p>
 <hi>
            <note>(Vers. 10.)</note> Suscepimus,</hi> inquit, <hi>Deus, misericordiam
tuam in medio templi tui.</hi> Si ad Filium Dei
dicitur, templum ita intelligimus, secundum quod
ipse de corpore suo dixit: <hi>Solvite templum hoc, et
in triduo resuscitabo illud <note>(Joan. II, 19)</note>
          </hi>. Vere templum
Dei corpus est Christi, in quo est nostrorum
purificatio peccatorum. Vere templum Dei caro illa
in qua nullum peccati potuit esse contagium; sed
pro delicto mundi totius fuit ipsa sacrificium. Vere
templum Dei caro illa, in qua Dei imago fulgebat,
<pb n="1152C"/>
et corporaliter plenitudo divinitatis habitabat; quoniam
ipse Christus est plenitudo. Ergo ad ipsum dicitur: <hi>Suscepimus, Deus, misericordiam tuam in medio
templi tui.</hi> 
 Quod quid est, nisi quod ait: <hi>Medius
vestrum stat, quem vos nescitis <note>(Joan. I, 26)</note>
          </hi>; hoc est,
in medio vestri est, et non videtur? Si autem ad Patrem
refertur, quid est: <hi>In medio templi tui;</hi> nisi
quia Deus erat in Christo mundum reconcilians sibi?</p>
        </div3>
<div3>
          <head>17.</head>
          <p>
 In illo ergo templo <hi>suscepimus,</hi> inquit, <hi>misericordiam
tuam;</hi> hoc est, Verbum quod caro factum
est, et habitavit in nobis. Sicut enim redemptio
Christus, ita et misericordia. Quae autem major
misericordia, quam quod pro nostris flagitiis se
praebuit immolandum; ut sanguine suo mundum
lavaret, cujus peccatum nullo alio modo potuisset
<pb n="1152D"/>
aboleri? Etenim si de sanctis viris Apostolus dixit: <hi>Templum Dei vos estis, et Spiritus sanctus inhabitat
in vobis 
 <note>(I. Cor. III, 16)</note>
          </hi>; quanto magis carnem Domini
Jesu templum Dei dixerim, qui semper plenus
Spiritu sancto legitur, et ipse testificatur dicens:
<pb n="1153A"/> <hi>Sentio de me virtutem exiisse 
 <note>(Luc. VIII, 46)</note>
          </hi>; quae
virtus omnium vulnera acerba sanabat. Potest et
illud intelligi quod dixit suscepisse se cum populo
misericordiam Dei in medio templi ejus; quoniam
ipse Ecclesiam suam fundavit, et propagavit in aeternum;
quoniam ipse vere cum Filio suo unigenito
hanc gratiam plebi suae contulit, quem aedificatorem
etiam demonstravit dicens: <hi>Hic aedificabit mihi civitatem <note>(Esai. XLV, 13)</note>
          </hi>;
quae diffusa toto orbe terrarum, <emph>943</emph> 
 fecit ut tota terra plena laudis ejus esset
et nominis. Sicut enim scriptum est: <hi>Laudis ejus
plena est terra <note>(Habac. III, 3)</note>
          </hi>; ita scriptum est: <hi>Datum
est ei nomen super omne nomen; ut in nomine
Jesu omne genu curvet coelestium, et terrestrium, et
infernorum; et omnis lingua confiteatur quod Dominus
<pb n="1153B"/>
Jesus in gloria est Dei Patris <note>(Philip. II, 9 et seq.)</note>
          </hi>.</p>
        </div3>
<div3>
          <head>18.</head>
          <p>
 <note>(Vers. 11.)</note> Unde proprie dixit Propheta: <hi>Secundum nomen tuum, Deus, ita et laus tua in fines
terrae: justitia plena est dextera tua.</hi> 
 Non mirum est
si plenus est justitiae Dei, qui est dextera Dei. Idem
autem est virtus Dei, et justitia Dei; ut et secundum
id quod justitiae Dei plenus est, eam justitiae plenitudinem
in eo esse quam Pater habet, noveris: et
secundum id quod virtus et justitia Dei Patris et sapientia
legitur, nihil in eo divinae majestatis intelligas
esse diversum; sed omnia accepisse a Patre
Filium, et omnis gloriae paternae Filium splendorem
esse cognoscas, et ejus characterem substantiae:
qui ita expressit Patrem, ut in eo totus sit Pater,
sicut in Patre totus est Filius.
<pb n="1153C"/>
</p>
        </div3>
<div3>
          <head>19. </head>
          <p>
 <note>(Vers. 12.)</note> Et quia vidit in spiritu Propheta
laudes Christi terris in omnibus praedicandas, velut
epilogo quodam faciens suscepti sermonis excessum
ad laetitiam nos et cultum nominis ejus hortatur
dicens: <hi>Laetetur mons Sion;</hi> id est, qui confidunt in
Domino, sicut ipse postea interpretatus est dicens: <hi>Qui confidunt in Domino sicut mons Sion,</hi> 
 etc. <note>(Psal.
CXXIV, 1)</note>. Ipse Dominus Jesus, qui est mons et altitudo
Ecclesiae suae, quae Christum suum toto speculatur
affectu, laetetur fide ejus et devotione quae
complacuit Deo; quoniam repudiata est infidelis.
Potest igitur et hoc pie intelligi, quoniam etiam
superior omnibus ipse est mons, in quem is ascendere
jubetur qui fidem praedicat, dicente Scriptura: <hi>In montem excelsum ascende qui evangelizas Sion</hi> 
<pb n="1153D"/> <note>(Esai. XL, 9)</note>.</p>
        </div3>
<div3>
          <head>20.</head>
          <p>
 Exsultent, inquit, animae confitentes tibi.
Ipsae sunt filiae Judaeae illius in qua notus est Deus.
Nam ista Judaea quae in carne est vel littera, non
agnovit Dominum. Nam si agnovisset, etiam recepisset.
Sed non agnovit, quem non recepit, et judicia
ejus refugit: quibus eos non ex patre Abraham, sed
ex diaboli semine manare memorabat; quoniam
omne peccatum semen inimici est. Confessionis autem
filiae peccatum non faciunt, sed obumbrant. Et
<pb n="1154A"/>
ideo beati quorum tecta sunt peccata. Meritoque
exsultabunt filiae confessionis propter judicia Domini,
cum cognoverint judicia ejus et vias ejus, quae in
hoc saeculo inscrutabilia et investigabilia sunt hominibus:
et cum facie ad faciem spectare coeperint
veritatem, tunc illa quae nunc videntur inscrutabilia,
comprehendent, et eorum cognitione gaudebunt.</p>
        </div3>
<div3>
          <head>21.</head>
          <p>
 <hi>
            <note>(Vers. 13.)</note> Circumdate,</hi> inquit, <hi>Sion, et complectimini
eam: narrate in turribus ejus.</hi> Qui intelligunt
Sion, circumdant eam, et complectuntur suis
sensibus; ut teneant, et non dimittant eam, ne sibi
speculatoria disciplina virtutis possit auferri. Ideoque
illa in Canticis dicit: <hi>Tenui eum, et non dimittam
eum <note>(Cant. III, 4)</note>
          </hi>; quae Dei sapientiam requirebat,
<pb n="1154B"/>
et complectebatur justitiam Dei brachiis charitatis,
et quibusdam fidei et devotionis lacertis; ipse
est enim piae <emph>944</emph> mentis amplexus. Comprehendamus
ergo et nos quantum possumus interna mysteria
veritatis, et scribamus ea atque affigamus ea sensibus
nostris, virtutemque coelestis oraculi: quam ut
assequeretur Moyses ille peritus in omni sapientia
Aegyptiorum, in montem ascendit, atque in nubem
intravit; ut operta et occulta cognosceret, adhaerente
sibi socio Jesu; quia nemo sine vero Jesu potest
incerta sapientiae et occulta comprehendere. Et
ideo in specie Jesu Nave, veri Salvatoris significabatur
ei aspiratura praesentia, per quem fierent
omnes docibiles Dei, qui Legem aperiret, Evangelium
revelaret.
<pb n="1154C"/>
</p>
        </div3>
<div3>
          <head>22. </head>
          <p>
Ergo qui Sion circumdederint prudentia sua,
et complexi fuerint intellectu ascendentes super turres
ejus, narrant desuper ei qui non potuerit ascendere
in turres ejus, quid agendum, vel quid cavendum
sit. Murata est enim civitas Dei; ideoque alibi
dicit Dominus: <hi>Ecce ego, Hierusalem, pinxi muros
tuos <note>(Esai. XLIX, 16)</note>
          </hi>. Distincta est turribus, de quibus
insidiator possit, si appropinquare coeperit,
deprehendi. Habet ille exercitus suos, quibus animas
Dei obsidere consuevit, admovere machinas; ut possit
turres expugnare munitas. Sed vos, inquit, praedicate
de turribus; est enim in turribus Hierusalem
abundantia. Praedicate justitiam, monete custodiam;
sapientia enim in exitu canitur, et in murorum
altissimis praedicatur. Et alibi iterum dicit: <hi>In muris
<pb n="1154D"/>
tuis constitui custodes, diebus ac noctibus in finem non
tacebunt <note>(Esai. LXII, 6)</note>
          </hi>. Narrate ergo sine intermissione,
sine fine. Adversarius vigilat, circuit, et
rabie ferina quaerit, quos invenerit, devorare. Ideo
semper canendus est Dominus, qui dentes leonum
conterat, et ora confringat; ut nobis nocere non
possint.</p>
        </div3>
<div3>
          <head>23.</head>
          <p>
 <hi>
            <note>(Vers. 14, 15.)</note> Ponite,</hi> inquit, <hi>corda vestra
in virtute ejus;</hi> id est, ut virtutem ejus intelligatis: <hi>et distribuite gradus ejus, ut enarretis in progenie
<pb n="1155A"/>
altera. Quoniam hic est Deus, Deus noster in aeternum,
et in saeculum saeculi: ipse reget nos in saecula.</hi> 
 <foreign xml:lang="greek">Βάρεις</foreign>
dixit Graecus, hoc est, excelsas et turritas domos;
unde Propheta cum de civitate Dei et inhabitantibus
eam loqueretur: <hi>Distribuite,</hi> inquit, <hi>gradus ejus;</hi> hoc
est, mansiones ejus altas atque sublimes in coelestibus.
Quo docet ordinem servandum esse meritorum.
Unusquisque enim in suo ordine <note>(Joan. XIV, 2)</note>.
Unde et Dominus ire et praeparare se dicit Discipulis
mansiones; ut pro suorum ratione meritorum
digna unusquisque habitacula consequatur, in quibus
requiem illam carpat aeternam.</p>
        </div3>
<div3>
          <head>24.</head>
          <p>
 Sunt etiam sublimia et alta praecepta, in quibus
sunt occulta pietatis mysteria, et theoremata
sermonum coelestium. Haec, inquit, distribuite, et
<pb n="1155B"/>
pro captu uniuscujusque dividite, quantum possit
unusquisque ingenio proprio comprehendere. Neque
enim omnibus Paulus eadem disputabat. Aliis nihil
praedicabat nisi Christum Jesum, et hunc crucifixum,
non in persuasione sapientiae verbi; sed in ostensione
spiritus atque virtutis; inter perfectos autem sapientiam
<pb n="1156A"/>
loquebatur; quia non capiebat universus
populus percipere sapientiam in mysterio quae abscondita
est. <emph>945</emph>
</p>
        </div3>
<div3>
          <head>25.</head>
          <p>
 Ideo eam Christus abscondit, ut eam
stulti non intelligant, prudentes studiosius quaerant:
et enarrent in progenie altera, quae spiritus foret
virtute perfectior; quoniam generatio superior per
infirmitatem fidei, perfectae sapientiae cognoscere
sacramenta non potuit. Et ideo signum quaerebat,
veritatem repudiabat; cum utique non veritas signi,
sed signum veritatis sit. Unde respondit ei Dominus: <hi>Generatio nequam et adultera</hi> 
 <emph>946</emph> <hi>signum
quaerit; et signum non dabitur ei, nisi Jonae prophetae <note>(Matth. XII, 39)</note>
          </hi>.
Ad arguendam itaque perfidiam
Judaeorum, Jonae exemplum accersitur; eo quod Ninivitae
<pb n="1156B"/>
signo crediderunt, et praedicationem Jonae qui
fuerat in utero ceti, sequendam putarunt: Judaei
autem nec post resurrectionem Domini Jesu crediderunt,
qui de corde terrae post triduum resurrexit,
et vivit ac regnat per omnia saecula. Amen.
</p>
        </div3>
      </div1>

<div1>
        <head>IN PSALMUM XLVIII ENARRATIO. Hujus titulus est: <hi>In finem filiis Core, Psalmus David.</hi> </head>

<pb n="1155"/>
<div3>
          <head>1.</head>
          <p>
 <note>(Vers. 1, 2.)</note> <emph>945</emph> <hi>Audite haec, omnes gentes:
auribus percipite omnes qui habitatis orbem terrae.</hi> In
principio ipso vocem Domini salutaris agnoscimus
<pb n="1155C"/>
gentes vocantis ad Ecclesiam; ut errori renuntient, veritatem
sequantur, et pii cultus munus agnoscant. Sed
quia serpentis venenis infecta erant corda successionis
humanae, et peccatis obnoxia conscientia dum
desperat veniam, se revocare non poterat: remedium
pollicetur, indulgentiam sponte pietatis suae
largitate promittit; ut reus non timeat, bene conscius
gratuletur, quod bono domino exhibeat ministerium
servitutis, qui noverit peccata donare, honorare
virtutes. Denique eadem serie vocationis etiam
in Evangelio nos Dominus adhortatur dicens: <hi>Venite
ad me, omnes qui laboratis et onerati estis, et ego vos
reficiam. Tollite jugum meum super vos, et discite a
me, quia mitis sum, et humilis corde <note>(Matth. XI, 28
et 29)</note>
          </hi>. Deinde jugum suum suave, et onus leve esse
<pb n="1155D"/>
commemorat; quoniam qui desperaverit medicinam,
sanus esse non poterit. Et ideo omnibus grata
est mansuetudo, quae vulnera interiorum curat animorum.</p>
        </div3>
<div3>
          <head>2.</head>
          <p>
 Venturus igitur ad aegrotos, venturus ut medicus,
qui gravia ulcera nostra curaret; medicamenta
 proponit, ut videant homines, et ad remedium
salutis fida sedulitate concurrant. Sic illa in Evangelio
meruit sanitatem, quae profluvio sanguinis per
duodecim annos laborabat. Audivit medicum venisse,
<pb n="1156B"/>
festinavit contingere dicens: <hi>Si tetigero fimbriam
ejus, salva ero <note>(Matth. IX, 20 et 21)</note>
          </hi>. Intra se
hoc dixit, et Christus audivit: et tetigit fimbriam,
<pb n="1156C"/>
et virtus de Salvatore processit, quae curavit aegram,
firmavit invalidam, profluvium statuit, pietatem probavit.
Similiter ergo et hic omnes gentes vocat ad
sapientiae fontem atque prudentiae: redemptionem
omnibus pollicetur, ut nemo trepidet, nemo desperet,
ubi nullus excipitur; sed omnis anima invitatur
ad gratiam, ut sine pretio redimatur a crimine, et
fructum vitae adipiscatur aeternae.</p>
        </div3>
<div3>
          <head>3.</head>
          <p>
 Hic sensus est psalmi, quem suo ordine digeremus,
cum explicuerimus superiorum vim qualitatemque
verborum. Praecipiuntur enim audire gentes,
et auribus percipere qui inhabitant orbem terrae.
Illum utique orbem terrarum, de quo supra dixit: <hi>Domini est terra et plenitudo ejus: orbis terrarum, et
qui habitant in eo. Ipse super maria fundavit eum:
<pb n="1156D"/>
et super flumina praeparavit</hi> 
 <emph>946</emph> <hi>eum <note>(Psal. XXIII,
1 et 2)</note>
          </hi>. Quam Graeci <foreign xml:lang="greek">οἰκουμένην</foreign> dicunt, eo quod inhabitetur
a Christo; sicut ipse dixit: <hi>Quoniam inhabitabo
in illis;</hi> inhabitat enim, ut impleat quae vacua
videbantur. Quae est ergo <foreign xml:lang="greek">οἰκουμένη;</foreign> nisi sancta Ecclesia,
templum Dei, et habitaculum Christi? Nec
incongrue Latini dissono quidem sermone, sed pari
sensu, orbem terrae nuncupaverunt; eo quod vita
sanctorum qui inhabitantur ab Spiritu, sicut rota in
orbem sine ulla cursus sui offensione volvatur.
<pb n="1157A"/>
</p>
        </div3>
<div3>
          <head>4. </head>
          <p>
In tribulationibus igitur fundatur Ecclesia, in
tempestatibus et procellis, in sollicitudinibus et moerore,
in rebus adversis et in fluminibus praeparatur.
In quibus fluminibus? Audi dicentem: <hi>Elevaverunt
flumina vocem suam <note>(Psal. XCII, 3)</note>
          </hi>. Audi et in Evangelio: <hi>Qui credit in me, sicut dicit Scriptura, flumina
de ventre ejus fluent aquae vivae. Hoc autem dicebat
de Spiritu quem accipiebant credentes in eum 
 <note>(Joan.
VII, 38 et 39)</note>
          </hi>. In his ergo fluminibus praeparatur
Ecclesia, in quibus profluit Dei gratia. Hi sunt
fluvii qui aure percipiunt verbum Dei, et loquuntur;
ut verbum infundant pectoribus singulorum. Ideoque
Scriptura discretionem fecit dicendo: <hi>Audite haec,
omnes gentes: auribus percipite, omnes qui habitatis
orbem terrae.</hi> Possunt omnes audire, non omnes tamen
<pb n="1157B"/>
auribus percipere, nisi Electi Dei. Ideoque
Salvator dicit: <hi>Qui habet aures audiendi, audiat <note>(Luc.
VIII, 8)</note>
          </hi>. Illas aures dicit interioris hominis spiritales,
cujus et nares legimus, dicente Job: <hi>Spiritus
divinus qui est in naribus meis <note>(Job XXVII, 3)</note>
          </hi>. Non
omnes homines has aures, et has nares habent. Alia
est enim forma corporis, alia gratiae spiritalis. Qui
spiritalis est, audit omnia, dijudicat omnia: animalis
autem homo non percipit quae sunt Spiritus Dei. Hic
enim terrigena est, ille coelestis.</p>
        </div3>
<div3>
          <head>5.</head>
          <p>
 <note>(Vers. 3.)</note> Ideoque addidit: <hi>Quique terrigenae, et
filii hominum: simul in unum dives et pauper,</hi> ut universos
vocaret. Quis est terrigena, nisi filius hominis?
Quis est spiritalis, nisi Dei Filius? Ille ex sanguine
concretus, et ex carnis et viri voluptate generatus:
<pb n="1157C"/>
iste ex Deo natus. Alius dives in omni verbo, et
scientia: alius pauper, gratia tamen dives; quia et
pauper clamavit, et Dominus exaudivit eum. E contrario
est et dives in superbia, et pauper in humilitate.
Omnes vocantur ad Ecclesiam, ut omnes redimantur
a Christo. Qui aeger est, medicum invenit;
qui sanus, sapientiam acquirit; captivus redemptorem,
liber remuneratorem. Omnes aedificat Scriptura
divina. In ea invenit <emph>947</emph> unusquisque, quo aut
vulnera sua curet, aut merita confirmet. Simul autem
in unum divitis et pauperis facta vocatio, in
quamdam humilitatem aequalitatemque nos provocat;
ut neque dives fastidiat inopem, neque diviti pauper
invideat: sed utrumque sibi gratia una connectat;
quia et Dominus pauper factus est, cum dives esset;
<pb n="1157D"/>
ut idem et pauperum salvator esset et divitum.</p>
        </div3>
<div3>
          <head>6.</head>
          <p>
 <note>(Vers. 4.)</note> Et subtexuit: <hi>Os meum loquetur sapientiam,
et meditatio cordis mei prudentiam.</hi> Merito
omnes vocantur, quia omnibus sapientiae fons abundat,
nec thesauro pecuniario comparatur, quae pretiosior
thesauris omnibus declaratur. Ideoque nec dives
avertitur, nec pauper excluditur; quia sapientia
<pb n="1158A"/>
non facultates discriminat, sed voluntates. Ille aptior,
qui prior affectu, et proximus disciplina. Quod si meditatio
cordis prudentiam loquitur, quanto magis perfecta
doctrina! Deinde admonemur non tumultuarium
proferre sermonem: sed exercitio quodam
meditationis, et statera mentis internae examinare
dicenda; quia scriptum est alibi: Statera fallax
non bonum <note>(Prov. XX, 23)</note>.</p>
        </div3>
<div3>
          <head>7.</head>
          <p>
 <hi>
            <note>(Vers. 5.)</note> Inclinabo ad parabolam aurem meam:
aperiam in psalterio propositionem meam.</hi> Sapiens auditor
intendit, atque inclinat aurem suam, ut intelligat
parabolarum figuras. Ipsum aurem suam dicit
Salvator, qui aurem habet audiendi. Aperit etiam
Dominus clausam propositionem suam; cum aptum
organum sibi et vas electionis invenerit, quod psalterium
<pb n="1158B"/>
vocat: cujus similis Paulus dulcis gratiae
cantilenam nervis omnibus sibi concinentibus resultavit,
sancti Spiritus plectro interiorem chordam,
exterioremque pulsando, ut et lingua oraret et mente.
Ideoque ait: <hi>Orabo spiritu, orabo et mente:
psallam spiritu, psallam et mente <note>(I Cor. XIV, 15)</note>
          </hi>.
Hujusmodi ergo virum Christus multo ante promittit,
per quem manifestaret abscondita, et involuta
prophetici obscuritate sermonis aperiret. Bonum
psalterium, cum fidei vita consentit, et caro animae,
virtuti aspirat voluntas. Hoc est dulce psalterium,
ubi canora est disciplina vivendi; ut impleatur illud
quod scriptum est: <hi>Clara erit lingua mutorum <note>(Esai.
XXXIII, 6)</note>
          </hi>.</p>
        </div3>
<div3>
          <head>8.</head>
          <p>
 <note>(Vers. 6.)</note> Sequitur: <hi>Ut quid timebo in die mala?
<pb n="1158C"/>
Iniquitas calcanei mei circumdabit me.</hi> Hoc est,
cum os meum loquatur sapientiam, et meditatio cordis
mei prudentiam, in die judicii timere quid possum;
nisi forte calcanei mei iniquitas mihi sit abluenda <note>(Cf. August. l. I contr. Jul. Pel., cap. 3)</note> 
?
Alia est iniquitas nostra, alia calcanei nostri, in quo
Adam dente serpentis est vulneratus, et obnoxiam
haereditatem successionis humanae suo vulnere dereliquit,
ut omnes illo vulnere claudicemus. Unde Dominus
discipulis pedes lavit, ut lavaret venena serpentis:
et Petrus reprehenditur quod excusabat, ne
sibi Dominus pedes lavaret. Ideoque dictum est ei: <hi>Nisi lavero tibi pedes, non habebis mecum partem 
 <note>(Joan.
XIII, 8)</note>
          </hi>. Quo audito, non solum pedes, sed etiam
manus obtulit abluendas. <emph>948</emph> Cui Dominus respondit:
<pb n="1158D"/> <hi>Qui lotus est, non habet necesse ut iterum lavet,
nisi ut pedes lavet: sed est mundus totus 
 <note>(Ibid., 10)</note>
          </hi>.</p>
        </div3>
<div3>
          <head>9.</head>
          <p>
 Ergo David dicit: <hi>Iniquitates meae superposuerunt
caput meum <note>(Psal. XXXVIII; 5)</note>
          </hi>; qui se noverat
in iniquitate esse conceptum, et in delictis a matre
esse generatum. Dominus autem qui sua peccata non
habuit, nec cognovit proprias iniquitates, ait: <hi>Iniquitas
<pb n="1159A"/>
calcanei mei circumdabit me;</hi> hoc est, iniquitas
Adae, non mea. Sed ea non potest mihi esse
terrori; in die enim judicii nostra in nobis, non
alienae iniquitatis flagitia puniuntur. Unde reor iniquitatem
calcanei magis lubricum delinquendi, quam
reatum aliquem nostri esse delicti. Meritoque Dominus
qui pro nobis universa suscepit: Lavemus, inquit,
et pedes, ut calcanei lubricum possimus auferre;
quo fida statio possit esse virtutum, et ne paterno
quis errore labatur, qui suo paratus est stare
proposito: et non metuat lubricum haereditatis, qui
cupit vestigium tenere virtutis. Iniquitas ergo calcanei
nostri praevaricatio est Adae, per quam prolapsus
est in contemptum et dissimulationem coelestium
mandatorum.
<pb n="1159B"/>
</p>
        </div3>
<div3>
          <head>10. </head>
          <p>
Est etiam iniquitas calcanei, Judae haesitanda
proditio. Calcanei ideo, quia scriptum est: <hi>Qui
manducat mecum panem, levabit super me calcaneum
suum <note>(Psal. XXXVII, 18)</note>
          </hi>. Bene et ibi suum, et hic
meum dixit: suum, quia Christus sine iniquitate, haec
autem solius iniquitas proditoris: meum autem calcaneum,
quasi ultimum sui corporis Judam Christus
appellat, cujus nos sumus corpus et membra. Apostoli
praestantiora et actuosa membra sunt Christi:
Judas calcaneum, quasi extrema pars corporis serpenti
obnoxia, et patens vulneri. Primum ergo calcaneum
Adam, secundum calcaneum Judas. Ille
lapsus totius haereditatis, hic solius proditoris, qui
haereditatem implicare non potuit; quia jam non
carnales sumus, sed Redemptoris haereditas, Scriptura
<pb n="1159C"/>
dicente: <hi>Est haereditas credentibus in Domino <note>(Esai. LIV, 17)</note>
          </hi>.</p>
        </div3>
<div3>
          <head>11.</head>
          <p>
 Est et illa iniquitas calcanei sui, quae circumdedit
Christum: <hi>Circumdantes,</hi> inquit, <hi>circumdederunt
me, et in nomine Domini ultus sum in eos <note>(Psal. CXVII, 11)</note>
          </hi>. Calcaneum ejus Synagoga est, decor et
gloria vultus ejus Ecclesia; sicut scriptum est: <hi>Dominus
regnavit, decorem induit <note>(Psal. XCII, 1)</note>
          </hi>.</p>
        </div3>
<div3>
          <head>12.</head>
          <p>
 <note>(Vers. 7.)</note> Illi ergo sunt calcaneum, de quibus
dicit: <hi>Qui confidunt in virtute sua, quique in
abundantia divitiarum suarum gloriantur. Divites
eguerunt et esurierunt <note>(Psal. XXXIII, 11)</note>
          </hi>. Quod de
Judaeis dictum est. Sed et omnes qui luxuriose vivunt,
et non tenent caput, calcaneum Christi sunt.
Sed haec generalia, quae late patent. Caeterum specialiter
<pb n="1159D"/>
de Juda locutus est proditore, qui sibi validus
et dives apostolatus gloria videbatur.</p>
        </div3>
<div3>
          <head>13.</head>
          <p>
 <note>(Vers. 8, 9.)</note> Denique de Passione Domini
sermo contexitur <hi>Frater non redimit, redimet homo;
nec dabit Deo propitiationem suam, et pretium
redemptionis animae suae;</hi> hoc est, ut quid timebo in
<pb n="1160A"/>
die mala? Quid enim potest mihi nocere, qui non solum
non indigeo <emph>949</emph> redemptore, sed ipse omnium
sum redemptor? Alios liberos faciam, et pro me ipso
ipse trepidabo? Ecce faciam nova omnia, quae supra
ipsum germanitatis affectum sint atque pietatem.
Quem frater eodem matris utero effusus in lucem
redimere non potest, quia parilis naturae infirmitate
retinetur, redimet homo: sed ille homo de quo
scriptum est: quia <hi>mittet illis</hi> Dominus <hi>hominem, qui
salvabit eos <note>(Esai. XIX, 20)</note>
          </hi>; qui de se ipso dixit: <hi>Quaeritis me occidere, hominem qui veritatem locutus
sum vobis 
 <note>(Joan. VIII, 40)</note>
          </hi>. Sed quamvis homo sit,
quis cognoscet eum? Quare nemo cognoscet? Quia
sicut unus Deus, ita et unus mediator Dei et hominum
homo Christus Jesus. Ipse est solus qui redimet
<pb n="1160B"/>
hominem, vincens pietate germanos; quia pro alienis
sanguinem suum fudit, quem nemo potest offerre
pro fratre. Itaque corpori proprio non pepercit,
ut nos redimeret a peccato: et dedit semetipsum
redemptionem pro omnibus; sicut verus ejus testis
asseruit apostolus Paulus, qui ait: <hi>Veritatem dico, non
mentior <note>(Rom. IX, 1)</note>
          </hi>. Sed quare solus hic redimet?
Quia nemo potest eum aequare pietate; ut pro servulis
suis animam suam ponat: nemo integritate;
omnes enim sub peccato, omnes Adae illius subjacent
prolapsioni. Solus Redemptor eligitur, qui peccato
veteri obnoxius esse non possit. Ergo per hominem,
Dominum Jesum intelligamus, qui suscepit hominis
conditionem; ut in carne sua peccatum omnium crucifigeret,
et chirographum universorum suo cruore
<pb n="1160C"/>
deleret.</p>
        </div3>
<div3>
          <head>14.</head>
          <p>
 Sed forte dicas: Quomodo redempturus frater
negatur, cum ipse dixerit: <hi>Narrabo nomen tuum
fratribus meis <note>(Psal. XXI, 23)</note>
          </hi>? Sed non quasi frater
nobis, sed quasi homo Christus Jesus, in quo Deus
erat; nobis peccata dimisit. Sic enim scriptum est: <hi>Deus erat in Christo mundum reconcilians sibi 
 <note>(II
Cor. V, 19)</note>
          </hi>. In illo Christo Jesu, de quo solo dictum
est: <hi>Quia Verbum caro factum est, et habitavit in nobis <note>(Joan. I, 14)</note>
          </hi>.
Non ergo quasi frater, sed quasi
Dominus habitavit in nobis, cum habitaret in carne.
Cum igitur reconciliaverit Deo mundum, utique ipse
reconciliatione non eguit. Pro quo enim peccato suo
propitiaret Deum, qui nulla peccata cognovit? Denique
didrachma poscentibus Judaeis, quod pro peccato
<pb n="1160D"/>
dabatur ex Lege, dixit ad Petrum: <hi>Simon,
reges terrae a quibus accipiunt tributum vel censum, a
filiis suis, aut ab alienis? Respondit Petrus: ab alienis.
Cui dixit Dominus: Ergo liberi sunt filii. Ut autem
non faciamus illis offendiculum . . . . mitte hamum, et
eum piscem qui primus ascenderit, tolle; et aperto ore
<pb n="1161A"/>
ejus, invenies staterem: illum tollens dabis pro me et
pro te <note>(Matth. XVII, 24 et seq.)</note>
          </hi>. Ostendit quod non
pro se propitiationem debeat peccatorum; quia servus
peccati non erat, sed ab omni erat liber errore
Filius Dei. Filius enim liber, servus est in reatu.
Ergo liber iste ab omnibus, nec pretium redemptionis
animae suae dat, cujus sanguinis pretium poterat
abundare ad universa mundi totius redimenda peccata.
Recte ergo alios liberat, qui pro se nihil debeat.</p>
        </div3>
<div3>
          <head>15.</head>
          <p>
 <note>(Vers. 10.)</note> Plus adjicio. Non solum pro se
Christus pretium non debet suae redemptionis aut
propitiationem pro peccato, sed etiam si de fideli
quocumque homine accipias, possit intelligi quia
non debeant singuli propitiationem suam; quia propitiatio
omnium Christus est, et ipse est universorum
<pb n="1161B"/> <emph>950</emph> 
 redemptio. Cujus enim hominis sanguis jam
idoneus est ad redemptionem sui, cum pro redemptione
omnium suum sanguinem Christus effuderit?
Est ergo cujusquam sanguis qui Christi possit sanguini
comparari? Aut quis tam potens homo, qui
pro se propitiationem suam dare possit supra eam
propitiationem, quam in se obtulit Christus, qui
solus Deo mundum reconciliavit per suum sanguinem?
Quae major hostia; quod praestantius sacrificium;
qui melior advocatus, quam qui pro peccatis
omnium factus est deprecatio, et animam suam
dedit pro nobis redemptionem? Non quaeritur ergo
propitiatio, aut redemptio singulorum; quia omnium
pretium sanguis est Christi, quo nos redemit
Dominus Jesus, qui solus Patrem reconciliavit: et
<pb n="1161C"/>
laboravit usque in finem; quia nostrum laborem ipse
suscepit dicens: <hi>Venite ad me, omnes qui laboratis . . .
et ego reficiam vos <note>(Matth. XI, 28)</note>
          </hi>. Vide laborantem: <hi>Laboravi olamans, raucae factae sunt fauces meae <note>(Psal. LXVIII, 4)</note>
          </hi>.
Et alibi: <hi>Issachar quod bonum est,
concupivit requiescens inter fortes.</hi> Et infra: <hi>Supposuit
humerum suum ad laborandum, et factus est vir
agricola <note>(Gen. XLIX, 14 et 15)</note>
          </hi>. Ergo homo non dabit
jam propitiationem suam, nec redemptionem; quia
semel ablutus est a peccato per sanguinem Christi.
Laborabit tamen, ut servet praecepta vivendi, et a
mandatis coelestibus non recedat. Dum vivit, in labore
sit, et perseveret in eo; ut vivat in finem, ne et
ipse morte moriatur, cum sit jam redemptus a morte.</p>
        </div3>
<div3>
          <head>16.</head>
          <p>
 <note>(Vers. 11.)</note> Qui autem servaverit mandata vitae,
<pb n="1161D"/>
non videbit interitum, cum viderit mori eos,
qui sibi sapientissimi et prudentissimi in hoc saeculo
videbantur. Quod specialiter ad scribas et pharisaeos
spectat, qui sibi cathedras in synagogis vindicant,
quasi sapientiae principatum. Qui vere frustra laborant,
cum putant quia per didrachmum liberentur,
cum spiritale pretium animae suae, atque illud singulare
Dominici corporis sacrificium, inani quadam
Legis interpretatione contempserint, refugientes baptismatis
sacramentum. Neminem enim sanguis redemit
hircorum atque taurorum: sed omnes unus
sanguis liberat Christi, cujus in Levitico figura,
<pb n="1162A"/>
non veritas est. Non enim per didrachma, sed illius
solius sanguinis pretio liberamur.</p>
        </div3>
<div3>
          <head>17.</head>
          <p>
 Simus ergo docibiles Dei; ut nemo nostrum
videat interitum in illo die, quando damnabuntur
morte perpetua sapientes istius mundi, vel principes
Judaeorum, quando <hi>simul insipiens et stultus peribunt.</hi> 
Non idem est utrumque. Stultus est qui nihil sapit,
et stulta intelligit: insipiens, qui male sapit. Dixit
insipiens, quia non est Deus. Quomodo iniquus,
non quia aequitatem nesciat, sed quia improbitate
cordis sui iniqua committat: improbus quoque dicitur;
eo quod probitatem malitia sua destruere velit,
non quia probitatem ignoret. Ipse ergo insipiens et
stultus quando pereunt, alienis relinquunt divitias
suas; suum enim et legitimum stultitiae et improbitatis
<pb n="1162B"/>
haeredem reperire non possunt. Legitimi enim
dicunt: <hi>Quia filii Dei sumus. Si autem filii, et haeredes:
haeredes quidem Dei, cohaeredes autem Christi:
si tamen compatimur, ut et simul glorificemur <note>(Rom.
VIII, 16 et 17)</note>
          </hi>. Insipientes ergo divitias non habent,
quia nec haereditatem habent. Non habent divitias
infidi, non <emph>951</emph> possessionem; fideli enim totus
mundus possessio est. Non habent haereditatem,
quia sola est haereditas credentibus in Domino.
Suas autem divitias habent. Ideoque avarus dicit: <hi>Non habeo quo congregem fructus meos 
 <note>(Luc. XII, 17)</note>
          </hi>;
non enim verus fructus, sed avari fructus, pecunia
est. Et Dominus avaro dicit: <hi>Vade, vende bona tua . . .
et veni; sequere me <note>(Matth. XIX, 21)</note>
          </hi>. Non enim perfectum
bonum est patrimonium, sed haec sunt avari
<pb n="1162C"/>
bona, quae in emolumento aliquo constituta sunt.
Vende, inquit, quae putas tua esse; cum tua non
sint, quia ad alios fluminis modo transeunt: et sequere
me, ut bonum immortale cognoscas. Sapientes
ergo in interitum deducuntur, quibus Deus
abscondit, quae parvulis revelavit. Peribunt simul,
et in uno eodemque loco erunt insipiens et stultus, <hi>et alienis relinquent divitias suas;</hi> 
 quia non invenit
nequitia legitimum successorem.</p>
        </div3>
<div3>
          <head>18.</head>
          <p>
 <hi>
            <note>(Vers. 12.)</note> Et sepulcra eorum domus illorum
in saeculum, tabernacula eorum in progenie et generatione:
invocaverunt nomina eorum in terris ipsorum.</hi> 
Ubique Scriptura sepulcra pro vilibus ducit, quibus
degeneres, et vitae hujus cupidi comparantur. <hi>Sepulcrum
patens est guttur eorum <note>(Psal. V, 11)</note>
          </hi>. His ergo
<pb n="1162D"/>
qui ad diem et de die vivunt, sepulcra pro domibus
sunt. Domus enim justorum non in terra est, sed in
coelo; sicut Apostolus docuit dicens: <hi>Nostra autem
conversatio in coelis est <note>(Philip. III, 20)</note>
          </hi>. Ipsa est domus
nostra, quae domus est Christi. Unde ait Scriptura: <hi>Et Moyses quidem fidelis in tota domo ejus,
tamquam famulus in testimonium eorum quae dicenda
essent: Christus vero tamquam filius in domo sua <note>(Heb. III, 5 et 6)</note>
          </hi>.
Piis ergo domus est Ecclesia, piis
patria coelum est. Ideoque justus ait: <hi>Advena ego
sum apud te in terra et peregrinus, sicut omnes patres
mei <note>(Psal. XXXVIII, 13)</note>
          </hi>. Luxuriosis domus sepulcrum
<pb n="1163A"/>
est. Denique tamquam in sepulcro vivunt,
qui possunt dicere: <hi>Manducemus et bibamus; cras
enim moriemur <note>(Esai. XXII, 13)</note>
          </hi>, resurrectionem
ante oculos non habentes. Ideoque tumulis suis affixi
atque attumulati adhaerent, quia resuscitari se
posse non crediderunt. Habitaculum ergo illis in
suo busto est, et tabernaculum eorum in progenie
et generatione terrena est; qui vermes sui corporis
haeredes relinquunt; ut hic tantum sit memoria
eorum, et in aeternum transire non possit.</p>
        </div3>
<div3>
          <head>19.</head>
          <p>
 Denique <hi>nomina eorum in terris ipsorum;</hi> quia
opera eorum corruptibilia atque terrena. Et ideo ibi
scribuntur eorum nomina, ubi vivere maluerunt.
Qui autem elevaverunt opera sua, iis dicitur: <hi>Nolite
gaudere, quia daemonia vobis subjecta sunt:
<pb n="1163B"/>
sed gaudete, quia nomina vestra scripta sunt in coelo <note>(Luc. X, 20)</note>
          </hi>.
Hinc ergo intelligamus quia non otiose
Dominus eos arguit, qui aedificabant sibi sepulcra,
vel tumulos prophetarum, et exornabant ea <note>(Matth.
XXIII, 28)</note>. Condemnantur enim Judaei, qui prophetis
quos occiderant, terrena solatia, non aeterna
praemia deferebant. Ideoque prohibet, ut discipulus
suus sepeliat patrem <note>(Matth. VIII, 22)</note>; quia aeterno
Patri sine cessatione esse debet intentus. Et in Esaiae
libro scriptum est: <hi>Quid,</hi> inquit, <hi>quia aedificasti et
excidisti tibi sepulcrum <note>(Esai. XXII, 6)</note>
          </hi>? Et reprehenditur
Maria, quae Christum in tumulo requirebat.
Relinque sepulcra, quae reliquerunt, qui audita voce
Domini in ipsius passione surrexere de tumulis. Noli
inter <emph>952</emph> mortuos habitare, qui vivis. Audi vocem
<pb n="1163C"/>
resuscitantis Jesu: <hi>Surge qui dormis, et exsurge a
mortuis; ut lumen tibi Christi infundatur <note>(Ephes. V, 14)</note>
          </hi>.
Alterum lumen ejus Spiritus sanctus est, qui apostolis
sanctis in dispersione linguarum tamquam ignis illuxit.</p>
        </div3>
<div3>
          <head>20.</head>
          <p>
 <note>(Vers. 13, 14.)</note> Sequitur: <hi>Homo cum in honore
esset, non intellexit: comparatus est jumentis
quae sine sensu sunt; et similis factus est illis. Haec via
eorum in offendiculum ipsis: et postea in ore suo complacebunt.</hi> 
Quia non intellexit homo, cum in honore
esset (est autem honor, quia ad imaginem Dei factus
est, factus est rationis capax), comparatus est jumentis,
quae sensum non habent: qui autem intellexit,
angelis comparatur. Et ideo hic bonorum operum
claritate magnificatus est: ille sicut equus adhinniens
aestimatur colluvione vivendi, quae viae offendiculum
<pb n="1163D"/>
affert in turpitudine et obscenitate viventibus.
Insipientia enim viri contaminat vias ejus.
Hujusmodi autem viri vivunt secundum appetentiam
suam, quae offendiculum creat, et post offendiculum
complacebunt in ore suo, sed non in corde. Non
enim boni, de quibus dicitur: <hi>Ore suo benedicebant,
et corde suo maledicebant <note>(Psal. LXI, 5)</note>
          </hi>. Quo responsum
est etiam iis qui habent in codicibus suis ita
scriptum: <hi>Et postea in ore suo benedicent.</hi> Verbum
enim tuum prope, et in ore tuo sit, et in corde.</p>
        </div3>
<div3>
          <head>21.</head>
          <p>
 <hi>
            <note>(Vers. 15.)</note> Sicut oves in infernum deducentur:
nors depascet eos. Et dominabuntur eorum justi in
<pb n="1164A"/>
matutinum; et auxilium eorum veterascet in inferno,
a gloria eorum.</hi> Qui noluerunt ut pasceret eos Christus,
depascet eos mors. Quis ergo dimittat bonum
pastorem, qui pro ovibus suis animam suam ponit,
quia pertinet ad eum gregis sui cura? Aut quis eligat
mercenariam mortem, quae operum pessimorum
digna mercede referatur? Simul cognosce, o homo,
quia Christus verus est pastor, qui suos pascit ad vitam.
Mors subintravit, quae ad interitum adducit
alienos, et devorat eos, quibus potest propter
eorum flagitia praevalere. Quibus licet in hac vita
studium potentiae fuerit et divitiarum, ut aliis domi
narentur: sed in resurrectione erit servitus, cum
justis matutinus splendor illuxerit: quorum figura
est, quod Jacob dominus praeponitur fratri. Miserabilis
<pb n="1164B"/>
itaque servitus, ut eo tempore quo alii vocantur
in gloriam splendoris et luminis, horum gloria
veterascat et consumatur in tenebris inferorum.
Meritoque de his dicitur: De honore suo et gloria
sua expulsi sunt; quia temporalis haec gloria.</p>
        </div3>
<div3>
          <head>22.</head>
          <p>
 <hi>
            <note>(Vers. 16.)</note> Verumtamen Deus liberabit,</hi> inquit, <hi>animam meam de manu inferni; cum acceperit eam.</hi> 
Bene hoc dicit, qui sciebat animam suam in inferno
non derelinquendam. Descendit enim, ut captivos
absolveret de faucibus inferorum, non ut in his
captiva remaneret.</p>
        </div3>
<div3>
          <head>23.</head>
          <p>
 <note>(Vers. 17.)</note> Ergo quoniam haec, quae in isto
saeculo sunt, nobiscum transire non possunt; ideo
tibi dicitur: <hi>Ne timueris cum dives factus fuerit homo:
et cum multiplicata fuerit gloria domus ejus.
<pb n="1164C"/>
Quoniam non cum morietur, accipiet omnia: neque
simul descendet cum eo gloria domus ejus.</hi> Noli, inquit,
expavescere divitias, et potentiam divitis, et
gloriam saecularem; quoniam caduca illa sunt, et
citius <emph>953</emph> abeunt quam venerunt. Somnium est
iste thesaurus: evigilas, et recessit; quoniam qui
potuerit crapulam mundi istius edormire, et sobrietatem
virtutis assumere, ista contemnit, et pro nihilo
pecuniam ducit. Neque timueris cum multiplicatam
gloriam domus alicujus potentis audieris. Inspice
diligenter, et vacua est, quae nihil habeat in se
de fidei plenitudine. Et quid de domo dicam? Vacuus
erat totus hic mundus antequam numero credentium
eum Christus impleret. Ideoque scriptum
est: <hi>Judicabit inter gentes, replebit ruinas (Psal. CIX,
<pb n="1164D"/>
6)</hi>. Quid enim aliud erat ante in hoc mundo, nisi
ruina perfidiae? Quid est ruina? Audi dicentem: <hi>Ubi
ruina, ibi et aquilae <note>(Matth. XXIV, 28)</note>
          </hi>; id est, ubi
ruina, ibi et resurrectio. Ruina, vacua firmitatis
est: resurrectio, plenitudo vivendi est. Ideoque
nos Adae illius ruina vacuavit, sed Christi replevit
gratia. Ideo se ille exinanivit; ut nos repleret, atque
in carne hominis plenitudo virtutis habitaret. Quid
sit ruina, cognosce. Dum vivit homo, infusus est spiritu:
ubi mortuus fuerit, vacuus utique hujus vitalis
est spiritus. Multo magis vacuum facit amissio
gratiae spiritalis, quem gratia replere consuevit;
<pb n="1165A"/>
ut possimus dicere: <hi>Quoniam nos omnes de plenitudine
ejus accepimus, et gratiam pro gratia <note>(Joan. I, 16)</note>
          </hi>.
De alio dicitur: <hi>In vacuum laboravi <note>(Esai. XLIX,
4)</note>
          </hi>: justus autem sicut odor agri pleni.</p>
        </div3>
<div3>
          <head>24.</head>
          <p>
 <note>(Vers. 18.)</note> Quid autem non vacuum, quod saeculare
atque mundanum; cum recte dixerit, qui
mundum istum sobria virtute contempsit: <hi>nudus sum
natus, nudus et moriar <note>(Job. I, 21)</note>
          </hi>? Numquid secum
quis potest auferre quae possidet? Hic omnia derelinquit,
solus intrat in tumulum, et vacuum illius
divitis est sepulcrum, quem nec ipsa terra capiebat.
Unde dictum est: <hi>Numquid soli habitabitis super
terram? Numquid descendit in illud sepulcrum
gloria domus ejus aut copiae <note>(Esai. V, 8)</note>
          </hi>? Vide vim
Scripturae. Gloria saeculi non descendit cum peccatore,
<pb n="1165B"/>
sed gloria virtutis ascendit cum innocente. Et ut compendiosius
dicamus, gloria hominis cum ascendente
ascendet: cum descendente non descendet. Quod
gratiae est ac virtutis, ascendet. In paradisum ascenditur,
in infernum descenditur. <hi>Descendant,</hi> inquit, <hi>in infernum
viventes <note>(Psal. LIV, 16)</note>
          </hi>. Ideoque Lazarus pauper
per angelos in Abrahae sinum est elevatus. Dives
luxuriosus elevans in inferno oculos suos rogat
Abraham ut mittat pauperem, et digito suo contingat
linguam ejus, quo requiem aliquam in ardore maximo
constitutus posset adipisci. Vide illum pauperem
bonis omnibus abundantem, quem sancti Patriarchae
requies beata circumdabat. Vide hunc vacuum, qui
sibi in hoc saeculo abundare omnibus videbatur, cujus
anima in vita ipsius benedicebatur: sed <emph>954</emph> 
<pb n="1165C"/>
nunc iners morte cruciatur <note>(Luc. XVI, 22 et seq.)</note>.</p>
        </div3>
<div3>
          <head>25.</head>
          <p>
 <note>(Vers. 19.)</note> Unde pulchre sequitur: <hi>Quoniam
anima ejus in vita ipsius benedicetur: confitebitur tibi,
cum benefeceris ipsi.</hi> Benedicent, inquit, eum benedictione
terrena. Stulti homines, qui praesentia, non
futura considerant. Benedicent eum asseclae ejus atque
 parasiti. Ipse quoque beatum se putat, si
agrum aliquem quem desiderabat, invaserit. Confitetur
tunc Deo, cum ei in hoc saeculo secunda succedunt:
quando autem adversa contingunt, impio ore
maledicit. Hoc ergo dicit, quia saecularis non agit
gratias in paupertate positus et adversis; justus autem
<pb n="1166A"/>
in augustiis magis Dominum grato benedicit affectu.
Denique diabolus ad Deum dicit: Quid mirum,
si te benedicit Job? Abundant ei omnia. <hi>Sed mitte,</hi> 
inquit, <hi>manum tuam, et tange ea quae possidet, videamus
si in faciem te benedicet <note>(Job. I, 11)</note>
          </hi>. Et dedit
ipsi Dominus potestatem, ut quae saeculi essent hujus,
auferret: carnem ipsius ulceris atrocitate perfunderet.
Job tamen benedicebat dicens: <hi>Dominus,
dedit, Dominus abstulit . . . . sit nomen Domini benedictum <note>(Ibid., 21)</note>
          </hi>.</p>
        </div3>
<div3>
          <head>26.</head>
          <p>
 <hi>
            <note>(Vers. 20, 21.)</note> Introibit usque in progeniem
patrum ejus: usque in saeculum non videbit lumen.
Homo cum in honore esset, non intellexit; comparatus
est jumentis, quae sensum non habent, et similis factus
est illis.</hi> Ideo, inquit, iste in progeniem patrum suorum
<pb n="1166B"/>
introibit. Qui est pater impiorum, Dominus declaravit
dicens: <hi>Vos ex patre diabolo estis <note>(Joan.
VIII, 44)</note>
          </hi>. Sunt et illi patres de quibus dicitur: <hi>Relinque
mortuos sepelire mortuos suos <note>(Matth. VIII, 22)</note>
          </hi>.
Ideo et Moabitae usque in tertiam et quartam generationem
prohibiti sunt introire in Ecclesiam Domini <note>(Deut. XXIII, 3)</note>;
ut filii eorum propter peccata patrum
suorum introirent in eorum generationem, quorum
facta imitabantur et mores. Unde et scriptum
est: <hi>Filii adulterorum in consummatione erunt <note>(Sap. III, 16)</note>
          </hi>.
Ergo qui non illum patrem qui in
coelo est, sequitur; sed illum terrena colluvione viventem,
in progenie terreni patris intrat. Qualis
enim terrenus, tales et terreni; ut sit ejus vita terrena,
requies nulla post mortem. In aeternum non
<pb n="1166C"/>
videbit lumen; quoniam temporale quaesivit. Ille autem
qui Christi secutus est gloriam, qui desideravit
illud lumen, quod illuminat omnem hominem venientem
in hunc mundum, inveniet et videbit lumen
aeternum; quia eum Christus redemit a morte.</p>
        </div3>
<div3>
          <head>27.</head>
          <p>
 Tunc ergo cogitabit secum, quia <hi>cum in honore
esset, non intellexit;</hi> et ideo erit similis jumentorum,
qui similis debuit esse angelorum, per Domini nostri
Jesu Christi gratiam: cui est honor, gloria, perpetuitas
a saeculis, et nunc, et semper, et in omnia
saecula saeculorum. Amen.
</p>
        </div3>
      </div1>

<div1>
        <head>IN PSALMUM LXI ENARRATIO. Titulus: <hi>In finem, pro Idithum, Psalmus ipsi David.</hi> </head>

<pb n="1165"/>
<p>
          <pb n="1165D"/> <emph>955</emph> <hi>In hujus psalmi tractatu B. Ambrosius infidelitatem
et impietatem Maximi tyranni graviter redarguit,
qui ausus est dominum suum Gratianum imperatorem
fraude et dolo perimere: quem imperatorem
in Domini tabernaculo habitare, et in monte ejus requiescere
dicit.</hi> </p>
<div3>
          <head>1. </head>
<p>
            <pb n="1166D"/> <note>(Vers. 1.)</note> Omnium nostrum indubia consuetudo
est, ut festinemus ad finem, et eorum quae legimus
vel vidimus et audivimus, velimus summam cognoscere.
Unde titulus ipse otiosos nos esse non patitur,
nec feriatis praeterire auribus desiderii communis indicium.
Prae caeteris enim, licet etiam in caeteris clareat,
<pb n="1167A"/>
divinum tamen in hujusmodi psalmo refulget
oraculum. Unde diligentius quid sit finis consideremus;
finis enim dicitur <foreign xml:lang="greek">τέλος,</foreign> et summa rei ejus
quam volumus explicare. Finis dicitur Christus,
quia ipse est finis Legis; sicut scriptum est: <hi>Finis
enim Legis Christus ad justitiam omni credenti <note>(Rom.
X, 4)</note>
            </hi>. Finis etiam dicitur, quia ipse est principium
et finis. Ergo isti psalmi qui titulantur: <hi>In finem;</hi> 
aut de Christo sunt, aut ipsius Christi: de Christo,
cum ipse annuntiatur: ipsius Christi, cum ipse se
nuntiat, venturumque promittit in terras, et futuram
nobis revelare dignatur proprii corporis passionem.</p>
        </div3>
<div3>
          <head>2.</head>
          <p>
 Ideoque <hi>ipsi David</hi> inscribuntur in titulo,
 quasi vero David, ipsi Domino prophetici oris ministeria
deputentur, per quem humanae vocis officio
<pb n="1167B"/>
vis coelestis increpuit, et divina sententia resultavit.</p>
        </div3>
<div3>
          <head>3.</head>
          <p>
 Meritoque <hi>pro Idithum,</hi> qui fuit propheta, et
psalmos cum sex filiis canebat suis, velut quaedam
praefatio est; eo quod esset his venia prophetanda,
qui in psallendi ministerio constituti, divina oracula
humana voce loquerentur. Et quia pro totius mundi
abolendo errore suscipienda Dominici corporis passio
foret, hujus licet nomine cujus sedulitas probaretur,
commendatiorem eruditionem plebis expressit. Itaque
ipsum audiamus loquentem.</p>
        </div3>
<div3>
          <head>4.</head>
          <p>
 <hi>
            <note>(Vers. 2)</note> Nonne Deo subdita erit anima mea?</hi> 
Suscepturus carnem hominis Dominus noster Jesus,
ut in se eam ipse mundaret, quid prius quam peccati
veteris primum debuit abolere contagium? Nam quia
per inobedientiam culpa irrepserat, dum mandata
<pb n="1167C"/>
divina temerantur, obedientiam utique prae caeteris
debuit reformare, ut seminarium erroris excluderet.
 Fibra enim peccati inde manaverat: et ideo sicut
bonus medicus radices prius ulceris debuit amputare;
ut medicamentorum salubre remedium vulneris
ora sentirent. Frustra enim cicatricem curaveris,
si serpant interiora contagia; immo acerbatur vulnus,
si foris clauditur, cum interius virus exaestuat.
Nam quid proderat donasse peccatum, si peccandi
maneret affectus? Hoc erat non sanare cicatricem,
sed <emph>956</emph> claudere. Voluit itaque mundare vulnus, ut
affectum sanaret; ne inobedientiae sors ulla remaneret.
Suscepit ipse obedientiam, ut nobis eam transfunderet.
Sic enim oportebat, ut quoniam per inobedientiam
unius hominis peccatores constituti erant
plurimi, per unius rursus obedientiam justi constituerentur
<pb n="1167D"/>
multi.</p>
        </div3>
<div3>
          <head>5.</head>
          <p>
 Unde valde errare eos res indicat, qui carnem
hominis a Christo aiunt esse susceptam, affectum
negant: et contra ipsius Domini Jesu venire consilium,
qui hominem ex homine tollunt; cum homo
sine affectu hominis esse non possit. Nam caro sine
<pb n="1168A"/>
affectu et praemii immunis et culpae est. Illud ergo
suscipere debuit et sanare, unde culpa manaverat;
ut originem erroris et quasdam prorumpentis delicti
fores clauderet. Unde ego hodie hominem agnoscerem
Dominum Jesum, cujus carnem non video, affectum
lego: unde, inquam, hominem eum agnoscerem;
nisi esurisset, nisi sitisset, nisi flevisset, nisi
dixisset: <hi>Tristis est anima mea usque ad mortem <note>(Matth. XXVI, 38)</note>
          </hi>.
Denique scriptum est: <hi>Et homo
est, et quis cognoscet eum <note>(Hier. XVII, 9)</note>
          </hi>? Sed homo
per ista cognoscitur, qui per opera divina supra homines
aestimatur. Itaque ipse eo usque se hominem
credi volebat, cum Deus esset; ut se appellaret hominem
dicens: <hi>Quid me quaeritis occidere, hominem
qui veritatem locutus sum vobis <note>(Joan. VIII, 40)</note>
          </hi>? Nec
<pb n="1168B"/>
solum hominem, sed etiam filium hominis diceret,
sicut ait: <hi>Quid me dicunt esse homines filium hominis <note>(Matth. XVI, 13)</note>
          </hi>?
Unde ille summam tenere fidei pronuntiatus
est, qui et Dei Filium cognovit, et hominem
non negavit. Ipse igitur utrumque unus, inseparabilis
numero, et agnoscendus operis distinctione,
non varietate personae. Non enim alter ex Patre, et alter
ex Maria: sed qui erat ex Patre, carnem sumpsit
ex Virgine: affectum assumpsit ex matre, ut infirmitates
nostras ipse susciperet. Unde ait Propheta: <hi>Et
pro nobis dolet <note>(Esai. LIII, 4)</note>
          </hi>. Quomodo dolebat meo
dolore, si meum non gerebat affectum? <hi>Homo,</hi> inquit, <hi>in plaga, et sciens ferre infirmitatem 
 <note>(Ibid., 3)</note>
          </hi>.</p>
        </div3>
<div3>
          <head>6.</head>
          <p>
 Itaque quasi homo infirmatus est, quasi homo
doluit; et nos quasi hominem aestimavimus eum esse
<pb n="1168C"/>
in doloribus: sed quasi victor infirmitatum, non
infirmitatibus victus, pro nobis non pro se dolebat;
et infirmatus est non propter sua, sed propter nostra
peccata, ut nos suo livore sanaret. Quid utique est <hi>homo in plaga, et sciens ferre infirmitatem;</hi> 
 nisi quia
plagae habebat compassionem? Aut quomodo sciebat
ferre infirmitatem, si sensum infirmitatis excluserat?
Quod enim portamus, hoc pro onere sustinemus. Suscepit
ergo peccata nostra, ut portaret: suscepit
etiam, ut purgaret. Denique scriptum est: <hi>Et peccata
eorum ipse purgavit. Ideo ipse haereditate possidebit
multos, et fortium partietur spolia <note>(Ibid., 11
et 12)</note>
          </hi>. Ibi enim major triumphus, ubi mens interna
mundatur. Quod portat igitur ad remissionem pertinet: <emph>957</emph> 
 quod purgat, ad correctionem. Suscepit
itaque compassionem nostram, suscepit et subjectionem.
<pb n="1168D"/>
Quod enim subjecit sibi omnia, suum est:
quod subjectus est, nostrum est. Ideoque ait: <hi>Nonne
Deo subdita erit anima mea?</hi> Anima, inquit, subdita,
non divinitas: anima subjecta, non Dei virtus. Virtus
enim Dei non potestati subdita est; sed unitate,
et consortio ejus utitur potestatis. Illa subjecta est,
<pb n="1169A"/>
quae humanae conditionis fragilitate plerumque mutatur,
non quae mutari non potest. Anima carni compatitur,
et animae caro, quae sibi quodam contubermo
copulantur. Illa subjicitur, quae tristis est;
quia scriptum est: <hi>Tristis est anima mea usque ad
mortem <note>(Matth. XXVI, 38)</note>
          </hi>. Illa subjicitur quae suscepta,
non ex Deo Patre nata: quamquam ipsa subjectio
non in specie quidem infirmitatis sit, sed in operatione
virtutis; dispensationis magis temporariae arbitra,
quam perpetuo servitio mancipata. Unde et
ait: <hi>Nonne Deo subdita erit anima mea?</hi> </p>
        </div3>
<div3>
          <head>7.</head>
          <p>
 Cur dixit, <hi>erit,</hi> si sempiterna subjectio est? Sed
quia Filius Dei qui loquebatur aeternus est, animam
autem suscepit ex tempore; ideo futuram subjectionem
animae suae dicit. Per ipsam ergo obedientia,
<pb n="1169B"/>
per ipsam humilitas; quae tamen non ad infirmitatem
potentiae suscepta sunt, sed ad magisterium disciplinae.
Ipse enim Dominus Jesus <hi>cum esset in Dei forma,
non rapinam arbitratus est esse se aequalem Deo;
sed semetipsum exinanivit formam servi accipiens,
in similitudinem hominum factus, in specie inventus ut
homo: humiliavit semetipsum, factus obediens usque
ad mortem <note>(Philip. II, 6-8)</note>
          </hi>. Sicut Apostolus dicit,
non jugem et perpetuam, sed temporalem subjectionem
cupiens declarare: qualis sit suscepta cum carne,
et deposita cum ipsius corporis servitute. Sic
etiam ad Hebraeos scriptum est. Nam cum proposuisset
exemplum dicens: <hi>Tu es sacerdos in aeternum,
secundum ordinem Melchisedech;</hi> subjecit idem Paulus: <hi>Qui in diebus carnis preces et supplicationes
<pb n="1169C"/>
adhibuit ei, qui posset liberare eum de morte, cum magna
voce et lacrymis: et exauditus ab illo metu. Quamquam
esset Filius, didicit ex his quae passus est obedientiam:
et consummatus obtemperantibus sibi causa
factus est salutis aeternae: vocatus a Deo sacerdos secundum
ordinem Melchisedech 
 <note>(Hebr. V, 6-10)</note>
          </hi>. Nonne igitur
evidenter clamavit Apostolus dicens obedientiam illam
et humilitatem non divinitatis fuisse, sed carnis? Quod
enim discitur, temporale est. Quasi homo ergo ex his
quae passus est, didicit obedientiam; ut consummaretur
in carne, et per obedientiae transfusam in nos
successionem causa fieret nobis salutis aeternae, quibus
ante per inobedientiae haereditatem primus ille
Adam causa factus est mortis.</p>
        </div3>
<div3>
          <head>8.</head>
          <p>
 Subjectio ergo magisterium virtutis humanae,
<pb n="1169D"/>
non divinae imminutio potestatis est. Nam si illum
minorem Filium et inaequalem Patri dicunt, quia
erat subditus Patri Deo; numquid et matre ideo minor,
quia subditus erat matri? Lectum est enim de
Joseph et Maria: <hi>Et erat subditus illis <note>(Luc. II, 51)</note>
          </hi>. <emph>958</emph> 
 Sed pietas omnibus nobis non dispendio, sed
<pb n="1170A"/>
incremento est, per quam omnibus nobis Dominus
Jesus fidem infudit et gratiam; ut nos spiritu fideli
subditos Patri faciat Deo. Et ideo novo et profundo
consilio Apostolus ait quod ipse Patri erit subjectus
in nobis, cum fuerit in omnibus plenitudo fidei, et
quaedam devotionis unitas. Nunc enim quamdiu sententiis
discrepamus, quodammodo regnum Christi
minoramus; quia nondum ei subjecta sunt omnia,
cujus regnum unitas est: <hi>Cum autem subjecta illi fuerint
omnia, tunc et ipse subjectus erit illi, qui sibi subjecit
omnia, ut sit Deus omnia in omnibus <note>(I Cor. XV,
28)</note>
          </hi>; sicut scriptum est. Nunc enim potestate supra
omnes est, sed opus est ut sit in omnibus voluntate:
volet autem, cum omnia in nobis cognoverit sui plena,
et vacua delictorum. Nondum igitur subjectus
<pb n="1170B"/>
est Patri; quia nondum omnia et in omnibus Christus:
cum autem fuerit omnia et in omnibus Christus,
erit omnia et in omnibus Deus. Unde colligitur unum
esse regnum Patris et Filii, et etiam Spiritus sancti;
quia qui Filium receperit, recipit et Patrem, recipit
et Spiritum sanctum; quia una potestas, una
gratia, una operatio Trinitatis est.</p>
        </div3>
<div3>
          <head>9.</head>
          <p>
 Meritoque addidit Dominus: <hi>Ab ipso enim salutare
meum.</hi> Quasi diceret: Nolite turbari quia dixi
animam meam fore Deo subditam. Anima erit subdita,
quae vestri est portio: salutare autem meum ab
ipso; hoc est, quia a Patre et in Patre semper sum.
A Patre enim veni in hunc mundum: etsi videtis
hominem, Dei Filium credite. <hi>Cum venerit autem Paracletus
quem ego mittam vobis a Patre meo, spiritus
<pb n="1170C"/>
veritatis, qui a Patre meo procedit, ille testimonium
perhibebit de me <note>(Joan. XV, 26)</note>
          </hi>. Et Filius a Patre
procedit, et Spiritus ab ipso procedit. De unitate
ergo divinitatis ambiguum nihil. Ideoque concupivit
David hoc salutare Dei nobis dari; quia ipse est vita
aeterna, si et Patrem verum Deum cognoscamus et
Filium, quem pro nostra certum est salute venisse:
sed non rapinam arbitratus est esse se aequalem Deo.
Assertionem suae divinitatis sequestrat, et dispensationis
humanae repraesentat officium.</p>
        </div3>
<div3>
          <head>10.</head>
          <p>
 <note>(Vers. 3.)</note> Ideoque adjunxit statim: <hi>Etenim ipse
est Deus meus, adjutor meus, defensor meus: non movebor
amplius.</hi> Haec utique quasi homo loquitur;
quia in Deo spem nostram debemus reponere, no
facile labamur: quamquam in eo quod locutus est:
<pb n="1170D"/> <hi>Non movebor amplius;</hi> 
 ostendat habere se divinae insignia
potestatis. Habes enim alibi dicentem: <hi>Adhuc
ego semel terram movebo <note>(Aggae. II, 7)</note>
          </hi>. Movit diluvio,
quando praeter arcam Noe caro omnis interiit: movit
cum Sodoma et Gomorrha sacro igne consumptae
sunt. Haec supernae indignationis indicia sunt. Sed
<pb n="1171A"/>
quia elegit genus hominum Dominus magis servare
quam perdere, non movebitur amplius ad indignationem,
qui venit ad misericordiam: venit ut redimeret
nos suo sanguine, non ut nostrum effunderet:
venit ut se offerret pro nobis, et quasi bonus negotiator <emph>959</emph> 
 mercem suam proprii corporis passione
servaret.</p>
        </div3>
<div3>
          <head>11.</head>
          <p>
 <note>(Vers 4.)</note> Et cum hoc diceret, levavit oculos
suos, et vidit hinc persecutores, inde nequitias spiritales
in unum convenire, et ait: <hi>Quousque irruitis
in hominem, interficientes universos,</hi> hoc est: Quid
delere genus festinatis humanum? Hominem nescitis
me pro omnium redemptione venisse? Obtuli me pro
cunctis, ut omnes mea oblatione protegerem. Hominem
ergo aut pro humana omni accipimus multitudine:
<pb n="1171B"/>
aut si de uno accipimus, de ipso dictum intelligimus:
Irruitis, sed in hominem; quia supra Deum
irruere non potestis; sicut habes alibi: <hi>Quid me quaeritis
occidere hominem <note>(Joan. VIII, 40)</note>
          </hi>? Neque enim divinitas
morti poterat esse subjecta, sed humana susceptio.
Si ergo in me irruitis, et me vultis tenere; quid eos
qui mecum sunt, vultis occidere? Satis est vobis habere
quem quaeritis. Neque quaero consortem passionis,
qui ad salutem omnium adjutore non egeo. Non
requiro legatum, nuntium non praemitto; sed ipse
me nuntius obtuli non quaerentibus: me tradidi non
comprehendentibus; ut liberarem eos qui mortis laqueis
fuerant comprehensi. Irruitis igitur tamquam
parieti inclinato et maceriae impulsae, ignari quia veni
non ut inclinarem parietem, et maceriam impellerem;
<pb n="1171C"/>
sed ut solverem. Veni enim pax, ut faciam
utraque unum; et medium parietem maceriae solvens,
qui carnem et animam dividebat, ut unum sentire
non possent: et ideo caro animae repugnabat, et
subdita imperio ejus esse non poterat; quia objecti
parietis obstaculo gubernaculis ejus parere non poterat.</p>
        </div3>
<div3>
          <head>12.</head>
          <p>
 Lex igitur carnis legi mentis adversabatur.
Hunc parietem veterum inimicitiarum velut murum
sustulit Dominus Jesus, et pervios fecit esse conventus
mentis et carnis; ut in unum coeuntes, id
quod erat utrique salutare, sequerentur. Paries ergo
quaedam eminentia delictorum est. Unde ad pontificem
Judaeorum dicit Paulus: <hi>Percutere te incipiet
Deus, paries dealbate <note>(Act. XXIII, 3)</note>
          </hi>; paries enim luto
<pb n="1171D"/>
cementisque construitur. Hinc aedificabant Aegyptii
civitates, quando Judaei lateres facere cogebantur.
In Aegypto lutum conficiebatur, et populus Dei peccatum
illic operabatur. Ideo gemebat, ideo exauditus
et liberatus est a peccato. Ideo Lex data, promissa
gratia; ut Lex peccatum ex parte resecaret,
gratia omne donaret.</p>
        </div3>
<div3>
          <head>13.</head>
          <p>
 <note>(Vers. 5.)</note> Et cum haec nobis conferret, haec
pro nobis subiret, nos pretium ejus repellebamus.
Unde ait: <hi>Verumtamen pretium meum cogitaverunt
repellere;</hi> quando pretium referente Juda proditore,
Judaei in loculum mittere noluerunt dicentes: <hi>Non
licet nobis mittere in loculum; quia pretium sanguinis
est <note>(Matth. XXVII, 6)</note>
          </hi>. Damnatur hic judicio suo
<pb n="1172A"/>
proditor, qui refudit pretium quod accepit, infirmus
ad sacri muneris testimonium, sed validus sceleris
sui testis. Unusquisque enim gravior accusator est
sui, et inexcusabilem in se fert ipse sententiam.
Principes Synagogae suo condemnant se judicio. Protientur
enim pretium esse sanguinis quod dederunt,
dam arguunt refundentem. Nam si recipiendum non
fuit, nec solvendum fuit. Atque utinam aut non dedissent,
aut quia dederant, nec recepissent. Repudiarunt
enim quod <emph>960</emph> in loculum mittere noluerunt,
et emerunt inde agrum in sepulturam peregrinorum.
Merito ergo gentiles, quibus agri ejus qui
morte emptus est Christi, sepultura profecit, jam non
sunt advenae, atque peregrini: sed cives sanctorum
facti sunt, et domestici Dei; quia consepeliuntur Dei
<pb n="1172B"/>
Filio: Judaei autem qui passionis ejus pretium repudiarunt,
peregrinantur a Christo. Tolerabilior
illis vel in hoc proditor, quod confitetur errorem:
illi autem crimen suum excusando acerbant. Verecundior
est enim confessio post delictum. Impudenter
igitur refellebant commune sacrilegium confitentem
dicentes: <hi>Quid ad nos? Tu videris <note>(Ibid., 4)</note>
          </hi>.
Quid enim dicebat proditor, nisi hoc: <hi>Peccavi quod
tradiderim sanguinem justum <note>(Ibid.)</note>
          </hi>? Quod erat crimen
tradentis, quomodo suscipientis non poterat
esse peccatum; cum scelus sceleri sit adjunctum, ut
quem scelerate emerunt, sceleratius trucidarent?</p>
        </div3>
<div3>
          <head>14.</head>
          <p>
 <hi>Cucurri,</hi> inquit, <hi>in siti.</hi> Verum est quidem
quod Dominus noster Jesus sitivit. Beata Domini
sitis; quia sitivit pro nobis, et maxime in passione.
<pb n="1172C"/>
Denique dixit: <hi>Sitio <note>(Joan. XIX, 28)</note>
          </hi>. Tunc itaque
sitiebat, quando de latere suo restinctura sitim omnium
vivae aquae fluenta fundebat. Denique scriptum
est: <hi>Flumina de ventre ejus fluent aquae vivae <note>(Joan.,
VII, 38)</note>
          </hi>. Sed in Graeco medie positum est; quia <foreign xml:lang="greek">ἔδραμον</foreign>
 et singularem et pluralem numerum significat.
Ergo etiam <hi>cucurri;</hi> et <hi>cucurrerunt,</hi> juxta Graecum
possumus intelligere. Diximus autem quid exprimat, <hi>cucurri,</hi> 
 hoc est, festinavi sitim omnium
suscipere, ut universos perpetui fontis ubertate satiarem
(cui enim dedero aquam, non sitiet, neque
hic, neque in futurum <note>(Joan. IV, 13)</note>, sicut dictum
est ad Samaritanam); nunc dicamus quid significet: <hi>Cucurrerunt in siti.</hi> 
 Hoc est, festinaverunt ut perfidiae
suae aestu fontem vivum negantes, aeterna fauces suas
<pb n="1172D"/>
ariditate siccarent; sicut ipse Dominus ait: <hi>Me dereliquerunt
fontem aquae vivae, et fecerunt sibi contritos
lacus <note>(Jerem. II, 13)</note>
          </hi>. Nec mirum si sitierunt, qui aquam
fontis aeterni tenere non poterant lubrici perfidiae suae
rimis. Sitierunt ergo; quia se potu privaverunt
spiritali, quem hauserant de consequenti petra. Unde
et Symmachus ait: <foreign xml:lang="greek">Τῷ δόλῷ αὐτῶν εὐλόγουν,</foreign> hoc est,
placuit illis in mendacio, cum objicerent falsa pro
veris. Omne mendacium sitim habet, veritas ubertatem,
quae in perpetuum perseverat.</p>
        </div3>
<div3>
          <head>15.</head>
          <p>
 Et quam cito probavit, quia cucurrerunt in
mendacio! <hi>Ore suo,</hi> inquit, <hi>benedicebant, et corde suo
maledicebant.</hi> Misera perfidorum sitis, qui aliud tenebant
corde, et ore aliud loquebantur. Ubi autem
<pb n="1173A"/>
fidei exundat ubertas, corde creditur ad justitiam,
ore confessio fit ad salutem. Quomodo autem benedixerint
ore, et corde maledixerint, series Passionis
ostendit, cum dicerent: <hi>Descendat de cruce et credimus
ei <note>(Matth. XV, 32)</note>
          </hi>. Stulti! De morte surrexit, et
non crediderunt; quomodo si de cruce descenderet,
credidissent? <hi>Speravit in Domino, eripiat eum: liberet
nunc eum, quoniam vult eum <note>(Psal. XXI, 9)</note>
          </hi>; quia illudentes
potius quam optantes ista dicebant, et interrogabant
utrum esset Dei Filius, verbis pacifica loquentes,
corde accusationem sacrilegii cogitantes.</p>
        </div3>
<div3>
          <head>16.</head>
          <p>
 Sed haec mystica, veniamus ad moralia. Etenim
quoniam non semel appetitur Christus, <emph>961</emph> appetitus
est semel in suo corpore quod suscepit in Virgine,
appetitus est frequenter in eo corpore, quod est Ecclesia;
<pb n="1173B"/>
nos enim sumus corpus Christi et membra.
Appetitur et in singulis sanctis suis et innocentibus,
qui Domino se dicarunt.</p>
        </div3>
<div3>
          <head>17.</head>
          <p>
 Recordamur aliquem <note>(Gratiano imperat.)</note> proxime
ab omnibus appetitum, a suis destitutum ac
proditum: qui dudum in suggestu locatus imperii,
subito egens omnium ab ipsis quorum haereditarium
fuerat sortitus obsequium, coepit urgeri, ingruentibus
in exitum, inferentibus mortem, nullo auxiliatore,
nullo jam socio sui, nullo comite. Quid aliud melius
dixerit, quam quod ex ipso cui se devovit, acceperat: <hi>Nonne Deo subdita erit anima mea?</hi> 
 Hoc est,
quid persequimini; quid furitis; quid insultatis? Carnem
potestis interficere, animam non potestis. Vitam
illam corporis potestis eripere, meritum non potestis
<pb n="1173C"/>
exstinguere. Scriptum est enim: <hi>Nolite timere eos
qui possunt occidere carnem, animam autem non possunt:
sed potius eum timete, qui potest animam et
corpus perdere in gehennam <note>(Matth. X, 28)</note>
          </hi>. Anima
ergo quae Deo subdita est, non est humanae subdita
potestati; ab ipso enim vitae fructum sperat aeternae,
et perpetuae salutis auxilium. Ille ergo cui me tradidi,
et necatum tuebitur, et mortuum resuscitabit,
et ulciscetur occisum. Raptus est justus, ne malitia
mutaret cor ejus. Mors ergo ista magis peccati fuga,
quam morientis est detrimentum.</p>
        </div3>
<div3>
          <head>18.</head>
          <p>
 Etenim <hi>ipse est Deus meus, adjutor meus, defensor
meus: non movebor amplius.</hi> Qui labitur, commovetur;
eo quod de integritatis et innocentiae suae
quadam statione defluat. Semel enim in petra Christi
<pb n="1173D"/>
locatus lubricum non debet habere vestigium; sed
tenere status proprii firmamentum. Unde immobilis
dicitur, qui servat immobilem voluntatem, et propositum
aliquod intentione animi fidelis exsequitur.
Nam et Dei immobilem voluntatem legimus, sicut
habes ad Hebraeos: <hi>In quo amplius Deus ostendere
volens haeredibus repromissionis immobilitatem voluntatis
suae, interposuit jusjurandum <note>(Hebr. VI, 17)</note>
          </hi>.
<pb n="1174A"/>
Recte ergo immobilis voluntas Dei, quae nullius peccati
movetur illecebris. Homines vero mobiles, lubrici
ad delinquendum, faciles ad errandum. Denique
de Judaeis dictum est: <hi>Transeuntes autem blasphemabant
eum, moventes capita sua <note>(Matth. XXVII,
39)</note>
          </hi>. Et ipse Dominus in psalmo ait: <hi>Omnes qui videbant
me, aspernabantur me: et locuti sunt labiis, et
moverunt caput <note>(Psal. XXI, 8)</note>
          </hi>. Caput omnium Christus
est. Melius est igitur ut maneat Christus in nobis,
quam aliqua nostri commotione moveatur. Unde
Judaei moventes capita sua dicebant: <hi>Tolle a terra
talem hunc <note>(Act. XXII, 22)</note>
          </hi>. Geraseni rogabant, ut de
finibus eorum recederet <note>(Luc., VIII, 37)</note>: Ecclesia
autem tenuit eum, nec dimisit eum. Ideo illa quae tenuit
eum, possidet: illi qui moverunt, tenere non
<pb n="1174B"/>
possunt. Pulchre autem ait evangelista quia transeuntes
movebant capita sua <note>(Matth. XXVII, 39)</note>:
transeuntes, non stantes. Stamus in atriis sanctis,
praeterimus in plateis. Sacerdos praeteriit, levita
pertransivit: stetit ille qui vulnera inflicta curavit. <emph>962</emph> 
 Et ideo illi non dixerunt qui transibant viam: <hi>Benedictio Domini super vos: benedicimus vos de domo
Domini 
 <note>(Psal. CXXVIII, 8)</note>
          </hi>; stantes enim, non transeuntes
sunt pedes benedicentium. Denique et vineam
cujus soluta munitio est, transeuntes vindedemiant,
non manentes. Transeuntes sibilant, sicut
in Threnis Hieremiae legimus: <hi>Tenuerunt super te
manus omnes transeuntes per viam: sibilaverunt et
moverunt caput suum super filiam Hierusalem <note>(Thren.
II, 15)</note>
          </hi>. Ideo sacerdos non potuit coronari, levita
<pb n="1174C"/>
non potuit, quia transierunt, et tamquam umbra
praeterierunt. Stephanus autem martyrio coronatus
est; quia stantem videbat Dominum Jesum, immobilem,
non praetereuntem. Immobilis ergo fide Stephanus
immobilem Christum videbat: nullo erat
mortis timore commotus. Non movit se Stephanus,
non movit se Christus. Commoti sunt filii proditoris,
de quibus dicitur: <hi>Commoti amoveantur filii ejus, et
mendicent <note>(Psal. CVIII, 10)</note>
          </hi>. Eget enim medico qui
movetur. Inops peccator, dives est justus; quia nullo
bono deficit, qui Dominum semper inquirit.</p>
        </div3>
<div3>
          <head>19.</head>
          <p>
 Et quia inde tractus est sermo, qui dixit: <hi>Non movebor amplius;</hi> 
 quod moveri ad culpam sit,
ostendit ipse David dicens: <hi>Qui posuit animam meam
ad vitam, et non dedit commoveri pedes meos (Psal.
<pb n="1174D"/>
LXV, 9)</hi>. Unde et sancto dicitur a Domino Deo nostro: <hi>Tu autem hic sta mecum 
 <note>(Deut. V, 31)</note>
          </hi>; quoniam qui
Deo proximus est, lapsui non potest esse vicinus.
Omnis enim culpa velut adversario nisu de loco dejicere,
et de proprio statu mentem movere consuevit:
quod vel ab hoste, vel ab luctamine tractum videtur.
Perturbat ira, incendit libido, stimulat invidia, excruciat
avaritia, timor dejicit, moeror affligit. Et Petro
<pb n="1175A"/>
dictum est a Domino Jesu: <hi>Veni retro post me <note>(Marc. VIII, 33)</note>
          </hi>.
Non dixit: Veni retro (hoc enim
diabolo soli dixit) sed: <hi>Veni retro post me;</hi> non est
enim retro, qui post Christum est. Sed quia errabat
Petrus, sicut Dominus ipse ait ad ipsum: <hi>Quia non
sapis,</hi> inquit, <hi>quae Dei sunt, sed quae sunt hominum <note>(Ibid.)</note>
          </hi>;
ideo post me veni, ut incipias non humana,
sed divina sentire. Ideo et hic justus rapiendus e
terris ait: <hi>Non movebor amplius. Dissolvi enim, et
cum Christo esse, multo melius <note>(Philip. I, 23)</note>
          </hi>. Non
enim labi poterit qui coeperit esse cum Christo; quia
mors justo non naturae finis, sed culpae est.</p>
        </div3>
<div3>
          <head>20.</head>
          <p>
 Inter has voces subito videt agmina persequentium,
et inter pericula positus non de se sollicitus;
sed de his quos liberare cupiebat, ait: <hi>Quousque
<pb n="1175B"/>
irruitis in hominem, interficientes universos <note>(Supra,
vers. 4)</note>
          </hi>? Si me quaeritis, cur alios vultis occidere?
Offero me ipse pro multis; quia pro omnibus
solus se ille potuit offerre, qui auctor est omnium.
Ipsius ergo quem sequebatur imitator ait <note>(Joan. XVIII,
8 et 9)</note>: <hi>Si me quaeritis, sinite hos abire; ut impleatur
sermo quem dixit Jesus: Quia non perdidi ex ipsis
quemquam praeter unum</hi> (hoc enim in alio libro sententia
Domini comprehendit); qui tamen sua magis
periit voluntate, quam mea, inquit, severitate punitus
est. Et cum ego me sponte offeram, irruitis et
incumbitis <hi>tamquam parieti inclinato, et maceriae impulsae <note>(Psalmi vers. 4)</note>
          </hi>; hoc est: Apex dudum nobilis
sedis <emph>963</emph> augustae, et circumfusi toto orbe
Romano validus quondam murus imperii, sicut paries
<pb n="1175C"/>
inclinatus, aut maceries impulsa collabor.</p>
        </div3>
<div3>
          <head>21.</head>
          <p>
 Sed esto, ad mortem me usque appetierunt,
quaesierunt ad necem dicentes: Tollamus justum,
tollamus misericordem; quia gravis est nobis etiam
ad videndum: sed etiam existimationem meam,
castimoniam meam sauciandam falsis calumniis putaverunt;
hoc est enim: <hi>Pretium meum cogitaverunt
repellere;</hi> quia pretium nostrum pudicitia est, quae
nos separat a pecudibus, angelis jungit. Pretium
nostrum misericordia est, quae nos dum confertur
inopibus, redimit a morte. Pretium nostrum fides
est, quae omnes homines gentili errore et servitute
depressos Christo acquisivit. Pretium nostrum bona
existimatio est; quia uniuscujusque nostrum meritorum
<pb n="1175D"/>
series aestimatur. Pretium nostrum munditia
<pb n="1176A"/>
atque simplicitas est; quia scriptum est: <hi>Possessio
pretiosa vir mundus <note>(Prov. XII, 27)</note>
          </hi>; nihil enim pretiosius
viro simplici. Unde Apostolus pulchre: <hi>Abundavit,</hi> 
inquit, <hi>in divitiis simplicitatis suae <note>(II Cor.
VIII, 2)</note>
          </hi>. Quid enim simplicitate ditius: quae sicut
bonus paterfamilias satis sibi abundat, et sua puritate
contenta, non quaerit alienum, nec abrodit; sed
de se caeteros fingit? Innocens enim credit omni
verbo, nec se in artes varias saepe commutat; sicut
astutia quae ut sit cauta, timet omnia, nec se consiliis
suis credit: versat suas ipsa sententias. Simplicitas
autem timere nil novit. Hoc igitur genere pretium
justi repellere tentaverunt; etsi possit et illud
intelligi, quia aurum ejus manibus accipiebant,
corde intimo repellebant, praedam tenentes, fidem
<pb n="1176B"/>
negantes.</p>
        </div3>
<div3>
          <head>22.</head>
          <p>
 Unde et ait: <hi>Cucurri in siti;</hi> eo quod fidem
quaereret, et invenire non posset, destitutus a sociis,
a propriis derelictus. Sic Dominum Jesum legimus
in Evangelio et esurisse, et sitisse <note>(Matth., IV, 2, et
Joan. XIX, 28)</note>; cum esuriret fidem nostram, sitiret
opera nostra, quaerere videretur aliena. Aut ut ad
sitim corporis referamus, quanta indignitate dicit: <hi>Cucurri in siti?</hi> 
 hoc est: Ego sitiebam, cum alii mea
vina ructarent; et ex illo suggestu sublimis imperii,
opulentiaque regali, ad extrema sitis plebeia quadam
vilitate deductus sum.</p>
        </div3>
<div3>
          <head>23.</head>
          <p>
 Et quia Graecus habet <foreign xml:lang="greek">ἔδραμον,</foreign> quod significat
et cucurri singulariter, et cucurrerunt pluraliter,
potest et sic intelligi: Cucurrerunt in siti, quorum
<pb n="1176C"/>
fauces aestu nimio fundendi mei sanguinis aruerunt.
Sicut enim est sitis fidei, ita et perfidiae. Sitim illam
justus sitit, qui ait: <hi>Sitivit anima mea ad te, Deus <note>(Psal. XLI, 3)</note>
          </hi>.
Istam perfidi, quorum lingua prae siti
aruit. Quam sitivit ille qui inter convivii dapes et
pocula constitutus, innocentis convivae necem moliebatur
Augusti? Nonne tibi videbatur, impie, cum
manducares, caedem parares, quod humana sub dentibus
tuis ossa crepitarent? <emph>964</emph> Cum vinum biberes,
et parricidium cogitares, quod illis poculis sanguinem
tibi innocentis infunderes? Ita prorsus alicnus
non solum ab imitatione, sed etiam a lectione
divina; ut non tibi veniret in mentem versiculus ille
psalmorum: <hi>Tu vero homo unanimis, dux meus et
<pb n="1176D"/>
notus meus, qui simul mecum dulces capiebas cibos</hi> 
<pb n="1177A"/> <note>(Psal. LIV, 14 et 15)</note>.
Atque ille alius, cujus meminit in
Evangelio ipse Dominus Jesus: <hi>Qui edebat mecum panem,
levabit super me calcaneum suum <note>(Joan. XIII, 18)</note>
          </hi>.</p>
        </div3>
<div3>
          <head>24.</head>
          <p>
 <hi>Quid tibi faciam Ephraem; quid tibi faciam
Juda <note>(Ose. VI, 4)</note>
          </hi>? Plures reliquisti nobis proditionis
tuae et fraudis haeredes; haec enim etiam ad proditorem
Judam potest per apostrophen derivari. Prodidisti
vitam, regnum, Dominum. Sed Jesus Dominus
semel in se, frequenter in servulis suis proditur. <hi>Quod enim uni horum minimorum fecistis, mihi,</hi> 
 inquit, <hi>fecistis 
 <note>(Matth. XXV, 40)</note>
          </hi>. Tu commissos tibi
loculos et pecunias pauperum suscepisti, iste provincias
sibi creditas. Tu apostoli honorem, ille militiae
dignitatem, administrationis infulas. Numero
honores ejus, ut crimen exaggerem. Convivii violastis
<pb n="1177B"/>
uterque consortium: tu tamen de convivio ad
proditionem surrexisti, iste ad necem; hoc est, tu,
licet in scelere, verecundior, qui negasti quod inferendam
necem credideris Domino quem prodebas,
qui pretium refudisti; ne residere apud te merces
parricidii videretur. Iste non solum tenuit acceptam,
verum etiam extorsit non oblatam mercedem proditionis.
Iste non solum deceptus non est alieno mendacio:
sed fefellit suo, et fefellit ut occideret. Et
cum ille convivium recusaret, qui se videret esse perimendum,
iste sacramentum obtulit; ne qua periret
sibi cumulandi pars criminis. Postremo superioris
proditoris pecunia profecit ad sepulturam peregrinorum:
iste sepulturam integram suo principi denegavit.</p>
        </div3>
<div3>
          <head>25.</head>
          <p>
 Nec defuit qui manus lavaret dicens: <hi>Innocens
<pb n="1177C"/>
sum a sanguine justi hujus <note>(Matth. XXVII, 24)</note>
          </hi>; in quo
se Pilatus non diluit, sed inquinavit: et implicavit,
non exuit. Nam etsi nullum pondus in perditorum
judiciis, tamen vinculum majus in confessionibus.
Justos enim non aliena absolvit sententia, sed sua
vita: injusti se ipsos vehementius suis vocibus alligant,
qui alios alligare non possunt. Tamen ne huic
quoque deesse confessio propria videretur, juravit
ut pejeraret. Lavit manus, cum Evangelium tangeret:
ne quid deesset exemplo. Lavit aqua manus,
ut sceleratius inquinaret innocentis sanguine. Nec
Herodes defuit, cui alter Pilatus se placiturum credidit,
si captum principem destinasset. Quid illud
quoque dicam, quod is quoque vestem dealbatam indutus
est ad illudendum: postea quoque regia veste
<pb n="1177D"/>
donatus est ad moriendum; ne amisisse honorem
<pb n="1178A"/>
debitum <emph>965</emph> videretur? Nam etsi scelere interiit,
jus tamen collatae sibi potestatis etiam mortuus reservabat,
eorum ipsorum a quibus negabatur, vel
ministerio, vel assensu.</p>
        </div3>
<div3>
          <head>26.</head>
          <p>
 Addebatur huic tanto sceleri pompa feralis;
nisi is qui impatienter ista deflebat, cognitis quae
parabantur, justo commotus dolore increpasset victorem
superbum, tyrannis illa, non regibus inferri
solere. Sic horrore flagitii territus deposuit teterrimi
sceleris apparatum. Nec petitor igitur sepulturae
defuit, etsi Joseph ille qui justus dicebatur, defuit.
Sed longe Maximus saevior denegabat, quod
ipse Pilatus auferre non potuit. In quo parricidae humanitas
defuit, innocenti tamen non defuit gratia:
et ad tempus assumpta patientia, vindicta paululum
<pb n="1178B"/>
comperendinata est.</p>
        </div3>
<div3>
          <head>27.</head>
          <p>
 <note>(Vers. 6, 7.)</note> Ideoque ait: <hi>Verumtamen Deo
subjecta est anima mea; quoniam ab ipso est patientia
mea. Quia ipse est Deus meus, et salutaris meus,
susceptor meus, non emigrabo.</hi> Hoc est, numquid sepultura
corporis negata perpetuae quietis mansionem
mihi abstulit? Habeo habitaculum meum in Domini
tabernaculo, et in sancto monte ejus requiescam.
Non emigrabo humano scelere; quia Domini favore
susceptus sum; quia neque mors, neque gladius, neque
tribulatio a charitate Christi me separare poterunt.
Non enim innocens de tabernaculis justorum,
sed peccator emigrat. Migrant Judae proditoris haeredes,
de quibus et similibus eorum merito dicitur: <hi>Commoti amoveantur filii ejus, et mendicent; ejiciantur
<pb n="1178C"/>
de habitaculis suis 
 <note>(Ps. CVIII, 10)</note>
          </hi>.</p>
        </div3>
<div3>
          <head>28.</head>
          <p>
 Quod bene et ad Dominum Jesum Christum refertur,
qui cum descendisset in terras, ut crucifigeretur,
ut sepeliretur; non emigravit a Patre, sed in
Patre mansit. <hi>Traditus sum, et non egrediebar <note>(Ps.
LXXXVII, 9)</note>
          </hi>. Nec deposuit quod erat, sed reservavit:
nec desivit esse in Dei forma, sed perseveravit: non
immutata per susceptionem corporis Dei gloria,
sed manente, triumphum acquisivit, potentiam non
amisit. Unde ipse ait: <hi>Amodo videbitis filium hominis
sedentem ad dexteram virtutis <note>(Marc. XIV, 62)</note>
          </hi>.</p>
        </div3>
<div3>
          <head>29.</head>
          <p>
 <note>(Vers. 9.)</note> Unde convocatos gentium populos,
et acquisitos Patri, suo sanguine, hortatur ad fidem
dicens: <hi>Sperate in eum omnes conventus plebis meae;</hi> 
hoc est, non solus Israel, sed omnes, inquit: nec solae
<pb n="1178D"/>
reliquiae, sed etiam gentium plenitudo: nec solae
<pb n="1179A"/>
gentes, sed Israel; cum enim intraverit plenitudo
gentium, tunc omnis Israel salvus erit. Quis potest
divina mysteria comprehendere? Quorum tanta multitudo
est, ut jure Paulus miretur, meritoque dixerit: <hi>O altitudo divitiarum sapientiae et scientiae Dei <note>(Rom. XI, 33)</note>
          </hi>!
Repulsae gentes sunt, <emph>966</emph> ut eligeretur
Israel: caecatus est postea Israel propter vocationem
gentium; et caecati Israel reliquiae secundum
electionem gratiae salvae factae sunt, postquam intravit
gentium plenitudo. Ita culpa Israel profuit gentibus:
fides gentium Israelitem populum liberavit.</p>
        </div3>
<div3>
          <head>30.</head>
          <p>
 <hi>Effundite,</hi> inquit, <hi>coram illo corda vestra.</hi> Qui
induit fidem, prius perfidiam debet exuere, evacuare
cor suum omni labe malitiae; ut capax fiat cor
ejus gratiae spiritalis. Ideoque Apostolus ait: <hi>Renovamini
<pb n="1179B"/>
spiritu mentis vestrae <note>(Ephes. IV, 23)</note>
          </hi>. Cum
enim effunditur vetus malitia, nova sumitur gratia,
qua unusquisque renovatur. Dicit ergo Filius Dei: <hi>Effundite coram illo corda vestra;</hi> 
 quia sciebat Patrem
esse dicturum: <hi>Effundam de Spiritu meo super omnem
carnem <note>(Joel. II, 28)</note>
          </hi>. Est etiam illa traditio, ut
cor nostrum videamur effundere, quando omnes cogitationes
alicui et voluntates nostri cordis aperimus.
Ergo jactemus in Deum cogitationes nostras, nec aliquid
eum latere credamus. Effundimus cor nostrum
coram ipso, cum disceptationes exinanimus humanas.</p>
        </div3>
<div3>
          <head>31.</head>
          <p>
 <hi>
            <note>(Vers. 10.)</note> Verumtamen vani filii hominum:
mendaces filii hominum in stateris ut decipiant.</hi> Si vani
filii hominum, et mendaces filii hominum, possunt
non vani esse filii Dei; qui non ex sanguine, neque
<pb n="1179C"/>
ex voluntate carnis, neque ex voluntate viri; sed ex
Deo nati sunt. Nam filii hominum videntur sibi ponderare
aequitatem et gravitate severioris judicii examinare
justitiam, duri aliis, sibi remissi, operibus
iniqui, sermone censores. Unde Salomon ait: <hi>Exsecrabile
Domino duplex pondus, et statera fallax non
bona <note>(Prov. XX, 23)</note>
          </hi>. In quo significat eos qui rapinam
inexplebili corde meditantur, et sobrietatem
fronte praetendunt. Tales scribae Judaeorum sunt,
qui onera gravia aliis observantiae durioris imponunt,
non habentes rectum jugum animae suae; sed propensa
iniquitate curvati: ipsi autem suorum refugi
praeceptorum sunt Invenitur itaque in avaritia tamquam
in radice vitiorum omnium, quae sit caput iniquitatis
et fomes: quam homo renuntians mundo, et
<pb n="1179D"/>
consepultus Christo per baptismatis sacramentum,
qui sit mortuus saeculo, declinare debet atque defugere.</p>
        </div3>
<div3>
          <head>32.</head>
          <p>
 <hi>
            <note>(Vers. 11.)</note> Nolite,</hi> inquit, <hi>sperare in iniquitate,
et rapinam nolite concupiscere: divitiae si fluant, nolite
cor apponere.</hi> Vides quia affluunt, non vides quia
<pb n="1180A"/>
praeterfluunt? Nudus es natus, nudus moriturus es. Quid excipere quaeris quod tecum auferre non possis?
Fluenta sunt quae miraris: quomodo veniunt, sic
transeunt et recedunt. Solus Jordanis retrorsum
conversus est, in quem descendisti: <emph>967</emph> qui te
admonet, ut in ipsum naturae fontem et originem revertaris,
quae te nudum, non veste amictum edidit;
ut discas superflua non requirere. Hoc quod erubescis,
 esse te nudum, culpa docuit, non natura.
Nulla enim esset verecundia genitalium, si culpa non
esset. Neque enim caetera animalia vestiuntur, ut tegantur;
neque vestiuntur, ut muniantur. Satis munita
sunt omnia naturae suae tegmine; nos dum superflua
quaerimus, tegmen naturae amisimus, jus
commune perdidimus. Ideoque in hoc psalmo ascribitur
<pb n="1180B"/>
doctrina medicabilis; quia vel Idithum, vel se
ipsum illius nomine, exercitio spiritali, subeundis
tentationibus erudivit, ut in angustiis quis positus
subjiciat se Deo; et si peccavit ante, peccare desistat,
nec recidivo errore moveatur.</p>
        </div3>
<div3>
          <head>33.</head>
          <p>
 <hi>
            <note>(Vers. 12.)</note> Semel locutus est Deus, duo haec audivi.</hi> 
Semel locutus est Deus, et plura audita sunt;
quia non per litteras et syllabas est locutus. Locutus
est per aenigmata, locutus est per visiones, locutus est
per divisiones gratiarum, locutus est per Spiritum
singulorum. Nos autem plura loquimur, et vix audimur.
Semel locutus in Lege est, eadem iterum locutus
est in Evangelio. <emph>968</emph> Aut fortasse, ut ego
puto, quia multifariam locutus est in prophetis,
novissime autem locutus est in filio suo. Semel
<pb n="1180C"/>
locutus est, quando locutus in Filio est; et audita
sunt etiam illa quae ante audita non erant ab iis
quibus locutus fuerat per prophetas. Semel ergo locutus
est in novo Testamento, et vetus auditum est
Testamentum, quod non audiebatur; quia ipse Dominus
dixit de populo Judaeorum: <hi>Videbunt, et non
videbunt: audient, et non audient <note>(Marc. IV, 12)</note>
          </hi>. Audient
aure corporea, sed non audient mentis auditu.</p>
        </div3>
<div3>
          <head>34.</head>
          <p>
 Nobis ergo, hoc est, Ecclesiae, semel locutus
est, et duo audita sunt; quia et illa audivimus et intelleximus,
quae non intellexerunt, qui legerunt: non
audierunt, qui audierunt. Solus enim Christus aurem
aperuit humanam ad cognoscenda mysteria; solus
libri signaculum solvit, et resolvit aenigmata prophetarum.
<pb n="1180D"/>
</p>
        </div3>
<div3>
          <head>35. </head>
          <p>
 <note>(Vers. 13.)</note> Ideoque ipse reddet unicuique secundum
opera, in quo et qualitatem operum comprehendit;
ut aut complurium et meliorum restituat
praemia meritis singulorum; aut contra et numero
gravemur, et acerbitate meritorum.
</p>
          <p>
            <emph>Explicit Tomi Decimi Quarto Pars Prior</emph>

</p>
        </div3>
      </div1>
</body>
  </text>
</TEI>