<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Cain et Abel</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeCaEtA</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS.</head>

<emph>183</emph> 

<div2>
          <head>CAPUT PRIMUM.</head>
<p divs_removed="true"> <hi>Post brevem a libro superiori ad huncce transitionem
agitur de ortu Cain et Abel; ac per hos sicut et per
Esau et Jacob, duas hominum sectas sibi invicem
oppositas praesignari ostenditur.</hi> 
<pb n="0315A"/>

          </p>
          <div3 moved_from_p="true">
              <head>1.</head>
            <p>
 De paradiso in superioribus pro captu nostro,
ut potuimus, quod Dominus infudit, sensus invenit,
digessimus, in quibus Adam atque Evae lapsus est
comprehensus. Nunc quoniam illa penes auctores non
stetit culpa: sed quod pejus est, deteriorem invenit
<pb n="0316A"/>
haeredem, sequentem adoriamur historiam, et ea
quae secundum Scripturas annexa sunt divinas, nostro
opere prosequamur.</p>
          </div3>
<div3>
            <head>2.</head>
            <p>
 <hi>Adam autem cognovit Evam mulierem suam,
quae concepit et peperit Cain, et dixit: Acquisivi hominem
per Deum <note>(Gen. IV, 1)</note>
            </hi>. Quae acquirimus, ex quo,
et a quo, et per quid acquiramus, considerari solet:
ex quo, tanquam ex materia: a quo, quis auctor:
per quid, tanquam per aliquod instrumentum. Numquid
hic sic dicit: <hi>Acquisivi hominem per Deum;</hi> ut
<pb n="0317A"/>
Deum intelligas instrumentum? Non utique: sed ut
intelligas auctorem et operatorem Deum. Unde magis
Deo detulit, quia dixit: <hi>Acquisivi hominem per
Deum,</hi> ut et nos cum aliquid acquirimus, vel omnes
eventus secundos Deo magis deferre, quam nobis arrogare
debemus.</p>
          </div3>
<div3>
            <head>3.</head>
            <p>
 <hi>Et adjecit parere Abet <note>(Ibid. 2)</note>
            </hi>. Cum adjicitur
aliquid, quod prius erat tollitur. Idque colligitur
ex arithmeticae portionibus, aut animae cogitationibus:
addito enim numero, fit alius numerus, aboletur
superior: et cogitatio accedens nova excludit superiorem.
Ergo cum adjicitur Abel, <emph>184</emph> aufertur
Cain. Quod nominum interpretatione plenius deprehenditur.
Cain etenim dictus, est acquisitio, quod
omnia sibi acquireret: Abel qui omnia referret ad
<pb n="0317B"/>
Deum pia devotus mentis attentione, nihil sibi arrogans,
ut superior frater, sed totum tribuens conditori
quod accepisset ab eo.</p>
          </div3>
<div3>
            <head>4.</head>
            <p>
 Duae itaque sectae sunt sub duorum fratrum nomine
compugnantes invicem, et contrariae sibi. Una quae
totum menti suae deputat tamquam principali, et quasi
cuidam cogitationis, et sensus, et motus omnis auctori;
hoc est, quae omnes inventiones humano ascribit
ingenio. Altera quae tamquam operatori et creatori
omnium Deo defert, et ejus tanquam parentis atque
rectoris subdit omnia gubernaculo. Illa prior, Cain
significatur: haec posterior, Abel dicitur. Has duas
sectas una anima parturit; et ideo germanae habentur,
quod uno fundantur utero: sed contrariae sunt; quia
oportet eas cum quodam animae partu editae fuerint,
<pb n="0317C"/>
dividi ac separari. Compugnantibus enim hospitium
unum perpetuo esse non potest. Denique Rebecca
cum duas naturas humani ingenii parturiret, unam
mali, alteram boni, easque exsilire intra uterum sentiret
suum (Esau enim typus erat malitiae, Jacob figuram
bonitatis gerebat), mirata quidnam illud esset
quod discordiam quamdam concepti cerneret fetus,
consuluit Deum, ut passionem proderet, medelam
daret. Itaque precanti est responsum redditum: <hi>Duae
gentes in utero tuo sunt, et duo populi de ventre tuo
exibunt <note>(Gen. XXV, 23)</note>
            </hi>. Quod si ad animam referas,
eamdem generatricem boni et mali intelliges, quia ex
eodem fonte animae utrumque dimanat, sed hoc sobrii
solet esse verique judicii; ut repudiato malo enutriat
quod bonum est, atque confirmet. Prius ergo quam
pariat bonum, hoc est, reverentiam Deo debitam;
<pb n="0317D"/> <emph>185</emph> 
 ut ipsi totum deferat, sua non praeferat: cum
vero genuerit confessionem quae defertur Deo, deponit
cordis sui tumorem. Adjiciens ergo Deus bonum animae
dogma Abel, abstulit improbum dogma Cain.
</p>
          </div3>
        </div2>

<div2>
          <head>CAPUT II.</head>
<p> <hi>In Cain Judaeorum figuram esse, Christianorum in Abel.
Hujus occasione quaedam attexuntur de patribus,
sed praesertim de sepultura Isaac per quem Christi
incarnatio, et Moysis per quem ejusdem doctoratus
exprimitur. Denique eorumdem Moysis et Christi
comparantur inter se sepulturae.</hi> 
<pb n="0318A"/>
          </p>
<div3>
            <head>5.</head>
            <p>
 Ego tamen hoc loco secundum Scripturam mysterium
magis duorum populorum intelligo, quod
Deus adjiciendo Ecclesiae suae fidem piae plebis, abstulit
perfidiam populi praevaricantis, quandoquidem
verba ipsa hoc significare videantur, dicente Deo: <hi>Duae gentes in utero tuo sunt, et duo populi de ventre
tuo exibunt 
 <note>(Gen. XXV, 23)</note>
            </hi>. Haec figura Synagogae et
<pb n="0318B"/>
Ecclesiae in his duobus fratribus ante praecessit Cain
et Abel. Per Cain parricidialis populus intelligitur
Judaeorum, qui Domini et auctoris sui et secundum
Mariae virginis partum fratris, ut ita dicam, sanguinem
persecutus est. Per Abel autem intelligitur
Christianus adhaerens Deo, sicut et David ait: <hi>Mihi
autem adhaerere Deo bonum est <note>(Ps. LXXII, 28)</note>
            </hi>; ut
coelestibus se attexeret, et a terrenis separaret. Alibi: <hi>Defecit,</hi> 
 inquit, <hi>anima mea in verbum tuum <note>(Ps. CXVIII, 81)</note>
            </hi>;
eo quod ordinem vivendi atque
usum non in terrenis voluptatibus, sed in verbi agnitione
posuisset. Ex quo cognoscitur nec illud otiose
scriptum esse, sed perpense atque examinate, quod
legimus in Regnorum libris: <hi>Et appositus est ad patres
suos <note>(III Reg. II, 11 et 21)</note>
            </hi>. Intelligi enim datur
<pb n="0318C"/>
quod patrum similis fuerit fide. Unde claret non ad
sepulturam corporis, sed ad consortium vitae relatum.</p>
          </div3>
<div3>
            <head>6.</head>
            <p>
 Denique de Isaac non perfunctorie scriptum putatur <note>(Gen. XXXV, 29)</note>,
quod requirens corporis istius
speciem quae animae suae attexebatur, appositus sit
ad genus suum; eo quod patris sui moribus adhaeserit.
Pulchre autem ad genus ait, non ad populum,
sicut alibi. Nam legimus aliis locis appositos fuisse
ad populum suum, sed isti non tam praestantes: praestantior
autem qui paucorum similis fuerit, et non
plurimorum: plures in populo suo quam in genere;
et praestantius ducitur paucorum similem esse, quam
plurimorum. Qui ergo Dei erat generatus promissione,
qui ad sacrificium probandae pietatis electus, qui
unius uxoris, hoc est, solius sapientiae societate contentus
<pb n="0318D"/>
superni illius generis quod est unum sibique
semper conveniens, non plebeiae vilitatis imitator
astruendus fuit Scripturae divinae testimonio. Etenim
 ubi labor, doctrina, meditatio, illic cum pluribus
<pb n="0319A"/>
commune collegium, et quoddam populare consortium
est. Audiendo enim plerique proficiunt, quos
nominavit populum. Ubi autem non humana traditione,
sed ingeniosa collectione sine usu laboris disciplina
percipitur, illic sublimis generis incorrupta
sinceritas <emph>186</emph> est. Et ideo Isaac tamquam Dei munus
ad genus suum magis, quam ad populum appositus
legitur, ut divinorum potius quam humanorum imitatorem
esse sedulum recognoscas.</p>
          </div3>
<div3>
            <head>7.</head>
            <p>
 Beata et illa mens quae species et ipsum genus
supergrediens meretur audire quod dictum est ad
Moysen, cum separaretur a populo: <hi>Tu autem sta
mecum <note>(Deut. V, 31)</note>
            </hi>! Nam sicut in Isaac Dominicae
incarnationis typus humanae generationis supergressus
consuetudinem, vicit priores; ita ut in eo non
<pb n="0319B"/>
vulgaris popularisque gratia, sed specialis praerogativa
praecelleret, sicut lectio docet: <hi>Abrahae enim dictae
sunt promissiones et semini ejus: non dicit et seminibus
tamquam in multis, sed sicut uni, hoc est, semini
tuo, quod est Christus <note>(Galat. III, 16)</note>
            </hi>: ita etiam
in Moyse venturi Doctoris figura, qui legem doceret,
Evangelium praedicaret, impleret Testamentum vetus,
novum conderet, coeleste populis alimentum
daret, humanae dignitatem conditionis excessit eo
usque, ut Dei donaretur nomine, sicut habemus
scriptum, dicente Domino: <hi>Posui te in Deum Pharaoni <note>(Exod. VII, 1)</note>
            </hi>.
Etenim victor passionum omnium,
nec ullis captus saeculi illecebris, qui omnem
istam secundum corpus habitationem coelestis puritate
conversationis obduxerat, mentem regens, carnem
<pb n="0319C"/>
subjiciens, et regia quadam auctoritate castigans,
nomine Dei vocatus est, ad cujus similitudinem
se perfectae virtutis ubertate formaverat.</p>
          </div3>
<div3>
            <head>8.</head>
            <p>
 Et ideo non legimus de eo sicut de caeteris,
quia deficiens mortuus est: sed <hi>per verbum Dei
mortuus est <note>(Deut. XXXIV, 5)</note>
            </hi>. Deus enim neque defectionem
aut diminutiomem patitur, neque adjectionem
capit. Unde et addidit Scriptura: <hi>Quia nemo
scit sepulturam ejus usque in hodiernum diem <note>(Ibid. 6)</note>
            </hi>,
ut translationem magis, quam interitum ejus intelligas.
Mors enim secessio quaedam est animae et corporis.
Mortuus igitur est per verbum Dei, ut ait Scriptura,
non secundum verbum; ut advertas non nuntium
mortis, sed gratiae munus expressum, qui translatus
magis, quam derelictus est, cujus nemo novit
<pb n="0319D"/>
sepulturam. Quis enim in terrenis reliquias ejus potuit
deprehendere, quem secum esse Dei Filius in
Evangelio demonstravit <note>(Matth. XVII, 3)</note>? Denique
et Elias simul est visus, qui translatus curru est,
non sepultus nec mortuus legitur <note>(IV Reg. II, 11)</note>?
 Vivit enim qui cum Dei Filio est. Moyses autem
mortuus quidem legitur, sed per verbum Dei mortuus,
per quod facta sunt omnia. Verbo autem Dei
<pb n="0320A"/>
coeli firmati sunt. Per verbum igitur Dei non lapsus
operis, sed firmamentum est. Non ergo tamquam
relapsus in terram deprehenditur corporis solutione,
sed tamquam verbi coelestis operatione donatus et
munere; ut quietem magis caro ejus, quam bustum
acceperit.</p>
          </div3>
<div3>
            <head>9.</head>
            <p>
 Bene autem inter dominum et servum servatur
distantia. Ut praerogativam domini intelligas, servi
gratiam, de Moyse legitur, quia sepulturam ejus nemo
scit: de Christo autem, sepultura ejus de terra
sublata est <note>(Esai. LIII, 8)</note>; quia ille secundum mysterium
legis exspectabat redemptionem, ut resurgeret:
hic secundum Evangelii <emph>187</emph> donum redemptionem
non exspectabat, sed donabat. Et ideo sepultura ejus
ignorata non est, sed elevata, quam diutius creatura
<pb n="0320B"/>
tenere non potuit; quia per ipsum omnis creatura
properavit a corruptionis servitiis elevari. Nemo ergo
scit sepulturam Moysi, quia vitam ejus omnes noverunt:
Christi autem sepulturam vidimus; sed nunc
jam non novimus, qui resurrectionem ejus agnovimus.
Debuit enim cognosci tumulus ejus, ut resurrectio
manifestaretur; et ideo in Evangelio <note>(Matth.
XXVII, 60 et seq.)</note> tumulus summa expressione describitur:
in lege non quaeritur; quia licet resurrectionem
ejus lex annuntiaverit <note>(Esai. XI, 10)</note>, nobis tamen
Evangelii series plenissime comprobavit.
</p>
          </div3>
        </div2>

<div2>
          <head>CAPUT III.</head>
<p> <hi>Per Abel et Cain sapientiae humanae processus, qui in
Christo solo inventus non est, designari; per ordinem
quo uterque fratrum nominantur, nec non per eorumdem
officia significari Abelem etsi juniorem, fratre
tamen esse praestantiorem.</hi> 
<pb n="0320C"/>
          </p>
<div3>
            <head>10.</head>
            <p>
 Ergo ut quod proposuimus, compleamus: <hi>Adjecit,</hi> 
inquit, <hi>parere Abel,</hi> hoc est, meliorem Eva quae
graviter ante peccaverat, ex se generavit sententiam
ut superioris sententiae aboleret errorem. Mentior
nisi hoc in universis comprobatur. Ita enim nascimur,
ut ante infirmus infantiae sensus in nobis sit,
postea pueritiae corporis tantummodo curam sciens,
nullum cultum, nullam habens observantiam divinorum.
Unde et evidenti naturae novitate ortum Jesum
Christum ex virgine ut probaret propheta, ait: <hi>Ecce
Virgo in utero accipiet, et pariet filium, et vocabitur
nomen ejus Emanuel: butyrum et mel manducabit,
<pb n="0320D"/>
quoniam priusquam sciat malum aut bonum: non credet
malitiae, ut eligat quod bonum est <note>(Esai. VII, 14 et
seq.)</note>
            </hi>. Et infra: <hi>Priusquam sciat puer vocare patrem ac
matrem, accipiet virtutem Damasci et spolia Samariae
contra regem Assyriorum <note>(Esai. VIII, 4)</note>
            </hi>. Solus enim
fuit qui non est captus saeculi hujus vanitate et carnali
tumore; ut pote qui se humiliavit factus obediens
usque ad mortem, longe uniuscujusque nostrum
<pb n="0321A"/>
dissimilis, quia nos frustra extollimur mente
carnis inflati. Unde et nemo sine peccato, nec unius
diei infans: ille autem peccatum non fecit. Et ideo
in nobis ante nascitur Cain seipsum praeferens: postea
Abel generatur, in quo sit reverentia divinitatis.
Prius ergo irrepit quod malum est, postea agnoscitur
quod bonum est. Ubi autem bonum, ibi justum;
ubi justitia, ibi sanctitas, hoc est, Abel qui adhaeret
Deo.</p>
          </div3>
<div3>
            <head>11.</head>
            <p>
 <hi>Et factus est,</hi> inquit, <hi>Abel pastor ovium, Cain
autem operabatur terram <note>(Gen. IV, 2)</note>
            </hi>. Non est otiosum
quod cum ante generatus sit Cain, ut lectio docet,
praelatus sit hoc loco Abel; nec idem sit ordo
nominum, qui est ordo naturae. Quid sibi vult mutatio
ordinis; ut prius junioris meminerit, ubi describitur
<pb n="0321B"/>
vitae status operisque usus? Officiorum interrogemus
distantiam, ut colligamus causam praelationis.
Operari terram usu prius est, gratia inferius, quam
oves pascere. Hoc enim instar est cujusdam doctoris
et principis, meritoque senior a vetustioribus inchoavit,
junior recentiora praetulit, quae nullas spinas, <emph>188</emph> 
nullos tribulos germinarent, nulli sententiae essent
obnoxia. Denique peccati reus Adam de paradiso dimissus
est voluptatis, ut operaretur terram. Recte
ergo ubi nascuntur hi fratres, servatur etiam in praedicando
ordo naturae: ubi vero exprimitur disciplina
vivendi, seniori junior antefertur; quia etsi tempore
junior, virtute praestantior est. Innocentia enim tempore
posterior est, quam malitia, et quadam suppar
aetate, sed meritorum nobilitate antiquior. <hi>Senectus
<pb n="0321C"/>
enim venerabilis est, non annis incana, sed moribus. Et
aetas,</hi> inquit, <hi>senectutis vita immaculata <note>(Sap. IV, 8)</note>
            </hi>.
Ubi ergo generatio exprimitur, praeveniat Cain: ubi
disciplinarum fit praedicatio, praecurrat Abel. Adolescentiam
igitur, et ipsam in exordiis juventutem variarum
illecebris passionum fervere quis abnuat: sed
ubi maturior aetas successerit, tamquam pubescentis
lasciviae tempestate discussa, tranquillitatem refundi,
et in quosdam portus quietos lassae animae navigium
subducere? Itaque graves motus nostrae adolescentiae
fida senectutis statione placidantur.
</p>
          </div3>
        </div2>

<div2>
          <head>CAPUT IV.</head>
<p> <hi>Malitiam tempore priorem esse, virtutem dignitate:
Hoc ipsum per Esau et Jacob designari, sicut et per
duas Scripturae mulieres; quarum altera virtutis,
altera voluptatis imago est. Denique hujus ultimae
artes describuntur.</hi> 
<pb n="0321D"/>
          </p>
<div3>
            <head>12.</head>
            <p>
 Ne ergo dubites talibus naturae admonitus exemplis,
quod malitia praecedat tempore, sed juvenculescat
infirmitate. Habet illa aetatis stipendium: virtus
autem praerogativam gloriae, qua plerumque justo
cedit iniquus. Cujus rei testis est fidelis divina
Scriptura, quae docet Esau cognomine stultitiae virum
cessisse patienter primatus suos fratri suo Jacob;
<pb n="0322A"/>
ita ut diceret: <hi>Ut quid mihi primatus <note>(Gen. XXV,
32)</note>
            </hi>? Sed quos iste posthabuit, hos vir cognomento
exercitationis praeditus quaesivit mereri. Nonne tibi
videtur Esau tamquam in agone victus, et propriae
mentis infirmitate imparem se existimans cessisse
victori coronam, quem videbat nullis passionum illecebris
inflecti, quarum ipse pulverem sustinere non
poterat? <hi>Ut quid mihi,</hi> inquit, <hi>primatus?</hi> Apud ignavos
enim nulla sunt insignia virtutis, apud sapientes
prima habentur; studia enim virtutis quaedam instrumenta
sunt. Itaque sicut bellator sine armis esse
non potest, ita nec sine exercitatione virtus. Unde
et Dominus in Evangelio ait: <hi>A diebus Joannis Baptistae
regnum coelorum cogitur, et cogentes diripiunt
illud <note>(Matth. XI, 12)</note>
            </hi>. Et alibi: <hi>Quaerite regnum Dei,
<pb n="0322B"/>
et ecce omnia praesto sunt vobis <note>(Matth. VI, 33)</note>
            </hi>. Non
dormientibus, neque otiantibus, sed vigilantibus et
laborantibus pollicentur praemia: et labori merces
parata est, qui licet non sit suavis ad gratiam, tamen
fructuosus ad praemium est.</p>
          </div3>
<div3>
            <head>13.</head>
            <p>
 Docet hoc sermo legis, sicut scriptum invenimus: <hi>Si fuerint,</hi> 
 inquit, <hi>uni homini duae uxores, una
earum dilecta, et altera odibilis, et pepererint ei ambae
filios dilecta et odibilis, et primitivus fuerit filius mulieris
odibilis; qua die haeredes reliquerit filios in substantia
sua, non poterit primatum dare filio mulieris dilectae,
omittens filium odibilis:</hi> <emph>189</emph> <hi>sed primitivum filium
odibilis cognoscet dare illi dotem ex omnibus quae inveniuntur
ei; quia ipse initium filiorum ejus est, et ipsi
debentur primitiae <note>(Deut. XXI, 15 et seq.)</note>
            </hi>. Quam profunda
latent mysteriorum secreta in litteris! Recognosce,
<pb n="0322C"/>
anima, partus tuos, et odibilis istius mulieris
quaere mysterium. Intra te ea invenies, si requiras.
Repete cogitationes, relege sensus tuos, et cui primitiae
debeantur, agnosces. Duae enim mulieres unicuique
nostrum cohabitant, inimicitiis ac discordiis
dissidentes, velut quibusdam zelotypiae contentionibus
nostrae replentes animae domum. Una earum nobis
suavitati et amori est, blanda conciliatrix gratiae,
quae vocatur voluptas. Hanc nobis opinamur sociam
ac domesticam: illam alteram immitem, asperam,
feram credimus, cui nomen virtus est.</p>
          </div3>
<div3>
            <head>14.</head>
            <p>
 Illa igitur meretricio procax motu, infracto per
delicias incessu, nutantibus oculis, et ludentibus jaculans
palpebris retia, quibus pretiosas juvenum animas
capit (oculus enim meretricis <note>(Prov. VII, 10 et seq.)</note> 
<pb n="0322D"/>
laqueus peccatoris), quemcumque viderit dubio sensu
praetereuntem in angulo transitus domus suae sermonibus
adoritur gratiosis, faciens juvenum volare
corda, domi inquieta, in plateis vaga, osculis prodiga,
pudore vilis, amictu dives, genas picta. Etenim quia
verum decorem naturae habere non potest, adulterinis
fucis affectatae pulchritudinis lenocinatur speciem,
non veritatem. Vitiorum succincta comitatu et quodam
nequitiarum choro circumfusa, dux criminum,
talibus verborum machinis murum mentis aggreditur
<pb n="0323A"/>
humanae: <hi>Sacrificium pacis est mihi, hodie reddo vota
mea: hac ex causa progressa sum obviam tibi, desiderans
faciem tuam invenire. Institis texui lectum meum,
et tapetis ab Aegypto stravi. Aspersi lectum meum croco,
domum autem meam cinnamomo. Veni, fruamur amicitia
usque in diluculum: veni, et colluctemur cupidine <note>(Prov. VII, 14 et seq.)</note>
            </hi>.
Hanc enim per os Salomonis
speciem fornicariae videmus expressam. Nam quid
tam meretricium, quam saecularis voluptas quae a fenestra
domus suae intrat, oculis prima tentamenta praeludens;
et penetrat cito si tu in plateam prospiciens,
id est, in publicas transeuntium vias, non in legis
interna mysteria obtutum tuae mentis intendas. Ea
profecto est quae validioribus vinculis velut cubile
quoddam consociatae nobis communitatis intexit, ut
<pb n="0323B"/>
qui reclinaverit se, ligetur; et opprobriosae fraudis
velamine operit corporis sui stratum, ad sollicitandos
juvenum animos absentiam viri, hoc est, incuriam
legis obtexens. Lex enim absens peccantibus est, nam
si adesset, non delinqueretur; et ideo ait: <hi>Non
enim adest vir meus in domo: abiit autem viam longissimam
involucro pecuniae accepto in manu <note>(Ibid., 19,
20)</note>
            </hi>. Quid hoc esse dicam, nisi forte quia divites putant
nihil esse quod non cedat suae pecuniae, et in
gratiam sui legem velint esse venalem? Spargit odores
suos voluptas, quia Christi odorem non habet,
thesauros demonstrat, regna <emph>190</emph> promittit, amores
spondet continuos, inexploratos concubitus pollicetur,
sine paedagogo disciplinas, sine monitore sermones,
vitam sine sollicitudine, mollem somnum, inexplebilem
<pb n="0323C"/>
cupiditatem. <hi>Seducens,</hi> inquit, <hi>eum multo blandimento
sermonum, et laqueis labiorum suorum alligans,
domum adusque attraxit. At ille secutus eam circumvenitur <note>(Ibid., 21)</note>
            </hi>.
Nitebat aula regio luxu splendida
caelatis parietibus, et humida natabant pavimenta
vino. Flagrabat unguento humus, spinis cooperta
piscium, et marcentibus jam floribus lubrica.
Illic comessantium tumultus, concertantium clamor,
litigantium caedes, concentus coenantium, saltantium
strepitus, ridentium cachinnus, lascivientium
plausus, confusa omnia, nihil naturae ordine. Saltatrices
tonsae, et crispantes pueri coma, epulantium
cruditas, edentium ructus, ebriorum sitis, hesterna
crapula, hodierna temulentia, repleta vomitu bibentium
pocula majore odore ebrietatis, quam si recentia
<pb n="0323D"/>
tantum vina flagrarent. Ipsa in medio stans: Bibite,
inquit, et inebriamini, ut cadat unusquisque, et
non resurgat. Ille apud me primus, qui omnium perditissimus.
Ille meus est, qui suus non est. Ille mihi
gratior, qui sibi nequior. Calix aureus Babylonis in
manu mea inebrians omnem terram, a vino meo biberunt
omnes gentes. Qui est ergo insipientior divertat
ad me, et indigentibus sapientia praecipio dicens: <hi>Panibus
absconditis suaviter utimini, et aquam furtim dulciorem
<pb n="0324A"/>
bibite. Manducemus et bibamus; cras enim
moriemur. Transiet vita nostra tamquam vestigia nubis,
et tamquam nebula dissipabitur <note>(Prov. IX, 17)</note>
            </hi>. <hi>Venite
ergo, fruamur bonis quae sunt, et utamur creatura tamquam
in juventute celeriter. Vino pretioso et unguentis
nos impleamus, et non praetereat nos flos temporis. Coronemus
nos rosis antequam marcescant. Nullum pratum
sit quod non pertranseat luxuria nostra: ubique
relinquamus signa laetitiae <note>(Sap. II, 8 et seq.)</note>
            </hi>. Haec omnia
relinquuntur, nihil secum quis feret, nisi quod
corporis voluptate perceperit. Denique ego istam institui
Philosophiam; nec est alia verior, nisi ea quae
bonum asserit quod suave atque jucundum sit. Ergo
vel Philosophiae vel sapientiae Salomonis credite.
</p>
          </div3>
        </div2>

<div2>
          <head>CAPUT V.</head>
<p> <hi>Sollicitato a voluptate virtus saniora consulit; quomodo
diabolicis tentationibus resistendum, et a quo etiam
temporalia expetenda, quamque illa improbis noxia
sint, docet; invitat ad convivium sapientiae, et quid
ejus ebrietas a vinolentia discrepet, aperit; ac tandem
avaritiae mala declarat.</hi> 
<pb n="0324B"/>
          </p>
<div3>
            <head>15.</head>
            <p>
 His auditis, velut cervus sagittatus in jecore
haeret saucius. Quem miserans virtus, et casurum
cito videns, improviso occurrit, verita ne inter moras
illecebris demulcentibus mens capiatur humana.
Palam, inquit, apparui tibi non quaerenti me. Ne fallat
imprudentem, et circumveniat te mulier effrenata
et <emph>191</emph> luxuriosa quae non novit pudorem: sedet in
foribus domus in sella, palam in plateis advocans
<pb n="0324C"/>
praetereuntes <note>(Prov. IX, 14 et 15)</note>. <hi>Nunc igitur, fili,
audi me, intende verbis oris mei. Non declinet in vias
ejus cor tuum. Multos enim vulnerando dejecit, et sunt
innumerabiles quos trucidavit. Viae inferorum domus ejus,
deducentes in secessum mortis <note>(Prov. VII, 24 et seq.)</note>
            </hi>. <hi>Aufer igitur tibi pravum os et injusta labia longe a te
propelle. Oculi tui recta videant 
 <note>(Prov. IV, 24 et 25)</note>
            </hi>: <hi>noli intendere fallaci mulieri 
 <note>(Prov. V, 2)</note>
            </hi>. Mella enim
distillabunt a labiis mulieris fornicariae, quae ad tempus
impinguat fauces tuas, postea vero amariorem
felle invenies. Dies me citius defecerit quam vitia
ejus exponam, quae tamen in Proverbiis ore sapientiae
descripta atque expressa sunt <note>(Prov. VI, 24 et
seq.)</note>. Non te vincat formae concupiscentia. Adulterina
est, fucis illita, nequaquam vero ac sincero fulgens
<pb n="0324D"/>
decore. Neque capiaris oculis; circumfusa enim retia
sunt <note>(Cant. II, 8 et 9)</note>. Esto magis similis illius et sequere
eum qui salit super montes, et transilit super
colles, prospiciens per fenestras, eminens super retia.
Mala sunt voluptatis vincula. Oculos delectat, demulcet
aures, sed mentem inquinat: multa mentitur,
falsa adjungit, vera subducit, spondet pecuniam, aurum
offert; sed aufert disciplinam <note>(Prov. VIII, 10)</note>.
Tu autem accipe potius disciplinam, quam pecuniam,
<pb n="0325A"/>
et scientiam super aurum probatum. Melior est enim
lapidibus pretiosis <note>(Prov. III, 10 et seq)</note>. Non te celabo
quae summa ejus feruntur, ne videar deoperire quae
displiceant in voluptate, et obumbrare quae placeant.
Elevat enim et extollit mentem suasoriis verbis, ostendit
omnia regna terrae, dicens: haec omnia tibi
dabo, si procidens adoraveris me. Ibi tu cave ne
rapiaris a praeterlabentibus et non manentibus, in
quibus magna tentatio est.</p>
          </div3>
<div3>
            <head>16.</head>
            <p>
 Docuit te certe Dominus Jesus quemadmodum
adversus hujusmodi tentationes resistas. Tetenderat
diabolus primum laqueum gulae dicens: <hi>Si filius Dei
es, dic huic lapidi, ut panis fiat <note>(Matth. IV, 3 et 4)</note>
            </hi>.
Respondit Dominus: <hi>Non in pane solo vivit homo,
sed in omni verbo Dei.</hi> Laqueum solvit hoc dicto. Posuit
<pb n="0325B"/>
iterum diabolus secundum jactantiae laqueum, qui
etiam bonam mentem prosperis currentem semitis solet
strangulare: <hi>Et duxit illum,</hi> inquit, <hi>in Hierusalem,
et statuit eum super pinnam templi, et dixit illi: Si Filius
Dei es, mitte te hinc. Scriptum est enim quod angelis
suis mandavit de te, ut conservent te, quia in manibus
tollent te, ne forte offendas ad lapidem pedem
tuum <note>(Ibid. 5 et 6)</note>
            </hi>. Itaque cum posset sine ullo periculo
mittere se Dominus Jesus, cui suppeterent
spiritales volatus; tamen ne jactantiae genus esset,
respondit diabolo: <hi>Non tentabis Dominum Deum tuum <note>(Ibid., 7)</note>
            </hi>.
Simul docuit nos cavere ne faciamus voluntatem
diaboli. Si ergo vere jactantia declinanda
est, quanto magis nemo debet falsa jactare pro veris?
Tertius superest laqueus avaritiae atque ambitionis.
Ostendit in monte posito omnia regna orbis terrae in
<pb n="0325C"/>
momento temporis <note>(Ibid., 8, et seq.)</note>. Bene in momento,
quia diuturna esse nequeunt. Paululum exspecta, et
cito transeunt. Itaque qui sequuntur ea, in monte sibi
esse videntur: sed non sunt perpetui, sicut habes
scriptum: <hi>Vidi impium superexaltatum et</hi> <emph>192</emph> <hi>elevatum
super cedros Libani, et transivi, et ecce non erat <note>(Ps. XXXVI, 35)</note>
            </hi>.
Sed qui ea maximi facit, adorare videtur
diabolum, cujus Deus venter est, et in pudendis
gloria. Tu autem in Deo gloriam quaere, qui tibi
ait: <hi>Dominum Deum tuum adorabis, et illi soli servies <note>(Matth. IV, 10)</note>
            </hi>,
a quo aeterna accipias, non temporalia.</p>
          </div3>
<div3>
            <head>17.</head>
            <p>
 Tamen si quem etiam ista delectent, ab eo moderatius
petantur qui verus omnium fons est. Nam
et ipsa peculiaria quae possidere sibi videtur diabolus,
<pb n="0325D"/>
aliena sunt, sicut ipse dixit: <hi>Tibi dabo potestatem
hanc universam et gloriam eorum, quia mihi tradita
sunt <note>(Ibid., 9)</note>
            </hi>. Ab eo ergo spera, licet brevis vitae
non sit longum viaticum requirendum; tamen ab eo
spera qui universam creaturam condidit, qui diabolo
ea ad tempus tradidit, non ut possideat, sed ut tentet.
Non enim poterat corona esse sine certamine. Probandi
erant dubii, ut justi coronarentur.</p>
          </div3>
<div3>
            <head>18.</head>
            <p>
 Dedit itaque diabolo ea, quia in his ipsis poena
<pb n="0326A"/>
accipientis est, si uti nesciat. Quid est enim thesaurus
luxurioso, nisi sumptus luxuriae? Unde non luxuriosus,
sed frugi probatur. Et ideo utere quasi frugi iis
quae tibi apponuntur, ut non cum manducas multum,
odibilis fias: <hi>Vigiliae</hi> enim <hi>et tormenta viro edaci <note>(Eccli.
XXXI, 23)</note>
            </hi>. Et infra: <hi>Si coactus fueris in edendo,
surge et vome, et refrigerabit te, et non adduces corpori
tuo infirmitatem <note>(Ibid., 25)</note>
            </hi>. Plurimos itaque gula sua
occidit, nullum frugalitas: innumeris vina nocuerunt,
nulli parcimonia. Plerique inter epulas fudere animas,
et mensas proprio replevere sanguine. Aliis
cruditas vocem simul rapuit et sensum: et si aliquibus
cruditas noxia non fuit, his ruinam fecit ebrietas.
Alios enim in crimen egit ebrietas; etsi ipsa
crimen sit, alios ad egestatem redegit. Postremo audi
<pb n="0326B"/>
quos Christus excludat: <hi>Cum intraverit,</hi> inquit, <hi>paterfamilias,
et clauserit ostium, incipietis foris stare,
et pulsare ostium dicentes: Aperi nobis. Et respondens
dicet: Nescio vos unde estis, recedite a me, omnes operarii
iniquitatis. Tunc incipietis dicere: Manducavimus
coram te, et bibimus, et in plateis nostris docuisti.
Et dicet vobis: Nescio unde estis <note>(Luc. XIII, 25 et seq.)</note>
            </hi>.
Audisti quid de manducantibus dixerit. Audi nunc
quid de jejunantibus dicat: <hi>Beati qui nunc esuriunt
et sitiunt, quia saturabuntur <note>(Luc. VI, 21)</note>
            </hi>. Et infra; <hi>Vae vobis qui saturati estis, quoniam esurietis 
 <note>(Ibid.,
25)</note>
            </hi>.</p>
          </div3>
<div3>
            <head>19.</head>
            <p>
 Sed vis manducare, vis bibere? Veni ad convivium
sapientiae quae invitat omnes cum magna praedicatione
dicens: <hi>Venite et edite panes meos, et bibite
vinum quod miscui vobis <note>(Prov. IX, 5)</note>
            </hi>. Delectant cantica
<pb n="0326C"/>
quae epulantem demulceant? Audi hortantem,
audi cantantem Ecclesiam, non solum in canticis, sed
etiam in Canticis canticorum: <hi>Manducate, proximi
mei, et bibite, et inebriamini, patres mei <note>(Cant. V, 1)</note>
            </hi>.
Sed haec ebrietas sobrios facit; haec ebrietas gratiae,
non temulentiae est. Laetitiam generat, non titubantiam.
Nec verearis ne in convivio Ecclesiae aut grati
odores tibi, aut dulces cibi, aut diversi potus, aut
convivae nobiles desint, aut decentes ministri. Quid
Christo nobilius, qui in convivio Ecclesiae et ministrat
et ministratur? Istius convivae recumbentis annecte <emph>193</emph> 
 te lateri, ac te Deo conjunge; non fastidias
mensam quam Christus elegit dicens: <hi>Introivi in
hortum meum, soror mea sponsa, vindemiavi myrrham
<pb n="0326D"/>
cum aromatibus meis: manducavi panem meum cum
melle meo, et bibi vinum cum lacte meo <note>(Ibid.)</note>
            </hi>. In
horto, hoc est, in paradiso est convivium Ecclesiae,
ubi erat prius Adam, quam peccatum committeret.
Ibi recumbebat Eva priusquam culpam crearet et
pareret. Ibi vindemiabis myrrham, hoc est, Christi
sepulturam; ut consepultus cum illo per baptismum
in mortem, quemadmodum ille surrexit ex mortuis,
et tu resurgas. Ibi manducabis panem qui confirmat
<pb n="0327A"/>
cor hominis. Mel gustabis, quo tuorum dulcescat
meatus faucium. Vinum bibes cum lacte, hoc est,
cum splendore et sinceritate: sive quod pura simplicitas
sit; sive quod immaculata gratia, quae in remissionem
sumitur peccatorum; sive quod parvulos
consolationis suae lactet uberibus, ut ablactati in deliciis,
in plenitudinem perfectae aetatis adolescant.
Succede ergo in hoc convivium. An metuis ne angustior
domus et brevis convivii locus te comprimat?
O Israel, quam magna est domus Domini, et ingens
locus possessionis ejus! Magnus, et non habet finem,
altus, et immensus <note>(Baruch. III, 24)</note>. Ibi fuerunt
gigantes illi, qui ab initio fuerunt statura magna
scientes praelium. Non hos elegit Dominus. Et merito
non elegit, quia praelium, non pacem sciebant.
Et ideo tu pacem disce, ut eligaris a Deo. Sed ne
<pb n="0327B"/>
forte incomptam domus magnitudinem putes, et diversoria
te columnata delectent: sapientia aedificavit
sibi domum, et fulsit columnas septem. Ipse etiam
Dominus Jesus multas mansiones apud Patrem suum
esse commemorat <note>(Joan. XIV, 2)</note>. In hac ergo domo
epulaberis animae cibos, potusque mentis; ut postea
non esurias, neque sitias umquam. Qui enim manducat,
manducat usque ad satietatem; et qui bibit,
usque ad ebrietatem bibit.</p>
          </div3>
<div3>
            <head>20.</head>
            <p>
 Sed haec ebrietas pudicitiae custos est: illa
vini ebrietas fomes libidinis, quo per carnes vaporantur
interna viscera, animus ignescit, anima exuritur.
Saevus criminum stimulus libido est, quae
numquam manere quietum patitur affectum. Nocte
fervet, die anhelat, de sommo excitat, a negotio abducit,
<pb n="0327C"/>
a ratione revocat, aufert consilium, amantes
inquietat, lapsos inclinat, castis insidiatur, potiendo
inflammat, usuque accenditur. Nullus peccandi modus,
et inexplebilis scelerum sitis, nisi morte amantis
exstingui non potest. Et ideo ait Apostolus: <hi>Fugite
fornicationem <note>(I Cor. VI, 18)</note>
            </hi>; ut veloci fuga tamquam
furiosae dominae declinare saevitiam, et tetro servitio
exire possimus.</p>
          </div3>
<div3>
            <head>21.</head>
            <p>
 Nam quid de avaritia dicam, insatiabili pecuniae
cupiditate, et quadam aeris libidine, quae quo
plura abstulerit, eo magis inopem esse se credit?
Omnibus invida, sibi vilis, in summis divitiis inops,
affectu extenuat quod censu abundat. Nullus rapiendi
modus, ubi nulla mensura cupiendi. Sic inflammat
<pb n="0327D"/>
animum, sic igne suo pascit eum, ut hoc loco distet,
quod illa formarum adultera sit, ista terrarum. Elementa
concutit, mare sulcat, terram effodit, coelum
votis fatigat, nec sereno grata nec nubilo, <emph>194</emph> condemnat
proventus annuos, fetusque terrarum arguit.
Sed haec aegritudo est animae, non sanitas. Denique
Ecclesiastes dicit: <hi>Est languor malus quem vidi sub
sole, divitias custodiri in malum possidentis eas <note>(Eccle.
V, 12)</note>
            </hi>. Et supra: <hi>Qui diligit argentum, non satiabitur
argento <note>(Ibid., 9)</note>
            </hi>. Et: <hi>Nec est finis acquisitionis eorum <note>(Baruc. III, 18)</note>
            </hi>.
Si quaeris thesauros, accipe invisibiles
et occultos quos in coeli altissimis, non quos in
<pb n="0328A"/>
terrarum venis requiras. Esto pauper spiritu, et eris
dives qualicumque censu; quia non in abundantia
divitiarum vita est hominis, sed in virtute ac fide.
Istae te divitiae verum divitem facient, si sis in Deum
dives.
</p>
          </div3>
        </div2>

<div2>
          <head>CAPUT VI.</head>
<p> <hi>Virtutem studio et labore comparari. Hoc Jacobi qui
primatum in fratrem adeptus est, probatur exemplo;
et mystica de Abraham, Moyse, ac iisdem duobus
fratribus exponuntur.</hi> </p>
<div3>
            <head>22.</head>
            <p>
 Audisti voluptatis mysteria, audisti etiam copiarum
nostrarum munera, quas ego non supellectili
operiendas, sed Scripturae nudis sermonibus demonstrandas
putavi; ut sua ipsa luce fulgerent, et ex se
ipsae vocem emitterent sui invicem. Neque enim sol
<pb n="0328B"/>
et luna interprete indigent. Habent interpretem fulgorem
sui luminis, quo totus repletus orbis est. Illis
illuminatio est fides sine indice, quaedam, ut ita
dicam, intestata testis quae alieno non indiget testimonio,
ut subito se universorum oculis effundit. Non
ergo nuntiantur opera nostra, sed clamant, et se
ipsa nuntiant. Sane ut et hoc quod laboriosum in
nostris ducitur, non praeteream, fides exigitur, studium
desideratur, facta quaeruntur. His enim tribus
Dominus Jesus devotionis humanae officia definivit
dicens: <hi>Petite, et dabitur vobis: quaerite, et invenietis: pulsate, et aperietur vobis <note>(Matth. VII, 7)</note>
            </hi>. Et infra: <hi>Omnis ergo qui audit verba mea haec, et facit ea, similis
est viro sapienti 
 <note>(Ibid., 24)</note>
            </hi>.</p>
          </div3>
<div3>
            <head>23.</head>
            <p>
 Haec qui studiose fuerit prosecutus, primatus
<pb n="0328C"/>
benedictionis accipiet, sicut patriarcha Jacob qui
continentia et fide humanarum supplantavit vestigia
passionum. Iste ait: <hi>Misericordiam mei habuit Deus,
et sunt mihi omnia <note>(Gen. XXXIII, 11)</note>
            </hi>. Hanc itaque
misericordiam nos fide, studio, operibusque mereamur,
quibus disciplinis invenit Israel gratiam Dei, et
per ipsam omnia. Non enim mundi hujus copias, sed
virtutum disciplinas sibi suppetere gaudebat. Has
nobis substituamus haeredes, quas sanctus Abraham
in Isaac filio suo substituit sibi, omnem operum suorum
deputans haereditatem sapienti et justo viro, nec
ullum jus haereditarium ancillis vel ancillarum filiis
derelinquens, sed tantummodo donationis munera.
Perfectae enim virtutes totum accipiunt gloriae patrimonium,
<pb n="0328D"/>
usitatis et mediocribus vile aliquid aspergitur.
Et ideo Agar quae advena Latine dicitur atque
accola, et Cethura quae odorifera significatur, haeredes
non sunt. Qui enim mediis utitur disciplinis,
accola, non inhabitator est sapientiae. Odore aspersus,
non fructu expletur. Sanitatem autem cibus,
non odor invehit, quia odor fructuum nuntius est.
Principales itaque disciplinas sequentibus, et <emph>195</emph> 
indigenas accolis agnoscimus praeferendas.</p>
          </div3>
<div3>
            <head>24.</head>
            <p>
 Hoc secundum ingenium. At vero secundum
mysterium Abraham pater gentium semini suo legitimo,
quod est Christus, haereditatem omnem fidei
<pb n="0329A"/>
suae detulit, qui in hac terra velut advena fuit; ut
vitae hujus odorem magis quam fructum referret.
Haec cum audit mens, avertit se a voluptate, virtutique
adjungit, veri decoris admirans gratiam, purum
affectum, simplicem sententiam, mediocrem
vestem, hoc est, non in persuasione sermonis, sed
in ostensione Spiritus <note>(I Cor. II, 4)</note>, qualis est apostolicae
forma sententiae, amictum sapientiae atque
pietatis omni pretiosiorem auro refulgens, tunc
chorum prudentiae, temperantiae, fortitudinis, ac
justitiae suscipiens quae flagrabant odorem disciplinarum,
incutiens reverentiam, infundens gratiam.
Itaque talibus mota elegit studia virtutis, quibus
Jacob vir plenus exercitationis mentem intendit
suam. Et ideo ovium pastor inducitur <hi>(Gen. XXX, 31
<pb n="0329B"/>
et seq.)</hi>; eo quod imperitare corpori et sensibus ejus
ac voluptatibus, votique modum tenere, ne velut
ovis vagetur incerta, praestantius aestimatur, quam
regere populos, vel praeesse urbibus. Difficilius enim
quispiam se, quam alterum regit. Animum vincere,
iracundiam cohibere, compugnantesque leges carnis
et mentis in unum cogere immortalis cujusdam est
viri quem inferni porta non ceperit. Denique ipse
sibi Legislator vindicavit hoc munus; ut oves pasceret
Jetro <note>(Exod. III, 1)</note>, qui dicitur superfluus, et
ageret in desertum: eo quod irrationabilem et superflui
vulgarisque sermonis loquacitatem indiscreta
quaedam sobriae doctrinae coegit mysteria. Ideoque
Aegyptiis abominationi erant pastores ovium. Omnes
enim qui corporis dediti passionibus hujusmodi, et
<pb n="0329C"/>
voluptatibus indulgent suis, disceptatorem verbi,
doctoremque virtutis quadam exsecratione declinant.
Et ideo per aenigmata haec docuit Moyses <note>(Gen. IV, 4)</note> 
apta Deo esse sacrificia, quae refugit omnis insipiens,
hoc est, opera et praecepta virtutis. Ideoque pastor
Abel, Cain autem operator terrae legitur, qui in
fratre suo vir insipiens formam speciemque virtutis
expressam ferre non potuit.
</p>
          </div3>
        </div2>

<div2>
          <head>CAPUT VII.</head>
<p> <hi>Indicato duplici defectu sacrificii Cain, ostendit tria
vitia in nostris oblationibus obrepere posse; nec non
divina testimonia quibus eadem vitia proscribuntur,
adducit.</hi> </p>
<div3>
            <head>25.</head>
            <p>
 <hi>Et factum est, post dies obtulit Cain ex fructibus
<pb n="0329D"/>
terrae munus Domino <note>(Gen. IV, 3)</note>
            </hi>. Duplex culpa:
una quod post dies obtulit, altera quod ex fructibus,
non ex primis fructibus. Sacrificium autem et celeritate
commendatur et gratia. Unde praeceptum est: <hi>Si
voveris votum, non facias moram reddere illud. Melius
est enim non vovere votum, quam vovere, et non reddere <note>(Eccle. V, 3, 4)</note>
            </hi>.
Cum enim moram facis, non
reddis. Votum est autem postulatio bonorum a Deo
cum solvendi muneris promissione. Et ideo cum impetraveris
quod petisti, ingrati est tardare promissum.
Sed interdum aut negligentibus irrepit oblivio
impetratorum, aut tumidis et elatis. Arrogare eventus <emph>196</emph> 
 sibi hebetis cordis est, et bonum quod
agit vel quod a Deo consequitur, propriis virtutibus
<pb n="0330A"/>
vindicare, nec auctoris deputare gratiae, sed ipsum se
suorum bonorum auctorem ducere. Tertium genus
est peccati quidem minoris, sed supparis arrogantiae
eorum scilicet qui datorem bonorum Deum non negant:
sed quae acciderint, ea sibi propter prudentiam
suam, caeterarumque merita virtutum jure delata
arbitrantur. Propterea etiam divina dignos habitos
gratia, quod nequaquam viderentur indigni quibus
talia divinis beneficiis provenirent.</p>
          </div3>
<div3>
            <head>26.</head>
            <p>
 Ne quid ergo hujusmodi accidat, unde votum
tuum tibi in peccatum fiat, lex te informavit atque
instruxit, dicente Domino qui legem dedit: <hi>Attende
tibi, ne obliviscaris beneficia Domini Dei tui, et non
custodias mandata et judicia, et justitias illius quae ego
praecipio tibi hodie; ne cum manducaveris, et repletus
<pb n="0330B"/>
fueris, et cum domos bonas aedificaveris, et habitare
coeperis in eis, et oves tuae et boves tui cum repleti fuerint,
et cum aere, argento et auro completus fueris, et
omnia possidere coeperis, et plena fuerint horrea tua,
exaltes cor tuum, et obliviscaris Dominum Deum tuum <note>(Deut. VIII, 11 et seq.)</note>
            </hi>.
Tunc ergo oblivisceris Dominum,
cum oblitus fueris tui. Si autem cognoscas
infirmum te esse, cognosces Deum esse supra omnia,
et immemor esse non poteris, ut ei reverentiam debitam
solvas.</p>
          </div3>
<div3>
            <head>27.</head>
            <p>
 Disce nunc quemadmodum unusquisque moneatur,
ne se ipse auctorem suorum putet bonorum. <hi>Ne dicas,</hi> 
 inquit, <hi>in corde tuo: Virtus mea et potentia
mea fecit mihi virtutem hanc magnam: sed in mente
tua habebis Dominum Deum tuum; quoniam ipse dat
<pb n="0330C"/>
vires, ut facias virtutes <note>(Ibid. 17 et 18)</note>
            </hi>. Unde bene
Apostolus <note>(I Cor. XV, 9)</note> quasi legis interpres non
gloriabatur in virtute sua: sed minimum Apostolorum
se esse dicebat, et quidquid esset, gratiae divinae
esse non meriti sui, nihilque nos hahere quod
non acceperimus. <hi>Quid enim,</hi> inquit, <hi>habes quod
non accepisti? Si autem accepisti, quid gloriaris quasi
non acceperis <note>(I Cor. IV, 7)</note>
            </hi>? Didicisti ergo humilitatem
magis sequi, quam arrogantiam; sedulitatem
affectare, quam potestatem. Accepisti salutaria praecepta,
noli negligere utilia instrumenta medicinae,
quibus fibra omnis lethalis vulneris exsecatur.</p>
          </div3>
<div3>
            <head>28.</head>
            <p>
 Ille quoque qui se justificat, ne infletur cordis
sui tumore; et ipse accepit salubre mandatum, in
hujusmodi sententiam resultante oraculo: <hi>Ne dicas
<pb n="0330D"/>
in corde tuo, cum consumere coeperit Dominus Deus
tuus gentes illas a conspectu tuo, dicens: Propter justitiam
meam induxit me Dominus possidere terram
istam: sed propter iniquitates gentium istarum exstirpavit
illos Dominus a facie tua <note>(Deut. IX, 4 et 5)</note>
            </hi>.
Non propter justitiam tuam, non propter bonitatem
tuam, nec propter aequitatem cordis tui intras possidere
terram istam: sed propter iniquitatem gentium
disperdet eos Dominus a conspectu tuo, et
restituet Testamentum tuum quod juravit patribus
vestris. Testamentum perfecta Dei gratia est; nihil
enim imperfectum dat Deus: perfecta autem virtus
est, et opera virtutis. Testamentum autem dicitur,
quo defertur bonorum haereditas. Merito et testamentum
<pb n="0331A"/>
dicitur, et divinum, cum ea quae vere bona
sunt, attestatione mandatorum coelestium conferuntur.
Et Testamentum <emph>197</emph> dicitur, quoniam sanguine
dedicatum est: vetus in typo, novum in veritate.
Quo Testamento divinae gratiae pignus tenemus;
quia sic dilexit Deus hunc mundum, ut unigenitum
Filium suum pro nobis omnibus daret. Unde perfectionem
gratiae praedicans Apostolus ait: <hi>Quomodo
non etiam cum illo omnia nobis donavit <note>(Rom.
VIII, 32)</note>
            </hi>?
</p>
          </div3>
        </div2>

<div2>
          <head>CAPUT VIII.</head>
<p> <hi>Exemplo sacrificii Abraham qualitates queis Deo grata
fit oblatio, exprimuntur, nempe celeritas, continuatio
et fides. Celeritatem Deus in utroque Testamento
praecipit; quam et ipse exhibet, cum non tantum cito
largiatur, sed etiam nos praeveniat.</hi> 
<pb n="0331B"/>
          </p>
<div3>
            <head>29.</head>
            <p>
 Prima igitur voti gratia est celeritas solutionis.
Denique Abraham filium suum ad holocaustum
jussus offerre, non post dies, ut Cain obtulit: sed <hi>exsurgens mane stravit asinam suam, et adhibuit secum
duos pueros, et Isaac filium suum; et concidens ligna
ad holocaustum, surgens abiit, et venit ad locum quem
dixerat ei Deus, die tertia 
 <note>(Gen. XXII, 3)</note>
            </hi>. Primo adverte
immolaturi studium maturum atque festinum;
ut mora exspectationis non esset, nisi donec audiretur
oraculum: deinde ut sterneret asinam suam, obsequium
omne ipse susciperet, et sacrificio necessaria
praepararet, duabus quoque fide et spe virtutibus
comitantibus, hostiam suam duceret, de potestate
<pb n="0331C"/>
Dei certus, et de bonitate securus.</p>
          </div3>
<div3>
            <head>30.</head>
            <p>
 Quod autem ait, <hi>die tertia;</hi> vel quod continua
esse debeat et perpetua devotio. Tripartitum est
enim tempus, praeteritum, praesens et futurum. Quo
admonemur quod nec praeteritorum beneficiorum
Dei, vel praesentium, vel futurorum irrepere debeat
ulla oblivio, sed tenax gratiae memoria perseverare,
et obedientia non deesse. Vel quia is qui sacrificat,
in unum splendorem, in unam lucem debeat credere
Trinitatis. Ei enim qui fideliter sacrificat,
dies lucet, nox nulla est. Sic et in Exodo Moyses ait: <hi>Viam trium dierum ibimus, et immolabimus Domino
Deo nostro 
 <note>(Exod. III, 18)</note>
            </hi>. Sed etiam alibi cum visus
esset Deus Abrahae ad ilicem Mambre: <hi>Respiciens,</hi> 
inquit, <hi>Abraham oculis suis vidit, et ecce tres
viri stabant super eum. Et videns occurrit obviam illis
<pb n="0331D"/>
ad ostium tabernaculi sui, et adoravit super terram, et
dixit: Domine, si inveni gratiam ante te <note>(Gen. XVIII, 2
et 3)</note>
            </hi>. Tres videt, unum adorat. Tres mensuras offert
similaginis <note>(Ibid., 6)</note>. Nam etsi immensus Deus,
tamen mensuram omnium tenet, sicut scriptum est: <hi>Quis mensus est manu aquam, et coelum palmo, et universam
terram clausa manu 
 <note>(Esai. XL, 12)</note>
            </hi>? Perfectae
<pb n="0332A"/>
igitur in personis singulis Trinitati, interiore mentis
arcano, hoc est, similaginis spiritalis sanctus Patriarcha
sacrificium deferebat. Haec est similago,
quam in Evangelio molet mulier illa, quae assumetur: <hi>Una</hi> 
 enim, inquit, <hi>assumetur, altera relinquetur <note>(Matth. XXIV, 41)</note>
            </hi>.
Assumetur Ecclesia, relinquetur
Synagoga. Vel mens bona assumitur, improba derelinquitur. <emph>198</emph> 
 Ut scias autem quia et Abraham in
Christum credidit: <hi>Abraham,</hi> inquit, <hi>diem meum vidit,
et gavisus est <note>(Joan. VIII, 56)</note>
            </hi>. Et qui credit in
Christum, credit et in Patrem. Et qui perfecte credit
in Patrem, credit in Filium et Spiritum sanctum.
Tres ergo mensurae, una similago, hoc est, unum
erat sacrificium quod venerabili Trinitati, pari quadam
mensura devotionis, et congrua plenitudine pietatis
<pb n="0332B"/>
oblatum est.</p>
          </div3>
<div3>
            <head>31.</head>
            <p>
 Adhuc cognosce celeris studia devotionis: <hi>Cucurrit,</hi> 
 inquit, <hi>et accepit vitulum unum tenerum et
bonum, et dedit puero, et festinavit facere eum <note>(Gen.
XVIII, 7)</note>
            </hi>. Ubique impigra devotio, et ideo Deo fuit
munus ejus acceptum. Habes et alibi, ut solis ortum
oratione praevenias: <hi>Occurre,</hi> inquit, <hi>ad solis ortum <note>(Sap. XVI, 28)</note>
            </hi>.
Habes in Evangelio dicentem Dominum
Jesum: <hi>Zacchaee, festinans descende <note>(Luc. XIX,
5)</note>
            </hi>. Et ille quia impetraverat quod volebat, ut Christum
videret; et amplius impetraverat, ut videretur
et vocaretur a Christo, festinans descendit, et excepit
illum gaudens; et ideo probavit Dominus ejus
affectum, et eum celeri remuneratione donavit dicens: <hi>Quia hodie salus domui huic facta est 
 <note>(Ibid., 9)</note>
            </hi>.
<pb n="0332C"/>
Festinavit enim et Dominus ad beneficium; et ideo
non exspectavit, ut promitteret, et postea impleret;
sed antea fecit, et postea declaravit. Dixit enim: <hi>Facta est salus:</hi> 
 quod utique praevenientis fuit, non
promittentis. Justus igitur votum suum celeritate
commendat. Et patres nostri festinantes manducabant
pascha, succincti lumbos, et pedes suos calceamentorum
 induti vinculis, et tamquam corporeum
onus deponentes, ut essent parati ad transitum;
pascha enim Domini transitus est a passionibus ad
exercitia virtutis. Et ideo pascha Domini dicitur;
quoniam et tunc in typo illo agni veritas Dominicae
passionis annuntiabatur, et nunc ejus celebratur
gratia.</p>
          </div3>
<div3>
            <head>32.</head>
            <p>
 Cito ergo hoc quaere anima; ut cito etiam
audias, sicut audivit et Jacob: <hi>Quid est hoc quod
<pb n="0332D"/>
tam cito invenisti, fili <note>(Gen. XXVII, 20)</note>
            </hi>? Et ille secundum
dogma respondit: <hi>Quod tradidit Dominus
Deus tuus in manus meas.</hi> Cito dat Deus; quia dixit,
et facta sunt: mandavit, et creata sunt. Verbum
enim Dei non sicut quidam ait, opus est, sed operans,
sicut habes scriptum: <hi>Pater meus usque modo
operatur, et ego operor <note>(Joan. V, 17)</note>
            </hi>. Praevenit omnia;
<pb n="0333A"/>
est enim ante omnia sicut Pater, et in omnibus
sicut idem Pater, penetrans omnia. Validum enim et
acutum, et omni gladio acutius est, penetrans usque
ad divisionem animae et spiritus, artuumque et medullarum.
Praeveniens omnium cogitationes, de quo
ait Pater Deus: <hi>Jam videbis si comprehendit te Verbum
meum, aut non <note>(Num. XI, 23)</note>
            </hi>. Ubi enim Deus,
et Verbum est, sicut dixit: <hi>Veniemus et mansionem
apud eum faciemus <note>(Joan. XIV, 23)</note>
            </hi>. Et sicut habes in
aliis de Deo lectum: <hi>Ego steti hic priusquam tu <note>(Exod., XVII, 6)</note>
            </hi>:
ita et Verbum dicit: <hi>Priusquam
stares sub arbore fici, vidi te <note>(Joan. I, 48)</note>
            </hi>. Et de
ipso dictum est Verbo, hoc est, Filio Dei: <hi>Medius
autem vestrum stat quem vos nescitis <note>(Ibid., 26)</note>
            </hi>. Ubicumque
enim sancti, ibi in eorum medio Dei <emph>199</emph> 
<pb n="0333B"/>
Verbum in singulorum praecordiis complens maria
et terras. Et cum hic est, etiam alibi est; non mutato
loco, sed repleto utique sui praesentia. Ubique
enim est, qui per omnia, et in omnibus, nullum locum
immunem sui relinquens. Et ubi adest, erat:
et ubi erat, adest. Et ideo qui novit velox esse Verbum
Dei, cito petit, et cito impetrat.
</p>
          </div3>
        </div2>

<div2>
          <head>CAPUT IX.</head>
<p> <hi>Pharao propter moram in obediendo arguitur. Commendatur
in oratione humilitas, secretum ac brevitas,
cum reprehensione verbositatis. Quomodo
orandi formam Dominus docuerit; ac tandem pro
quibus praecipue orandum?</hi> </p>
<div3>
            <head>33.</head>
            <p>
 At vero Pharao qui opinionibus et vanis inanibus
<pb n="0333C"/>
studium impendebat suum (ranis repleta Aegypto,
sonum inanem rerum et strepitum vanum reddentibus)
dicenti Moysi: <hi>Constitue mihi quando pro te
orem, et pro famulis tuis, et pro populo tuo, ut exterminet
Dominus ranas <note>(Exod. VIII, 9)</note>
            </hi>; cum debuerit
in tanta positus necessitate rogare, ut jam oraret
nec differret, respondit: <hi>Crastina die;</hi> otiosus et
negligens, morae poenam Aegypti soluturus excidio.
Itaque iste ubi impetrabat, immemor fiebat gratiae;
et exaltatus mente carnis suae, obliviscebatur Deum.</p>
          </div3>
<div3>
            <head>34.</head>
            <p>
 Humilitas autem commendat orationem. Siquidem
et Pharisaeus ille reprehensus est qui jejunia
sua velut beneficia enumerabat, et tamquam
objectabat Deo, et se criminum memorabat exsortem.
Publicanus autem praedicatus est, <hi>qui a longe
<pb n="0333D"/>
stans nolebat oculos ad coelum levare, sed percutiebat
pectus suum dicens: Domine Deus, propitius esto mihi
peccatori <note>(Luc. XVIII, 13)</note>
            </hi>. Et ideo divina eum sententia
praetulit dicens: <hi>Quia descendit hic publicanus
justificatus magis, quam pharisaeus <note>(Ibid., 14)</note>
            </hi>. Ille
enim justificatur qui peccatum proprium confitetur,
sicut locutus est ipse Dominus: <hi>Dic iniquitates tuas,
ut justificeris <note>(Esai. XLIII, 26)</note>
            </hi>. Et David ait: <hi>Sacrificium
<pb n="0334A"/>
Deo, spiritus contribulatus <note>(Ps. L, 19)</note>
            </hi>. Et iterum: <hi>Cor contritum et humiliatum Deus non spernit <note>(Ibid.)</note>
            </hi>.
Hieremias quoque ait: <hi>Anima in angustiis,
et spiritus anxiatus clamat ad te <note>(Baruch. III, 1)</note>
            </hi>. Ergo
et Pharao <note>(Exod. V, 2)</note>, et rex Assyrius qui dicebat: <hi>Quis deorum gentium istarum liberabit terram
suam de manu mea; quoniam liberabit Dominus Deus
tuus Hierusalem de manu mea 
 <note>(IV Reg. XVIII, 35)</note>
            </hi>?
exaltatione sua dejecti sunt. Justus autem, sicut Jacob,
ad auctorem Deum refert quaecumque fuerit
bona consecutus, dicens de omnibus quaecumque
sibi prosperare cognoverit: <hi>Quoniam tradidit ea Dominus
Deus in manus meas <note>(Gen. XXVII, 20)</note>
            </hi>. Haec
igitur melior votorum suorum solutio est, sicut et
David ait: <hi>Immola Deo sacrificium laudis, et redde
<pb n="0334B"/>
Altissimo vota tua <note>(Ps. XLIX, 14)</note>
            </hi>. Laudare Deum,
commendare est votum, et solvere. Unde et Samaritanus
ille aliis antefertur, qui cum leprosis aliis
novem secundum praeceptum Domini, mundatus a
lepra, solus regressus ad Christum amplificabat
Deum, et agebat gratias. De quo Jesus ait: <hi>Non fuit
ex illis qui rediret, et gratias ageret Deo, nisi hic alienigena . . . . .
Et ait</hi> <emph>200</emph> <hi>illi: Surge, et vade; quia fides
tua te salvum fecit <note>(Luc. XVII, 18)</note>
            </hi>.</p>
          </div3>
<div3>
            <head>35.</head>
            <p>
 Est etiam illa commendandae orationis et voti
disciplina; ut non divulgemus orationem, sed abscondita
teneamus mysteria, sicut tenuit Abraham,
qui subcinericias fecit <note>(Gen. XVIII, 6)</note>. Tenuerunt et
patres qui coxere conspersum quod extulerant de
Aegypto, subcinericia facientes azyma, quae Graece
<pb n="0334C"/> <foreign xml:lang="greek"></foreign>
 dicuntur, eo quod abscondantur in cinere;
significantes fermentum illud quod abscondit mulier
illa Evangelica <note>(Luc. XIII, 21)</note> in farinae mensuris
tribus, donec fermentaretur totum, mysteriorum
quoque innuentes premendam esse doctrinam. Quod
apertius Dominus in Evangelio docuit dicens: <hi>Tu
autem cum orabis, intra in cubiculum tuum, et clauso
ostio Patrem tuum ora in abscondito, et Pater tuus
qui videt in abscondito, reddet tibi: orantes autem nolite
multum loqui <note>(Matth. VI, 5)</note>
            </hi>. Et infra: <hi>Scit enim
Pater vester quid vobis opus sit, antequam petatis ab
eo <note>(Ibid., 8)</note>
            </hi>. Cubiculum tuum, mentis arcanum,
animique secretum est. In hoc cubiculum tuum intra,
 hoc est, intra in alta praecordia, totus ingredere
de corporis tui exteriori vestibulo, et claude
<pb n="0334D"/>
ostium tuum.</p>
          </div3>
<div3>
            <head>36.</head>
            <p>
 Quod sit ostium tuum, disce: <hi>Pone, Domine,
custodiam ori meo, et ostium circuitus labiis meis <note>(Ps.
CXL, 3)</note>
            </hi>. Et Paulus petit orari pro se: <hi>Ut aperiatur
mihi,</hi> inquit, <hi>ostium verbi, ad loquendum mysterium
Christi <note>(Coloss. IV, 3)</note>
            </hi>. Sed ille ut pote electus ad
Evangelii praedicationem, recte sibi ostium verbi
optabat aperiri; quia de ore ejus exibat salus gentium,
<pb n="0335A"/>
de ore ejus prodibat vita populorum. Nos autem
claudamus ostium, ne culpa intret, ne lapsus
aliquis sermonis exeat. Intrat culpa, si lapsus exierit.
Audi quomodo intret culpa. <hi>In multiloquio,</hi> inquit, <hi>non effugies peccatum 
 <note>(Prov. X, 19)</note>
            </hi>. Exivit
multiloquium, peccatum intravit; quia in multiloquio
nequaquam qui exeat sermo, trutinatur. imprudenter
labitur, licet ipsum ultra mensuram aliquid
loqui grande peccatum sit.</p>
          </div3>
<div3>
            <head>37.</head>
            <p>
 Et ideo cave ne imprudenter loquaris; labia
enim imprudentis inducunt eum ad mala. Cave ne
in oratione te extollas; oratio enim humiliantis se
nubes penetrabit. Cave ne incaute Symboli vel Dominicae
orationis divulges mysteria. An nescis quam
grave sit in oratione contrahere peccatum, ubi speras
<pb n="0335B"/>
remedium? Certe Dominus per Prophetam docuit
hoc grave esse maledictum dicens: <hi>Et oratio
ejus fiat in peccatum <note>(Ps. CVIII, 7)</note>
            </hi>; nisi forte mediocre
id tibi putas esse. Diffidere est enim de potentia
Dei, aestimare quod non audiaris, nisi clamaveris.
Clament opera tua, clamet fides, clamet
affectus, clament passiones tuae, clamet sanguis tuus,
sicut sancti Abel, de quo dixit Deus ad Cain: <hi>Vox
sanguinis fratris tui ad me clamat <note>(Gen. IV, 10)</note>
            </hi>. Audit
enim te in occultis, qui mundat in occultis. Nos
nisi loquentem aliquem audire non possumus: apud
Deum loquuntur non verba, sed cogitationes. Et ut
hoc verum scias, dicebat Dominus Jesus ad Judaeos: <hi>Quid cogitatis mala in cordibus vestris 
 <note>(Matth. IX, 4)</note>
            </hi>?
Non interrogantis vox ista est, sed scientis. Quod
<pb n="0335C"/>
tibi manifestat Evangelista dicens: <hi>Jesus</hi> <emph>201</emph> <hi>autem
sciebat cogitationes eorum <note>(Luc. VI, 8)</note>
            </hi>. Sicut ergo
Filius novit, novit et Pater. Filium nosse cognovisti,
Patrem nosse, audi consiliarium et testem Patris
dicentem: <hi>Scit enim Pater vester quid vobis opus
sit, antequam petatis ab eo <note>(Matth. VI, 5)</note>
            </hi>. Coque
ergo subcinericiam tuam vapore Spiritus sancti; coque
etiam animi passiones verbi calore. Et si crudiores
sunt passiones tuae nuper fortasse de Aegypto
egredientes, operito eas, et lento calore excoque;
ne fortiorem ignem ferre non possint, et semiustulentur
potius quam coquantur. Sunt enim plurima
quae cruda displiceant, cocta delectent. Fove igitur
pectore tuo alta mysteria; ne praematuro sermone
et infidis auribus vel infirmis quasi incocta committas,
<pb n="0335D"/>
atque auditor avertatur et cum horrore fastidiat,
qui si coctiora gustaret, spiritalis cibi perciperet
suavitatem.</p>
          </div3>
<div3>
            <head>38.</head>
            <p>
 Divine autem Dominus Jesus et bonitatem te
docuit Patris, qui bona noverit dare <note>(Luc. XI, 13)</note>;
ut quae bona sunt a bono poscas: et impense et frequenter
monuit orandum; non ut fastidiosa continuetur
<pb n="0336A"/>
oratio, sed ut assidua frequenter effundatur <note>(Ibid., 9)</note>.
Plerumque enim inanis gloria longae
precationi, intermissae autem prorsus obrepit incuria.
Deinde monet <note>(Matt. XVIII, 15)</note> ut cum ipse
veniam tibi poscis, tum maxime largiendam aliis
noveris, quo precem tuam operis tui voce commendes.
Apostolus quoque docet <note>(I Tim. II, 8)</note> orandum
sine ira et disceptatione, ut non turbetur, non interpoletur
oratio tua. Docet etiam orandum in omni
loco, cum Salvator dicat: <hi>Intra in cubiculum tuum <note>(Matt. VI, 6)</note>
            </hi>.
Sed intellige non cubiculum conclusum
parietibus, quo tua membra claudantur: sed cubiculum
quod in te est, in quo includuntur cogitationes
tuae, in quo versantur sensus tui. Hoc orationis
tuae cubiculum ubique tecum est, et ubique secretum
<pb n="0336B"/>
est, cujus arbiter nullus est nisi solus Deus.</p>
          </div3>
<div3>
            <head>39.</head>
            <p>
 Orandum autem praecipue et pro populo doceris <note>(I Tim. II, 1)</note>,
hoc est, pro toto corpore, pro
membris omnibus matris tuae, in quo mutuae charitatis
est insigne. Si enim pro te roges tantum, solus
pro te rogabis. Et si pro se tantum singuli orent,
minor peccatoris quam intercedentis est gratia.
Nunc autem quia singuli orant pro omnibus, etiam
omnes orant pro singulis. Ergo ut concludamus, si
pro te roges tantum, solus, ut diximus, pro
te rogabis. Si autem pro omnibus roges, omnes pro
te rogabunt. Siquidem et tu in omnibus es. Ita
magna remuneratio est, ut orationibus singulorum
acquirantur singulis totius plebis suffragia. In quo
arrogantia nulla, sed humilitas major est, et fructus
<pb n="0336C"/>
uberior.
<emph>202</emph> </p>
          </div3>
        </div2>

<div2>
          <head>CAPUT X.</head>
<p> <hi>Exposito primo sacrificii, Cain defectu transitur ad
alterum, quod scilicet non obtulerit de primitiis.
Primitias animae praecipue offerendas, et quae illae
sint. Easdem Abelem obtulisse, ac legem offerendas
praecepisse. Ibidem quinam dicantur Chananaei:
item cur Deus jurasse memoretur: non posse sine
illius ope animi motus pacari. Denique hos partus
offerri debere ad quos sexus distinctio nihil conferat.</hi> </p>
<div3>
            <head>40.</head>
            <p>
 Sed jam est tempus alio transire, quoniam de
eo quod post dies obtulit Cain plene diximus. Factus
est indicium resupini, cum ipsa postulatio voti matura
esse debeat; ne videamur de humanis artibus,
hoc est, medendi peritia, herbarumque succis sperasse
<pb n="0336D"/>
magis remedium, quam de Deo subsidium poposcisse.
Ad ipsum enim prius est confugiendum,
qui nostrae curare possit animae passiones. Verum
homines quidam praepostero ordine ante sibi ab hominibus
opem arcessunt: ubi autem humana subsidia
defecerint, tunc opinantur divini postulandam
favoris, gratiam.
<pb n="0337A"/>
</p>
          </div3>
<div3>
            <head>41. </head>
            <p>
Concluso ergo illo et convicto Cain crimine,
aliud oblationis vitium discutiamus. <hi>Obtulit,</hi> inquit, <hi>ex fructibus terrae,</hi> 
 non a primis fructibus primitias
Deo. Hoc est primitias sibi prius vindicare: Deo
autem sequentia deferre. Itaque cum vere anima
corpori tamquam servo domina sit praeferenda, utique
primitias ejus, hoc est, animae prius quam corporis
offerre debemus. Primitiae animae primatus
sunt bonarum disciplinarum. Quae licet tempore
posteriores sint, quam corporis primitiae, quae sunt
esca, incrementum, visus, auditus, et tactus, odor,
vox (mens autem et sensus pars animae) pars corporis
est, tamen priores sunt disciplinis. Quarum
primitiva est puro corde et simplici sermone oblata
Deo gratiarum actio.
</p>
          </div3>
<div3>
            <head>42. </head>
<p>
              <pb n="0337B"/>Haec munera obtulit Abel, et ideo respexit
Deus in munera ejus, quoniam e primitivis obtulit.
Accedit ergo quia de primitivis ovium, et de adipibus
earum. Considera quia non de insensibilibus, sed de
animantibus obtulit. Plus est enim animalis, quam
terrenus; siquidem animalis proximus spiritali est.
Non enim prius quod spiritale est, sed quod animale,
deinde quod spiritale. Quod animale spirat,
habet vitalem spiritum: non ita quod de terrarum
est fructibus. Deinde obtulit non secunda, sed prima;
non exigua, sed pinguia: talia enim lex probavit,
et jussit offerri, sicut scriptum est: <hi>Et erit,</hi> 
inquit, <hi>cum inducet te Deus in terram Chananaeorum,
sicut juravit patribus tuis, et dabit tibi; tolles omne
quod aperit vulvam masculinum Domino. Omne quod
<pb n="0337C"/>
aperit vulvam de armentis et pecoribus tuis, quaecumque
nata fuerint tibi masculina, sanctifica Domino. Omne
quod aperit vulvam asinae, mutabis illud ove: si autem
non mutabis, redimes</hi> <emph>203</emph> <hi>illud <note>(Exod. XIII, 11 et
seq.)</note>
              </hi>. Quid tam profundi mysterii, tam altae secretaeque
sapientiae, quam ut in venis quibusdam verborum
simplicium deprehendas atque haurias ubertatem
gratiae spiritalis? Chananaei enim mobiles et
inquieti sunt. Cum igitur in eorum terram fueris ingressus,
quos advertis propter levitatem, inquietudinem,
et instabilitatem morum, possessione dejectos,
tu teneto constantiam. Non te vilis ratio, non
levis sermo perturbet; hoc est enim Chananaeus,
mobilis sermo, affectus instabilis, et inquieta contentio:
sed magis tranquillitatem cordis, et animi
<pb n="0337D"/>
serenitatem placidus servato; ut tamquam in salo
maris tutam navibus stationem, portu quodam tuae
mentis exhibeas.</p>
          </div3>
<div3>
            <head>43.</head>
            <p>
 Hanc possessionem tibi Dominus pollicetur,
et quodam sacramenti promittit vinculo, ut constantiam
tuam firmet. Neque enim ideo Deus jurat, quod
fide credentis indigeat, aut testimoniorum astipulationibus
destitutus suffragium sacramenti requirat,
sicut homines qui fidem nobis adsciscimus sacramento,
et ideo juramus, ut credamur vera dixisse.
Deus autem et cum loquitur fidelis est, cujus sermo
<pb n="0338A"/>
sacramentum est. Non enim propter sacramentum
fidelis omnipotens Deus, sed propter Deum etiam
sacramentum fidele est. Qua ratione igitur Moyses
jurantem Deum inducit? Quia nos usu quodam mortalium
claudimur, et velut echini cortice quodam nos
vulgaris opinionis involvimus, aut velut cochleae quae
nisi intra testae operimentum sint, spirare non possunt,
nec aerem liberum carpere aut sustinere: sic
nos non nisi intra quaedam humanae consuetudinis
latibula terrena versamur. Unde quia illud verius solemus
credere, quod jurejurando firmatur; ne nostra
claudicet fides, jurare describitur Deus qui ipse non
jurat, sed jurantium judex, et ultor est pejerantium.
Denique scriptum est: <hi>Juravit Dominus, et non poenitebit
eum: Tu es sacerdos in aeternum <note>(Ps. CIX, 4)</note>
            </hi>.
<pb n="0338B"/>
Servavit utique quod juravit, dedit nobis aeternum
principem sacerdotum: ut et tu quod juraveris, ita
noveris esse servandum; ut quia per eum juras qui
non mentitur, scias eum futurum, si mentiaris, ultorem.</p>
          </div3>
<div3>
            <head>44.</head>
            <p>
 Expulsis igitur inquietis et mobilibus cogitationibus,
dabit tibi Deus vacuam possessionem cordis
et mentis; ut eam cultu quodam tranquillitatis
exerceas, et fructum ex ea capias, nec sustineas in
ea Chananaeos, hoc est, turbidos sensus recurrere;
eradices gentilium vitiorum omnem conceptum; lucos
eorum diruas quibus obumbratur veritas, et
quidam coelestis liber visus cogitationis horrore tenebrosae
disceptationis absconditur.</p>
          </div3>
<div3>
            <head>45.</head>
            <p>
 Sed hoc nisi divino donatus munere efficere
<pb n="0338C"/>
non potes; ideo ait: <hi>Dabit tibi Deus <note>(Exod. XIII, 11)</note>
            </hi>,
hoc est, <emph>204</emph> cogitationes optimas, placida consilia,
tranquillas inventiones. Cum dederit haec, tolles
omne quod aperit vulvam masculinum, et sanctificabis
Domino. Non totum exigit a te Deus, qui totum
donavit. Multa enim ad usum substantiae largitur humanae,
et hoc non potest esse divinum sacrificium,
ubi est usus naturae. Edere, bibere, dormire, aliaque
etiam ministeria corporis dono sunt tibi collata,
non a te relata Deo munera. Quidquid autem sanctum
cogitaveris, hoc Dei munus est, Dei inspiratio,
Dei gratia: sicut e contrario illa quae cum in usu
naturae humanae sint, non coinquinant hominem;
sed quod exit de ore, furta, falsa testimonia, sacrilegia,
haec sunt quae coinquinant hominem.
<pb n="0338D"/>
</p>
          </div3>
<div3>
            <head>46. </head>
            <p>
Interiora ergo nostra mundemus, ut possit
oblatio non displicere. Ibi quaeramus omne quod
aperit vulvam masculinum, hoc est, justum et
principale, quod sanctificare Domino debeamus.
Neque enim hi nos corporei coitus, conceptus partusque
sanctificant, quibus vulva feminea deflorato
pudore virginitatis aperitur. Nam etsi mulier sanctificat
virum, et vir mulierem; tamen plerumque
contingit virginis vulvam etiam sine conjugii sanctitate
reserari. Neque rursus sola virilis est gratia,
mulier autem sanctificationis aliena est, aut utriusque
<pb n="0339A"/>
sexus confusa natura est, ut uterque corporeos
fundatur in partus. Habent sua munia viri, habent
mulieres sexus sui officia discreta. Generatio ista
successionis humanae mulierem decet, impossibilis
eadem viro.</p>
          </div3>
<div3>
            <head>47.</head>
            <p>
 Ergo si carnis usui non quadrat hic sensus,
officia animae discutiamus. Istam sane invenio, quae
nullo discreta sit sexu: et cum sexum non habeat,
utriusque sexus munera repraesentat, nubit, concipit,
parit. Et sicut feminis dedit vulvam natura, in
qua uniuscujusque animantis generatio per menstruas
formatur aetates: ita est quaedam virtus animae
quae velut quodam vulvae genitalis secreto cogitationum
nostrarum suscipere semina, conceptus fovere,
<pb n="0340A"/>
partus solet edere. Neque enim aliter diceret
Esaias: <hi>In utero accepimus, et parturivimus spiritum
salutis <note>(Esai. XXVI 18)</note>
            </hi>; nisi vulvam animae novisset.
Harum generationum quaedam femineae sunt,
malitia, petulantia, luxuries, intemperantia, impudicitia,
aliaque hujusmodi vitia, quibus animi nostri
quaedam enervatur virilitas. Masculinae sunt, castitas,
patientia, prudentia, temperantia, fortitudo,
justitia, quibus mens nostra, et caro ipsa firmatur,
et ad obeunda impigre munia virtutis erigitur. Hos
partus alvus ille propheticus parturivit. Et ideo ait: <hi>In utero accepimus et parturivimus spiritum salutis.</hi> 
Masculum igitur et parturivit, et peperit, qui spiritum
salutis effudit.
</p>
          </div3>
        </div2>
      </div1>

<div1>
        <head>LIBER SECUNDUS.</head>

<pb n="0339"/>
<emph>205</emph> 

<div2>
          <head>CAPUT I.</head>
<p divs_removed="true"> <hi>Animae partus mature producendos: eorum quae forma
sit? Plebeios sensus mentis imperio domitari posse;
duplex enim esse sensuam nostrorum genus; et in
ultro consistant primitiva Deo offerenda? Postremo
de commixtione qua constamus, ejusque primitiis
disputatur.</hi> 
<pb n="0339B"/>

          </p>
          <div3 moved_from_p="true">
              <head>1.</head>
            <p>
 Hos partus anima nostra parturiat, nec solum
parturiat, sed etiam pariat, et diebus pariat impletis;
ne immaturos partus dies judicii deprehendat.
De his enim partubus dixit Dominus Jesus: <hi>Vae
praegnantibus et nutrientibus in illis diebus <note>(Luc. XXI,
23)</note>
              </hi>? Maturius igitur absolvatur hic partus, et cogitationes
nostrae bonorum operum processibus explicentur;
ut nihil imperfectum finis noster inveniat,
<pb n="0339C"/>
nihil inexplicatum terminus vitae nostrae offendat,
nihil tamquam in incude positum usus nostri operis
derelinquat. Festina igitur anima formare partus
tuos, properantius absolvere, celerius quos genueris
enutrire.</p>
          </div3>
<div3>
            <head>2.</head>
            <p>
 Quae tanti forma sit partus, demonstrat Apostolus
dicens: <hi>Filioli mei quos iterum parturio, donec
formetur Christus in vobis <note>(Galat. IV, 19)</note>
            </hi>. In hanc
formam tota mentis nostrae coalescant viscera, et in
illo genitali alvo animae nostrae Christus refulgeat.
Partus noster fides sit, nutrimenta nostra praecepta
doctrinae sint. His quaedam cordis nostri imbuatur
infantia, instituatur pueritia, juvenculescat adolescentia,
senecta canescat. Aetas enim senectutis
vita est immaculata. Itaque ea demum bona est
animae senectus, quam nulla perfidiae inquinamenta
<pb n="0339D"/>
maculaverint. Et ideo partus suos ab hac macula
Paulus defendit: <hi>Ego vos,</hi> inquit, <hi>genui in Evangelio <note>(I Cor. IV, 15)</note>
            </hi>;
ne cujus saeva insusurratio rudis
fidei tentaret infantiam. Masculina igitur generabat,
qui in virum perfectum populos quos docebat, fidei
gestiebat unitate concurrere, et in agnitione Filii
<pb n="0340B"/>
Dei perfectam plenitudinis Christi tenere mensuram <note>(Ephes. IV, 13)</note>.
Hoc enim sacrificium acceptabile
Deo noverat, de quo scriptum est: <hi>Separabis omne
quod aperit vulvam masculinum, Domino <note>(Exod. XIII,
11)</note>
            </hi>. Et qui addidit: <hi>Omne quod aperit vulvam de
armentis et de pecoribus quae sunt tibi, masculinum
sanctifica Domino <note>(Ibid., 12)</note>
            </hi>; ne quid obscuritatis
habeat, consideremus.</p>
          </div3>
<div3>
            <head>3.</head>
            <p>
 Dixerat de principalibus generationibus, hoc
est, plenis capacibusque rationis: addidit et de gregalibus,
hoc est, reliquis velut plebeiis sensibus, qui
irrationalibus comparantur jumentis. Quae tamen
cum a rectore aliquo gubernantur, facile mansuescunt;
et imperata exsequi, et jugum subire, et
ad vocem magistri accelerare gradum, aut sistere,
<pb n="0340C"/>
aut deflectere, aut aliqua munia sui operis quae jubentur,
humano quodam famulatu obire consueverunt.
Tantum valet institutio, ut vincat naturam!
Itaque illa <emph>206</emph> quae consortium nostrae substantiae
non habent, agnoscunt tamen nostrae vocis imperium:
et cum suae naturae nullam rationem habeant,
nostrae rationem capessunt, et quodammodo transfusam
acquirunt. Equos videmus popularibus incitari
studiis, gaudere plausibus, blanditiis delectari
magistri. Torvos leones cernimus naturalem feritatem
imperata mutare mansuetudine, suam rabiem
deponere, nostros mores sumere; et cum sint ipsi
terribiles, discunt timere. Caeditur canis, ut pavescat
leo: et qui sua injuria exasperatur, coercetur aliena,
alteriusque exemplo frangitur. Quoties parata praeda
<pb n="0340D"/>
et cibo obvio famem perpeti malunt, dum offensam
magistri verentur? Quoties repentino impulsi
motu aperta ad morsus ora jussi resolvunt? Ita
dum nostrae voluntati obsequuntur, suae obliviscuntur.
Non ita illae ferae, vel illa armenta equorum,
vel genus omne pecudum, quae sine rectore vagantur
ullo, et omni domitoris gubernaculo destituta exa
<pb n="0341A"/>
sperantur. Et ideo appositi sunt armentarii, opiliones,
caeterique pastores, quidam magistri gregum
officia sua singulis animantium sibi commissorum
conditione formantes.</p>
          </div3>
<div3>
            <head>4.</head>
            <p>
 Videtur ergo et sensuum nostrorum quoddam
genus aliud domitum et mansuetum: aliud indomitum
quod armentario quodam motu mentis velut
deside atque resoluto proruat ad irrationabiles delectationes
corporis: mansuetum autem quod velut
duci cuidam moderationi mentis se subjiciat et
subdat. Quaecumque ergo ejus naturae reguntur, ea
sunt masculina atque perfecta: quaecumque autem
sine duce ullo plebeia praesumptione quadam dominantur,
velut civitatis alicujus quae regis optimatumque
consilio privata sit, ita corporis sui omnem
<pb n="0341B"/>
statum et virilem vigorem muliebri quadam dissolutione
effeminant. Ex his illa lex carnis est, quae
legem Apostolicae mentis impugnans, captivam trahebat
eam quadam lege peccati. Et ideo ut de illo
mortis corpore liberaretur, spem suam Paulus
omnem non in sua virtute, sed in Christi gratia
reponebat <note>(Rom. VII, 25)</note>. Unde liquet quod hae commotiones
quae secundum legem mentis sunt, ex divino
favore procedunt, alii autem sensus ex voluptate
corporea.</p>
          </div3>
<div3>
            <head>5.</head>
            <p>
 Illa igitur quae sancta sunt, primitiva sunt nostrorum
sensuum: ista velut de quodam grege sunt, et
vilitate plebeia: quae varia videtur Moyses nominibus
significasse diversis. Hoc enim declarat etiam
illa area legis mystica, de qua ait: <hi>Initia areae tuae
<pb n="0341C"/>
et lacus tui non novissima facies. Primitiva filiorum
tuorum dabis mihi <note>(Exod. XXII, 29)</note>
            </hi>. Sanctae commotiones
sensuum nostrorum, quae secundum virtutes
sunt, ipsae sunt primitiae areae spiritalis: propterea
etiam rurali areae comparantur, in qua ventilantur
frumenta. Sicut enim in hac rurali area excutitur
triticum atque hordeum, <emph>207</emph> et dum saepius ventilatur,
separatur a paleis; quia paleae caeteraque
purgamenta messis in diversum levis aurae spiramine
dissipantur; illa vero quae solidiora sunt, in locum
eumdem excusso pulvere relabuntur: ita cogitationum
nostrarum fruges quae sunt solidae atque optimae,
puram atque sinceram exhibent virtutis alimoniam,
sicut scriptum est: <hi>Quia non in solo pane
vivit homo, sed in omni verbo Dei <note>(Luc. IV, 4)</note>
            </hi>: quae
<pb n="0341D"/>
autem inutiles sunt et vacuae, disperguntur ut fumus
ac nebulae; quia sicut fumus oculis, sic iniquitas
utentibus ea. Et recte fumo iniquitas comparatur,
quae velut quadam saeculari caligine aciem mentis
obducit.</p>
          </div3>
<div3>
            <head>6.</head>
            <p>
 Et ideo Dominus dicit: <hi>Cum intraveritis in
terram in quam induco vos, et cum manducare coeperitis
de panibus terrae illius, offeretis oblationem separatam
Domino, primitias conspersionis vestrae, panem
<pb n="0342A"/>
sicut oblationem de area: sic offeretis primitias confusionum
vestrarum, et dabitis Domino <note>(Num. XV, 2 et seq.)</note>
            </hi>.
Confusio nos sumus, diversorum elementorum quadam
commixtione compositi. Siquidem frigidum
calido, et humidum sicco miscetur in nobis. Haec
conspersio multas habet carnis illecebras, et plurimas
delectationes: sed non sunt hi primitivi hujus
corporis sensus, quia ex anima et corpore constamus
et spiritu. Haec est conspersio principalis, in
qua sanctificari nos Apostolus cupit, sicut ait: <hi>Ipse
autem Deus pacis sanctificet vos per omnia; ut integer
spiritus vester et anima et corpus sine querela in die
Domini nostri Jesu Christi servetur <note>(I Thess. V, 23)</note>
            </hi>.
Cujus conspersionis primitiae spiritales sunt, hoc
est, inventiones et generationes sensuum qui ex vigore
<pb n="0342B"/>
animae procedunt. Sed non omnes primitivi
sensus, nisi qui malitiae et improbitatis, atque omnis
erroris exsortes sunt. Sunt autem necessariae corporis
delectationes, ut dormiendi, edendi, bibendi,
deambulandi, et caeteri sensus hujusmodi; sed non
in his primitiae. Et ideo non in his, sed in illis Domini
sacramentum, ubi castitas, pietas, ubi fides
atque devotio. Cujus rei manifestum et evidens
exemplum est oblatio patriarchae Isaac, quem sacrificii
modo obtulit pater nullius motu passionis inflexus
humanae, mundam offerens Deo hostiam,
vacuamque formidinis, et corporeae cupiditatis immunem,
cum ipsa pietas patris devotioni cederet
immolantis.
</p>
          </div3>
        </div2>

<div2>
          <head>CAPUT II.</head>
<p> <hi>Primitias non tempore, sed sanctitate aestimari: cum
fide quae imprimis necessaria est, conjungenda ad
verum sacrificium bona opera: fructu mutandum
laborem, atque animam ab inutilibus liberandam
esse.</hi> 
<pb n="0342C"/>
          </p>
<div3>
            <head>7.</head>
            <p>
 Nunc consideremus quae sit vis primitiarum,
et utrum tempore aestimentur primitiae, an sanctitate,
hoc est, utrum omnia <emph>208</emph> primogenita sanctificationem
habeant primitiarum. Primitiae etenim
fructuum sanctae secundum legem <note>(Num. XVIII, 8)</note>;
quia in his optimum festinae fidei sacrificium est:
sed fiunt sanctae devotione, non tempore; quia non
proventus sanctificat, sed devotio. Denique ubi celer
proventus est, si devotio moretur, offensa contrahitur.
Non ergo omnia primogenita sancta: sed
<pb n="0342D"/>
omnia quae sancta sunt, sunt etiam primogenita.
Denique Cain primogenitus, sed non sanctus. Sanctus
quoque Israel Dei populus, sed non primus
aetate; et tamen primogenitus appellatur, sicut
scriptum est in prophetis: <hi>Primogenitus meus Israel <note>(Exod. IV, 22)</note>
            </hi>.
Et Levi sanctus, sed non primogenitus;
nam tertius Liae filius legitur <note>(Gen. XXIX, 34)</note>:
et tamen levitae primogeniti nuncupati, quibus ab eo
nomen est derivatum. Scriptum est enim in Numeris:
<pb n="0343A"/> <hi>Ecce tuli levitas de medio filiorum Israel pro
omni primogenito qui aperit vulvam a filiis Israel, et
erunt mihi levitae; mihi enim omne primitivum. In
qua die percussi omne primogenitum Aegypti, sanctificavi
omne primogenitum Israel 
 <note>(Num. III, 12 et 13)</note>
            </hi>.
Ergo levitae primogeniti nuncupati, qui sanctificatione
utique caeteris filiis Israel antelati sunt. Qua
ratione primogeniti sint, audi Apostolum dicentem: <hi>Sed appropinquastis Sion monti, et civitati Dei vivi
Hierusalem quae in coelo est, et decem millibus laetantium
Angelorum, et Ecclesiarum primitivarum, quae
scriptae sunt in coelo 
 <note>(Hebr. XII, 22)</note>
            </hi>. Quatuor ordines
fecit, montis Sion, civitatis Hierusalem, celebritatis
angelorum, et Ecclesiarum primitivarum. Tulit ergo
Dominus Deus de medio populi Israel levitas; quia
non humanarum eos consortes voluit esse curarum,
<pb n="0343B"/>
sed divinae religionis ministros. Et primogenitos
sibi fecit qui vulvam aperiunt spiritalem; et ideo
non erant ab utero naturae, sicut diversorum criminum
peccatores: sed destructis cultoribus saecularibus
eliguntur. Unde non habent cum plebeia
possessione consortium, nec in medio populi computantur;
quia verbum Dei in medio sui possident,
sicut scriptum est in Evangelio: <hi>Ubi sunt duo vel
tres congregati in nomine meo, ibi ego sum in medio
eorum <note>(Matt. XVIII, 20)</note>
            </hi>. Et alibi: <hi>Medius vestrum
stat quem vos nescitis <note>(Joan. I, 26)</note>
            </hi>.</p>
          </div3>
<div3>
            <head>8.</head>
            <p>
 Hinc ergo cognoscimus quod ante omnia fides
nos commendare Deo debeat. Cum fidem habuerimus,
elaboremus ut opera nostra perfecta sint. Siquidem
hoc plenum est et perfectum sacrificium,
<pb n="0343C"/>
sicut ipse Dominus docet nos dicens: De donis et
datis tuis observabitis offerre mihi in diebus festis
meis, nihil detrahentes, neque dispertientes; sed
plena et integra et perfecta offerentes. Festus autem
dies Domini est, ubi perfectarum virtutum gratia
est. Quae tunc perfectae sunt, si sollicitudinum saecularium,
et corporalis illecebrae victor animus delinimenta
voluptatis excludat, liber a saeculo, Deo
deditus, nihil de tramite directae intentionis imminuens,
nec affectus sui tempora nunc luxuriae dividens, <emph>209</emph> 
 nunc labori. Solus itaque sapiens hanc
celebrat solemnitatem, nullus alius. Immunem
enim hujusmodi passionum animam reperire difficile
est. Divide ergo secundum rationem animae principalia
et obedientia, et tunc quid masculinum, quidve
<pb n="0343D"/>
femininum sit deprehendes. Nulla enim sine labore
virtus, quia labor processus virtutis est. Quod etiam
legis ipsius verba significant, quae dicit: <hi>Omne quod
aperit vulvam asinae, mutabis ove <note>(Exod. XIII, 13)</note>
            </hi>.
<pb n="0344A"/>
Immunda enim animalia lex a sacrificio separavit,
et pro his ad vicem munda jussit offerri. Asinae ergo
partum, hoc est, immundum jubet mutari ove, quae
munda et apta sacrificio est <note>(Levit. XXVII, 27)</note>. Hoc
est secundum litteram. Caeterum si quis sensum
spiritalis legis altius persequatur, libet considerare
quod asina laboriosum sit animal, ovis fructuosum.
Fructu ergo dicit mutandum laborem, ut finis operis
sui fructus sit. Vel certe hoc modo: omnem laborem
tuum, omnem industriam puro et simplici commendabis
affectu.</p>
          </div3>
<div3>
            <head>9.</head>
            <p>
 <hi>Si autem non mutabis,</hi> inquit, <hi>redimes <note>(Exod.,
XIII, 13)</note>
            </hi>. Jubetur ergo secundum litteram, ut animal
aliud pro immundo animali offeratur, aut pretium;
ne inter decimas fructuum vel minus aliquid,
vel immundum videatur offerri. Intellectus autem
<pb n="0344B"/>
profundior liberandam animam tuam docet, ut desistat
ab iis quae fructum non habent. Qui enim
redimit se, liberat et quodam exuit debito. Relinquenda
sunt opera quae verum fructum, bonosque
processus habere non possunt; qualia sunt ista mundana
quorum usus non potest esse diuturnus. In
quibus ipse nudus et veri vacuus effectus est; et
quamvis summo quaesitus fuerit labore, animam nihil
juvat. Ea enim quae servitutem animae inferunt, inutilia
sunt omnia, etsi non desit effectus. Magna videtur
praeliantium victoria, triumphantium gloria:
sed frequenter ipsos videmus qui vicerint, rursus
bellorum subjacere incertis et transferri ad hostem
eventu praelii, et eo ipso quo victores ante fuerint,
<pb n="0344C"/>
fieri miseriores. Opus est ergo ut opera tua ad Deum
dirigas, et ejus tibi aspiret favor. Athleta ipse qui
suis non alienis decernit viribus, quoties congreditur,
dubios casus subire se credit. Et cum ad coronam
pervenerit, intelligit citius hanc mundi gloriam tamquam
coronae ipsius folia marcescere. Gubernator
cum in portus navim subduxerit, vix finem impositum
labori putat, et statim quaerit laboris exordium.
Solvitur corpore anima, et post finem vitae hujus
adhuc tamen futuri judicii ambiguo suspenditur. Ita
finis nullus, ubi finis putatur. Unde votis et pura
conscientia et spiritu charitatis adhaereamus Deo
nostro, et divinum nobis conciliemus favorem: precantes
ut a saecularibus curis tamquam ab immitibus
et agrestibus dominis possimus absolvi atque exui,
mundanoque exire servitio, in libertatem supernae
<pb n="0344D"/>
cognitionis quae vera et sola est libertas, vocati.
<emph>210</emph> </p>
          </div3>
        </div2>

<div2>
          <head>CAPUT III.</head>
<p> <hi>Quod dixerat laborem fructu mutandum, exemplo
Judaeorum in Aegypto servientium, et Evangelii
testimonio confirmat; quonam ex loco, et quo pacto
liberanda sit anima, declarat; et Christum verum
levitem, id est, liberatorem nostrum esse. Denique
pulchra de utilitate quam affert justorum familiaritas,
proponit.</hi> 
<pb n="0345A"/>
          </p>
<div3>
            <head>10.</head>
            <p>
 Et ut praeceptum legis exemplo astruamus,
cum deprimerent Aegyptii Judaeorum populorum in
operibus variis, et luto ac lapide, ingemuerunt filii
Israel, et Domini provocaverunt in se misericordiam.
Et dixit ad Moysen: <hi>Ego exaudivi gemitum filiorum
Israel, quomodo Aegyptii in servitutem deprimunt eos,
et memor factus sum Testamenti mei. Vade et dic filiis
Israel, ego Dominus, et educam vos de potentia Aegyptiorum,
<pb n="0345B"/>
et eruam vos de servitute eorum, et liberabo
vos in brachio excelso, et judicio magno, et sumam vos
mihi in plebem, et ero vester Deus, et scietis quoniam
ego sum Dominus Deus vester qui educam vos de potentia
Aegyptiorum, et inducam vos in terram in quam
extendi manum meam <note>(Exod. III, 7 et seq.)</note>
            </hi>. Ecce quomodo
populus Hebraeorum fructu mutavit laborem,
ut qui in luto operabatur, spe regni operaretur
aeterni. Et ideo Dominus in Evangelio inanem populorum
gentilium miseratus laborem, qui lateres construerent
lutulentae superstitioni, et voluptati corporis
dediti, solidum fidei murum aedificare non
possent, velut ad quosdam asinae fetus locutus ait: <hi>Venite ad me, omnes qui laboratis, et ego vos reficiam.
Tollite jugum meum super vos, et discite a me quia sum
<pb n="0345C"/>
mitis et humilis corde, et invenietis requiem animabus
vestris 
 <note>(Matt. XI, 28 et seq.)</note>
            </hi> Qua vocatione plenius
mihi videor verba legis et mysteria recognoscere:
quia asinam aut commutandam ove docuit, aut redimendam
pecunia; ut non solum asinae partum ove,
hoc est, mundis immunda mutemus, sed etiam redimamus.
Quod videtur exprimi, si prius sacrificio purificationis,
et mysterio baptismatis delictorum nostrorum
inquinamenta lavemus; crimina quoque
nostra bonis operibus, fideique pretio, et miseratione
redimamus.</p>
          </div3>
<div3>
            <head>11.</head>
            <p>
 Pretium nostrum sanguinis est Christi. Unde
et apostolus Petrus ait: Non auro vel argento redempti
estis, sed pretioso sanguine <note>(I Pet. I, 18.)</note> 
Et Paulus dicit: <hi>Pretio empti estis, nolite effici servi
<pb n="0345D"/>
hominum <note>(I Cor. VII, 23)</note>
            </hi>. Unde non otiose miramur in
Evangelio quod super pullum asinae sederit Dominus
Jesus <note>(Marc. XI, 7)</note>; quia populus gentilis coepit esse
Christi hostia, quia secundum legem habebatur immundus.
Unde et de levitis scriptum est <note>(Exod. XII, 13)</note> 
quod sint redemptiones eorum; eo quod et sanctitate
vitae suae et oratione peccata plebis lavarent. In quibus
figura agni praecessit mysteriis verum venturum levitem,
qui proprii corporis passione tolleret peccatum
mundi. Levites significatur susceptus pro me, vel ipse
mihi levis; ipse enim perfectae virtutis habet impertiendae
populo sanitatis indicium. Ipse ergo qui pro
<pb n="0346A"/>
salute universorum exspectatus advenit, pro me est
utero editus virginali, <emph>211</emph> pro me oblatus, pro me
gustavit mortem, pro me resurrexit. In quo omnium
hominum suscepta est redemptio, assumpta est resurrectio.
Ipse est verus levites; ut nos levitas faceret
adhaerere Deo, ipsi continuas preces fundere, de
ipso salutem sperare, fugere terrena negotia, in Dei
possessione numerari, sicut scriptum est: <hi>Domine,
posside nos <note>(Exod. XXXIV, 9.)</note>
            </hi> Ea est enim sola possessio,
quae nullis obnoxia tempestatibus perpetuae
gratiae ferat fructus. Redemptor levites est,
quia vir sapiens redemptio insipientis est. Qui
tamquam medicus aegrum insipientis animum fovet,
et quaedam aspergit solidiora menti prudentiae medicamina,
imitatus illum medicum qui de coelo venit,
<pb n="0346B"/>
ut demonstraret hominibus prudentiae vias, et sapientiae
semitas parvulis revelaret. Videbat enim laborantes
non posse sine remedio salvari, et ideo medicinam
tribuebat aegris. Ideo omnibus opem sanitatis detulit;
ut quicumque perierit, mortis suae causas sibi ascribat,
qui curari noluit, cum remedium haberet, quo
posset evadere: Christi autem manifesta in omnes
praedicetur misericordia; eo quod ii qui pereunt,
sua pereunt negligentia: qui autem salvantur, secundum
Christi sententiam liberentur, qui omnes
homines vult salvos fieri, et in agnitionem veritatis
venire. Denique et Sodoma si habuisset quinquaginta
justos, non esset eversa, et si decem habuisset,
esset redempta; eo quod sermo remissionis peccatorum
animam servitute exuat, et disciplinae plenitudo
<pb n="0346C"/>
perfectae mentem non sinat edaci libidinum vapore
consumi.</p>
          </div3>
<div3>
            <head>12.</head>
            <p>
 Plurimum tamen refert, et moralem aedificat
affectum, si etiam numerum justorum simpliciter
accipiamus prodesse populorum saluti. Comprimit
et resecat invidiam, confundit improbitatem, virtutem
incitat, auget gratiam. Nemo enim invidere debet
alteri laudem quae sibi prosit: atque improbus
quisque redemptorem suum dum suscipit, frequenter
imitatur; certe veneratur, plerumque etiam diligit.
Ipse etiam si aliis profuturum sciat, studiis augetur,
eaque gratia connectit populos, accumulat charitatem
civium, urbium gloriam. Quam beata civitas quae
plurimos justos habet, quam celebrabilis ore omnium:
quomodo benedicitur tota de parte, et beatus atque
<pb n="0346D"/>
perpetuus ejus status aestimatur! Quam gaudeo cum
aliquos mites ac sapientes diu vivere video, cum virgines
castas, viduas graves aspicio longaevas, velut quamdam
incanam Ecclesiae curiam quae praetendat ipso
quodam vultu et specie gravitatis quod revereantur,
quod imitentur, quo ad omnem morum gratiam colorentur!
Non enim ipsis gaudeo, cum vivendo
multa subeant taedia saeculi hujus, sed quia prosunt
pluribus. Similiter dum aliquis hujusmodi decidit,
quamvis longa senectute depositus, afficior; quia destituitur
grex juvenum muro senili. Denique periturae
urbis, aut malorum imminentium, vel futurae
<pb n="0347A"/>
labis hoc primum indicium est, si decedant viri consultiores,
vel etiam graviores feminae. Hinc primum
ingruentium porta aperitur malorum. Sicut ergo
urbs tota solidatur atque urgetur coetu sapientium,
vel obitu labefactatur: ita sermo gravis, et quidem
senilis <emph>212</emph> plenus prudentiae stabilire uniuscujusque
animam, et confirmare mentem solet. Jam si
accedat multarum lectionum usus, plurimorum praeceptorum
et consiliorum quidam senatus, velut perpetuum
urbis ejus quae in singulorum est praecordiis,
statum efficit.
</p>
          </div3>
        </div2>

<div2>
          <head>CAPUT IV.</head>
<p> <hi>Quare Moyses levitas appellarit primogenitos et redemptores,
eorumque urbes redemptrices designarit?
Cur non sit absurdum piis cohabitare facinorosos?
De duabus in Deo virtutibus, misericordia
et justitia, atque earum ministris; deque eo quod
malitiae egressus semper virtutis operetur ingressum,
et contra; ut Evangelicis exemplis comprobatur.</hi> 
<pb n="0347B"/>
          </p>
<div3>
            <head>13.</head>
            <p>
 Ideo ergo primogenitos et redemptores caeterorum
levitas Moyses appellavit <note>(Num. III, 12)</note>;
quod maturioris et utilis sententiae viri altero senectutem
quamdam animae praeferant, altero redemptionem
conferant. Unde et civitates levitarum in veteri
Testamento redemptrices significavit Moyses <note>(Num.
XXXV, 6)</note>; quia is qui confugit ad eam animam, in
qua habitat Dei Verbum, quae urbis modo munita atque
vallata sit, perpetuam libertatem acquirit sibi.
<pb n="0347C"/>
Sicut enim in civitatibus levitarum erat poenarum remissio;
ut si quis ad eas confugeret, qui non voluntariam
necem hominis admiserat, nulli eum occidere
liceret intra urbes dumtaxat positum levitarum: ita
quem peccati proprii poenitet, quod aut imprudenter
aut invitus admisit, si levitarum adhaereat incolatui,
et ab illis praeceptoribus qui Dei mandata dispensant,
recedendum non putet, lex ipsa ab omni eum commissi
flagitii poena supplicioque liberat.</p>
          </div3>
<div3>
            <head>14.</head>
            <p>
 Nec absurdum putes quod facinorosi cohabitant
piis, ac maculosi sacratis. Opus enim habent
purificari qui aliquo polluti sunt delictorum contagio.
Et quodammodo diverso genere causa concurrit. Sicut
enim levites mundanis voluptatibus abdicatus,
exsul est culpae, ita sanguinis reus, fugitivus est patriae.
<pb n="0347D"/>
Sed hoc interest, quod iste necessitate suos deserit
propter metum legis: minister autem Dei humanarum
consortiis renuntiat passionum, et quadam
carnalis illecebrae se abdicat necessitudine propter
studia virtutis. Etiam illud non abhorret a vero,
quod et iste velut quasdam in se manus injicit; ut
<pb n="0348A"/>
interficiat voluptates sui corporis, et quemdam suae
carnis operetur interitum. Interfecit nempe Moyses
Aegyptium, et fugax factus est de terra Aegypti, ut
declinaret ejus terrae tyrannum. Sed non ante illum
interfecisset Aegyptium hominem, nisi prius in se
nequitiae spiritalis Aegyptium interemisset, et abdicasset
se regalium luxu honorum, majus patrimonium
aestimans thesauris Aegypti opprobrium Christi. Quod
stultis quidem videtur opprobrium: nobis autem illud
opprobrium Dominicae crucis virtus Dei est atque
sapientia.</p>
          </div3>
<div3>
            <head>15.</head>
            <p>
 Accedit eo, quod duo quaedam in Deo principalia
sunt genera virtutum, unum quo remittit, aliud
quo vindicat. Remittuntur peccata per Dei verbum,
cujus levites interpres et quidem exsecutor est <hi>(23,
<pb n="0348B"/>
q. 5, cap. Remittuntur; et de Poenit. dist. 1, cap.
Verbum Dei)</hi>: remittuntur etiam per <emph>213</emph> officium
sacerdotis, sacrumque ministerium: puniuntur quoque
per homines, sicut per judices, qui potestate ad tempus
utuntur, sicut Apostolus docet dicens: <hi>Vis autem
non timere potestatem? Bonum fac, et habebis laudem
ex illa; Dei enim minister est tibi in bonum. Si autem
malum feceris, time. Non enim sine causa gladium
portat; enim minister est, vindex in iram ei qui malum
agit. <note>(Rom. XIII, 4)</note>
            </hi>. Puniuntur peccata etiam per populos,
sicut legimus <note>(Esai. XIII, 17)</note>; quia saepe ab
alienigenis Dei jussu excitatis propter divinae majestatis
offensam subjectus factus est populus Judaeorum.
Nec is quidem <note>(45, q. 1, cap. Nec is qui)</note> qui
invitus aliquod fecerit homicidium, extra ministerium
<pb n="0348C"/>
est. Siquidem lex ait de eo: <hi>Quia Deus dedit
eum in manus ejus <note>(Exod. XXI, 13)</note>
            </hi>. Manus ergo ejus
instrumenti modo divinae ultioni ministerium praebuerunt.
Levites igitur minister remissionis est:
percussor autem qui tamen non ex dispositione,
sed praeter voluntatem fecerit homicidium, divinae
minister est ultionis.</p>
          </div3>
<div3>
            <head>16.</head>
            <p>
 Illud quoque specta, quia cum interficitur impius,
Christus infunditur. Et ubi abominatio aboletur,
sanctificatio congregatur; quia Dominus dixit: <hi>In
ea die qua interfeci omne primogenitum Aegypti, sanctificavi
mihi omne primogenitum Israel <note>(Num. III, 13)</note>
            </hi>.
Quod non ad unum diem afflictionis Aegypti referes,
sed ad omne tempus. Cum enim renuntiatur improbitati <note>(32, q. I, cap. Cum renuntiatur)</note>,
statim adsciscitur
<pb n="0348D"/>
virtus. Egressus enim malitiae virtutis operatur
ingressum: eodemque studio quo crimen excluditur,
innocentia copulatur. Habes hoc in Evangelio <note>(Joan.
XIII, 2)</note>; quia ubi Satanas immisit se in cor Judae,
Christus recessit ab eo, momentoque eo quo illum recepit,
hunc amisit. Denique sic scriptum est: <hi>Et post
<pb n="0349A"/>
buccellam introivit in eum Satanas <note>(Ibid., 27)</note>
            </hi>. Dixit
ergo illi Jesus: <hi>Quod facis, fac celerius.</hi> Quid illud?
Ut quia introierat in illum Satanas, ipse abiret a
Christo. Ejicitur itaque et excluditur, eo quod jam
cum Domino Jesu esse non possit; quia coeperat esse
cum diabolo: nulla enim communicatio Christi
cum Belial. Unde statim imperio expulsus abcessit,
sicut legimus, dicente Evangelista: <hi>Qui
cum accepisset buccellam, exivit continuo <note>(Ibid.,
30)</note>
            </hi>; erat enim nox. Non solum exivit, sed continuo,
et nocte exivit. Nec mirum si noctis tenebras habebat,
qui Christum deserebat. Verum sicut ipse receptus
a diabolo, exclusus a Christo est: ita Zachaeus
renuntians avaritiae, Christum recepit. Meritoque
videns studium ejus, quod in arborem ascendisset,
<pb n="0349B"/>
ut transeuntem Jesum videret, dicit Dominus: <hi>Zachaee,
festinans descende, quia hodie in domo tua manere
me oportet. Et descendit festinans, et excepit illum
gaudens <note>(Luc. XIX, 5 et 6)</note>
            </hi>. Sed excipiendo Christum,
exclusit avaritiam, relegavit perfidiam, renuntiavit
fraudibus. Aliter enim non ingreditur Christus, nisi
ut vitia excludat; quia non cohabitat erroribus. Denique
de templo ejiciebat nummularios, quia ipse
volebat habitare. Unde Zachaeus hoc intelligens, quia
Christum vetere suo suscipere affectu non poterat,
superiora vitia exire suo jussit hospitio, ut Christus intraret.
Merito igitur <emph>214</emph> Pharisaeis obmurmurantibus
quod Dominus Jesus ad hominem peccatorem divertisset
manere, dixit ad Dominum: <hi>Ecce dimidium
bonorum meorum, Domine, do pauperibus; et si cui aliquid
<pb n="0349C"/>
fraude abstuli, reddo quadruplum <note>(Ibid., 8)</note>
            </hi>. In
quo illis respondit qui dicebant peccatorem Christo
hospitium non debuisse praebere: Hoc est, jam non
sum publicanus, non sum ille Zachaeus, non praedo,
non fraudator. Reddo quae sustuli, reddo qui auferre
consueveram. Jam dono pauperibus, quos ante nudabam:
jam mea confero, qui aliena rapiebam. Fugerunt
crimina postquam Christus intravit. Discussa
est omnis carnalium caecitas passionum, ubi aeternae
vitae lumen infusum est.
</p>
          </div3>
        </div2>

<div2>
          <head>CAPUT V.</head>
<p> <hi>Adipes ac pinguedo sacrificiorum et hostiarum quid
significent.</hi> </p>
<div3>
            <head>17.</head>
            <p>
 Diximus de primogenitis, dicamus etiam de
<pb n="0349D"/>
adipibus, de quibus satis docet David dicens: <hi>Sicut
adipe et pinguedine repleatur anima mea <note>(Ps. LXII, 6)</note>
            </hi>.
Et supra ait: <hi>Et holocaustum tuum pingue fiat <note>(Ps.
XIX, 4)</note>
            </hi>. Hoc docens acceptabile esse sacrificium,
quod pingue, quod nitidum, et quodam pabulo fidei
ac devotionis, verbique coelestis uberiore alimonia
saginatum est. Frequenter pingue opus dicimus quod
spissum et operosum intelligi velimus: et opima
hostia praedicatur, quae non sit tenuis, non sit exilis.
<pb n="0350A"/>
Unde et sacrificium pingue recte nuncupamus, quod
opimum cupimus declarare. Sed etiam illud documento,
est quod pingues vaccae prophetica interpretatione
annis fertilibus comparatae sunt <note>(Gen. XLI,
26)</note>.
</p>
          </div3>
        </div2>

<div2>
          <head>CAPUT VI.</head>
<p> <hi>Quid sibi velit quod Dominus ait:</hi> Si recte offeras,
non recte autem dividas, peccasti, quiesce; <hi>et de
quatuor generibus quibus sacrificia commendabantur,
quorum si quid desit, sacrificium non probatur, cum
pulcherrima istorum morali interpretatione.</hi> </p>
<div3>
            <head>18.</head>
            <p>
 Nunc consideremus quid sit quod ait Dominus: <hi>Si recte offeras, non autem recte dividas, peccasti,
quiesce.</hi> 
 Quod indicium est Deum non muneribus
<pb n="0350B"/>
oblatis placari, sed offerentis affectu. Denique condemnati
oblator muneris Cain, quia pro conscientia
insincerae oblationis intellexit Deo sacrificium suum
non probatum, et tristis est factus. Quando enim
mens sibi recti est conscia, gratulatur, et infusione
quadam spiritali repletur animus gaudio, cum alicujus
vel studia, vel opera a Deo probantur. Tristitia
igitur Cain conscientiae testimonium, repulsae indicium
est. Et quamvis obtulit munus; tamen quia non
recte et jure divisit, culpam incidit.</p>
          </div3>
<div3>
            <head>19.</head>
            <p>
 Quatuor enim genera sunt quibus sacrificia
commendabantur. Si aut nova novorum essent, aut
frixa, aut divisa, aut continua. Nova novorum primo
tempore anni, quae specie in primogenitis fructibus
aestimabantur: nunc autem revelatum est eos
<pb n="0350C"/>
significari, qui per baptismatis <emph>215</emph> sacramenta renovantur.
Hoc est enim vere sacrificium primitivum,
quando unusquisque se offert hostiam, et a se incipit,
ut postea munus suum possit offerre <note>(Rom. XII, 1)</note>.
Nova igitur fides renovatorum, valida, pubescens, incrementum
virtutis acquirens, non remissa, non fessa,
non senio quodam marcida, et vigore ignava,
apta sacrificio est, quae pullulet quodam virenti germine
sapientiae, et juveniti divinae cognitionis fervore
pubescat; habeat tamen succum doctrinae veteris.
Sicut enim novi, ita et veteris Testamenti debet doctrina
concurrere, quia scriptum est: <hi>Manducate vetera
veterum, et vetera a facie novorum auferte <note>(Levit.
XXVI, 10)</note>
            </hi>. Cibus nobis sit cognitio patriarcharum,
epuletur animus in prophetarum oraculis: tali sagina
<pb n="0350D"/>
mens pascatur interior. Sed jam non species agni
sit, at veritas corporis Christi. Non umbra legis perstringat
oculos: sed aperte Dominicae gratia passionis,
et splendor resurrectionis aciem mentis illuminet.</p>
          </div3>
<div3>
            <head>20.</head>
            <p>
 Si autem offeres sacrificium de primitivis ovibus,
frixum in igne, frixum pingue, offeres sacrificium
primitivorum, sicut scriptum est <note>(Levit. VII, 2)</note>:
quod significat fidem tuam velut igni probatam esse
<pb n="0351A"/>
debere, et sancto fervere spiritu. Denique coxit lentem
Jacob, et fratri primatus benedictionis eripuit,
quos utique solida consequeretur fides. Hic ergo robustus
et vividus augebatur: ille autem qui cibum
suum coquere nesciebat, fatigatus atque deficiens defluebat.
Uratur igitur verbo Domini sicut igne virtus
animae tuae. Vide ustum Joseph, sicut scriptum est: <hi>Eloquium Domini ussit eum 
 <note>(Ps. CIV, 19)</note>
            </hi>. Torreatur
fides tua sicut spicae messium. Tunc enim maturitatem
fructuum praeferunt, cum eas primo solis processu
tempora aestiva torruerint. Sermo igitur plurimus
Scripturarum animam confirmat, et quodam spiritalis
gratiae colorat vapore; rationabilia quoque inventa
corroborat, dissolvitque omnem vim irrationabilium
passionum. Ideoque Esau laxatis virtutis
<pb n="0351B"/>
suae nexibus dissolutus est. Illi autem qui succincti
lumbos non crudum, neque coctum in aqua, sed assatum
in igni caput agni edere jubebantur, sicut habes
in Exodo, forti ac fideli animo, pedestri itinere
maria transfretarunt <note>(Exod. XII, 9)</note>. In Evangelio
quoque assos pisces Dominus Jesus manducabat, sicut
scriptum est <note>(Luc. XXIV, 43)</note>, in quo plenitudo
sancti Spiritus redundabat. Et fortasse ideo deficiebat
Esau, quia coctum in aqua desiderabat cibum,
quem Jacob quasi inhabilem sibi donavit infirmo.</p>
          </div3>
<div3>
            <head>21.</head>
            <p>
 Oblationem autem atque orationem oportet
non confusam esse, sed competenti divisione distinctam.
 In omni enim re confusione melior est distinctio;
multo magis in oratione atque oblatione,
quae nisi certas divisiones habeat, fit obscurior. Ideoque
<pb n="0351C"/>
hostiae plerumque membra lex dividi jubet, et
holocausta offerri <note>(Levit. I, 6)</note>; ut sine admixtione et
 operimento aliquo nudum sacraficium sit; eo quod
nuda atque omnibus exuta involucris debeat fides
nostra fervere; ne vagis et fallacibus opinionibus induatur,
sed pura atque sincera simplicitas mentis
appareat. Deinde in partes dividatur congruas. Virtus
enim <emph>216</emph> genus est, quae dividitur in plurimas
species: sed principales quatuor sunt, prudentia,
temperantia, fortitudo, justitia. Redoleat igitur oratio
tua prudentiam erga cognitionem Dei, et veritatem
fidei: redoleat temperantiam quam etiam a conjugibus
exigendam putavit Apostolus dicens: <hi>Nolite fraudare
invicem, nisi forte ex consensu ad tempus, ut vacetis
orationi <note>(I Cor. VII, 5)</note>
            </hi>. Et lex castificatos ante
<pb n="0351D"/>
hesternum et nudiustertianum diem ad sacrificium
accedere jubet <note>(Exod., XIX, 10)</note>. Fortitudinem teneat
oratio, ut nullo interpoletur metu, nulla lassitudine
deficiat. Tunc enim debet esse intentio ad precandum
robustior, cum urgemur adversis. Justitiam custodiat
precatio, quam si tenuisset Judas, non in peccatum
facta esset ejus oratio. Quando enim magis ab injustis
operatis ac pravis studiis abstinere debemus, quam
tunc quando Dei justitiam deprecamur? Et ideo Dominus,
<pb n="0352A"/>
ut cordi nobis esset justitia: <hi>Beati,</hi> inquit, <hi>qui
persecutionem patiuntur propter justitiam: quoniam
ipsorum est regnum coelorum <note>(Matth. V, 10)</note>
            </hi>. Haec enim
defuit Judae; nam si adfuisset, non tradidisset Dominum,
non prodidisset magistrum. Defuit sacrificio
etiam Cain istius, qui si tenuisset justitiam, Domino
debuit primitiva munera, non posteriora deferre. Defuit
itaque ei divisio, ideoque responsum ait: <hi>Si recte
offeras, non autem recte dividas, peccasti, quiesce.</hi> 
Vides quantum sit vitii. Ubi deest divisio, ibi totum
sacrificium refutatur.</p>
          </div3>
<div3>
            <head>22.</head>
            <p>
 Superest ut de continua et jugi oratione dicamus,
quod immorari nos et vacate orationi oportet.
Pernoctabat Dominus in oratione, non ut sibimet
prodesset, sed ut nos doceret. Frequens enim oratio
<pb n="0352B"/>
quamdam operatur disciplinam orandi; quia ipse
usus docibiles Dei facit, indocibiles negligentia. Bona
igitur exercitatio. Denique corporis virtus exercitatione
augetur frequenti: at inexercitata minuitur et labitur.
Plurimi enim exercitii dissuetudine etiam naturalem
dissolvere virtutem. Similiter animae fortitudo
exercitationis assiduitate solidatur; ut labor
ipse disciplinae sit non oneri futurus, sed usui. Hunc
cibum menti nostrae deferamus, qui multa attritus
meditatione ac politus, cor hominis sicut illud coeleste
manna confirmet. Quod non otiose tritum ac
politum accipimus; eo quod coelestium scripturarum
alloquia diu terere ac polire debemus, toto animo et
corde versantes; ut succus ille spiritalis cibi in omnes
se venas animae diffundat. Ergo si tamquam pubescens
<pb n="0352C"/>
adolescat fides, quae defectum senescentis
devotionis ableget, et spiritu ferveat, et congrua distinctione
teneatur mensura legitimae divisionis, et assiduitas
commendet gratiam; tunc fit illud pingue,
et tamquam adipale precationis genus, de quo dicit
Propheta: <hi>Impinguasti in oleo caput meum <note>(Ps. XXII,
5)</note>
            </hi>. Sicut enim agni multo lacte pinguescunt, et sicut
oves bene pastae adipe nitent: ita apostolico succo
pasta fidelium pinguescit oratio.</p>
          </div3>
<div3>
            <head>23.</head>
            <p>
 Horum si desit aliquid quae superius diximus,
sacrificium non probatur. Ideoque dictum est ad Cain: <hi>Si recte offeras, non autem recte</hi> 
 <emph>217</emph> <hi>dividas, peccasti.</hi> 
Namque mundus ipse distincte legitur factus,
cum esset ante incomposita pars ejus; quia <hi>Terra
erat invisibilis, et incomposita <note>(Gen. I, 2)</note>
            </hi>. Nempe lux
<pb n="0352D"/>
primum facta est, et vocavit Deus lucem, et separavit
Deus inter lucem et tenebras, et vocatae sunt tenebrae
nox. Et per ordinem singula quod facta sint
legimus, coelum, terra, ligna fructifera, animalia diversa.
Distributa autem sunt leviora superioribus, ut
aer et ignis: graviora inferioribus, hoc est, terra et
aqua. Utique simul omnia fieri jubere potuit Deus:
sed distinctionem servare maluit, quam nos in omnibus
imitaremur negotiis, et maxime in vicissitudinibus
<pb n="0353A"/>
gratiarum, in quibus non satis est reddere quod acceperis,
sed commendare quod reddas. Nam si quis debitum
solvat, et in referendo injuriam faciat creditori, intolerabilius
est utique, quam non reddidisse quod debebat.
Non ergo quantitas solutionis, sed animus reddentis,
et qualitas consideratur, et affectus. Recte igitur Cain
obtulit; quia oblatio insigne devotionis, et indicium gratiarum
est: sed non recte divisit; quia ante omnia Deo
debuit deferre primitias, ut a gratia inchoaret auctoris.
Etenim divisionis hic ordo est, ut prima secundis,
non primis secunda praecurrant; et coelestia terrenis,
non terrena coelestibus praeferantur.
</p>
          </div3>
        </div2>

<div2>
          <head>CAPUT VII.</head>
<p> <hi>Deum qui in Adamo docuit non peccandum, in Caino
docuisse non defendendum peccatum. Et ibi quam
proclive sit ab impietate in alia scelera praecipitari.</hi> 
<pb n="0353B"/>
          </p>
<div3>
            <head>24.</head>
            <p>
 Sed quia Cain confudit hunc ordinem, dicitur
ei: <hi>Peccasti, quiesce <note>(Gen. IV, 7)</note>
            </hi>. Omnia docet Deus.
Primum ne pecces, ut in Adam monuit: secundo, si
peccaveris, quiescas, ut in Cain doceris. Erubescere
enim debemus, et condemnare peccatum, non defendere;
quoniam pudore culpa minuitur, defensione
cumulatur. Et silendo corrigimur, contentione
prolabimur. Sit saltem verecundia, ubi non est absolutio.
Inde illud: <hi>Justus in exordio sermonis accusator
est sui <note>(Prov. XVIII, 17)</note>
            </hi>. Et iterum ab ipso
Domino alibi dictum legimus: <hi>Dic iniquitates tuas,
ut justificeris <note>(Esai. XLIII, 26)</note>
            </hi>. Quanta pudoris gratia,
ut justitiam teneat verecundia, quam culpae
reatus abstulerit! Ideo autem ait: <hi>Quiesce,</hi> quoniam
<pb n="0353C"/>
non habes quod excuses. Culpae ipsius ad te conversio
est. Non enim frater ei addicitur, sed error
ascribitur, cujus ipse sibi auctor est. In te, inquit <note>(Gen. IV, 7)</note>,
revertitur crimen, quod a te coepit.
Non habes in quo necessitatem magis, quam mentem
tuam arguas. In te retorquetur improbitas tua, <hi>tu princeps es illius 
 <note>(Ibid.)</note>
            </hi>.</p>
          </div3>
<div3>
            <head>25.</head>
            <p>
 Bene ait: <hi>Tu princeps es illius.</hi> Etenim impietas
mater quaedam est delictorum; et qui graviora
peccaverit, in caetera facile prolabitur. Quomodo
enim potest ab humanis temperare qui divina violavit,
et hominibus bonus esse qui Deum laesit?
Atrociorem igitur scelerum reatum vitia reliqua sequuntur;
quoniam quo flagitiosa propenderint, eo
inclinant caetera. Tu ergo princeps operis tui, tu
<pb n="0353D"/>
dux criminis. Non te invitum, <emph>218</emph> non imprudentem
error attraxit: sed voluntarius reus judicio,
non lapsu fecisti dolum, quo divinae injuriae reum
ipse convincis.
</p>
          </div3>
        </div2>

<div2>
          <head>CAPUT VIII.</head>
<p> <hi>Cain admonitione spreta insolentiam et crimen auget.
Ejusdem verbis:</hi> Eamus in campum, <hi>significari ostenditur
pravis actionibus deserta loca et sterilia convenire.</hi> </p>
<div3>
            <head>26.</head>
            <p>
 Admonitus igitur ut quiesceret, auget insolentiam,
<pb n="0354A"/>
acerbat flagitium. Quid igitur sibi vult quod
ait: <hi>Eamus in campum <note>(Ibid., 8)</note>
            </hi>; nisi quia locus
nudus gignentium eligitur parricidio? Ubi enim frater
habebat occidi, nisi ubi fructus deesset? Tamquam
praesagiens natura tanti sceleris loco germina
denegaverat; quia non conveniebat, ut idem solum
et contagia parricidalis sanguinis reciperet praeter
naturam, et fructus secundum naturam germinaret.
Merito ipse dicit: <hi>Eamus in campum.</hi> Non dicit: Eamus
in paradisum, ubi poma florent, non in aliquem
cultum et fructiferum locum. Ipsi parricidae indicant
fructum se sceleris habere non posse, nec penes eos
fructum manere, qui tantae impietati praebuerint officium.
Nam ipsam refugiunt elementorum benignitatem,
ut iste Cain qui videtur veritus, ne largior
<pb n="0354B"/>
boni terra proventus triste facinus impediret, et liberalitatis
assuetudine genitalis, quae facit sibi fetus
et fructus varios germinascere, in hoc quoque criminis
apparatu vel muta specie sui fraternum revocaret
affectum. Latro diem refugit quasi criminis
testem, lucem adulter erubescit quasi adulterii consciam,
parricida terrarum fecunditatem fugit. Quomodo
enim poterat communis partus videre consortia,
qui consortem sui sanguinis trucidabat? Joseph
in lacum mittitur siccum, Ammon intra domum occiditur.
Justum igitur natura est impertita judicium,
ea loca in quibus erat futurum parricidium, muneris
sui dote privando: ut ex innocentis soli quadam damnatione
ostenderet quanta essent futura supplicia
noxiorum. Propter scelus igitur hominum et ipsa
<pb n="0354C"/>
elementa damnantur. Denique David montibus, in
quibus Jonathas cum patre interemptus est, perpetuae
poenam sterilitatis optavit dicens: <hi>Montes qui
estis in Gelboe, neque ros, neque pluvia cadat super
vos, montes mortis <note>(II Reg. I, 21)</note>
            </hi>.
</p>
          </div3>
        </div2>

<div2>
          <head>CAPUT IX.</head>
<p> <hi>Deum interrogasse Cainum, non ut disceret, sed ut
eum ad confitendum induceret. Hujus responsio in
Deum ac naturam impia; eique opposita Dei responsio
germanitatis pietatem egregie docere ostenditur.
A Deo justos audiri etiam mortuos, quod nimirum
ei vivant, et peccatores mortui sint. Hos malis
praesentibus ac futuris cruciari, magis tamen sollicitari
praesentibus.</hi> </p>
<div3>
            <head>27. </head>
<p>
              <pb n="0354D"/>Nunc consideremus qua ratione interrogavit
Deus Cain ubi esset frater suus, quasi nesciret occisum.
Sed quod ad scientiam Dei spectat, negantem
arguit, et inficianti quasi sciens respondit: <hi>Vox
sanguinis fratris tui ad me clamat <note>(Gen. IV, 10)</note>
              </hi>: quod
autem ad rationem profundam attinet, <emph>219</emph> peccantes
admonet ad poenitentiam. Confessio enim
poenarum compendium est. Inde in judiciis saecularibus
impositi equuleo torquentur negantes, et quaedam
tangit judicem miseratio confitentis. Est quaedam
<pb n="0355A"/>
in peccatis verecundia, et poenitentiae portio crimen
fateri, nec derivare culpam, sed recognoscere.
Mitigat judicem pudor reorum, excitat autem pertinacia
denegantium. Vult te provocare ad poenitentiam
Deus, vult de se sperari indulgentiam, vult
demonstrare tua confessione quod non sit auctor
malitiae. Nam qui peccatum suum ad quamdam referunt,
ut gentiles asserunt, decreti aut operis sui
necessitatem, divina arguere videntur, quasi ipsorum
vis causa peccati sit. Qui enim necessitate aliqua
coactus occiderit, quasi invitus occidit. Ea vero
quae a nobis sunt, excusationem non habent: quae
autem praeter nos sunt, excusabilia sunt. Sed quanto
gravius peccato ipso ad Deum referre quod feceris,
et reatus tui invidiam transfundere in auctorem non
<pb n="0355B"/>
criminis, sed innocentiae.</p>
          </div3>
<div3>
            <head>28.</head>
            <p>
 Perpende autem parricidae responsionem: <hi>Nescio,</hi> 
 inquit, <hi>numquid custos fratris mei ego sum <note>(Gen. IV, 9)</note>
            </hi>?
Etsi contumaciam prodat hic sermo,
sonat tamen quia si bonum fratrem considerasset,
custos debuit esse pietatis. Quem enim magis, quam
fratrem servare debuerat? Sed quomodo germanitatis
servaret officium, qui necessitudinis non agnovisset
affectum? Aut quomodo fieri posset, ut naturae
obedientiam deferret, qui Deo reverentiam non
exhiberet? Negat primum quasi apud ignorantem:
recusat fraternae munus custodiae, quasi exsors naturae:
declinat judicem, quasi liber arbitrii. Quid
miraris si pietatem non agnovit, qui non agnovit
auctorem? Et ideo doceris hac serie Scripturarum
<pb n="0355C"/>
fidem esse radicem virtutum omnium. Unde et Apostolus
ait: <hi>Quia fundamentum nostrum Christus est <note>(I Cor. III, 11)</note>
            </hi>; et quidquid supra hoc fundamentum
aedificaveris, hoc solum ad operis tui fructum, et ad
virtutis proficere mercedem.</p>
          </div3>
<div3>
            <head>29.</head>
            <p>
 Congrue igitur respondit Dominus tam imprudenter
neganti, dicens: <hi>Vox sanguinis fratris tui ad
me clamat <note>(Gen. IV, 10)</note>
            </hi>, hoc est, cur nescis ubi est
frater tuus? Soli eratis cum duobus parentibus, inter
paucos frater te latere non debuit. An quia parentes
tui accusatores esse non possunt? Nolo enim
ut ea necessitudo quae est auctor salutis, fiat auctor
periculi. In te solo leges suas natura amiserit. Ideo
ergo putas crimen latere, quia parentes accusare
non debent? Sed eo major est condemnatio tua.
<pb n="0355D"/>
Nam si chara necessitudinis nomina accusare non
debent, multo magis non debent occidere. Sed si
me testem abnuis, et refugis arbitrum, vox sanguinis
fratris tui testis est, quae ad me clamat. Illa
te majore auctoritate arguit, quam si frater viveret.
Soli eratis, quis eum potuit alter occidere? Si accusas
parentes, parricidam probas. Potuit fratrem
<pb n="0356A"/>
occidere, qui non parcit parentibus. Potuit parricida <emph>220</emph> 
 esse, qui de parricidis se ortum probare
desiderat.</p>
          </div3>
<div3>
            <head>30.</head>
            <p>
 Et bene ait: <hi>Vox sanguinis fratris tui clamat,</hi> 
non frater clamat. Hoc innocentia et gratia germanitatis
etiam in ipsa morte servat. Non accusat frater
Abel, ne videatur parricida. Non accusat vox
ipsius, non anima ejus, sed vox sanguinis accusat,
quem ipse fudisti. Tuum te ergo facinus, non frater
accusat. Simul querela criminoso adimitur. Non potest
de alieno testimonio queri, qui crimem proprio
facinore confitetur. Minor est sermo, quam factum.
Est tamen etiam terra testis, quae cepit sanguinem.
Et bene ait: <hi>Vox sanguinis fratris tui de terra clamat:</hi> 
non dixit, de fratris clamat corpore, sed <hi>de
<pb n="0356B"/>
terra clamat.</hi> Et si frater parcit, terra non parcit.
Si frater lacet, terra condemnat. Ipsa est, in te et
testis et judex: testis acrior, quae adhuc parricidii
tui sanguine madet: judex asperior, quae tanto
scelere coinquinata est, ut aperiret os suum, et
exciperet sanguinem fratris tui de manu tua. Et
illa quidem aperuit os suum, quasi exceptura de
fratribus verba pietatis, nihil timens cum fratres
videret, quae sciret jus germanitatis amoris incentivum
esse, non odii. Nam quomodo poterat parricidium
suspectare, quae adhuc non viderat homicidium?
Sed tu effudisti sanguinem, cujus dolens
ipsa contagium: <hi>Non augebit,</hi> inquit, <hi>virtutem
suam dare tibi.</hi> Quam innocens ultio, ut quae tam
graviter violata fuerit, satis habens non prodesse,
<pb n="0356C"/>
non quaerat nocere.</p>
          </div3>
<div3>
            <head>31.</head>
            <p>
 Non mediocre etiam dogma quod ait: <hi>Vox
sanguinis fratris tui ad me clamat;</hi> quia Deus justos
suos audit etiam mortuos, quoniam Deo vivunt. Et
merito pro viventibus habentur; quia etiam si corporis
gustaverint mortem, vitam tamen incorpoream
capiunt, et illuminantur suorum splendore
meritorum, luce quoque fruuntur aeterna. Justorum
ergo audit sanguinem: avertit se autem a precibus
impiorum; quoniam etiam si videantur vivere, miseriores
tamen sunt omnibus mortuis, carnem suam
sicut tumulum circumferentes, cui infelicem infoderunt
animam suam. Quid enim aliud est quam
sepulta, quae intra humum volvitur, et terrenae avaritiae
cupiditatibus, caeterisque vitiis includitur, ut
<pb n="0356D"/>
gratiae coelestis auram spirare non possit? Hujus
modi peccator a terra maledictus est, quae est infima
et postrema pars mundi. Superius utique coelum,
et quae in coelo sunt, sol, luna, et stellae,
Throni, Dominationes, Principatus, et Potestates,
Cherubim et Seraphim. Non est ergo dubium quod
eum et superiora damnaverint, quem inferiora damnarunt.
<pb n="0357A"/>
Nam quomodo absolvitur pura illic coelestique
sententia quem nec terrae potuerunt absolvere?
Et ideo gemens et tremens jubetur esse super
terram.</p>
          </div3>
<div3>
            <head>32.</head>
            <p>
 Evidens generalisque ratio, quia omni improbo
mala adsunt, et adfutura sunt. Quae adsunt,
tristitiam operantur; quae futura, formidinem. Sed
improbum plus praesentia, quam futura <emph>221</emph> sollicitant.
Unde et Cain dixit ad Deum: <hi>Major causa mea
est, quam ut dimittatur mihi. Si derelinques me hodie,
a facie tua abscondam me.</hi> Nihil enim gravius quam
errantem a Deo deseri, ut se revocare non possit.
Mors peccatoris finem peccandi affert: vita autem
divino gubernaculo destituta praecipitatur, et in graviora
prolabitur; ut si gregem pastor relinquat, incursent
<pb n="0357B"/>
bestiae: ita cum Deus deserit hominem,
ingruit diabolus. Grave est praesertim insipientibus
non habere rectorem. Serpit malitia, vulnus augetur,
ubi medicina defuerit. Abscondit se autem qui
velare vult culpam, et tegere peccatum. Qui enim
male agit odit lucem, et tenebras et suorum quaerit
latibula delictorum. Justus autem non abscondere se
a Domino Deo suo, sed ipse magis se offerre consuevit
dicens: Ecce sum ego qui non habeo criminosam
conscientiam, quam timeam deprehendi.</p>
          </div3>
<div3>
            <head>33.</head>
            <p>
 Merito ergo se abscondit male conscius, et
ait: <hi>Omnis qui invenerit me, occidet me.</hi> Augustae
mentis homo praesentem mortem veretur, perpetuam
negligit, et divinum judicium non reformidat,
interitum solum corporis deprecatur. Sed a quo
<pb n="0357C"/>
timebat occidi, qui solos parentes habebat in terris?
Potuit quidem et incursus bestiarum timere, qui
legis divinae jura violaverat; nec praesumere de
subjectis animalibus caeteris, qui hominem docuerat
occidi. Potuit et parentes parricidas timere, qui docuerat
parricidium posse committi. Potuerunt enim
et parentes de filio discere, quod didicerunt posteri
de parente.
</p>
          </div3>
        </div2>

<div2>
          <head>CAPUT X.</head>
<p> <hi>Dei comminatio,</hi> Si quis occiderit Cain, etc., <hi>moraliter
explicatur; in signo posito super eodem divina
clementia declaratur, sicut et in eo Caini dementia,
quod mortem temporalem plus timuerit, quam aeternam.
Hinc pulchre disseritur de incorruptibilitate
<pb n="0357D"/>
animae, ac futura vita. Tandem judicium non praepropere
ferendum, nec rursus inultum crimen sinendum
esse ostenditur.</hi> </p>
<div3>
            <head>34.</head>
            <p>
 Nunc consideremus qua causa dixerit Deus: <hi>Omnis qui occiderit Cain septies vindictam exsolvet <note>(Gen. IV, 15)</note>
            </hi>;
et qua ratione signum super eum ponitur,
ne occidatur parricida, cum prospectum non
fuerit, ne innocens occideretur. Octavus est homo,
habet rationabile quo praestet caeteris, habet et quinque
corporis sensus, habet etiam vocem, habet et
generandi gratiam. Haec septem nisi illo rationabili
<pb n="0358A"/>
regantur, subjecta morti sunt; et ideo stultus in his
habet omne periculum sui. Qui ergo rationabile illud
amiserit, frustra de istorum sibi usu septem carnaliam
munerum blandietur. Dissolvuntur haec omnia,
nisi habenis quibusdam rationis astricta sint. Mors
itaque rationis, mortem operatur irrationabilium
passionum. Sed illud melius quod septimus numerus
quietis et remissionis est. Ergo qui alii non pepercit
peccatori, et munus ei remissionis peccatorum inviderit,
ipse sibi spem remissionis eripiet, et erit in eo
pari mensura vindicta de gratia.</p>
          </div3>
<div3>
            <head>35.</head>
            <p>
 Quod autem signum posuit super Cain, ne quis
eum occideret, reflectere voluit errantem, <emph>222</emph> et
beneficio suo invitare ad correctionem. Ipsis enim nos
facilius committere solemus, quorum habemus gratiam.
<pb n="0358B"/>
Nec tamen magna concedit: sed in eo ipso
imprudentiam insipientis ulciscitur, qui cum esset
perpetuis suppliciis obnoxius, non remitti sibi poenam
poposcit, sed vitam corporis hujus obsecrandam
putavit, in qua plus aerumnae est, quam voluptatis.
Mors enim una est in secessione animae et
corporis, et in fine istius vitae, quae simul ut venit,
omnes corporis dolores auferre, non augere consuevit.
Metus vero qui hanc vitam viventibus frequenter
ingruunt, moestitiae, dolores, gemitus, diversique
cruciatus, gravitatum, et aegritudinum vulnera
plurimas etiam mortes generi humano inferunt,
ut ista mors remedium esse videatur, non poena.
Non enim peremptoria est, per quam non adimitur
vita, sed ad meliora transfertur. Nam si nocentes
<pb n="0358C"/>
moriuntur, qui gradum a peccatis revocare noluerint;
vel inviti tamen finem non naturae, sed culpae
adipiscuntur, ne plura delinquant, quibus vita fenus
est delictorum. Si autem bonae spei compotes sunt,
migrare magis quam deficere credendi sunt.</p>
          </div3>
<div3>
            <head>36.</head>
            <p>
 Inseritur hoc loco dogma de incorruptione
animae, quod ipsa vera et beata vita sit, quam unusquisque
bene conscius vivit multo purius ac beatius,
cum hujus carnis anima nostra deposuerit involucrum,
et quodam carcere isto fuerit absoluta corporeo;
in illum superiorem revolans locum, unde
nostris infusa visceribus compassione corporis hujus
ingemuit, donec commissi gubernaculi munus impleret;
ut carnis hujus irrationabiles motus rationabili
ductu regeret et coerceret. Inde est quod postea
<pb n="0358D"/>
prophetae in captivitatem cum populo Judaeorum
transierunt; ne reliqua plebs sanctorum destituta
praesidio, consilioque viduata graviorem subiret
aerumnam: sed magis frequentibus commonita oraculis
prophetarum, ad Dominum Deum suum pio
rediret affectu; ne adversis captivitatis attrita prorueret
in perfidiae peccatum, salutisque perpetuae
remedium desperaret.</p>
          </div3>
<div3>
            <head>37.</head>
            <p>
 Redarguuntur itaque hoc in loco qui unicam
hanc vitam putent esse, quae sit in hoc saeculo
(omnia plena lapsus, plena moeroris sunt) et redarguuntur
<pb n="0359A"/>
simplici serie gestorum. Ecce enim justus,
innocens, pius, propter gratiam devotionis odia fratris
incurrens, immaturus adhuc aevi sublatus est
parricidio; et iniquus, sceleratus, impius, etiam
fraterna caede pollutus longaevam duxit aetatem, duxit
uxorem, posteritatem reliquit, urbes condidit,
et hoc meruit permissione divina. Nonne in his
aperte vox Dei clamat? Erratis, qui putatis hic esse
omnem vivendi gratiam: non intelligitis, non advertitis
senectutem hanc miseriarum esse veteranam,
processionemque aetatis aerumnarum stipendia, et
scylleo quodam usu circumsonari nos quotidianis
naufragiis, tundi fluctibus, in scopulosis habitaculis
degere, et in his delectari, sicut illud non tam
aeternum animal, quam immortale malum? Ergo et
<pb n="0359B"/>
isti Cain longaevitas indulta, vindicta est; eo quod
vixit in metu, et prolixum spatium multo cucurrit et
infructuoso <emph>223</emph> labore, qua poena nihil gravius
quam ut quis ipse sibi majorum causa poenarum sit.
Vide igitur quam perpetua vita justorum, et nulla
sit improborum! Justi sanguis clamat et mortui,
vita autem peccatoris absconditur.</p>
          </div3>
<div3>
            <head>38.</head>
            <p>
 Tertium est, quoniam cum parricidium esset
admissum, hoc est, scelerum principatus, ubi peccatum
obrepsit, statim et lex divinae mansuetudinis
prorogari debuit; ne si continuo vindicatum esset in
<pb n="0360A"/>
reum, homines quoque in vindicando nullam patientiam
moderationemque servarent, sed statim
reos supplicio darent. Divinae autem sententiae providentia
hujusmodi est, ut magnanimitatem et patientiam
doceret judices; ne quis praepropere raperetur
studio vindictae, et ipsa deliberationis immaturitate
puniret innoxium, aut poenam acerbaret
irati: nec tamen penitus inultum esse pateretur in
eo qui nullam poenitentiam sceleris induisset. <emph>224</emph> 
Repulit enim eum a facie sua, et a parentibus abdicatum
separatae habitationis quodam relegavit exsilio;
eo quod ab humana mansuetudine transisset ad saevitiam
bestiarum. Verumtamen non homicidio voluit
homicidam vindicari, qui mavult peccatoris correctionem,
quam mortem. Unde in Lamech septuagies
<pb n="0360B"/>
septies vindicatur; quia gravior culpa ejus est, qui
nec post damnationem se correxit alterius. Cain
impetu quodam improvido ante peccaverat: Lamech
utique quod in altero reprehensum adverterat, cavere
debuerat. Suo quippe judici sententia debebatur,
ne quis passim reum esse feriendum putaret.
Et ut ad mysterium venias, non debuit interimere
eum, qui usque ad naturalem terminum mortis suae
agendae habebat spatium poenitentiae. Excusare posset
quod se redemisset vel sera actione poenitentiae,
nisi eum praematura poena rapuisset.

</p>
          </div3>
        </div2>
      </div1>
</body>
  </text>
</TEI>