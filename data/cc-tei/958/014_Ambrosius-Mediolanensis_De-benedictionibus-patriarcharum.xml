<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De benedictionibus patriarcharum</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeBePa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De benedictionibus patriarcharum</head>

<pb n="0673"/>
<emph>513</emph> 

<div2>
          <head>CAPUT PRIMUM.</head>
<p divs_removed="true"> <hi>Ut liberi ad honorem deferendum parentibus impellerentur,
magnam vim horum benedictioni Deum indidisse.
Paternam benedictionem accipere Josephum
festinasse, atque etiam filios patri obtulisse benedicendos.
Et quae his mysteria contineantur.</hi> 
<pb n="0673A"/>

          </p>
          <div3 moved_from_p="true">
              <head>1.</head>
            <p>
 Primum omnium quantam discimus parentibus
referre reverentiam, cum legimus <note>(Gen. IX, 25
et seq.)</note> quoniam qui benedicebatur a patre, benedictus
erat, et qui maledicebatur, maledictus erat!
Ideo hanc parentibus gratiam donavit Deus, ut filiorum
pietas provocetur. Praerogativa igitur parentum
disciplina est filiorum. Honora ergo patrem, ut benedicat
te. Honoret pius patrem propter gratiam,
<pb n="0673B"/>
ingratus propter timorem. Et si pauper est pater,
et non habet divitiarum copias quas relinquat filiis;
habet tamen ultimae benedictionis haereditatem, qua
<pb n="0674A"/>
sanctificationis opes successoribus largiatur. Et multo
plus est beatum quam divitem fieri.</p>
          </div3>
<div3>
            <head>2.</head>
            <p>
 Festinabat Joseph sumere benedictionem <note>(Gen.
XLVIII, 1 et seq.)</note>. Denique et filios suos obtulit Manassen
et Ephraem, quos benedixit Jacob; ut quia
duodecim habebat filios, et tertiusdecimus erat futurus
apostolus Paulus, quasi posterior electus,
tertia decima Tribus de Manasse et Ephraem nepotibus
sanctificaretur in utrumque divisa, quo Paulus
non extra paternarum numerum Tribuum inveniretur,
qui veteris Testamenti et novi egregius praedicator,
paternae benedictionis haereditatem sibi quoque
facile profecisse comprobaret.</p>
          </div3>
<div3>
            <head>3.</head>
            <p>
 Quamquam praeclara haec in hoc sint mysteria <emph>514</emph> 
 <note>(Ibid., 13 et seq.)</note>, quod sumens Joseph filios suos
<pb n="0674B"/>
quos susceperat in Aegypto, Ephraem ad dexteram
suam, ad sinistram autem Israel patris sui: Manassen
autem ad sinistram suam, ut ad dexteram esset
<pb n="0675A"/>
Israel, applicuit eos ante patrem suum. Extendens
autem Israel manum dexteram, imposuit super caput
Ephraem qui erat junior et stabat ad sinistram
avi: et sinistram suam posuit supra Manassen qui
erat ad dexteram, et ita immutatis manibus, benedixit
eos. In quo et Joseph naturae ordinem servavit,
ut seniori filio plus deferret, sicut Isaac
quoque in Esau priorem filium benedictionem deferre
cupiebat: sed minorem filium in typo junioris
populi credidit praeferendum, sicut erat ipse a matre
praelatus.</p>
          </div3>
<div3>
            <head>4.</head>
            <p>
 Denique Manasses ex oblivione <note>(Gen. XLI, 51)</note>,
Latina interpretatione, signatur; eo quod populus
Judaeorum oblitus est Deum suum qui fecit eum. Et
quicumque ex ea plebe crediderit, tamquam ex oblivione
<pb n="0675B"/>
revocatur. Ephraem autem fecunditatem fidei,
interpretatione nominis pollicetur, qui auxit patrem,
sicut ait ipse Joseph dicens: <hi>Quia auxit me Deus in
terra humilitatis meae <note>(Ibid., 52)</note>
            </hi>. Quod proprium est
populi junioris, qui corpus est Christi, augens patrem,
et Deum proprium non relinquens.</p>
          </div3>
<div3>
            <head>5.</head>
            <p>
 Denique spiritaliter de populis hoc esse mysterium
senior declaravit. Nam cum filius putaret
eum errasse vitio hebetioris aspectus, convertere
voluit manus ejus dicens: <hi>Non sic pater, hic enim
primitivus est, impone dexteram tuam super caput ejus.
Et noluit, sed dixit: Scio, fili, scio. Et hic erit in populum,
et hic exaltabitur: sed frater ejus junior major
illo erit, et semen ejus erit multitudo gentium <note>(Gen.
XLVIII, 18 et 19)</note>
            </hi>. Denique praeferendum Ephraem
<pb n="0675C"/>
seniori germano, etiam benedictionis serie prophetavit
dicens: <hi>In vobis benedicetur Israel, dicentibus:</hi> <emph>515</emph> 
 <hi>Faciat vobis Deus sicut Ephraem et Manassen <note>(Ibid., 20)</note>
            </hi>.
Et ideo cum essent nepotes, in locum
filiorum sunt adoptati, ut non essent avitae benedictionis
expertes.
</p>
          </div3>
        </div2>

<div2>
          <head>CAPUT II.</head>
<p> <hi>De benedictione Ruben primogeniti, quae non tam benedictio,
quam prophetia est: de Judaeorum errore
circa ipsam; deque mysteriis per eamdem significatis.</hi> </p>
<div3>
            <head>6.</head>
            <p>
 Hac benedictione celebrata, vocavit etiam
filios suos <note>(Gen. XLIX, 1)</note>. Et qui ante juniorem
seniori praetulerat, coepit a primo; ut in illo mysterii
<pb n="0675D"/>
praeferret gratiam, in hoc ordinem servaret
aetatis; simul qui ante in duobus benedixerat universos
cum omni posteritate et progenie futurorum,
ne aut superflua videretur plebis iterata benedictio,
aut prior aestimaretur infirma. Meritoque repetitam
magis annuntiationem eorum quae posterioribus
essent ventura temporibus, quam benedictionem
conferre se dicit.</p>
          </div3>
<div3>
            <head>7.</head>
            <p>
 Denique sic coepit: <hi>Ruben primitivus meus, tu
virtus mea, et initium filiorum meorum, durus portari,
durus et temerarius, affecisti me contumelia, sicut aqua
<pb n="0676A"/>
non efferveas. Ascendisti enim in cubile patris tui, tunc
polluisti thorum quando ascendisti <note>(Ibid., 3 et seq.)</note>
            </hi>.
Nonne redargui magis, quam benedici videtur? Et
ideo prophetia magis, quam benedictio est. Prophetia
enim annuntiatio futurorum est, benedictio
autem sanctificationis et gratiarum votiva collatio.</p>
          </div3>
<div3>
            <head>8.</head>
            <p>
 Et Judaei putant quia propterea haec senex ad
Ruben filium dicat, quia cum Bala concubina patris
concubuit, et thorum patrium polluit. Sed facile
refelluntur; hoc enim erat ante gestum: Jacob autem
quae ventura essent in novissimis diebus, non
ea quae gesta erant, spondet se esse dicturum. Ergo
Patriarchae sibi congruit et constat sententia, qui
videns, persequentibus Judaeis, futuram Domini passionem,
<pb n="0676B"/>
exsecratur immanem primogenitae plebis
audaciam, quae incredula, nec Dei legi subdita, et
jugum Christi dura nesciens portare cervice, auctorem
vitae non solum scelere necis, sed etiam sacrilegae
insultationis affecit injuria.</p>
          </div3>
<div3>
            <head>9.</head>
            <p>
 <hi>Non efferveas,</hi> inquit, <hi>sicut aqua;</hi> ne in majorem
prorumpat amentiam, et fervor furoris atque
insaniae non sinat resipiscere peccatores: sed agant
poenitentiam delictorum; quoniam durus ascendit
populus cubile patris, et thorum polluit sanctum,
hoc est, carnem Domini Jesu creatoris nostri patibulo
affigens crucis, in qua velut in quodam cubili
et patrio thoro sancti ejus salutari refectione requiescant.
Quis igitur abnuat de populo dictum, cum populo
haec universa conveniant? Ipse enim dictus est
<pb n="0676C"/>
primogenitus Israel, ipse durae esse cervicis. De ipso
dixit Moyses: <hi>Vos autem populus dura cervice estis <note>(Exod. XXXIII, 3, et alibi)</note>
            </hi>.
Et re vera quis tam durus
et temerarius et contumeliosus, quam populus Judaeorum,
qui Dominum Jesum, per quem viderant
mortuos suscitatos, caecos illuminatos, flagellis verberaverunt,
clavis confixerunt, <emph>516</emph> cum divina ejus
opera negare non possent? Quod scribis et pontificibus
auctoribus, et principe sacerdotum Caipha pariter
saeviente, commissum Evangelii series declaravit.
Et ideo sanctus Propheta refugit tanti sceleris principatum,
ne per successionem generis auderent tanti
Patriarchae sibi arrogare consortium.
</p>
          </div3>
        </div2>

<div2>
          <head>CAPUT III.</head>
<p> <hi>Praedicuntur quae filiis Simeon et Levi, quorum nominibus
Tribus designantur, erant eventura; nec non
opinio Judaeorum circa mysticam istius benedictionis
interpretationem confutatur.</hi> 
<pb n="0676D"/>
          </p>
<div3>
            <head>10.</head>
            <p>
 Contestatur justus, et abdicat posteritatem,
quae patrium non servaret affectum; et quia praevidit
flagitium, perhorrescit consilii contagium: <hi>In consilium,</hi> 
inquit, <hi>eorum non veniat anima mea, et in
congregationem illorum non contendant viscera mea;
quoniam in ira sua occiderunt hominem, et in cupiditate
sua subnervaverunt taurum <note>(Gen. XLIX, 6)</note>
            </hi>. Quod
<pb n="0677A"/>
dicit, de filiis quidem dicit Simeon et Levi; sed
eorum nomine Tribus signat, quae appellatione simili
vocabantur. Quam interpretationem pulcherrimam
derivant Judaei; ut arbitrentur quia propterea arguat
filios Jacob, quia propter stuprum sororis Sichimitas
isti duo prae caeteris fratribus ultum ire cupientes,
simulaverunt cum ipsis inire velle se gratiam, et
ideo oportere circumcidi eos suaserunt; ut religione
concordi pax inter eos, et recipiendae affinitatis societas
firmaretur: sed circumcisos adorsi recentibus
adhuc vulneribus, et invalidis viribus quas dolor
solverat, fractos die superveniente tertio necaverunt.
Ideo et fortasse isti duo ultores prae caeteris,
quia scribarum et sacerdotum auctores sunt. Nulli
enim magis quam sapientes et sacerdotes debent
<pb n="0677B"/>
castimoniam vindicare.</p>
          </div3>
<div3>
            <head>11.</head>
            <p>
 Sed in hoc quoque errant Judaei. Isti enim
causas doloris sui praestiterant patri, asserentes se in
illa licet aetate juvenili vindices laesae fuisse pietatis,
et violatae castitatis ultores. Quod utique sanctus
condemnare non poterat, quia non passi sunt inultam
sororem suam loco esse meretricis, quae et virginitatem
amiserat, et vindictae solatium non habebat;
maxime cum ipse sic factum probaverit, ut
Sichimam possideret, et in morte donaret eam
filio suo dilectissimo Joseph, dicens ad eum: <hi>Do tibi
Sichimam praecipuam super omnes fratres tuos, quam
accepi de manibus Amorrhaeorum in machaera mea et
arcu <note>(Gen. XLVIII, 22)</note>
            </hi>. Quod factum negari non potest.
Interpretari tamen possumus per Sichimam
<pb n="0677C"/>
humeros significari, per humeros opera. Haeredem
ergo bonorum operum sanctum Joseph prae caeteris
elegit, cujus opera fratres aequare non poterant.
Quis enim facta Christi potuit adaequare?</p>
          </div3>
<div3>
            <head>12.</head>
            <p>
 Tum praeterea immaculatus et castus de hoc
terreno diversorio, et impuritatis auctoribus manubias
reportavit, locum stupris et flagitiis vacantem ad
incolatum sanctorum verbis coelestibus, et gladio capiens
spiritali; ut ubi <emph>517</emph> inhabitatores ante lasciviae
et principes luxuriae versabantur, ubi fuerant incentiva
libidinis, et fomenta nequitiae, ibi nunc sancti
sacerdotes magisteria doceant castitatis, et plurima
virginalis integritatis exempla quodam supernae lucis
fulgore resplendeant.</p>
          </div3>
<div3>
            <head>13.</head>
            <p>
 Tribus igitur sunt quae designantur nominibus
<pb n="0677D"/>
Patriarcharum, quia de Tribu Symeon scribae sunt,
de Tribu Levi principes sacerdotum, qui perfecerunt
nequitiam suam in Domini passione, mensuram omnem
paternae impietatis implentes. Ipsi consilium
cogitaverunt adversus Dominum Jesum, ut occiderent
eum, sicut Esaias dicit: <hi>Vae animae ipsorum;
quia cogitaverunt consilium malum adversum se dicentes:
Alligemus justum, quia inutilis est nobis <note>(Esai. III,
9 et 10)</note>
            </hi>. Ipsi occiderunt prophetas, et apostolos annuntiantes
<pb n="0678A"/>
Domini Salvatoris adventum, passionis
ejus et resurrectionis gloriam praedicantes. Ipsi postea
in sua cupiditate, qua terrena flagitia desiderabant,
divina consortia refugientes, corporis castimoniam,
sobrietatem mentis, contemptum pecuniae,
lucrum gratiae, subnervaverunt taurum, illum videlicet
cornua producentem et ungulas, quem vident
pauperes et laetantur; quoniam verbo Dei exaltavit
cornu populi sui, quo et inimicos repulit, et praemium
coronae coelestis emeruit. Hic est taurus quo
Ecclesia figuratur in luna, tunc plenior cum velut
cornibus nixa taurinis, spatium totius orbis includit.</p>
          </div3>
<div3>
            <head>14.</head>
            <p>
 Tamen prophetiae huic videtur etiam gratiam
benedictionis adjungere. Nam ad primogenitum Ruben
<pb n="0678B"/>
dicendo: <hi>Non effervescas ut aqua,</hi> peccatum
statuit; quia aqua mundare magis delicta, mentesque
nostras ab omni solet vitiorum fervore revocare. Et
iterum dicendo ad Simeon et Levi: <hi>Dividam vos in
Jacob, et dispergam in Israel,</hi> ostendit gentium
congregatione redimendos. Percusso enim pastore,
grex ille dispersus est, qui fuerat ante collectus; ut
qui non erat, introiret, et sic omnis Israel salvus fieret.
Et maxime propter Tribum Levi debemus hoc
credere; quia ex ea Tribu Dominus Jesus videtur
secundum corporis susceptionem genus ducere. Ex
qua tribu sunt sacerdotes Levi et Nathan, quos sanctus
Lucas in Evangelii libro quem ipse scripsit, inter
majores Domini computavit <note>(Luc. III, 29 et 31)</note>. Sacerdos
enim Patris et princeps omnium sacerdotum,
<pb n="0678C"/>
sicut scriptum est: <hi>Tu es sacerdos in aeternum <note>(Ps.
CIX, 4)</note>
            </hi>, sacerdotalis originis successionem debuit vindicare.</p>
          </div3>
<div3>
            <head>15.</head>
            <p>
 Unde et Moyses benedixit hanc Tribum dicens: <hi>Date Levi sortem suffragii sui, et veritatem ejus sancto <note>(Deut. XXXIII, 8)</note>
            </hi>.
Benedixit etiam Moyses Tribum
Ruben, sicut habes scriptum: <hi>Vivat Ruben, et non
moriatur, et sit multus in numero <note>(Ibid., 6)</note>
            </hi>. Neque
enim benedixisset, si secundum Patriarchae sententiam
benedictione scivisset indignos. Certe quod
strictim ille praeteriit, iste complevit.
<emph>518</emph> </p>
          </div3>
        </div2>

<div2>
          <head>CAPUT IV.</head>
<p> <hi>De benedictione Judae, quae Christo, ejusque incarnationi,
passioni, resurrectioni, atque aliis mysteriis accommodatur.</hi> </p>
<div3>
            <head>16. </head>
<p>
              <pb n="0678D"/>Et quia per admixtionem generis Juda et Levi
Tribus junctae sunt, ideo Matthaeus ex Tribu Juda
describit ejus familiam <note>(Matth. I, 3)</note>. Et Apostolus
ait: <hi>Quoniam de Juda ortus est Dominus noster <note>(Heb.
VII, 14)</note>
              </hi>. Ut ex Tribu Levi sacerdotalis et plena sanctitatis
annumeretur haereditas: ex Tribu autem
Juda, ex qua David et Salomon et reliqui reges fuerunt,
regalis successionis splendor effulgeat; ut idem
<pb n="0679A"/>
et rex et sacerdos Scripturarum testimonio demonstretur.
Meritoque se circa gratiam Judae Jacob sanctus
effudit dicens: <hi>Juda, te laudabunt fratres tui: manus
tuae super dorsum inimicorum tuorum, adorabunt
te filii patris tui. Catulus leonis Juda ex germine, fili
mi, ascendisti. Recumbens dormisti ut leo, et tamquam
catulus, quis suscitabit eum? Non deerit judex ex Juda,
et princeps de femoribus ejus, donec veniat cui repositum
est; et ipse erit exspectatio gentium, alligans ad
vitem asinam suam, et cilicio pullum asinae suae. Lavabit
in vino stolam suam, et in sanguine uvae anaboladium
suum. Hilares oculi ejus a vino, et dentes ejus
candidiores quam lac <note>(Gen. XLIX, 8 et seq.)</note>
              </hi>.</p>
          </div3>
<div3>
            <head>17.</head>
            <p>
 Ad Judam quidem patriarcham dirigi videtur
alloquium, sed Judas ille posterior verus confessor
exprimitur, qui ex ea Tribu natus est, qui solus laudatur
<pb n="0679B"/>
a fratribus, de quibus dicit: <hi>Narrabo nomen
tuum fratribus meis <note>(Ps. XXI, 23)</note>
            </hi>. Dominus per naturam,
frater per gratiam, cujus manus quas expandit
ad populum non credentem, super dorsum inimicorum
suorum. Iisdem enim manibus, atque eadem
passione suos texit, et subjugavit adversarias potestates,
omnesque fidei et pietatis exsortes subditos
sibi fecit. De quibus ait Pater ad Filium: <hi>Et dominaberis
in medio inimicorum tuorum <note>(Ps. CIX, 2)</note>
            </hi>: quos
inimicos sua malitia fecit, non Christi voluntas. In
quo magna gratia Domini. Etenim spiritales nequitiae
quae ante cervicem nostram jugo solebant captivitatis
inflectere, ita ut David ipse manus quodammodo
super se triumphantium sentire se scriberet
dicens: <hi>Super dorsum meum fabricaverunt peccatores</hi> 
<pb n="0679C"/> <note>(Ps. CXXVIII, 3)</note>,
ipsae nunc subditae triumpho Christi
et quibusdam manibus ejus, id est, factis operibusque
subjectae, perpetuae subeunt captivitatis aerumnam.
 Ipse utique qui adoratur a filiis patris sui,
quando adoratur a nobis, quibus ipse permisit ut
Patrem vocemus, cujus servum esse virtutis est.</p>
          </div3>
<div3>
            <head>18.</head>
            <p>
 <hi>Catulus leonis Juda.</hi> Nonne evidenter et Patrem
expressit, et Filium declaravit? Quid tam evidens,
quo unius naturae Filius Dei cum Patre esse doceatur?
Leo ille, hic catulus leonis. Vili comparatione,
ejusdem naturae ac potentiae unitas intelligitur. Rex
ex rege processit, fortis ex forte. Quia futuros praevidebat
qui filium assererent junioris aetatis, occurrit
his subjiciens: <hi>Ex germine, fili mi, ascendisti. Recumbens
<pb n="0679D"/>
dormisti ut leo et tamquam catulus.</hi> Et alibi habes,
quia catulus ipse est leo de Tribu Juda <note>(Apoc. V, 5)</note>.
Ergo quia catulum <emph>519</emph> dixerat, bene statim leonem
posuit, hoc est dicere: Non capiantur aures vestrae,
quia catulum audierunt, Filium expressi, non dixi
minorem. Et ipse est leo sicut pater. Audiant quia
et leonem, et catulum appellavit: leonem quasi
perfectae plenaeque virtutis: catulum, quasi Filium;
ne quis cum audiret aequalem Patri, non putaret
<pb n="0680A"/>
Filium. Non sic laudatur Filius, ut separetur a
Patre. Ille probat aequalem, qui Filium confitetur.</p>
          </div3>
<div3>
            <head>19.</head>
            <p>
 Mirifice autem et incarnationem ejus expressit
dicens: <hi>Ex germine, fili mi, ascendisti;</hi> eo quod tamquam
frutex terrae in alvo Virginis germinavit, et ut
flos boni odoris ad redemptionem mundi totius maternis
visceribus splendore novae lucis emissus ascenderit,
sicut Esaias dicit: <hi>Exiet virga de radice Jesse,
et flos ex radice ejus ascendet <note>(Esai. XI, 1)</note>
            </hi>. Radix
familia Judaeorum, virga Maria, flos Mariae Christus.
Recte virga quae regalis est generis, de domo et
patria David, cujus flos Christus est qui fetorem
mundanae colluvionis abolevit, et vitae aeternae odorem
infudit.</p>
          </div3>
<div3>
            <head>20.</head>
            <p>
 Habes ergo incarnationem, accipe passionem: <hi>Recumbens,</hi> 
 inquit, <hi>dormisti ut leo:</hi> quando jacuit in
<pb n="0680B"/>
sepulcro, velut quodam corporis sui somno quietus,
sicut ipse ait: <hi>Ego dormivi, et requievi, et surrexi;
quoniam Dominus suscepit me <note>(Ps. III, 6)</note>
            </hi>. Unde et Jacob
ait: <hi>Quis suscitabit eum?</hi> hoc est, quem Dominus
suscipiet. Quis est alius qui resuscitet, nisi ipse se
sua Patrisque resuscitet potestate? Video natum
auctoritate propria, video mortuum propria voluntate,
video dormientem potestate propria. Qui omnia
suo fecit arbitrio: cujus alterius ut resurgat egebit
auxiliis? Ipse igitur resurrectionis suae auctor est
qui mortis est arbiter, qui exspectatur a gentibus.</p>
          </div3>
<div3>
            <head>21.</head>
            <p>
 Et ideo, <hi>donec ille veniat, non deficiet dux ex
Juda;</hi> ut usque ad ejus ortum regalis successionis fides
incorrupta servetur. Postea enim, ut docuimus
<pb n="0680C"/>
tractatu habito in Evangelium <note>(Lib. III, in Lucam)</note>,
per Herodem adulterata successio praerogativam dignitatis
amisit. Etenim quia verum regem negaverunt,
falsos habere coeperunt. Ergo hoc quod dicit
Patriarcha, servabitur in judicibus vel regibus Judaeorum
intemeratae successionis haereditas ducta
per reges: <hi>donec veniat cui repositum est;</hi> ut Ecclesiam
Dei congreget ex conventu nationum omnium,
et gentilium devotione populorum, hoc est, ipsum
manet, ipsi debitum reservatur, ipsi tantae gratiae
praerogativa defertur.</p>
          </div3>
<div3>
            <head>22.</head>
            <p>
 <hi>Et ipse est exspectatio gentium.</hi> Plus dixit quam
si dixisset, ipsum exspectant gentes, quod omnis spes
Ecclesiae in ipso recumbat. Ideo dicitur Moysi: <hi>Solve
calceamentum pedum tuorum <note>(Exod. III, 5)</note>
            </hi>, ne ipse
<pb n="0680D"/>
sponsus Ecclesiae crederetur, qui dux plebis eligebatur.
Ideo solvit calceamentum suum Jesus Nave, <note>(Josue V, 16)</note>,
ut venturo tanti muneris gratiam et
ipse servaret. Ideo dicit Joannes: <hi>Post me venit vir
cujus non sum dignus solvere corrigiam calceamentorum
ejus <note>(Joan. I, 27)</note>
            </hi>. Ideo dicit: <hi>Qui habet sponsam
sponsus est: amicus autem sponsi, qui stat et audit
eum, et</hi> <emph>520</emph> <hi>gaudio gaudet <note>(Joan. III, 29)</note>
            </hi>, hoc est, ipse
solus vir est Ecclesiae, hic est exspectatio gentium,
<pb n="0681A"/>
huic deferentes copulam gratiae nuptialis, calceamentum
suum solverunt prophetae. Hic sponsus est,
ego amicus sponsi: gaudeo quia venit, quia vocem
audio nuptialem, quia jam non dura peccatorum supplicia,
dura Legis tormenta, sed remissionem criminum,
vocem laetitiae, sonum jucunditatis, exsultationem
festi nuptialis audivimus.</p>
          </div3>
<div3>
            <head>23.</head>
            <p>
 Hic est ille <hi>alligans ad vitem asinum suum, et
cilicio pullum asinae suae;</hi> ut fervorem Spiritus sancti
habeat congregatio nationum ante remissa et negligens,
sed jam devota per Christum, et viti illi perpetuae,
hoc est Domino Jesu, qui ait: <hi>Ego sum vitis,
et Pater meus agricola <note>(Joan. XV, 1)</note>
            </hi>, velut fructuosi
palmites quibusdam inexsolubilis fidei vinculis alligemur.
Hoc est illud mysterium, quod pullum asinae
<pb n="0681B"/>
solvi jussit in Evangelio, et ipse Dominus Jesus sedit
super eum, ut alligatus ad vitem perpetua sanctorum
suavitate requiesceret.</p>
          </div3>
<div3>
            <head>24.</head>
            <p>
 <hi>Lavabit,</hi> inquit, <hi>in vino stolam suam.</hi> Bona
stola est caro Christi, quae omnium peccata operuit,
omnium delicta suscepit, omnium errores texit. Bona
stola, quae universos induit veste jucunditatis. Lavit
hanc stolam in vino, quando cum baptizaretur in
Jordane, descendit Spiritus sanctus sicut columba, et
mansit super eum. Quo significatur quod plenitudo
Spiritus sancti individua in eo fuerit, nec recesserit.
Unde et evangelista <note>(Marc. I, 10)</note> ait: Quia plenus
Spiritu sancto Dominus Jesus, regressus est ab Jordane.
Lavit ergo Jesus stolam suam, non ut suam quae
non erat; sed ut nostram quae erat, sordem ablueret.
<pb n="0681C"/>
Denique addidit: <hi>Et in sanguine uvae anaboladium
suum:</hi> hoc est, in passione corporis sui diluit
gentes suo sanguine. Etenim verbi anaboladium gentes
sunt, sicut scriptum est: <hi>Vivo ego, dicit Dominus,
nisi omnes eos induam sicut vestimentum <note>(Esai. XLIX,
18)</note>
            </hi>. Et alibi: <hi>Sicut amictum mutabis eos, et mutabuntur <note>(Ps. CI, 27)</note>
            </hi>.
Non ergo sanguine proprio, sua peccata,
quae non erant, sed nostra quae fecimus delicta,
mundavit. Et bene uvam dixit, quia sicut uva pependit
in ligno. Ipse est vitis, ipse uva. Vitis ligno
adhaerens: uva, quia lancea militis apertum latus
emisit aquam et sanguinem. Sic enim dixit Joannes:
quia exivit de eo aqua et sanguis <note>(Joan. XIX, 34)</note>.
Aqua ad lavacrum, sanguis ad pretium. Aqua nos
abluit, sanguis nos redemit.
<pb n="0681D"/>
</p>
          </div3>
<div3>
            <head>25. </head>
            <p>
Et ideo ait propheta: <hi>Hilares oculi ejus a vino,
et dentes candidiores, quam lac,</hi> significans prophetas
et apostolos. Alii enim sicut oculi Christi praeviderunt
et annuntiaverunt ejus adventum, de quibus
ipse dicit: <hi>Abraham diem meum vidit, et gavisus est</hi> 
<pb n="0682A"/> <note>(Joan. VIII, 56)</note>.
Et unus de prophetis dicit: <hi>Vidi Dominum
Sabaoth <note>(Esai. VI, 5)</note>
            </hi>: quem videntes spiritali
laetitia complebantur. Alii vero, hoc est apostoli,
quos Dominus ab omni peccatorum labe mundavit,
super lac candidiores facti sunt, quos macula nulla
postea fuscavit. Etenim lac temporale est; gratia autem
apostolorum perpetua manet, qui nobis spiritalia
illa atque coelestia conficientes alimenta, mentis
internae viscera saginarunt. Sunt <emph>521</emph> etiam qui mandata
Domini lucida, quae divino ore deprompta sunt, sicut
lac nobis facta arbitrentur, quibus nutriti ad panis
coelestis pervenimus alimoniam. Unde et Paulus ait: <hi>Lac vobis potum dedi, non escam; nondum enim poteratis <note>(I. Cor. III, 2)</note>
            </hi>.
Corinthios in principio fidei potu
lactis imbuit. Et sancti illi quorum fides annuntiatur
<pb n="0682B"/>
in universo mundo, tamquam ablactati, esca solidiore
firmantur.
</p>
          </div3>
        </div2>

<div2>
          <head>CAPUT V.</head>
<p> <hi>Benedictione Zabulon Ecclesiam atque ejus principes
designari.</hi> </p>
<div3>
            <head>26.</head>
            <p>
 <hi>Zabulon juxta mare habitabit. Et ipse secus accessus
navium, et pertendet usque ad Sidonem <note>(Gen.
XLIX, 13)</note>
            </hi>. Ipsa nominis interpretatio meliora promittit;
eo quod Latina expressio liberationem significet
a nocturnis, quod est utique bonum, et ejus
qui sperat in pennis Domini, quem circumdat veritas
ejus, ne timeat a timore nocturno, et a negotio perambulante
in tenebris.</p>
          </div3>
<div3>
            <head>27.</head>
            <p>
 Hic ergo <hi>Zabulon juxta mare,</hi> inquit, <hi>habitabit;</hi> 
ut videat aliorum naufragia, ipse immunis periculi,
<pb n="0682C"/>
et spectet alios fluctuantes in freto istius
mundi, qui circumferantur omni vento doctrinae,
ipse fidei radice immobilis perseverans, sicut est sacrosancta
Ecclesia radicata atque fundata in fide,
spectans haereticorum procellas, et naufragia Judaeorum,
quoniam gubernatorem quem habuerant, abnegarunt.
Circa fluctus igitur habitat, non fluctibus
commovetur, magisque ad subveniendum parata,
quam periculo obnoxia, ut si qui tempestatibus acti
gravibus confugere ad portum velint, praesto sit Ecclesia
tamquam portus salutis, quae expansis brachiis
in gremium tranquillitatis suae vocet periclitantes,
locum fidae stationis ostendens. Ecclesiae igitur
in hoc saeculo tamquam portus maritimi per
littora diffusi occurrunt laborantibus, dicentes esse
<pb n="0682D"/>
credentibus refugium praeparatum, quo ventis quassata
navigia possint subducere.</p>
          </div3>
<div3>
            <head>28.</head>
            <p>
 In his Ecclesiis sunt principes Zabulon, et
principes Nephthalim, sicut docet LXVII psalmus,
quorum alii liberatores sunt a tempestate nocturna,
<pb n="0683A"/>
clamantes: <hi>Abjiciamus ergo opera tenebrarum, et
induamur arma lucis <note>(Rom. XIII, 12)</note>
            </hi>: alii sunt latitudinis
apostolicae, qui possunt dicere: <hi>Os nostrum
patet ad vos, o Corinthii, cor nostrum dilatatum est <note>(II
Cor. VI, 11)</note>
            </hi>. Ipsi sunt isti qui cum essent in tenebris,
lucem viderunt magnam, sicut propheta testatur dicens: <hi>Regio Zabulon, et regio Nephthalim, via maris
trans Jordanem: populus qui sedebat in tenebris, viderunt
lucem magnam: qui sedebant in regione umbrae
mortis, lux orta est eis 
 <note>(Esai. IX, 1 et 2)</note>
            </hi>.</p>
          </div3>
<div3>
            <head>29.</head>
            <p>
 Exploratores igitur secus accessus navium
posuit Dominus Deus noster patriarchae hujus haeredes,
cujus cura pergivil et spiritalis successio pertendit
usque ad Sidonem, hoc est, usque ad gentes
pervenit, ut Domini misericordia peccata abluat nationum.
<pb n="0683B"/>
Sidon enim primitivus est filius Cham, illius
utique qui propter irreverentiam <emph>522</emph> paternae pietatis,
maledictione damnatus est patris. Ergo liberatio
nocturna tamquam in excubiis posita propugnaculi
spiritalis, ne quis scopulos vitae hujus possit
incidere, pertendit usque ad gravissimorum criminum
peccatores, et Sidonios ipsos, qui ante superstitione
vehementi venatores scelerum nuncupabantur,
et, ut interpretatio docet, soluta haereditate
maledicti, donataque haereditate benedictionis absolvit;
ut ubi major reatus erat, ibi nunc uberior
sit gratia.
</p>
          </div3>
        </div2>

<div2>
          <head>CAPUT VI.</head>
<p> <hi>De benedictione Issachar, quae mystice de Christo
Domino exponitur.</hi> </p>
<div3>
            <head>30. </head>
<p>
              <pb n="0683C"/> <hi>Issachar bonum concupivit, requiescens inter
medias sortes, et videns requiem quia bona est, et terram
quia pinguis: supposuit humerum suum ad laborandum,
et factus est vir agricola <note>(Gen. XLIX, 14 et seq.)</note>
              </hi>.
Issachar merces dicitur, et ideo refertur ad Christum,
qui est merces nostra; quod eum nobis ad
spem salutis aeternae non auro, non argento, sed
fide et devotione mercemur. Unde et David de ipso
dicit: <hi>Ecce haereditas Domini, filii merces, fructus
ventris <note>(Ps. CXXVI, 3)</note>
              </hi>. Et Moyses de eo dicit: <hi>Merces
circa mare inhabitantium <note>(Deut. XXXIII, 19)</note>
              </hi>. Hic
est qui bonum concupivit ab initio, et quod malum
est, desiderare nescivit. De quo et Esaias ait: <hi>Priusquam sciat puer vocare patrem aut matrem, non
credidit malitiae, eligens quod bonum est 
 <note>(Esai. VIII, 4)</note>
              </hi>.
<pb n="0683D"/>
Requievit inter sortes veteris et novi Testamenti,
vel in medio prophetarum. Ideoque inter Moysen
et Eliam medius apparuit; ut ostenderet nobis quod
in eorum sermonibus requiem habeat, per quos plerique
peccatis renuntiantes credunt in Deum vivum:
vel quod ipsi sint testes resurrectionis ejus, et beatae
quietis.</p>
          </div3>
<div3>
            <head>31.</head>
            <p>
 Itaque ut ad resurrectionis suae gratiam vocaret
<pb n="0684A"/>
gentes (ipsa est enim pinguis et fertilis terra,
quae fructus generat aeternos, fructus centesimos et
sexagesimos), subjecit humerum suum ad laborandum,
subjiciens se cruci, ut nostra peccata portaret.
Ideoque dicit Propheta: <hi>Cujus principium super
humerum ejus <note>(Esai. IX, 6)</note>
            </hi>, hoc est, super corporis
passionem divinitatis potestas, vel crux supereminens
corpori. Posuit ergo humerum incumbens aratro
omnibus subeundis contumeliis patiens, ita subjectus
labori, ut vulneraretur propter iniquitates nostras,
et infirmaretur propter peccata nostra. <hi>Et factus est
vir agricola,</hi> sciens terram suam bono seminare frumento,
et fructiferas arbores alta radice plantare.
</p>
          </div3>
        </div2>

<div2>
          <head>CAPUT VII.</head>
<p> <hi>De benedictione Dan, quae futurum ex ea Tribu Antichristum
praenuntiat. Exhortatio ad vitiorum somnum
excutiendum subjungitur; postquam eadem
Tribus praedicitur ad fidem accessura.</hi> 
<pb n="0684B"/>
          </p>
<div3>
            <head>32.</head>
            <p>
 <hi>Dan judicabit populum suum tamquam et una
Tribus Israel. Et factus est Dan ipsi serpens</hi> <emph>523</emph> <hi>in
via sedens, et in semita mordens calcaneum equi, et
cadet eques retrorsum, salutem exspectans a Domino <note>(Gen. XLIX, 16 et seq.)</note>
            </hi>.
Simplex quidem intellectus
hoc habet, quod etiam Dan Tribus judicem dederit
in Israel. Etenim post Jesum Nave Judices fuerunt
plebis de diversis Tribubus. Fuit autem et Samson
de Tribu Dan, et judicavit Israel viginti annis. Sed
non hunc prophetia significat, at Antichristum qui
futurus est ex Tribu Dan, saevus judex, et tyrannus
immanis, <hi>judicabit populum suum. Tamquam serpens
<pb n="0684C"/>
in via, sedens in semita,</hi> dejicere tentabit eos qui
viam ambulant veritatis, supplantare cupiens veritatem.
Hoc est enim mordere equi calcaneum, ut
veneni suffusione equus saucius, et vulneratus dente
serpentis, levet calcaneum suum; sicut Judas proditor
tentatus a diabolo super Dominum Jesum levavit
calcaneum suum, ut dejiceret equitem, qui se
dejecit ut omnes levaret. Cecidit igitur non prostratus
in faciem quasi dormitans, sed retrorsum, ut a
superioribus ad priora se extendens, a Domino exspectaret
salutem. Sciebat enim se resuscitandum,
et ideo jacentem Adam exspectabat erigere.</p>
          </div3>
<div3>
            <head>33.</head>
            <p>
 Unde nos cum bene in via currimus, caveamus
necubi serpens lateat in semita, et subruat
vestigium equi, hoc est, corporis nostri, et dejiciat
<pb n="0684D"/>
subito equitem dormientem. Nam si vigilemus, cavere
debemus aliquatenus, et morsus declinare serpentis.
Non ergo nos opprimat somnus negligentiae,
somnus saeculi, non opprimat divitiarum somnus;
ne et de nobis dicatur: <hi>Obdormierunt somnum suum
et nihil invenerunt omnes viri divitiarum <note>(Psal. LXXV,
6)</note>
            </hi>. Sed sunt et equites dormientes, de quibus scriptum
est: <hi>Dormitaverunt qui ascenderunt equos</hi> 
<pb n="0685A"/> <note>(Ibid., 7)</note>.
Si avaritia pectus tuum vulneret, si libido
inflammet, dormis eques, et ideo corpus tuum,
hoc est, equum tuum non potes refrenare. Vigila
ergo, ut etiam si dejectus fueris, hoc est, mortuus
fueris, non obdormias. Qui enim obdormiunt somnum
suum, nihil inveniunt. Tu autem exspecta salutem
a Domino, venturam respice, ut gratiam
resurrectionis invenias. Dormiebat Judas: denique
verba Christi non audiebat. Dormiebat Judas, et
quidem somnum divitiarum, qui mercedem de proditione
quaerebat. Vidit eum dormientem diabolus,
et oppressum avaritiae somno gravi: misit se in cor
ejus, vulneravit equum, dejecit equitem, quem separavit
a Christo.</p>
          </div3>
<div3>
            <head>34.</head>
            <p>
 Hanc Tribum benedixit Moyses dicens: <hi>Dan
<pb n="0685B"/>
catulus leonis, et effugiet ex Basan <note>(Deut. XXXII, 22)</note>
            </hi>,
hoc est, ex confusione. Unde secundum Graecum
magis intelligere debemus, ex quo Latinus transtulit,
quod Dan ipse factus sit serpens in via sedens. Dan
judicium interpretatur. Et ideo grave judicii periculum
Tribus ista subiit, cui serpens illapsus Antichristus
est, qui currentem suis sauciaret venenis.
Sed tamen ipsa Tribus liberabitur a confusione, cum
fuerit confessa equitem resurgentem, qui ait: <hi>Qui
me confessus fuerit coram hominibus, confitebor et ego
eum coram Patre meo qui est in coelis: qui autem me
confusus fuerit coram hominibus, confundam et ego
eum coram Patre meo qui in coelis est <note>(Matth. X, 32
et 33)</note>
            </hi>.
<emph>524</emph> </p>
          </div3>
        </div2>

<div2>
          <head>CAPUT VIII.</head>
<p> <hi>Benedictione Gad tentaturos Dominum Judaeos, et
vicissim tentandos ab eodem, adumbrari.</hi> 
<pb n="0685C"/>
          </p>
<div3>
            <head>35.</head>
            <p>
 <hi>Gad tentatio, tentavit eum, et ipse tentavit eos
secus pedes <note>(Gen. XLIX, 19)</note>
            </hi>. Tentatio est congregatio
et astutia scribarum et sacerdotum qui Dominum
Jesum de tributo Caesaris, et de Joannis baptismate,
ut docuit Scriptura <note>(Matth. XXII, 17)</note>, tentabant;
quibus Dominus Jesus in sua justitia tentamentum
retorsit <note>(Ibid., 21, 23)</note>. <hi>Secus pedes,</hi> hoc est, continuo
sine ulla deliberatione referens, quo tentantes
magis ipse concluderet. Dicentibus enim: <hi>In qua
potestate haec facis?</hi> non ad quaesita respondit; sed
etiam ipse proposuit dicens: <hi>Interrogabo et ego vos
unum verbum: quod si dixeritis mihi, et ego vobis
<pb n="0685D"/>
dicam in qua potestate haec facio <note>(Ibid., 24)</note>
            </hi>. Iterum
dicentibus: <hi>Licet tributum dari Caesari, an non <note>(Matth.
XXII, 17)</note>
            </hi>? ait: <hi>Quid me tentatis, hypocritae? Ostendite
mihi numisma census.</hi> Et offerentes iterum interrogavit: <hi>Cujus est imago et superscriptio 
 <note>(Ibid., 19)</note>
            </hi>? Dicunt ei: <hi>Caesaris.</hi> 
 Ibi igitur eos ligavit ipsorum sermonibus, ipsorum
obligatione constrinxit. Tunc ait illis: <hi>Reddite
ergo quae sunt Caesaris, Caesari; et quae sunt Dei, Deo <note>(Ibid., 21)</note>
            </hi>,
ut contra verba sua venire non possent.
Denique mirati abierunt ab eo. Sed non est mirum
si secus pedes respondebat, qui ante pedes videbat.</p>
          </div3>
<div3>
            <head>36.</head>
            <p>
 Exposuit Moyses evidenter hanc prophetiam
<pb n="0686A"/>
Jacob sancti esse de Christo. Sic enim ait: <hi>Benedictus
qui ampliavit Gad. Sicut leo requievit confringens
brachia et principes, et vidit ab initio suo quia
ibi divisa est terra principum collectorum simul cum
principibus populorum. Justitiam fecit Dominus, judicium
cum Israel <note>(Deut. XXXIII, 21)</note>
            </hi>.</p>
          </div3>
<div3>
            <head>37.</head>
            <p>
 Agnoscimus itaque quis requieverit sicut leo,
quis confregerit brachia potentium, quis a principio
 divisiones tentantium vidit. Ibi igitur hiatus est
terrae, qui absorbeat calumniantes, ubi tentatio perfidorum
est.
</p>
          </div3>
        </div2>

<div2>
          <head>CAPUT IX.</head>
<p> <hi>De benedictione Aser, qua Christi pauperis divitiae, ac
multiplicia in homines dona exprimuntur.</hi> </p>
<div3>
            <head>38. </head>
<p>
              <pb n="0686B"/> <hi>Aser pinguis ejus panis, et ipse dabit escam principibus <note>(Gen. XLIX, 20)</note>
              </hi>.
Aser interpretatione Latina
significat divitias. Quis igitur dives, nisi ubi altitudo
divitiarum est sapientiae et scientiae Dei? Quis dives
nisi Dominus Jesus, qui abundat semper, et numquam
deficit? Pauper venit in hunc mundum, et
omnibus abundavit, universos replevit. Quantus est
in divitiis, qui paupertate sua omnes divites fecit!
Sed pauper propter nos, dives cum Patre. Pauper
ille, ut nos ab inopia vindicaret; sicut Apostolus
docet dicens: <hi>Quia propter vos pauper est factus,
cum dives esset; ut illius inopia vos ditaremini <note>(II
Cor. VIII, 9)</note>
              </hi>. Cujus inopia ditat, sanat fimbria, fames
satiat, mors vivificat, sepultura resuscitat. Hic
ergo dives est thesaurus, hujus pinguis panis. Et
<pb n="0686C"/>
bene pinguis quem qui manducaverit, esurire non
poterit. Hunc panem dedit apostolis, ut dividerent
populo credentium; hodieque dat nobis eum, quem
ipse quotidie sacerdos consecrat suis verbis. Hic
ergo panis factus est esca sanctorum.</p>
          </div3>
<div3>
            <head>39.</head>
            <p>
 Possumus et ipsum Dominum accipere, qui <emph>525</emph> 
 suam carnem nobis dedit, sicut ipse ait: <hi>Ego
sum panis vitae. Patres vestri manducaverunt manna
in deserto, et mortui sunt: hic est autem panis qui
de coelo descendit, ut si quis ex eo manducaverit, non
moriatur <note>(Joan. VI, 48 et 49)</note>
            </hi>. Et ne quis putaret quia
de hac morte dicit quae per animae et corporis secessionem
venit, et jure dubitet, cum sciat sanctos
apostolos hac morte esse defunctos, addidit: <hi>Ego
sum panis vivus, qui de coelo descendi. Si quis manducaverit
<pb n="0686D"/>
ex hoc, vivet in aeternum <note>(Ibid., 51 et 52)</note>
            </hi>:
hoc est, non de temporali vita dixi supra, nec de
morte istius vitae, qua etiam si quis mortuus fuerit,
tamen si panem meum acceperit, vivet in aeternum.
Ille enim accipit, qui seipsum probat: qui autem
accipit, non morietur peccatoris morte, quia panis
hic remissio peccatorum est.</p>
          </div3>
<div3>
            <head>40.</head>
            <p>
 Moyses quoque pulcherrime prophetavit in benedictionibus
suis dicens: <hi>Benedictus a filiis Aser, et
erit acceptus a fratribus suis; et intinget in oleo pedem
suum, et ferrum, et aeramentum est calceamentum ejus.
Et sicut dies tui sunt, sic erunt virtutes tuae. Non est
<pb n="0687A"/>
quisquam sicut est Deus tuus in coelo, adjutor tuus, et
magnus Dominus firmamenti: et protegens te Deus
initii, et per vires brachiorum potentium ejecit a facie
tua inimicum tuum, dicens: Pereat. Et inhabitabit Israel
fidens solus super terram: Jacob in frumento et
vino; et coelum tibi cum nebula roris erit <note>(Deut. XXXIII,
24 et seq.)</note>
            </hi>.
</p>
          </div3>
        </div2>

<div2>
          <head>CAPUT X.</head>
<p> <hi>Benedictionem Nephthalim, fidelium Christo, tamquam
viti palmites, haerentium, et mortis vinculis exsolutorum
imaginem esse.</hi> </p>
<div3>
            <head>41.</head>
            <p>
 <hi>Nephthalim vitis remissa, porrigens in germine
decorem <note>(Gen. XLIX, 21)</note>
            </hi>. Sarmentum vitis aliud amputatur,
quod videtur inutile, ne cassa vitis sarmentorum
exsultatione luxuriet: et aliud paulisper
recidetur ac remittetur, ut fructum afferat, cujus decus
<pb n="0687B"/>
in generatione porrigitur; quia dum ad superna
se subrigit, vitem amplectitur, et ad verticem ascendens,
jugi quaedam colla vitium pretiosi palmitis
vestit monili. Est et ille decus in generatione, quia
plenis palmitibus multos fructus exundet.</p>
          </div3>
<div3>
            <head>42.</head>
            <p>
 Decorum hoc, sed multo illud pulchrius, quod
haerentem palmitem viti significat spiritali, cujus nos
sarmentum sumus, et fructum afferre possumus, si
maneamus in vite: sin autem, praecidimur.</p>
          </div3>
<div3>
            <head>43.</head>
            <p>
 Sanctus patriarcha Nephthalim erat palmes
abundans. Unde Moyses dicit: <hi>Nephthalim satietas
accipientium, replebitur benedictione a Domino, mare
et Africum possidebit <note>(Deut. XXXIII, 23)</note>
            </hi>, exponens hoc
quod Jacob dixerat, quid sit vitis remissa, hoc est,
per fidei gratiam vinculis moris exutus: in quo significatur
<pb n="0687C"/>
populus Dei ad libertatem fidei, et ubertatem
vocatus gratiae toto orbe diffusus, qui jugum
Christi bono fructu vestiat, et ligna verae illius vitis,
hoc est, mysteria Dominicae crucis ambiat, nec timeat
confessionis ejus periculum, sed magis etiam
in persecutionibus positus <emph>526</emph> Christi nomine glorietur.</p>
          </div3>
<div3>
            <head>44.</head>
            <p>
 Hic est vere remissus a vinculis, qui nullo
nexu formidinis alligetur. Unde et propheta dicit: <hi>Exibunt, et tripudiabunt sicut vituli resoluti vinculis <note>(Malac. IV, 2)</note>
            </hi>.
Ideoque in germine suo decorem porrigit,
quia in loco pascuae collocatus, et super aquam
refectionis educatus, per sacramenta regenerationis
suae germinat bonum verbi decorem, et assumitur in
illam pulcherrimam Christi gratiam, qui potest venustatem
<pb n="0687D"/>
tui decoris augere.</p>
          </div3>
<div3>
            <head>45.</head>
            <p>
 Denique super omnes decorus, quod habet donat;
quia nemo potest donare quod non habet. Ideoque
dictum est: <hi>Dominus regnabit, decorem induit <note>(Psal. XCII, 1)</note>
            </hi>.
Induit enim decorem Ecclesiae gratia,
quae in illo lavacro deponens foeditatem omnium
delictorum, splendore gratiae coelestis enituit. Ideoque
<pb n="0688A"/>
sponsus de ea dicit: <hi>Quaenam est haec prospiciens
tamquam diluculum, electa sicut sol, speciosa sicut luna, 
 miraculum sicut ornatus <note>(Cant. VI, 9)</note>
            </hi>.
</p>
          </div3>
        </div2>

<div2>
          <head>CAPUT XI.</head>
<p> <hi>In benedicendo Joseph longiorem fuisse beatum Jacob,
quia praefigurata in eo Christi videbat mysteria.
His porro ejusdem benedictionis partes singulae applicantur.</hi> </p>
<div3>
            <head>46.</head>
            <p>
 Nunc ut tamquam epilogo quodam concludamus
historiam, sicut et Scriptura conclusit, prophetiam
sancti Jacob de sancti Joseph nomine digeramus: <hi>Filius ampliandus meus, Joseph filius ampliandus
meus, zelandus filius meus adolescentior ad me revertere.
In quem consilium conferentes maledicebant, et
<pb n="0688B"/>
intendebant in eum Domini arcum, et contriti sunt cum
potentia arcus eorum, et dissoluti sunt nervi brachiorum
manuum eorum per manum potentis Jacob; 
 indeque
praevaluit Israel a Deo patris tui. Et adjuvit te Deus
meus, et benedixit te benedictione coeli a summo, et benedictione
terrae habentis omnia. Propter benedictionem
uberum et vulvae benedictiones patris tui et matris tuae
praevaluerunt super benedictiones montium manentium;
et desideria collium aeternorum erunt super caput Joseph,
et super verticem eorum quibus praefuit, fratrum <note>(Gen. XLIX, 22 et seq.)</note>
            </hi>.</p>
          </div3>
<div3>
            <head>47.</head>
            <p>
 Quae causa est quod super omnes filios, Joseph filium
uberius prosecutus est pater, nisi quia praefigurata
in eo jam Christi videbat mysteria? Unde
benedicens illum magis qui exspectabatur, quam
<pb n="0688C"/>
illum qui videbatur, ait: <hi>Filius meus ampliandus Joseph.</hi> 
Quis est ampliandus, nisi Christus, cujus gratia
semper augetur, et finem processus sui non habet
gloria? De quo et Joannes dicit: <hi>Illum oportet
crescere, me autem minorari <note>(Joan. III, 30)</note>
            </hi>; quia per
ipsius illud salutare perfectumque nomen cumulata
est in hoc mundo et abundavit gratia. <hi>Filius meus
ampliandus;</hi> et ideo quia videbant eum crescere fratres,
et invidere coeperunt. Intelligibilis autem Joseph
et zelum incidit ab iis quos magis fovebat. Denique
dicebat: <hi>Non veni nisi ad oves perditas domus Israel <note>(Matth. XV, 24)</note>
            </hi>.
Et illi dicebant: <hi>Nescimus unde
sit <note>(Joan. IX, 29)</note>
            </hi>. Ille curabat eos, et illi negabant
eum.</p>
          </div3>
<div3>
            <head>48.</head>
            <p>
 <hi>Filius,</hi> inquit, <hi>meus adolescentior.</hi> Revera
<pb n="0688D"/> <emph>527</emph> 
 adolescentior, qui erat pene ultimus natu. Denique
et Scriptura dicit: <hi>Amabat eum Jacob, quia filius
senectutis erat illi <note>(Gen. XXXVII, 3)</note>
            </hi>. Quod etiam ad
Christum refertur. Senescenti enim mundo et jam
occidenti illucescens Dei Filius per Mariae virginis partum,
serus advenit, quasi filius senectutis secundum
 sacramentum suscepit corpus, qui erat ante saecula
semper apud Patrem.
<pb n="0689A"/>
</p>
          </div3>
<div3>
            <head>49. </head>
            <p>
Unde dicit ad eum Pater: <hi>Ad me revertere,</hi> 
vocans eum ad coelum de terris, quem propter nostram
salutem miserat. Itaque resuscitans Filium
suum unigenitum, evacuavit consilium maledicentium.
Unde et Esaias dicit: <hi>Vanum concilium spiritus
vestri <note>(Esai. XIX, 11)</note>
            </hi>. Et convicta quae quasi jaculantes
sagittas dirigebant, solvit omnia: contrivit
eorum potentiam, qui in suis virtutibus, et non in
Deo confidentes erant. <hi>Inde,</hi> inquit, <hi>praevaluit Israel
a Deo patris tui, et adjuvit te Deus meus.</hi> Quis est qui
confortavit Israel, et adjuvit filium, nisi solus Deus pater
qui dixit: <hi>Jacob puer meus, suscipiam eum: Israel
electus meus, suscipiat eum anima mea <note>(Esai. XLII, 1)</note>
            </hi>.</p>
          </div3>
<div3>
            <head>50.</head>
            <p>
 <hi>Et benedixit eum benedictione coeli desuper, et
benedictione terrae habentis omnia.</hi> Omnia enim subjecit
<pb n="0689B"/>
ei, coelestia sicut benedictionem coeli, et terrena
sicut benedictionem terrae, ut et hominibus et angelis
dominaretur.</p>
          </div3>
<div3>
            <head>51.</head>
            <p>
 Itaque in illo velut contemptibili corpore: <hi>Praevaluisti,</hi> 
 inquit, <hi>propter benedictionem uberum et
vulvae, benedictiones patris tui et matris.</hi> Ubera vel duo
Testamenta dixit, quorum altero annuntiatus est,
altero demonstratus. Et bene ubera, quoniam velut
quodam nos spiritali lacte nutritos educavit, et
obtulit Deo Filius: vel Mariae dicit ubera, quae vere
benedicta erant, quibus sancta Virgo populo Domini
potum lactis immulsit. Unde et illa mulier in Evangelio
ait: <hi>Beatus venter qui te portavit, et ubera quae
suxisti <note>(Luc. XI, 27)</note>
            </hi>! Quod autem ait: <hi>Vulvae benedictionem
patris tui et matris,</hi> si vulvam solam Mariae
<pb n="0689C"/>
velimus intelligere, cur utramque benedictionem
conjunxerit, latebit causa. Potuit enim dicere de sola
vulva matris. Sed pulchrius arbitror, ut secundum
spiritale mysterium intelligamus utramque generationem
Domini Jesu, et secundum divinitatem, et secundum
carnem; quia ante saecula est generatus ex
Patre. Unde et Pater ait: <hi>Eructavit cor meum verbum <note>(Psal. XLIV, 2)</note>
            </hi>;
eo quod ex illa intima et incomprehensibili
Patris processit substantia, et in ipso est semper.
Unde et evangelista ait: <hi>Deum nemo vidit umquam,
nisi unigenitus Filius qui est in sinu Patris, ipse enarravit <note>(Joan. I, 18)</note>
            </hi>.
Sicut ergo sinus Patris spiritalis
intelligitur intimum quoddam paternae charitatis naturaeque
secretum, in quo semper est Filius: ita
etiam Patris spiritalis est vulva, interioris arcanum,
<pb n="0689D"/>
de qua tamquam ex genitali alvo processit Filius.
Denique diverse legimus nunc vulvam Patris, nunc
cor ejus quo verbum eructavit, nunc os ejus ex quo
justitia processit, ex quo prodivit sapientia, sicut ipse
ait: <hi>Ex ore Altissimi prodivit <note>(Eccli. XXIV, 5)</note>
            </hi>. Ita
<pb n="0690A"/> <emph>528</emph> 
 cum unum non definitur, et unum omnia sonant,
spiritale magis mysterium generationis paternae,
quam membrum aliquod corporale significat.
Sed sicut illam ex Patre generationem intelligimus:
ita etiam ad consummationem fidei generationem
Mariae intelligamus, quando benedicitur vulva matris,
illa utique Mariae virginalis, quae nobis edidit Dominum
Jesum. De qua Pater dicit per Hieremiam prophetam: <hi>Priusquam te formarem in utero, novi te; et priusquam
exires de vulva matris, sanctificavi te 
 <note>(Jer. I, 5)</note>
            </hi>.
Geminam igitur propheta in Christo substantiam declaravit,
divinitatis et carnis: alteram ex Patre, alteram
ex Virgine; ita tamen ut non exsors suae esset
divinitatis, cum ex Virgine nasceretur, et esset in
corpore.
<pb n="0690B"/>
</p>
          </div3>
<div3>
            <head>52. </head>
            <p>
Unde et <hi>convaluit super omnes montes, et desideria
collium aeternorum.</hi> Super omnes enim illos sublimis
meriti viros patriarchas et prophetas et apostolos;
sed etiam ultra solem, lunam, archangelos,
tamquam coeli lumen emicuit, sicut ipse ait: <hi>Non est
discipulus super magistrum, nec servus super dominum <note>(Matth. X, 24)</note>
            </hi>.
Quis enim illorum fuit, cui subjecta
essent omnia, quibus ipse donavit quod erant? In quo
benedicuntur omnes sancti ejus, quia ipse est super
capita omnium caput omnium. Caput enim mulieris
vir, caput viri Christus. <hi>Et super vertices montium,</hi> 
quia ipse est supereminens vertex universorum: sed
justorum est vertex altissimus. Quos fratres vocat,
acquisitos per gratiam, et quoddam regenerationis
consortium. Unde et de fratribus Joseph illos magis
<pb n="0690C"/>
fratres intelligimus, de quibus dicit in psalmo: <hi>Narrabo
nomen tuum fratribus meis, in medio Ecclesiae cantabo
tibi <note>(Ps. XXI, 23)</note>
            </hi>.</p>
          </div3>
<div3>
            <head>53.</head>
            <p>
 Denique et Moyses completurus vitae istius
cursum cum benediceret Tribum Joseph, non illum
utique jam defunctum Joseph, sed Christum benedicebat,
sicut habes scriptum de Joseph: <hi>A benedictione
Domini terra ejus, a finibus coeli, et a rore, et
ab abyssis fontium deorsum, et secundum horam factum
solis cursum, et a convenientibus mensibus, et a
vertice montium, ab initio, et a vertice collium aeternorum,
et ad horam terrae plenitudinis, et ab eo qui visus
est in rubo, veniat super caput Joseph benedictio, et super
verticem ipsius. Honorificus sit inter fratres. Primogenitus
tauri decus ejus, cornua unicornui. In ipsis gentes
<pb n="0690D"/>
ventilabit simul usque ad extremum terrae. Ipse
myriades Ephraem, et ipse chiliades Manasses <note>(Deut.
XXXIII, 13 et seq.)</note>
            </hi>.</p>
          </div3>
<div3>
            <head>54.</head>
            <p>
 Benedictio eadem est, quae omnem habet et
coelestium et terrestrium plenitudinem, et specialem
<pb n="0691A"/>
Christi gratiam: qui visus in rubo dixit ad ipsum
Moysen: <hi>Solve calceamentum pedum tuorum <note>(Exod.
III, 5)</note>
            </hi>: qui est super omnes Deus; quia ipse est
caput corporis Ecclesiae: qui est principium primogenitus
ex mortuis, ut fiat in omnibus ipse primatum
tenens; quoniam in ipso complacuit omnem plenitudinem
inhabitare. Et ideo soli benedictionis hujus
praerogativa defertur, a summitate <emph>529</emph> coeli usque
ad extremum terrae. Ipse enim est ante omnes, in
quo constant omnia: qui etiam per sanguinem crucis
suae pacificavit omnia, sive quae in coelo, sive quae in
terris sunt. Cujus typum praeferens pulchre benedicitur
sanctus Joseph, ut honorificetur inter fratres.</p>
          </div3>
<div3>
            <head>55.</head>
            <p>
 <hi>Primogenitus tauri decus ejus, habens cornua
<pb n="0691B"/>
unicornui, in quibus gentes ventilabit.</hi> Et bonus taurus
quasi hostia pro delictis, et totius mundi victima, ut
pacificaret omnia. Cujus decus sanctum; omne enim
sanctum primogenitum, sicut alibi demonstravimus <note>(Lib. II, de Abel et Cain, c. 2, n. 3, 12)</note>.
Unde et
Levi non aetatis ordine, sed sacrae successionis praerogativa
primogenitus meruit nuncupari. Et vere sanctum
decus ejus, de quo scriptum est resurgente: <hi>Speciosus forma prae filiis hominum 
 <note>(Psal. XLIV, 3)</note>
            </hi>; quia
ipse est primogenitus ex mortuis, habens cornua
unicornui. Sed cum dixerit cornua, quomodo posuerit
unicornui requirendum; cum ipsum unicornuum
inter generationes ferarum, ut periti aiunt, non
inveniatur? Et ideo Verbum unicum magis aestimare
debemus, quia substantivum Verbum Dei unum est,
<pb n="0691C"/>
non multa verba. Unde et Anna ait: <hi>Dominus judicat
fines terrae, et dabit virtutem regi, et exaltabit cornu
Christi sui <note>(I Reg. II, 10)</note>
            </hi>. Et Esaias ait: <hi>Vinea facta
est dilecto in cornu, in loco uberi <note>(Esai. V, 1)</note>
            </hi>; quoniam
Dei Filio unigenito floret Ecclesia, tenens unicum
Dei Verbum, in quo est virtutis atque sapientiae
plenitudo, cujus ubertate seges fidei pullulavit.
Quod Verbum sequuntur sancti.</p>
          </div3>
<div3>
            <head>56.</head>
            <p>
 <hi>Decem millia,</hi> inquit, <hi>Ephraem, et millia Manasses <note>(Deut. XXXIII, 17)</note>
            </hi>,
id est, et Judaeorum et gentium
dominetur, et ex utroque populo acquirat sibi Ecclesiae
plenitudinem. Ideoque dexteram suam super
Ephraem posuit sanctus Jacob; eo quod legamus dicentem
illam in Canticis canticorum: <hi>Frater meus
candidus et rubeus, electus ex decem millibus (Cant.
<pb n="0691D"/>
V, 10)</hi>. Denique etiam David juvenculae Mariae
auctorem, ex cujus successione Christus est natus
per Virginis partum, in decem millibus praedicabant:
Saul autem in millibus, cum reverentiae gratia circa
regem magis praeponderare debuissent. Qui ergo
cornu Christi exaltaverit confessus ejus gloriam, ipse
quoque accipiet cornua. Unde etiam sancti unicornui
<pb n="0692A"/>
dicti sunt in psalmi versiculo: <hi>Et dilectus tamquam
filius unicornuorum <note>(Psalm. XXVIII, 6)</note>
            </hi>. Etenim sicut
animal hujusmodi, cum ei oriuntur cornua, processum
significat plenioris aetatis: ita cum e capite quodam
nostrae animae cornua pullulare coeperint, processum
videntur perfectioris significare virtutis, et
tamdiu crescunt, quamdiu compleantur. Hoc cornu
Dominus Jesus comminuit gentes, ut superstitionem
obtereret, salutem redderet, sicut ipse ait: <hi>Percutiam,
et sanabo <note>(Deut. XXXII, 39)</note>
            </hi>. Ideoque tamquam imitator
tauri hujus Propheta dicit: <hi>In te inimicos nostros
ventilabimus cornu <note>(Psal. XLIII, 6)</note>
            </hi>, id est, altitudinem
omnem elevantem se adversus Dei scientiam
destruentes. Et ideo juxta <emph>530</emph> Legem munda animalia
cornua habent <note>(Deut. XIV, 4 et 5)</note>: Lex enim spiritalis
<pb n="0692B"/>
est. Qui enim possunt saeculi hujus illecebras verbo
Dei, et virtutis observantia propulsare, cornibus velut
quibusdam capitis sui armis videntur esse muniti.
Meritoque et tuba cornea <note>(Psal. XCVII, 6)</note> dicitur
virtus sermonis mirabilis, quae bonos Christi milites
accendit ad praelium, ut de hoste diabolo manubias
reportemus. In acie igitur sumus, et plurimos ex nobis
videmus in adversarii castris esse captivos: hi
nobis jugo gravissimo servitutis exuendi sunt.
</p>
          </div3>
        </div2>

<div2>
          <head>CAPUT XII.</head>
<p> <hi>De benedictione Benjamin, qua mystice Pauli adversus
Ecclesiam persecutio, nec non ejusdem conversio
atque praedicatio significantur.</hi> </p>
<div3>
            <head>57.</head>
            <p>
 Plurimos lupos habet diabolus, quos ad Christi
oves dirigit; et ideo intelligibilis Joseph, ut oves servaret
<pb n="0692C"/>
suas, ipsum inimicum venientem ad diripiendas
oves rapuit lupum Paulum, faciens ex persecutore
doctorem. De quo dicit Jacob, sicut scriptum est: <hi>Benjamin lupus rapax, mane comedet adhuc, et ad vesperam
dividet escam principibus 
 <note>(Gen. XLIX, 27.)</note>
            </hi>. Lupus
erat cum dispergeret et devoraret oves Ecclesiae.
Sed qui lupus venerat, pastor est factus. Lupus erat
cum Saulus erat, quando intrabat in domos, et viros
ac mulieres trahebat in carcerem. Lupus erat
quando spirans minas et homicidia in discipulos
Domini, petebat epistolas a principibus sacerdotum,
ut invaderet servos Christi. Quem tamquam
lupum nocturnis tenebris oberrantem effusa
Jesus luce caecavit. Ideo Rachel cum pareret Benjamin,
vocavit nomen ejus <hi>Filius doloris mei (Gen.
<pb n="0692D"/>
XXXV, 18)</hi>, futurum prophetans ex ea Tribu Paulum,
qui affligeret filios Ecclesiae persecutionis suae tempore,
et gravi matrem dolore vexaret. Sed tamen
idem postea principibus escam posteriore divisit
tempore, evangelizans gentibus Dei verbum, et plurimos
ad fidem provocans; quo disputante, sicut
legimus, Paulus proconsul, et Publius princeps, Domini
<pb n="0693A"/>
gratiam receperunt <note>(Act. XIII, 12; XXVIII, 8)</note>.</p>
          </div3>
<div3>
            <head>58.</head>
            <p>
 Pulchre autem etiam Moyses cum benediceret
Benjamin Tribum, dixit: <hi>Dilectus a Domino habitabit
fidens, et Deus obumbrabit super eum omnibus diebus,
et inter humeros requiescet dilectus a Domino <note>(Deut.
XXXIII, 12)</note>
            </hi>, qui etiam vas electionis est factus. Neque
enim aliter nisi Domini est miseratione et amore
conversus. Unde et ipse nihil merito tribuens suo,
sed totum deferens Christo ait: <hi>Ego enim sum minimus
apostolorum qui non sum dignus vocari apostolus,
quoniam persecutus sum Ecclesiam Dei. Gratia autem
Dei sum id quod sum, et gratia ejus egena in me non
fuit <note>(I Cor. XV, 9 et 10)</note>
            </hi>. Habitabit fidens in domo
quam ante vastabat, habitabit in tabernaculis Christi,
<pb n="0694A"/>
qui ante sicut lupus errabat in silvis. <emph>531</emph> Et Deus obumbravit
super eum, quando visus est ei Christus. Qui
licet apertis oculis videret nihil, tamen Christum videbat.
Et merito videbat praesentem, quem etiam
audiebat loquentem. Non caecitatis est obumbratio
ista, sed gratiae. Denique Mariae dicitur: <hi>Spiritus
sanctus superveniet in te, et virtus Altissimi obumbrabit
tibi <note>(Luc. I, 35)</note>
            </hi>. <emph>532</emph>
</p>
          </div3>
<div3>
            <head>59.</head>
            <p>
 <hi>Et inter humeros requiescet,</hi> hoc est, inter bonos
actus, et opera pretiosa. Nam et supra habes quod
Issachar supposuit humerum suum ad laborandum,
et factus est vir agricola. Quem Paulus imitatus,
posuit fidei novella plantaria, ideoque quasi bonus
agricola dixit: <hi>Ego plantavi, Apollo rigavit <note>(I Cor. III, 6)</note>
            </hi>.

</p>
          </div3>
        </div2>
      </div1>
</body>
  </text>
</TEI>