<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Tobia</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeTob</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De Tobia</head>

<pb n="0759"/>
<emph>591</emph> 

<div2>
          <head>CAPUT PRIMUM.</head>
<p divs_removed="true"> <hi>Proponit se de Tobiae virtutibus quas historice Scriptura
commemorat, brevius dicturum: et primo qui captivitatem,
et in ipsa ob exhibitam sepulturam, exsilium
tulerit, narrat. Deinde quomodo reversus ab eodem officio
non destiterit: ubi et hoc mortuos sepeliendi munus
praedicatur.</hi> 
<pb n="0759A"/>

          </p>
          <div3 moved_from_p="true">
              <head>1.</head>
            <p>
 Lecto prophetico libro qui inscribitur Tobias,
quamvis plene vobis virtutes sancti prophetae Scriptura
insinuaverit, tamen compendiario mihi sermone
de ejus meritis recensendis et operibus apud
vos utendum arbitror; ut ea quae Scriptura
historico more digessit latius, nos strictius comprehendamus,
virtutum ejus genera velut quodam
breviario colligentes.</p>
          </div3>
<pb n="0759B"/>

<div3>
            <head>2. </head>
            <p>
Fuit vir justus, misericors, hospitalis, et hoc
<pb n="0760A"/>
virtutum praeditus choro, subiit aerumnam captivitatis,
quam ferebat humiliter atque patienter, communem
magis injuriam, quam privatam dolens <note>(Tob. I,
2 et seq.)</note>; nec sibi virtutum suffragia nihil profuisse
deplorans, sed magis eam sibi contumeliam minorem
peccatorum suorum pretio illatam arbitratus <note>(Tob. III, 1 et seq.)</note>.</p>
          </div3>
<div3>
            <head>3.</head>
            <p>
 Meruit edictum, ne quis ex filiis captivitatis
mortuum sepulturae daret <note>(Tob. I, 22)</note>. At ille interdicto
non revocabatur magis quam incitabatur, ne
deserere officium pietatis, mortis metu videretur;
erat enim misericordiae pretium, mortis poena. Talis
flagitii deprehensus reus, vix tandem per amicum
potuit direpto patrimonio egenus et exsul restitui suis. <emph>592</emph>
</p>
          </div3>
<div3>
            <head>4.</head>
            <p>
 Iterum in his versabatur officiis; et si quid
alimenti foret, peregrinum cum quo cibum sumeret,
<pb n="0760B"/>
quaerebat. Itaque cum fessus a sepulturae revertisset
<pb n="0761A"/>
munere, appositis sibi edendi subsidiis, misso filio,
quaerebat consortem convivii <note>(Tob. II, 1 et seq.)</note>. Dum
conviva accersitur, nuntiatis insepulti corporis reliquiis,
convivium deserebat: nec putabat pium, ut ipse
cibum sumeret, cum in publico corpus jaceret exanime.</p>
          </div3>
<div3>
            <head>5.</head>
            <p>
 Hoc illi quotidianum opus, et magnum opus, et
magnum quidem. Nam si viventes operire nudos Lex
praecipit, quanto magis debemus operire defunctos?
Si viantes ad longiora deducere solemus, quanto
magis in illam aeternam domum profectos, unde
jam non revertantur? <hi>Ego,</hi> inquit Job, <hi>super omnem
infirmum flevi <note>(Job. XXX, 25)</note>
            </hi>. Quis infirmior defuncto,
de quo dicit Scriptura alibi: <hi>Super mortuum plora <note>(Eccli. XXII, 10)</note>
            </hi>?
Ecclesiastes autem ait: <hi>Cor sapientum
<pb n="0761B"/>
in domo luctus: cor autem stultorum in domo epulantium <note>(Eccle. VII, 5)</note>
            </hi>.
Nihil hoc officio praestantius,
ei conferre qui tibi jam non possit reddere, vindicare
a volatilibus, vindicare a bestiis consortem naturae.
Ferae hanc humanitatem defunctis corporibus detulisse
produntur, homines denegabunt!
</p>
          </div3>
        </div2>

<div2>
          <head>CAPUT II.</head>
<p> <hi>Qua ratione Tobias caecitatem tulerit, ne quid furti admitteretur
caverit, et commodatam Gabelo pecuniam
non repetierit, nisi senio fessus: denique quam abhorruerit
a fenore malo, cum detestatione ejusdem, et
boni commendatione.</hi> </p>
<div3>
            <head>6.</head>
            <p>
 Tam sancto fessus officio Propheta dum requiescit
 in cubiculo suo, cadente de passerum nido albugine
<pb n="0761C"/>
caecitatem incidit <note>(Tob. II, 6, 10 et seq.)</note>, nec <emph>593</emph> 
 conquestus ingemuit, nec dixit: Haec merces
laborum meorum. Fraudari magis se doluit obsequiorum
quam oculorum munere: nec caecitatem poenam,
sed impedimentum putabat. Et cum victum mercede
levaret conjugis, ne quid furtivum domum suam
intraret cavebat: uxor hoedum pro mercede acceperat;
at ille plus honestati quam pietati consulens,
cui suam debebat alimoniam. Commendaverat
proximo suo pecuniam quamdam quam toto vitae suae
tempore in tanta indigentia non poposcit. Vix ubi
se fessum vidit, et depositum senectute, insinuavit
filio, non tam cupiens commendatum reposcere,
quam sollicitus ne fraudaret haeredem.</p>
          </div3>
<div3>
            <head>7.</head>
            <p>
 Quod igitur commendavit pecuniam, et non
<pb n="0762A"/>
feneravit, justi servavit officium. Malum est enim
fenus quo quaeruntur usurae: sed non illud fenus
malum, de quo scriptum est: <hi>Fenera proximo tuo
in tempore necessitatis illius <note>(Eccl. XXIX, 2)</note>
            </hi>. Nam et
David ait: <hi>Justus miseretur et commodat <note>(Ps. XXXVI,
21)</note>
            </hi>. Aliud illud fenus est jure exsecrabile, dare in
usuram pecuniam, quod Lex prohibet <note>(Deut. XXIII,
19)</note>. Sed Tobias hoc refugiebat, qui monebat filium,
ne praeceptum Domini praeteriret, ut ex substantia
sua eleemosynam faceret, non pecuniam feneraret,
non averteret faciem suam ab ullo paupere <note>(Tob. IV,
6 et seq.)</note>. Haec qui monet, condemnat usuras fenoris,
ex quo multi quaestum fecerunt, et multis commodare
pecunias negotiatio fuit. Et quidem eam prohibuerunt
sancti.
<pb n="0762B"/>
</p>
          </div3>
<div3>
            <head>8. </head>
            <p>
Quo gravius malum fenus est, eo laudabilior
qui illud refugit. Da pecuniam si habes, prosit alii
quae tibi otiosa est. Da quasi non recepturus, ut
lucro cedat, si reddita fuerit. Qui non reddit pecuniam,
reddit gratiam: si fraudaris pecunia, acquiris
justitiam; justus est enim qui miseretur et commodat.
Si amittitur pecunia, comparatur misericordia.
Scriptum est enim: <hi>Qui facit misericordiam, fenerat
proximo <note>(Eccli. XXIX, 1)</note>
            </hi>.
</p>
          </div3>
        </div2>

<div2>
          <head>CAPUT III.</head>
<p> <hi>Ambrosius feneratorum inhumanitatem in pauperes, et
eorum artes quibus illos sibi addicunt, oculis subjicit;
ac demum in eosdem invehitur.</hi> </p>
<div3>
            <head>9.</head>
            <p>
 Multi dispendii metu non fenerant, dum fraudem
<pb n="0762C"/>
verentur. Et hoc est quod petentibus consueverunt
referre. Horum unicuique dicitur: <hi>Perde
pecuniam propter fratrem et amicum, et non abscondas
illam sub lapide in perditionem. Pone thesaurum tuum
in praeceptis Altissimi, et proderit tibi magis quam
aurum <note>(Ibid., 13 et 14)</note>
            </hi>. Sed obsurduerunt aures
hominum ad tam salutaria praecepta, et maxime divites
aere illo suae pecuniae aures clausas habent.
Dum pecuniam numerant, responsa non audiunt.
Simul ut aliquis necessitate constrictus, aut pro
suorum redemptione sollicitus, quos captivos barbarus
vendit, rogare coeperit, statim dives vultum
avertit, naturam non recognoscit, humilitatem supplicis
non miseretur, necessitatem <emph>594</emph> non sublevat,
fragilitatem communem non considerat, stat inflexibilis,
<pb n="0763A"/>
resupinus, non precibus inclinatur, non lacrymis
movetur, non ejulatibus frangitur, jurans quod
non habeat, immo et ipse feneratorem requirat, ut
necessitatibus subveniat suis. Quid addis duritiae et
avaritiae tuae sacramentum? Non absolveris perjurio,
sed ligaris.</p>
          </div3>
<div3>
            <head>10.</head>
            <p>
 At ubi usurarum mentio facta fuerit, aut pignoris;
tunc dejecto supercilio fenerator arridet, et
quem ante sibi cognitum denegabat, eumdem tamquam
paternam amicitiam recordatus osculo excipit,
haereditariae pignus charitatis appellat, flere prohibet.
Quaeremus, inquit, domi si quid nobis pecuniae est,
frangam propter te argentum paternum quod fabrefactum
est, plurimum damni erit: quae usurae compensabunt
pretia emblematum? Sed pro amico
<pb n="0763B"/>
dispendium non reformidabo, cum reddideris, reficiam.
Itaque antequam det, recipere festinat: et qui
in summa subvenire se dicit, usuras exigit. Kalendis,
inquit, usuras dabis: fenus interim, si non habueris
unde restituas, non requiro. Ita ut semel det,
frequenter exagitat, et semper sibi debere efficit.
Hac arte tractat virum. Itaque prius eum chirographis
ligat, et astringit vocis suae nexibus. Numeratur
pecunia, addicitur libertas, absolvitur miser minore
debito, majore ligatur.</p>
          </div3>
<div3>
            <head>11.</head>
            <p>
 Talia sunt vestra, divites, beneficia. Minus
datis, et plus exigitis. Talis humanitas, ut spolietis
etiam cum subvenitis. Fecundus vobis etiam pauper
est ad quaestum. Usurarius est egenus, cogentibus
vobis, habet quod reddat: quod impendat, non habet.
<pb n="0763C"/>
Misericordes plane viri, quem alii absolvitis,
vobis addicitis. Usuras solvit, qui victu indiget. An
quidquam gravius? Ille medicamentum quaerit, vos
offertis venenum: panem implorat, gladium porrigitis:
libertatem obsecrat, servitutem irrogatis:
absolutionem precatur, informis laquei nodum stringitis.
</p>
          </div3>
        </div2>

<div2>
          <head>CAPUT IV.</head>
<p> <hi>Qua ratione feneratores Judae et diabolo comparentur;
et quid significetur nominibus creditoris, fenoris,
sortis, ac debitoris?</hi> </p>
<div3>
            <head>12.</head>
            <p>
 Hanc praecipue injustitiam deplorat sanctus
David dicens: <hi>Vidi iniquitatem et contradictionem in
civitate; et non defecit de plateis ejus usura et dolus <note>(Ps. LIV, 11 et 12)</note>
            </hi>.
Itaque cum proditionem Judae
<pb n="0763D"/>
subjecerit, hoc praemisit, sive quod ultra sacrilegii
invidiam, conjuratis Dominicae necis fenoris crimen
accideret, sive quod tantum sacrilegium satis abundeque
usura fenoris ultum iret. Mali feneratores qui
<pb n="0764A"/>
dederunt pecuniam ut interficerent auctorem salutis:
mali et isti, qui dant ut interficiant innocentem. Et
iste quoque qui pecuniam acceperit, ut proditor Judas,
laqueo se et ipse suspendit. Ipsum quoque Judam
hoc maledicto <emph>595</emph> putavit esse damnandum, ut
scrutaretur fenerator ejus substantiam <note>(Ps. XVIII,
11)</note>; quia quod proscriptio tyrannorum, aut latronum
manus operari solet, hoc sola feneratoris nequitia
consuevit inferre. Doctiores autem ipsum feneratori
putant diabolum comparatum, qui res animae, et
pretiosae mentis patrimonium fenore quodam usurariae
iniquitatis evertit, sic sumptu capit, sic auro
illicit, sic reatu involvit, sic caput thesauro reposcit.</p>
          </div3>
<div3>
            <head>13.</head>
            <p>
 Quid vobis iniquius, qui nec sic capitis solutione
<pb n="0764B"/>
estis contenti? Quid vobis iniquius, qui pecuniam
datis, et vitam obligatis et patrimonium? Accipitis
aurum argentumque pro pignore, et adhuc illum
debitorem dicitis, qui vobis plus credidit, quam
accepit a vobis? Vos creditores asseritis, qui amplius
debetis: vos, inquam, dicitis creditores, qui non
homini, sed pignori credidistis. Bene fenus appellatur
quod datis, ita vile ac feneum est.</p>
          </div3>
<div3>
            <head>14.</head>
            <p>
 Sortem dicitis quod debetur. Etenim velut
urna ferali misera sors volvitur, perituri debitoris
luenda supplicio. Stant pallentes rei ad sortis eventum.
Non sic trepidant de quorum damnatione sors
ducitur: non sic dejecti ac suspensi pavitant, de
quorum captivitate exspectatur sortis eventus. Illic
enim unius captivitas, hic plurimorum addicitur.
<pb n="0764C"/>
Et fortasse ideo sors, quia in eventu sunt patrimonia
 quae sub hac sorte volvuntur. Magnum et memorabile
beneficium Dei. Hoc specialiter ore prophetico
praedicatur, quod in patres contulit, quia <hi>ex usuris
et iniquitate liberavit eos <note>(Ps. LXXI, 14)</note>
            </hi>. Et proprie
ait: <hi>Ex usuris liberavit eos,</hi> quia usurae inferunt servitutem.
Quasi diceret, ex servitutis vinculo ereptos
reddidit libertati.</p>
          </div3>
<div3>
            <head>15.</head>
            <p>
 Grave vocabulum debitorum. Debita peccata
dicuntur. Debitores quoque criminosi appellantur;
sic enim et isti sicut et illi de capite decernunt.
Culpae tamen habent nominum suorum, ut factorum
diversitatem. Debita quamvis diversae quantitatis,
unum habent nomen, unum onus, unum periculum.
Nescit ergo quid poscat infelix, qui pecuniam petit
<pb n="0764D"/>
mutuam: quid accipiat, ignorat.
</p>
          </div3>
        </div2>

<div2>
          <head>CAPUT V.</head>
<p> <hi>Pecunia feneratorum mari comparatur: hanc ubi quis
accepit, statim nebulonum turbam ad se attrahit;
ubi et de sortibus utriusque Testamenti. Consumpta
per intemperantiam illa pecunia, miserum ad vendendam
supellectilem fenerator adigit, aut inducias
concedit, sed bellicis ipsis tristiores: sequitur demum
nimis sera stultitiae poenitentia.</hi> 
<pb n="0764D"/>
          </p>
<div3>
            <head>16. </head>
<p>
              <pb n="0765A"/>Non novit pecunia feneratoris uno diutius loco
stare, solita transire per plurimos. Uno teneri sacculo
nescit, versari ac numerari expetit: usum requirit,
ut acquirat usuram. Fluctus quidam est maris,
non fructus. Pecunia numquam quiescit. Labitur,
velut scopulo <emph>596</emph> illisa, ita gremium debitoris percutit,
et continuo relabitur eo unde processit. Cum
murmure venit, cum gemitu revertitur. Frequenter
tamen placidum stat ventis mare, semper fenoris
<pb n="0765B"/>
unda jactatur. Mergit naufragos, exspuit nudos, vestitos
exuit, insepultos relinquit. Nummum ergo petis,
et naufragium suscipis. Hinc Charybdis circumstrepit,
hinc Sirenae quae voluptatis specie, et canorae
dulcedinis suavitate in vada deductos caeca, repetendae
domus, ut ferunt fabulae, spe et cupiditate fraudabant <note>(Homer. Odyss. M.)</note>.</p>
          </div3>
<div3>
            <head>17.</head>
            <p>
 Statim venditores unguenti et diversarum
specierum irruunt, velut quidam canes sagaci praedae
vagantis odore perstricti, venatores, piscatores,
aucupes, caupones quoque miscentes mero aquam,
qui nobilitatem vetusti generis et patriae, et natalem
diem vini circumsonent: circumstantes repente parasiti
quem ante solebant spernere, salutant, deducunt,
ad laetitiam provocant, ad sumptum incitant
<pb n="0765C"/>
dicentes: <hi>Venite, et fruamur bonis quae sunt, et utamur
creatura tamquam in juventute celeriter: vino pretioso
et unguentis nos impleamus, et non praetereat nos flos
temporis. Coronemus nos rosis antequam marcescant,
nullum pratum sit quod non pertranseat luxuria nostra,
ubique relinquamus signa laetitiae, quoniam haec
est pars, et haec est sors nostra <note>(Sap. II, 6 et seq.)</note>
            </hi>. Et
vere sors omnis illorum facta est: tu autem remanes
exsors bonorum.</p>
          </div3>
<div3>
            <head>18.</head>
            <p>
 Non tales sortes tibi Scriptura monstravit.
Non inter tales sortes David sanctus memorat dormiendum
dicens: <hi>Si dormiatis inter medias sortes <note>(Psal. LXVII, 14)</note>
            </hi>.
Nam si in medio illarum dormisses
sortium, id est, veteris et novi Testamenti, non te
pecuniae cupiditas in voraginem deterrimi fenoris
<pb n="0765D"/>
demersisset, gratia spiritalis fidei tibi dedisset argentum,
et in speciem auri divinae sapientiae institutione
formasset. Etenim si nos unum testimonium
divinae Scripturae posuimus, et luxuriosum illud
convivium declinavimus, utique potuit et iste salvari,
si oraculis coelestibus inhaesisset.</p>
          </div3>
<div3>
            <head>19.</head>
            <p>
 Revertamur tamen ad convivium, non ut ejus
<pb n="0766A"/>
degustemus epulas, sed cavendas aliis demonstremus.
Oneratur mensa peregrinis et exquisitis cibis:
adhibentur nitentes ministri, magno empti pretio,
sumptu pascendi majori: bibitur in noctem, dies convivio
clauditur, ebrietati deficit. Surgit ille vini plenus,
vacuus opum, dormit in lucem, vigilans somnium
putat. Etenim ut in somniis sibi videtur subito
dives ex paupere, sic etiam egenus ex divite. Dum
defluit interim pecunia, usura superfluit: tempus
minuitur, fenus augetur: thesaurus exinanitur, sors
accumulatur: paulatim convivae se subtrahunt, sponsores
conveniunt: mane fenerator pulsat ad januas,
queritur dies solutioni transiisse praescriptos, injuriis
vigilantem adoritur, in somnis dormientem excitat.
Non noctes quietae, non dies suavis est, non
<pb n="0766B"/>
sol jucundus. Detrahuntur paulatim deauratae ac
sericae vestes, et vaeneunt dimidio minoris. Ponit
cum lacrymis ornamenta <emph>597</emph> conjux jam tristior,
empta charius, vendenda vilius. In auctione pueri
constituuntur mensae ministri, et male assueti
emptorem avertunt. Offertur pecunia creditori: Vix,
inquit, haec solvit usuram, caput debes.</p>
          </div3>
<div3>
            <head>20.</head>
            <p>
 Redit exhausto patrimonio capitis reus; et
imminuto fenore, accipit inducias tristiores bellicis,
quasi post biduum praeliaturus. In bello enim incerta
victoria, hic certa inopia: illic se clypeo tegit, hic
nudus occurrit: illic lorica pectus includit, hic totus
carcere includitur: illic manus telis onerat, armat
sagittis, hic aere vacuas offert vinculis alligandas.
Ducitur plerumque uterque captivus: ille habet quem
<pb n="0766C"/>
accuset adversum belli eventum, hic praeter se quem
accuset, non habet. Nihil est intolerabilius hac miseria,
quae excusari non potest. Acerbat conscientia
pondus injuriae.</p>
          </div3>
<div3>
            <head>21.</head>
            <p>
 Tunc secum reputat, tunc Scripturas recordatur,
tunc dicit: Nonne mihi scriptum est: <hi>Bibe
aquam de tuis vasis, et de tuorum puteorum fontibus <note>(Prov. V, 15)</note>
            </hi>.
Quid mihi cum puteo feneratoris,
ubi et aqua includitur <note>(Prov. XV, 17)</note>. Suaviora erant
olera cum securitate, quam alienae epulae pastae
cum sollicitudine. Non oportuit aliena quaerere.
Deinde incideram debita, de meis oportuit fontibus
remedium quaerere. Erant domi vasa minutiora:
melius erat ministerium deesse, quam cibum: melius
vestem venalem proponere, quam libertatem
<pb n="0766D"/>
addicere. Quid profuit quod publicare paupertatem
meam verecundatus sum? Ecce alius publicavit. Ego
nolui nutritores vendere, ecce alius adjudicat.</p>
          </div3>
<div3>
            <head>22.</head>
            <p>
 Sera haec consideratio. Tunc decuit metuisse
tuis, cum acciperes aliena: tunc decuit succurrere,
cum vulnera prima proserperent. Melius fuerat
in principio tenuare sumptum, et necessitatem
<pb n="0767A"/>
debiti rei familiaris angustiis allevare, quam ut
ad horam ditatus alienis, postea exuereris et propriis.
</p>
          </div3>
        </div2>

<div2>
          <head>CAPUT VI.</head>
<p> <hi>Quanta moliantur feneratores; ut incautos adolescentes
depraedentur.</hi> </p>
<div3>
            <head>23.</head>
            <p>
 Accusamus debitorem quod imprudentius se
gesserit: sed tamen nihil nequius feneratoribus,
qui aliena damna lucra sua arbitrantur; et dispendio
suo deputant quidquid ab aliis possidetur. Aucupantur
haeredes novos, adolescentulos divites explorant
per suos, adjungunt se, simulantes paternam et
avitam amicitiam, volunt domesticas eorum cognoscere
necessitates. Si quam causam invenerint, accusant
<pb n="0767B"/>
verecundiam, pudorem arguunt, quod non ante
de se speratum fuerit atque praesumptum. Sin vero
nullos laqueos alicujus necessitatis offenderint, intexunt
tabulas, aiunt nobile praedium esse venale,
amplam domum: accumulant proventus fructuum,
annuos reditus exaggerant, hortantur ut coemant.
Similiter faciunt pretiosas vestes, et monilia nobilia
praedicantes. Neganti se habere pecuniam, <emph>598</emph> 
ingerunt suam dicentes: Utere ut tua: de fructibus
emptae possessionis pretium multiplicabis, debitam
reddes.</p>
          </div3>
<div3>
            <head>24.</head>
            <p>
 Praetendunt alienos fundos adolescenti, ut
eum suis exspolient: tendunt retia, simul ut indagine
cincta spatia fuerit ingressus, cogunt eum in retia
cautionum, laqueos usurarum: petunt obligari sibi
<pb n="0767C"/>
avitum praetorium, paternum sepulcrum: praestituitur
dies solutioni, dissimulatur conventio, quando
potest solutio sustineri; ubi satis securum reddiderint,
repente ingruunt, et instant vehementius, causanti
incumbunt dicentes: Tu possides tua praedia,
nos nostram pecuniam non habemus: aurum dedimus,
 lignum tenemus: tibi fructuum emolumenta
procedunt, nobis nihil accrescit pecuniae. Otiosa causatio
est, saltem renovetur chirographum.
</p>
          </div3>
        </div2>

<div2>
          <head>CAPUT VII.</head>
<p> <hi>Quam sollicite feneratorem fugiat debitor, et cujusmodi
sit utriusque occursus: quomodo hic dilatione
accepta magis irretitus ad vendenda praedia adigatur:
ac tandem omnibus destitutus et ad vincula paratus
in desperationem incidat.</hi> 
<pb n="0767D"/>
          </p>
<div3>
            <head>25.</head>
            <p>
 Itaque dum primum adolescens nihil putat de
vestibus suis, aut etiam possessionibus esse vendendum,
ad haec facienda poscit dilationem. Usurae
applicantur ad sortem, accumulatur centesima. Jam
suspirare incipit, jam malum suum agnoscere. Die
ac nocte usuram cogitat: quidquid occurrerit, feneratorem
putat: quidquid crepuerit, vocem sibi videtur
feneratoris audire. Si habes, cur non solvis?
<pb n="0768A"/>
Si non habes, cur malum malo adjungis, et de vulnere
remedium quaeris? Cur quotidie obsidionem
pateris feneratoris, expugnationem times? Vetus
sententia est: <hi>Feneratoris et debitoris sibi occurrentium,
prospectum amborum facit Dominus <note>(Prov. XXIX, 13)</note>
            </hi>. Alter quasi canis praedam requirit, alter quasi
fera praedonem declinat: ille quasi leo quaerit quem
devoret, iste quasi bos juvenculus praedonis impetum
reformidat: ille quasi accipiter unguibus olorem
quaerit invadere, iste quasi anser aut fulica, mavult
se vel in praerupta dejicere, vel in profunda demergere,
quam istum humani corporis accipitrem
sustinere. Quid quotidie fugis? Et si non occurrat fenerator,
occurrit tibi inopia tamquam bonus cursor.
Ambos ergo videt Dominus, feneratorem, et debitorem:
<pb n="0768B"/>
occurrentes sibi spectat ambos, testis alterius
iniquitatis, alterius injuriae: illius avaritiam condemnat,
hujus stultitiam. Ille gressus debitoris singulos
numerat, aucupatur deflexus: iste continuo
post columnas caput obumbrat. Nullam enim habet
debitor auctoritatem. Ambobus in digitis usurarum
repetitur saepius calculatio. Par cura, sed dispar
affectus. Alter laetatur incremento fenoris, alter
cumulo debitionis affligitur. Ille quaestus numerat,
hic aerumnas.</p>
          </div3>
<div3>
            <head>26.</head>
            <p>
 Quid fugis hominem quem poteras et non timere?
Quid fugis, aut quousque fugies? Si quis <emph>599</emph> 
pulsaverit nocte, feneratorem putas, sub lectum illico:
si quem subito intrare senseris, tu foras exsilis.
Canis latrat, et cor tuum palpitat, sudor effunditur,
<pb n="0768C"/>
anhelitus quatit artus, quaeris quid mentiaris,
ut feneratorem differas; et cum dilationem impetraveris,
gaudes. Fenore tuo simulat fenerator gravari:
sed libenter impertit, quasi venator qui feram cinxerit,
securus est praedae. Tu oscularis caput, amplecteris
genua, et quasi cervus sagitta toxicata ictus,
paululum procedens, tandem victus veneno procumbis:
aut quasi piscis qui fuscina fuerit infixus, quocumque
fugerit vulnus vehit. Et vere piscis ille in
esca mortem devorat, ille hamum glutit, dum cibum
quaerit; sed tamen hamum non vidit, quem tegit
praeda: tu hamum cernis, et glutis. Hamus tuus
fenus est creditoris: hamum voras, sed vermis te
semper obrodit. Ipsa est esca quae decipit. Itaque et
tibi fenoris nec cibus usui est, et hamus vulneri. An
<pb n="0768D"/>
ignoras quia semel illaqueatus nodo, se magis, si
fugiat, ipse constringit; et intra retia positus fugiendo
magis dejicit super se retia? In plateas fugis,
cum intra parietes tutus esse non possis. Inveniet te
cum voluerit fenerator. Denique ubi tempus impleveris,
sicut lupus nocte irruit, dormire non sinit,
 exspectato die ad publicum trahit, aut tabulis venditionis
cogit suscribere. Ut fureris pudoris dispendium,
subscribis illico, venditurus avitum sepulcrum,
<pb n="0769A"/>
paternae sane ut praetexatur aliquid verecundiae:
emitur jejunum solum, jactatur quod infecunda vendiderit,
dispendiis oneraverit debitorem, et superioris
temporis ascribuntur dispendiis damna praesentis.
Mox et laudata venduntur, et inferuntur jam
non instrumenta, sed vincula.</p>
          </div3>
<div3>
            <head>27.</head>
            <p>
 Tamen adhuc quaerendi fidejussores. Tribuuntur
induciae non ut praedam libertatis inveniat,
sed ut consortem servitutis adjungat, qui se societ
aerumnoso. At quid juvare potest alienae calamitatis
accessio? Jam et amici fugiunt, convivae non recognoscunt:
ipse quoque conspectus omnium refugit,
et ut pugil ictus varios concertantium, ita iste honestorum
vitat occursus, et sollicitus, ubi in aliquem
offenderit, vigilanti exit obtutu. Redit paratus ad vincula,
<pb n="0769B"/>
redit mortem optans, cogitans eam sibi, si moreretur,
quietem inferre. Redit misere se ipse condemnans,
quod alienam pecuniam non refugerit, et
feneratoris se aere devinxerit.</p>
          </div3>
<div3>
            <head>28.</head>
            <p>
 O quantos miseros aliena fecerunt bona! Quid,
inquit <note>(Jerem. II, 18)</note>, tibi ut bibas aquam Geon?
Quid, inquam, tibi, ut biberes calicem feneratoris?
Multi, inquit, mutuati ad tempus, et necessitatibus
consuluerunt suis, et pecuniam reddiderunt. Et
quanti se propter fenus stangulaverunt! Illos consideras,
hos non enumeras: reminisceris evasisse
aliquos, non reminisceris oppetisse: nummos redditos
imputas, laqueos appetitos non computas,
quos deformitati tam dedecorosae conventionis plerique
verecundiores ad contumeliam, fragiliores ad
<pb n="0769C"/>
injuriam, expetito interitu praetulerunt, opprobrium
vitae amplius quam mortis supplicium pertimescentes.
<emph>600</emph> </p>
          </div3>
        </div2>

<div2>
          <head>CAPUT VIII.</head>
<p> <hi>Liberos pro paternis debitis per summam indignitatem
sub hasta vaenire: sed huic malo subvenire posse neminem,
cum expleri nequeat feneratoris avaritia;
quam in rem Scripturae locus explicatur, simulque
ostenditur materiam praevaricationis esse fenerationem.</hi> </p>
<div3>
            <head>29.</head>
            <p>
 Vidi ego miserabile spectaculum, liberos pro
paterno debito in auctionem deduci, et teneri calamitatis
haeredes, qui non essent participes successionis;
et hoc tam immane flagitium non erubescere
<pb n="0769D"/>
creditorem. Instat, urget, addicit. Mea, inquit, nutriti
pecunia, pro alimonia servitium recognoscant,
pro sumptu licitationem subeant. Agitetur hasta de
pretiis singulorum. Non immerito hasta agitatur, ubi
caput quaeritur: non immerito ad auctionem pervenitur,
ubi sors poscitur. Haec est feneratoris inhumanitas,
haec debitoris stultitia, ut filiis quibus non
relinquit pecuniam, libertatem auferat, pro testamento
<pb n="0770A"/>
chirographum dimittat, pro emolumento haereditatis
syngrapham obligationis. Quid sibi vult paterni
in liberos scriptura maledicti, ubi nulla est impii
offensa peccati? An potest durius aliquod esse
maledictum, graviusque servitium? Et illa saepe
post mortem habet defunctus compendia, quod non
spectat miserias filiorum.</p>
          </div3>
<div3>
            <head>30.</head>
            <p>
 Vendit plerumque et pater liberos auctoritate
generationis, sed non voce pietatis: ad auctionem pudibundo
vultu miseros trahit dicens: Solvite filii gulae
meae sumptum, solvite paternae mensae pretium:
vomite quod non devorastis, reddite quod non accepistis;
hoc meliores, quod vestro pretio redimitis
patrem, vestra servitute paternam emitis libertatem.</p>
          </div3>
<div3>
            <head>31.</head>
            <p>
 Esto ut aliquis qui subvenire possit, accedat.
<pb n="0770B"/>
Quis tantam expleat Charybdim? quis rationes feneratoris
agnoscat? quis avaritiam satiet? quae non iste
pretia exaggeret, cum viderit redemptores? Non enim
suo magis lucro quam alieno detrimento pascitur.
Vera profecto, vera est, utpote Dei, divina sententia,
qui cum iratus esset propter impietatem populi Judaeorum,
quod post deos abiret alienos: <hi>Cui,</hi> inquit, <hi>vendidi vos feneratori 
 <note>(Esai. L, 1)</note>
            </hi>? Venditur enim
qui obligatus feneratori fuerit, et venditur non uno
pretio, sed quotidiano: venditur non cum definitione,
sed cum accessione diuturna. Nova usurarum
auctio per menses singulos, nova sub quotidiana licitatione
venditio. Qui plus obtulerit, trahit semper,
venalis addicitur, numquam quasi venditus aestimatur.
Magna igitur vis coelestis sententiae. Non satis
<pb n="0770C"/>
judicavit Dominus dicere: <hi>Cui vendidi vos;</hi> sed addidit <hi>feneratori?</hi> 
 Offensus nihil potuit gravius invenire,
quo vindicaret in perfidos. Derelictus expostulat,
cur ita fugerint salutis auctorem, quasi feneratori
eos alicui Dominus vendidisset digna poena.
Dominum relinquentes habent servi quod amplius
quam carceris poenas et vincula reformident: habent
liberi quod paveant pro libertatis incuria. <emph>601</emph>
</p>
          </div3>
<div3>
            <head>32.</head>
            <p>
 Simul illud adverte, quod feneratio praevaricationis
materia judicata sit; quod is facile recedat
a Domino, qui feneratori se potuerit obligare. Fenus
enim radix mendacii, causa perfidiae est. <hi>Ego,</hi> 
inquit, <hi>vos non vendidi; sed peccatis vestris venditi estis <note>(Ibid.)</note>
            </hi>.
Ergo qui se feneratori obligat, ipse se
vendit; et quod pejus est, vendit se non aere, sed
<pb n="0770D"/>
culpa.
</p>
          </div3>
        </div2>

<div2>
          <head>CAPUT IX.</head>
<p> <hi>Peccati feneratorem diabolum esse, qui Salvatori
etiam divitias suas ostentarit; ei feneratorem haud
absimilem; atque ibidem de centesima usurae, ac
centesima ove; deque creditoris nomine quod sibi
imponit verus exactor.</hi> </p>
<div3>
            <head>33.</head>
            <p>
 Quis iste peccati est fenerator, nisi diabolus,
<pb n="0771A"/>
a quo Eva mutuata peccatum obnoxiae successionis,
usuris defeneravit omne genus humanum <note>(Vid. S.
August. lib. I cont. Jul. Pelag., cap. 3)</note>? Denique
quasi malus fenerator chirographum tenuit, quod
postea Dominus suo cruore delevit. Etenim quod
mortis erat scriptum apicibus, debuit morte dissolvi.
Fenerator ergo diabolus. Denique ostendebat Salvatori
divitias suas dicens: <hi>Haec omnia tibi dabo, si
procidens adoraveris me <note>(Matth. IV, 9)</note>
            </hi>. At vero Dominus
aeris solutor alieni, nihil ipsi debebat, qui poterat
dicere: <hi>Ecce venit hujus mundi princeps, et in
me suum non invenit nihil <note>(Joan. XIV, 30)</note>
            </hi>. Nihil
debebat, sed solvebat pro omnibus, sicut ipse testatur
dicens: <hi>Quae non rapui, tunc exsolvebam <note>(Psal.
LXVIII, 5)</note>
            </hi>.
<pb n="0771B"/>
</p>
          </div3>
<div3>
            <head>34. </head>
            <p>
Quid distat malitia hujus principis mundi? Fenerator
pecuniae caput obligat, manum tenet, sorte
ducit. O nomen triste de dulci! Dominus ovem centesimam
liberavit; illa centesima salutis, haec mortis
est; et terra bona centuplum fructum reddit. Vae
iis qui dicunt quod amarum est, dulce; et quod
dulce, amarum! Quid amarius usura, quid dulcius
gratia? Nonne hoc ipso sermone quo centesimam
appellant, revocare deberent in memoriam Redemptorem,
qui venit centesimam ovem salvare, non
perdere?</p>
          </div3>
<div3>
            <head>35.</head>
            <p>
 Quis gravior exactor est? Et hoc triste nomen.
Denique Dominus ait: <hi>Populus meus, exactores
vestri circumscribunt vos <note>(Esai. III, 14)</note>
            </hi>. Et in
Evangelio habes: <hi>Dum vadis cum adversario tuo ad
<pb n="0771C"/>
magistratum, da operam liberari ab illo; ne forte perducat
te ad judicem, et judex tradat te exactori, et
exactor mittat te in carcerem <note>(Luc. XII, 58)</note>
            </hi>. Quis
iste sit exactor agnosce, qui etiam novissimum quadrantem
exigit, et idem se creditorem vocat, atque
in hoc etiam nomine fraudem facit: ut qui veneni
pocula melle illinit, ut sub grato odore mors lateat,
atque illita calicis ora vim fraudis abscondant. Creditor
praetexitur quasi fidelis; et quasi incredulus,
ad quem fidelis oppignorat.
<emph>602</emph> </p>
          </div3>
        </div2>

<div2>
          <head>CAPUT X.</head>
<p> <hi>Feneratoris, ne debitoris cadaver ad sepulturam efferretur, prohibentis historia.</hi> </p>
<div3>
            <head>36.</head>
            <p>
 Quoties vidi a feneratoribus teneri defunctos
<pb n="0771D"/>
pro pignore, et negari tumulum, dum fenus exposcitur?
Quibus ego acquievi libenter, ut suum constringerent
debitorem, ut electo eo, fidejussor evaderet;
hae sunt enim feneratoris leges. Dixi itaque:
Tenete reum vestrum; et ne vobis possit elabi, domum
ducite, claudite in cubiculo vestro, carnificibus
<pb n="0772A"/>
duriores; quoniam quem vos tenetis, carcer non
suscipit, exactor absolvit; peccatorum reos post
mortem carcer emittit, vos clauditis; legum severitate
defunctus absolvitur, vobis tenetur. Certe hic
sortem suam jam memoratur implesse; non invideo
tamen, pignus vestrum reservate. Nihil interest inter
funus et fenus, nihil inter mortem distat et sortem:
personat, personat funebrem ululatum fenoris
usura. Nunc vere capite minutus est quem convenitis;
vehementioribus tamen nexibus alligate, ne
vincula vestra non sentiat: durus et rigidus est debitor,
et qui non jam noverit erubescere. Unum sane
est quod non timere possitis, quia poscere non novit
alimenta.</p>
          </div3>
<div3>
            <head>37.</head>
            <p>
 Jussi igitur levari corpus, et ad feneratoris
<pb n="0772B"/>
domum exsequiarum ordinem duci: sed etiam inde
clausorum mugitu talia personabant. Ibi quoque funus
esse crederes, ibi mortuos plangi putares: nec
fallebat sententia, nisi quod plures constabat illic
esse morituros. Victus religionis consuetudine fenerator
(nam alibi suscipi pignora etiam ista dicuntur)
rogat ut ad tumuli locum reliquiae deferantur;
tunc tantum vidi humanos feneratores gravari me;
tamen ego eorum humanitatem memorabam prospicere,
ne postea se quererentur fraudatos esse, donec
feretro colla subjecti, ipsi defuntcum ad sepulcra
deducerent, graviori moerore deflentes pecuniae
suae funus.
</p>
          </div3>
        </div2>

<div2>
          <head>CAPUT XI.</head>
<p> <hi>Usura etiam ab aleatoribus exigitur, quorum in lusu
varia fortuna est, sed lucrum cedit feneratori. Hujus
in illos quanta tyrannis, et quae leges aleatorum.
Postremo barbarorum quorumdam furor in aleam
describitur.</hi> 
<pb n="0772C"/>
          </p>
<div3>
            <head>38.</head>
            <p>
 Aliud non minoris acerbitatis accipite. Observant
isti aleatorum conventicula, et perdentis
aerumnam commoditatem suam judicant: spondent
pro singulis. Varios primo sors ludit eventus, ad diversos
saepe transfertur victoria, stipendiaque ejus
vicissim atque aerumna mutantur: omnes vincuntur
et vincunt, fenerator solus acquirit: penes alios
inane nomen quod vicerint, penes feneratorem solum
fructus est, non annuus, sed momentarius; illi
soli faciunt lucrum in omnium detrimento, illis solis
<pb n="0772D"/>
est usura victoriae. Videas reliquos subito egentes,
repente divites, deinde nudos, singulis jactibus
statum <emph>603</emph> mutantes. Versatur enim eorum vita,
ut tessera; volvitur census in tabula, fit ludus de
periculo, et de ludo periculum: quot propositiones,
tot proscriptiones. Clamor plaudentium, fletus despoliatorum,
<pb n="0773A"/>
gemitus deplorantium. Sedet inter
hos creditor ut tyrannus, damnans unumquemque
sorte capitali, agitat hastas, feralem instituit de singulorum
exuviis auctionem: alios proscriptioni addicit,
alios servituti: non tanti occisi sub tyrannis
sunt. Vitae igitur hanc aleam rectius dixerim, quam
pecuniae; sub momento fertur, quod valeat in aeternum.
Ebrietas judicat, et nullus appellat. Habet et
alea suas leges, quas fori jura non solvant. Notatur,
si credi potest, infamia, qui putaverit renitendum,
et infamium sententia gravius quam censura judicialis
inurit opprobrium; quoniam qui apud judicem
damnantur, apud illos gloriosi sunt: qui apud illos
damnantur, apud judicem criminosi sunt. Nobile
constituit Moyses seniorum judicium <note>(Exod. XVIII)</note>:
<pb n="0773B"/>
hi tamen de levioribus judicabant; verbum grave,
hoc est, de potioribus negotiis Moysi judicio reservare
consueverant. Hic dicitur: Aleonum consilium
judicavit, et plus eorum timetur potentia, quam
leonum. Inter has feras vivis fenerator atque versaris.
His bestiis cibum eripis, his tetrior aestimaris,
his crudelior plus timeris.</p>
          </div3>
<div3>
            <head>39.</head>
            <p>
 Ferunt Chunorum populos omnibus bellum
inferre rationibus, feneratoribus tamen esse subjectos;
et cum sine legibus vivant, aleae solius legibus
obedire, in procinctu ludere, tesseras simul et
portare, et plures suis quam hostilibus jactibus
interire: in victoria sua captivos fieri, et spolia suorum
perpeti, quae pati ab hoste non noverint: ideo
numquam belli studia deponere; quod victus aleae
<pb n="0773C"/>
ludo, cum totius praedae munus amiserit, ludendi
subsidia requirat bellandi periculo: frequenter autem
tanto ardore rapi, ut cum ea quae sola magni
aestimant, victus arma tradiderit, ad unum aleae
jactum vitam suam potestati vel victoris vel feneratoris
addicat. Denique constituit quod quidam eorum
et imperatori Romano cognitus in fide, pretium servitutis
<pb n="0774A"/>
quam sibi tali sorte superatus intulerat, suppliciis
imperatae mortis exsolverit. Premit ergo fenerator
etiam colla Chunorum, et eos urget in ferrum,
premit barbaros suae terrore saevitiae.
<emph>604</emph> </p>
          </div3>
        </div2>

<div2>
          <head>CAPUT XII.</head>
<p> <hi>De feneratorum exactione, et variis vocabulis quibus
utuntur. Eorum pecunia comparatur cum echidna
aliisque serpentibus; ubi cur usuras Graeci</hi> <foreign xml:lang="greek">τόκους</foreign> <hi>dixerint, explicatur.</hi> </p>
<div3>
            <head>40.</head>
            <p>
 Quid enim tetrius eo qui hodie fenerat, et cras
expetit? Et <note>(Eccli. XX, 16)</note> odibilis, inquit, homo
hujusmodi. Oblatio quidem blanda, sed immanis
exactio. Verum ipsa oblationis humanitas facit et
exactionis saevitiam: protulit pecuniam, hypothecas
<pb n="0774B"/>
exigit, et in suis apothecis recondit. Una pecunia
a feneratoribus datur, et quam multa a debitoribus
exiguntur? Quanta sibi fecerunt vocabula? Nummus
datur, fenus appellatur: sors dicitur, caput vocatur:
aes alienum scribitur: multorum hoc capitum immane
prodigium numerosam exactionem efficit: syngrapham
nuncupat, chirographum nominat, hypothecas
flagitat, pignus usurpat, fiducias vocat, obligationem
asserit, usuras praedicat, centesimas
laudat.</p>
          </div3>
<div3>
            <head>41.</head>
            <p>
 Echidna quaedam est feneratoris pecunia, quae
tanta mala parturit. Echidna tamen fecunda poenis
viscera trahens, partu suo rumpitur. Et morte materna
docet sobolem non esse degenerem in matrem.
Igitur incipiunt esse serpentes, illam morsibus suis
<pb n="0774C"/>
scindunt. Illic ubi nascitur venenum, primum probatur.
Pecunia autem feneratoris omnia mala sua
concipit, parit, nutrit, atque ipsa magis in sobole
sua crescit, tristi prole numerosior. Non minus
flexuosa quam serpens, atque in orbem tota se colligens,
ut caput servet: reliquo flagellat corpore, illud
solum producit ad vulnera: spiris ingentibus
<pb n="0775A"/>
quos comprehenderit, ligat, solo capite interficit:
salvo capite, etiam si reliqua pars ejus dilapidata
fuerit, reviviscit.</p>
          </div3>
<div3>
            <head>42.</head>
            <p>
 Diversa quoque serpentibus sunt conveniendi
et parturiendi tempora: pecunia fenebris a die initae
conventionis crescentibus serpit usuris, quae parturire
non novit; quia dolores magis ipsa in alios
transfundit. Ibi dolores ut parturientis; unde etiam <foreign xml:lang="greek">τόκους</foreign>
 Graeci appellaverunt usuras, eo quod dolores
partus animae debitoris excitare videantur. Veniunt
kalendae, parit sors centesimam: veniunt menses
singuli, generantur usurae, malorum parentum mala
proles. Haec est generatio viperarum. Crevit centesima,
petitur nec solvitur, applicatur ad sortem. Fit
maledictum <emph>605</emph> propheticum <note>(Ps. LIV, 12)</note>, dolus
<pb n="0775B"/>
in dolo, usura improbi seminis fetura deterior. Itaque
non jam centesima incipit esse, sed summa, hoc
est, non fenoris centesima, sed fenus centesimae.
</p>
          </div3>
        </div2>

<div2>
          <head>CAPUT XIII.</head>
<p> <hi>Usurae etymologiam prosequens ostendit illam leporibus
ipsis, ac plantis quibuslibet fecundiorem esse,
feneratorisque aviditate omnem aliam superari: dein
ad institutam usurae cum animalibus ac plantis
comparationem redit.</hi> </p>
<div3>
            <head>43.</head>
            <p>
 Usuram quoque ab usu arbitror dictam, quod
<pb n="0775C"/>
ut vestes usu, ita usuris patrimonia scindantur.
Lugubre cerae prima littera sonat. Parturit vox doloris
est: quid tibi potest esse boni, quod a dolore
incipit et ab obligatione? Lepores ferunt generare
simul et educare, et continuo parturire: istis quoque
anaglyphariis usurarum generatur et supergeneratur
usura, enutritur ac nascitur, et nata jam parturit.
Radices quoque arborum primo plantantur ut
<pb n="0776A"/>
prendant: cum prenderint, tunc virescere incipiunt,
postea pullulare: at vero pecunia fenebris vix plantata
jam pullulat. Semina tempore erumpunt, animalia
tempore pariunt: <hi>Tempus enim pariendi, et
tempus moriendi; tempus plantandi, et tempus evellendi
plantatum; tempus occidendi, et tempus sanandi <note>(Eccle. III, 2 et 3)</note>
            </hi>.
Et infra: <hi>Tempus acquirendi, et
tempus reddendi: tempus custodiendi, et tempus expellendi <note>(Ibid., 6)</note>
            </hi>,
ut Ecclesiastes ait: pecunia fenebris
hodie seminatur, cras fructificat: semper parit, et
numquam interit: semper plantatur, vix evellitur.
Vult semper fenerator acquirere, numquam perdere:
numquam custodire pecuniam suam, semper expellere:
numquam sanare, semper occidere.</p>
          </div3>
<div3>
            <head>44.</head>
            <p>
 Et quia bonus ad omnia magister Ecclesiastes
<pb n="0776B"/>
 liber est Salomonis, paulisper ipsi inhaereamus: <hi>Non satiabitur oculus,</hi> 
 inquit, <hi>videndo, et non satiabitur
auris auditu <note>(Eccl. I, 8)</note>
            </hi>: nec fenerator expletur
accipiendo, nec affectus ejus quotidiano numerandi
aeris satiatur auditu. Et iterum: <hi>Omne quod
fuit, ipsum est quod erit <note>(Ibid., 9)</note>
            </hi>: Crescit semper
pecunia, otium nescit avaritia, nescit usura ferias. <hi>Omnes,</hi> 
 inquit, <hi>torrentes vadunt in mare, et mare non
adimpletur <note>(Ibid., 7)</note>
            </hi>. Mare istud fenerator est;
omnium <emph>606</emph> patrimonia tamquam fluctus absorbet,
et ipse nescit expleri. Mari tamen plerique utuntur
<pb n="0776C"/>
ad quaestum, feneratore nemo utitur nisi ad dispendium:
illic multorum commodum est, hic universorum
naufragium.</p>
          </div3>
<div3>
            <head>45.</head>
            <p>
 Multa sunt animantia quae cito generare incipiunt,
sed cito etiam generare desistunt: sors cito
generat, et numquam desinit; immo cum exordium
crescendi acceperit, in infinitum extendit augmentum.
Omne deinde quod crescit, cum ad naturae suae
<pb n="0777A"/>
formam atque mensuram, magnitudinemque pervenerit,
vacat incremento: sed feneratorum pecunia
tempore semper augetur, et ultra formam maternae
sortis excedens modum non tenet. Pleraque etiam
animantium cum coeperint ea quae ex his orta sunt
generare, tamquam effetis viribus usum generationis
amittunt: sors autem fenoris cum fuerit crescentibus
exaequata centesimis, et vetustatem sui renovat, et
partus solitos adjunctione multiplicat.
</p>
          </div3>
        </div2>

<div2>
          <head>CAPUT XIV.</head>
<p> <hi>Usuram prohiberi lege divina, unde et sumptum est
illud Catonis,</hi> fenerare est hominem occidere. <hi>Vestimentum pignori acceptum ante noctem reddendum
esse; ac fenoris nomine intelligendum quidquid
praeter sortem exigitur: post quae sequitur extorsionum
divitibus familiarium reprehensio.</hi> 
<pb n="0777B"/>
          </p>
<div3>
            <head>46.</head>
            <p>
 Non novum nec perfunctorium hoc malum
est, quod veteris atque divinae praescripto legis inhibetur.
Populus qui despoliaverat Aegyptum, qui
pede transierat mare, monetur a fenoris pecunia
cavere naufragia. Et cum de aliis peccatis semel
aut multum iterata admonitione praescripserit, de
fenore saepius intimavit. Habes in Exodo: <hi>Quod si
pecuniam feneraveris pupillo, orphano, pauperi, apud
te non suffocabis eum, non impones illi usuram <note>(Exod.
XXII, 25)</note>
            </hi>. Ostendit quid sit suffocare, id est, usuram
imponere; strangulat enim, et quod pejus est, animam
laqueus creditoris: quo sermone et praedonis
violentiam, et deformis nodum mortis expressit.
<pb n="0777C"/> <hi>Quod si pignus acceperis vestimentum propinqui tui,
ante solis occasum restitues illud; est enim hoc coopertorium
ejus tantum,</hi> 
 <emph>607</emph> <hi>hoc vestimentum turpitudinis
ejus in quo dormiet. Quod si itaque proclamaverit ad
me, exaudiam eum <note>(Ibid., 23)</note>
            </hi>. Audistis, feneratores,
quid Lex dicat, de qua dixit Dominus: <hi>Non veni
Legem solvere, sed adimplere <note>(Matth. V, 17)</note>
            </hi>? Quam
Dominus non solvit, vos solvitis? Usuram, inquit,
petere, suffocare est. Hoc quoque foris sero est dictum
a quibusdam eorum prudentibus: Quid est,
fenerare? Hominem, inquit <note>(Cicero, lib. II Offic.,
in fine)</note>, occidere. Sed utique non Cato prior quam
Moyses, qui legem accepit. Multo ille posterior.</p>
          </div3>
<div3>
            <head>47.</head>
            <p>
 <hi>Si pignus acceperis vestimentum propinqui tui,
ante solis occasum restitues illud, ne nudati appareat
<pb n="0777D"/>
turpitudo <note>(Exod. XXII, 26 et 27)</note>
            </hi>. Vos vero exuitis
atque nudatis, et non redditis. Videte ne sol occidat
super avaritiam vestram, ne sol justitiae vobis occidat;
quia justitiam non tenetis, aut sol iniquitatis
super flagitia vestra condatur. Dies quoque perit invito,
<pb n="0778A"/>
nox irruit sicut Judae, qui cum diabolus se
misisset in cor ejus, surrexit ad proditionem, et facta
est nox; sol enim justitiae occiderat ei, et recubuerat
super eum. Qui in cor ejus intravit, fecit illi tenebras,
ut lucis non videret auctorem. Ibi miser periit in
illo convivio in quo alii salvantur. Reddite igitur
vestimentum debitori, in quo dormiat, et quietus sit. <hi>Si nolueritis reddere: exaudiam,</hi> 
 inquit, <hi>eum; quia
misericors sum <note>(Ibid.)</note>
            </hi>. Si vos non exauditis, ego exaudiam,
ego miserebor, ego non despiciam inopis
precem.</p>
          </div3>
<div3>
            <head>48.</head>
            <p>
 In Deuteronomio quoque scriptum est: <hi>Non
exiges a fratre tuo usuram pecuniae, et usuram escarum,
et usuram omnium rerum quascumque feneraveris
fratri tuo. Si alienigenae credideris, usuram exiges ab
<pb n="0778B"/>
eo: a fratre autem tuo non exiges <note>(Deut. XXIII, 19 et
20)</note>
            </hi>. Vides quantum pondus in verbis sit. <hi>Noli,</hi> inquit, <hi>exigere usuram a fratre tuo,</hi> 
 hoc est, cum quo
habere debes omnia communia, ab eo tu usuram
exigis? Frater tuus consors naturae, et cohaeres gratiae,
noli ab eo exigere amplius, a quo durum est
repetere quod dederis, nisi cum habuerit unde
solvat.</p>
          </div3>
<div3>
            <head>49.</head>
            <p>
 Et quia plerique refugientes praecepta Legis <note>(14, quaest. 3, c. Plerique)</note>,
cum dederint pecuniam
negotiatoribus, non in pecunia usuras exigunt, sed
de mercibus eorum tamquam usurarum emolumenta
percipiunt; ideo audiant quid Lex dicat: <hi>Neque usuram,</hi> 
inquit, <hi>escarum accipies, neque omnium rerum
quascumque feneraveris fratri tuo.</hi> Fraus enim ista
<pb n="0778C"/>
et circumscriptio Legis est, non custodia. Et putas
te pie facere, quia a negotiatore velut munus suscipis?
Inde ille fraudem facit in mercium pretio, unde
tibi solvit usuram. Fraudis illius tu auctor, tu particeps,
tibi proficit quidquid ille fraudaverit. Et esca
usura est, et vestis usura est, et quodcumque sorti
accedit, usura est: quod velis ei nomen imponas,
usura est. Si licitum est, cur vocabulum refugis, cur
velamen obtexis? Si illicitum est, cur incrementum
requiris?</p>
          </div3>
<div3>
            <head>50.</head>
            <p>
 Quod pejus est, hoc vitium plurimorum est,
et maxime divitum, quibus hoc nomine struuntur
cellaria. Si quis instaurandum convivium putat, ad
negotiatorem mittit, ut absynthiati <emph>608</emph> cupellam
sibi gratis deferat: ad cauponem dirigit, ut Picenum
<pb n="0778D"/>
vinum, aut Tyriacum requirat: ad lanium, ut vulvam
sibi procuret: ad alium, ut poma sibi adornet. Itaque
humanitatem judicant quae alieno periculo constant.
Tu bibis, et alius diffluit lacrymis: tu epularis, et
alios cibo tuo strangulas: tu symphonia delectaris
<pb n="0779A"/>
et alius miserabili deplorat ululatu: tu poma degustas,
et alius spinam vorat. Numquid colligunt de
spinis uvas, aut de tribulis ficus? Spina usura est,
spina centesima est, tribulus est fenus, male urit.
Quomodo ergo potes fructum habere de spinis? Si
iste fructus de spinis non nascitur, ille nascetur
aeternus. De aerumnis ditaris, de lacrymis lucrum
quaeris, de fame aliena pasceris, de exuviis despoliatorum
hominum cudis argentum: et judicas te divitem,
qui stipem poscis a paupere? Sed audi quid
dicat Salvator: <hi>Vae vobis divitibus, qui habetis consolationem
vestram <note>(Luc. VI, 24)</note>
            </hi>?
</p>
          </div3>
        </div2>

<div2>
          <head>CAPUT XV.</head>
<p> <hi>Alienigenam a quo usuras licet exigere, solum esse
eum, quem licet occidere: fratrem vero ejusdem vel
fidei vel juris consortem: quamlibet usuram proscribi,
et de benedictionibus ejus qui ab illa abstinuerit,
cum exhortatione ad misericordiam et veritatem.</hi> 
<pb n="0779B"/>
          </p>
<div3>
            <head>51.</head>
            <p>
 Sed forte dices quia scriptum est: <hi>Alienigenae
fenerabis <note>(Deut. XXIII, 20)</note>
            </hi>; et non consideras
quid Evangelium dicat, quod est plenius. Sed hoc
interim sequestremus, Legis ipsius verba considera: <hi>Fratri tuo,</hi> 
 inquit, <hi>non fenerabis ad usuram: sed
alienigenam exiges.</hi> Quis erat tunc alienigena, nisi
Amalech, nisi Amorrhaeus, nisi hostes? Ibi, inquit,
usuram exige. Cui merito nocere desideras, cui jure
inferuntur arma, huic legitime indicantur usurae.
Quem bello non potes facile vincere, de hoc cito
potes centesima vindicare te. Ab hoc usuram exige,
<pb n="0779C"/>
quem non sit crimen occidere. Sine ferro dimicat qui
usuram flagitat: sine gladio se de hoste ulciscitur,
qui fuerit usurarius exactor inimici. Ergo ubi jus
belli, ibi etiam jus usurae. Frater autem tuus omnis,
fidei primum, deinde romani juris est populus: <hi>Narrabo
nomen tuum fratribus meis, in medio Ecclesiae
laudabo te <note>(Ps. XXI, 23)</note>
            </hi>.</p>
          </div3>
<div3>
            <head>52.</head>
            <p>
 Denique etiam in Levitico praescribit Lex usuram
a fratre non esse poscendam. Sic enim habes: <hi>Et vivet frater tuus tecum, pecuniam tuam non dabis
illi in usuram, et in amplius recipiendum non dabis illi
escas tuas 
 <note>(Levit. XXV, 36)</note>
            </hi>. Generaliter haec sententia
Dei omne sortis exclusit augmentum. Unde et David
et benedictum aestimavit, et dignum habitatione coelesti,
qui pecuniam non dedit in usuram <note>(Ps. XIV, 5)</note>.
<pb n="0779D"/>
Si ergo qui non dedit, benedictus; sine dubio maledictus,
qui ad usuram dedit. Cur ergo maledictionem
potius eligis, quam benedictionem? Potestis benedicti
esse, si velitis, potestis justi esse. Homo enim
justus secundum Ezechiel <note>(Ezech. XVIII, 7)</note>, qui pignus
debitori reddet, et pecuniam suam in usuram
non dabit, et superabundantiam non accipiet, <emph>609</emph> 
et ab injustitia avertet manum suam: <hi>Justus est iste,</hi> 
inquit, <hi>vita vivet, dicit Dominus <note>(Ibid., 9)</note>
            </hi>. Qui autem
<pb n="0780A"/>
pignus non reddidit, et in simulacra apposuit
oculos suos, iniquitatem fecit, cum usura dedit, et
superabundantiam accepit, hic vita non vivet. Omnes
iniquitates istas fecit, morte morietur: sanguis ejus
super ipsum erit. Vide quomodo feneratorem cum
idololatra copulavit, quasi crimen aequaret. Elige
ergo quod dulce est.</p>
          </div3>
<div3>
            <head>53.</head>
            <p>
 Cur semper tristes, cur semper amarissimi,
cur semper solliciti? Procedat aliquando a vobis misericordia,
procedat veritas: obligetur mendacium,
fraus odio sit. Docuistis perjurium: feneratorium
sacramentum dicitur, ubi paratur perjurium. Parastis
frequenter cum reddita fuerit pecunia, quod syngrapha
non appareat: pejeratis postea quod non receperitis
pecuniam. Nolite ergo semper miseri esse,
<pb n="0780B"/>
semper avari, semper moesti. Leones sunt, et feritatem
suam mutant: <hi>De manducante,</hi> inquit, <hi>exivit
esca, et de forte et tristi exivit dulce <note>(Judic. XIV, 14)</note>
            </hi>;
Graecus, <hi>et tristi</hi> habet; sic invenimus. Tamen de
forti hoc intelligitur; quia leo fortis est feritate: et
qui ferus, tristis. Et de vobis qui pecuniam et avaritiam
devoratis, exeat misericordia; haec enim esca
est egenorum: et de tristi exeat dulce, ut dimittatis
ei qui non habet unde dissolvat. Quid trahitis peccata
ut fune longo, et jugi loro vitulae? Quod fit utique,
cum fenus producitis. Tenetis pauperem debitorem,
 vel ibi sit aliqua gratia, ubi nulla spes commodi.
Et hoc secundum avaritiam vestram loquor.
</p>
          </div3>
        </div2>

<div2>
          <head>CAPUT XVI.</head>
<p> <hi>Ex Evangelico praecepto fenerandum his, a quibus
nihil exspectetur, immo etiam inimicis: uberrimum
fenus illius esse, qui Domino feneraverit: nec diffidendum
ipsius paupertati quae veras largitur divitias.</hi> 
<pb n="0780C"/>
          </p>
<div3>
            <head>54.</head>
            <p>
 Caeterum Dominus in Evangelio talibus magis
existimat fenerandum, a quibus redhibitio non speretur.
Sic enim ait: <hi>Et si mutuum dederitis a quibus
speratis recipere, quae vobis est gratia? Nam peccatores
peccatoribus fenerant, ut recipiant; verumtamen
amate inimicos vestros, et benefacite eis, et mutuum
date nihil sperantes; et erit merces vestra multa in
coelo, et eritis filii Altissimi, quia ipse benignus super
ingratos et malos. Estote misericordes, sicut et Pater
vester misericors est <note>(Luc., VI, 34 et seq.)</note>
            </hi>. Advertitis
<pb n="0780D"/>
quod nomen a Domino fenerator acceperit, quod nomen
etiam qui fenori vestro fuerit obligatus. <hi>Peccatores,</hi> 
inquit, <hi>peccatoribus fenerant, ut recipiant:</hi> 
uterque peccator, et fenerator, et debitor. Vos autem,
inquit, amate inimicos vestros. Non discutiatis
quid mereantur inimici, sed quid vos facere oporteat.
Date mutuum iis a quibus non speratis vos,
quod datum fuerit, recepturos. Nullum hic damnum
est, sed compendium. Minimum datis, multum recipietis:
<pb n="0781A"/>
in terra datis, et id vobis solvetur in coelo:
fenus amittitis, mercedem magnam habebitis: feneratores <emph>610</emph> 
 esse desinitis, filii eritis Altissimi: eritis
misericordes, qui vos Patris aeterni probetis haeredes.</p>
          </div3>
<div3>
            <head>55.</head>
            <p>
 Sed feneratorum vos delectat et usurarum vocabulum.
Id quoque non invideo. Docebo quomodo
boni feneratores esse possitis, quomodo bonas quaeratis
usuras. Dicit Salomon: <hi>Fenerat Domino qui
miseretur pauperi: secundum datum autem ejus retribuet
ei <note>(Prov. XIX, 17)</note>
            </hi>. Ecce bonum fenus de malo
factum est: ecce irreprehensibilis fenerator: ecce
usura laudabilis. Nolite ergo jam invidentem me vestris
commodis aestimare. Putatis quod hominem subtraham
vobis debitorem? Deum provideo, Christum
<pb n="0781B"/>
subrogo, illum demonstro qui vos fraudare non possit.
Fenerate ergo Domino pecuniam vestram in
manu pauperis. Ille astringitur et tenetur: ille scribit
quidquid egenus acceperit: Evangelium ejus cautio
est: ille promittit pro omnibus indigentibus, ille
dicit fidem; quid dubitatis dare? Si quis vobis dives
hujus saeculi offeratur, qui fide promittat sua pro aliquo
debitore, statim numeratis pecuniam: pauper
est vobis Dominus coeli, et conditor mundi hujus;
et adhuc deliberatis quem ditiorem quaeratis fidejussorem.</p>
          </div3>
<div3>
            <head>56.</head>
            <p>
 Sed allegatis, quia pauper est factus, cum dives
esset. Vidistis ergo quia fides ejus dives est, fides
ejus idonea est; pauper est factus, cum pro nobis
solveret, et adhuc paupertas ipsa non decipit; nos
<pb n="0781C"/>
enim divites fecit, quos pauperes putabatis. Dicit
enim Apostolus: <hi>Pauper factus est cum dives esset,
ut in illius inopia vos ditaremini <note>(II Cor. VIII, 9)</note>
            </hi>. Bona
inopia, quae largitur divitias. Nolite ergo vos paupertatem
timere, ut sitis divites. Date otiosam pecuniam,
et recipietis fructuosam gratiam, et pauperum
subvenietis necessitatibus, et vobis custodiae sollicitudo
minuetur. Non peribit quod pauper acceperit;
et vobis quod dederitis inopi, sine custode servabitur.
Quod si incrementum usurarum quaeritis, in
Lege benedictio, in Evangelio coelestis est merces:
quid suavius benedictione; quid majus est coelo? Si
escarum desideratur usura, ea quoque praesto est,
sicut legimus: <hi>Is enim qui miseretur pauperis, ipse
pascetur <note>(Prov. XXII, 9)</note>
            </hi>.
</p>
          </div3>
        </div2>

<div2>
          <head>CAPUT XVII.</head>
<p> <hi>Occurritur objectioni, qua nonnulli negant generaliter
prohibitum ne pignus retineatur, sed ad pauperum
pignora Legem restringunt.</hi> 
<pb n="0781D"/>
          </p>
<div3>
            <head>57.</head>
            <p>
 Reddite ergo pignora quae tenetis, quoniam fidejussorem
idoneum reperistis. Sed obmurmurant
adhuc dicentes, quia licet tenere pignora, et se Lege
<pb n="0782A"/>
defendunt. Aiunt enim: Scriptum est in Deuteronomio: <hi>Si fuerit tibi debitum a proximo tuo quodcumque,
non introibis in domum ipsius pignerare pignus:
sed foris stabis, et homo apud quem est debitum tuum,
proferet tibi foris pignus. Si autem homo ille pauper
fuerit, non dormies in pignore ipsius; sed redditione
reddes ei pignus ipsius ad occasum solis, et dormiet in
vestimento suo, et benedicet te, et erit in te misericordia
coram Domino Deo tuo <note>(Deut. XXIV, 10 et seq.)</note>
            </hi>.
Et alibi, inquiunt, scriptum est: <hi>Non pignerabis</hi> <emph>611</emph> <hi>molam, neque lapidem superiorem molae; quoniam hic
pignerat 
 <note>(Ibid., 6)</note>
            </hi>. Et alibi: <hi>Non accipies pignus vestimenti
viduae <note>(Ibid., 17)</note>
            </hi>. Unde argumentantur quia
specialia pignora sint interdicta, non omnia, id est,
pauperis et viduae. Molam quoque et lapidem superiorem
<pb n="0782B"/>
molae prohibitum pignerari.</p>
          </div3>
<div3>
            <head>58.</head>
            <p>
 Sed cum per Ezechielem prophetam ipse Dominus
dicat <note>(Ezech. XVIII, 7)</note>, justum esse qui pignus
reddidit, injustum qui tenuit: utique non speciale
aliquod, sed generaliter omne pignus suadet
esse reddendum; cum dicat Job: <hi>Conscriptionem
quam habui adversus aliquem juramento conceptam,
imponens coronam legebam, et si non scindens eam
reddidi, nihil accipiens a debitore <note>(Job. XXXI, 26 et 27)</note>
            </hi>.
Cum Dominus nihil ab iis quibus mutuum dederimus,
sperandum esse praecipiat <note>(Luc. VI, 34)</note>, quod
recipere debeamus, quomodo pignus secundum Legem
putant esse retinendum?
</p>
          </div3>
        </div2>

<div2>
          <head>CAPUT XVIII.</head>
<p> <hi>Ut objicientibus nos divina lege ad fenerandum incitari
fiat satis, inquiritur quid justus v. g. Petrus fenori
dare valeat; ostenditurque suos illi sermones
esse, quos feneret.</hi> 
<pb n="0782C"/>
          </p>
<div3>
            <head>59.</head>
            <p>
 At ne pari recrudescant modo, et dicant
etiam se ad fenerandum incitari Legis oraculo; quia
scriptum est: <hi>Fenerabis gentibus multis, tu autem non
mutuaberis <note>(Deut. XXVIII, 12)</note>
            </hi>; tempus est plenius et
expressius disputare et docere quid fenerandum, et
quibus Legis statuta praescribant; praecedit enim fenoris
causa pignoris causam. <hi>Mutuabitur,</hi> inquit, <hi>peccator, et non solvet: justus autem miseretur, et
tribuet 
 <note>(Ps. XXXVI, 21)</note>
            </hi>. Audis, debitor, quid debeas
declinare: audis, creditor, quid debeas imitari. Et
infra: <hi>Juvenis fui, et senui, et non vidi justum derelictum,
<pb n="0782D"/>
nec semen ejus quaerens panem. Tota die miseretur
et fenerat <note>(Ibid., 25)</note>
            </hi>. Unde huic justo quod tota
die feneret? Ergo dives justus est; et quanto ditior
unusquisque fuerit, tanto justior: qui plus habuerit
unde feneret, ipse erit justior. Sed difficile dives intrat
in regnum coelorum.</p>
          </div3>
<div3>
            <head>60.</head>
            <p>
 Quid ergo feneret, dic mihi, sancte David?
Contra me protuli testimonium, nisi mihi subvenis.
<pb n="0783A"/>
Petrus dicebat: <hi>Argentum et aurum non habeo <note>(Act. III. 6)</note>
            </hi>,
numquid non erat justus? Tu mihi ergo
expone quid feneret. Dixisti enim: <hi>Beatus vir qui
miseretur et commodat, disponet sermones suos in judicio <note>(Ps. CXI, 5)</note>
            </hi>.
Inveni quid fenerat justus. Petrus
quoque me doceat et ipse quid feneret, qui dixit
inopi attendenti ad se et ad Joannem: <hi>Argentum
et aurum non habeo.</hi> Nihil ergo dabis pauperi, apostole?
Das tamen, et plus das quam alii: das inopi,
quod alii dare non possunt: das inopi, post quod
egere non possit: das inopi, quod etiam divites accipere
concupiscunt: das inopi, quod ii qui istud argentum
et aurum habent, conferre non noverint;
quia avaritia eos impedit: das inopi, qui eis divitibus
facias ditiorem. Incitasti animum meum, concupisco
<pb n="0783B"/>
hoc donum tuum. Dicito, rogo, <emph>612</emph> quid
des. Noli me diu suspensum reddere, cupio petere,
si cito solvas. Sed solvisti cito: non distulisti inopem,
non despexisti precem pauperis, non diutius
eum desperare fecisti, non vacuus ad templum ascendisti
dicens: <hi>Argentum et aurum non habeo.</hi> Non
illi soli plenis manibus ascendunt, qui argentum et
aurum habent: ascendit et pauper non vacuus: ascendit
et ille non vacuus, quia aurum et argentum
non habet. Audiamus quid det iste pauper: <hi>Sed quod
habeo,</hi> inquit, <hi>do tibi. In nomine Jesu Nazareni surge
et ambula <note>(Ibid.)</note>
            </hi>. O optanda paupertas; o ditior
inopia! Claudicabat, cui divites dabant: unus pauper
dedit, et statim qui claudus erat, sanus est
factus.
<pb n="0783C"/>
</p>
          </div3>
<div3>
            <head>61. </head>
            <p>
Habet ergo justus quod feneret, habet et argentum
quod feneret, sermones suos fenerat: hoc est justi
argentum; eloquia enim Domini, eloquia casta, argentum
igne examinatum, probatum terrae, purgatum septuplo.
Hoc fenerat qui Legem accipit, qui Legem meditatur,
qui Legem exercet: hoc feneravit Petrus, hoc feneravit
Paulus, quibus dicitur ut ad viros nationum
pergerent. Ad Cornelium centurionem Petro, cui dicitur: <hi>Surge, vade nihil dubitans, quoniam ego misi
illos; et surrexit et ivit 
 <note>(Act. X. 20)</note>
            </hi>. Et infra dixit: <hi>Numquid aquam vetare possumus, ne baptizentur ii,
qui Spiritum sanctum acceperunt 
 <note>(Ibid., 47)</note>
            </hi>? Jussitque
eos baptizari. Hoc est Fenerabis gentibus, ut
peccata dimittas, debita auferas: tu autem non mutuaberis.
Mutuatur enim peccator, et non solvet
<pb n="0783D"/>
peccata sua; quia peccator est. Paulo dicitur <note>(Act. IX,
15)</note>: Fenerabis gentibus qui missus est ad gentes;
Joanni dicitur: Fenerabis gentibus; Jacobo et caeteris
dicitur: Fenerabitis gentibus; quibus dictum
est: <hi>Ite, baptizate gentes <note>(Matth. XXVIII, 19)</note>
            </hi>.</p>
          </div3>
<div3>
            <head>62.</head>
            <p>
 Dicitur populo patrum: <hi>Si custodieris mandata
Dei, benedictus eris, et fenerabis gentibus verbum <note>(Deut. XXVIII. 12)</note>
            </hi>.
Denique non de pecunia dici significant
sequentia: <hi>Princeps eris gentibus multis:
<pb n="0784A"/>
tibi autem nemo dominabitur. Constituet te Dominus
Deus tuus caput, et non in caudam, et eris tunc supra,
et non subter, si exaudieris vocem Domini Dei tui <note>(Ibid., 13)</note>
            </hi>.
Et sequitur: <hi>Si autem non audieris, maledictus
tu in civitate, et maledictus in agro <note>(Ibid., 16)</note>
            </hi>.
Et infra: <hi>Maledicta progenies ventris tui <note>(Ibid., 18)</note>
            </hi>.
Non pecunia utique benedictum facit, sed cognitio
Dei, praedicatio verbi: si gratiam Domini feneremus,
si indigentibus eloquia Domini conferamus, si
observemus mandata coelestia. Et contra maledictum
non facit, si desit pecunia quae feneretur: sed si desit
studium, si desit observatio coelestium statutorum,
maledictus eris.
<emph>613</emph> </p>
          </div3>
        </div2>

<div2>
          <head>CAPUT XIX.</head>
<p> <hi>Judaeos primo gentibus fenerasse, postmodum gentes
in Christum credentes vicem illis reddidisse, quod
pecuniam suam amisissent: ejusdem pecuniae laus,
atque ad illam fenerandam exhortatio: et quo pacto
in ea re Israelitis antepositae fuerint nationes.</hi> 
<pb n="0784B"/>
          </p>
<div3>
            <head>63.</head>
            <p>
 Denique mysterium Ecclesiae evidenter exprimitur.
Primum enim dixit ad discipulum Legis: <hi>Si audieris Legem, et custodieris, fenerabis gentibus <note>(Deut. XV, 6)</note>
            </hi>;
quod factum est a patribus nostris.
Feneravit Moyses gentibus, qui proselytos acquisivit,
feneravit Jesus Nave, feneravit Gedeon, feneravit
Samuel, David, Salomon, Elias, Elisaeus;
et si quis volebat verbum cognoscere, pergebat ad
eos: regina Austri venit audire sapientiam Salomonis.
<pb n="0784C"/>
</p>
          </div3>
<div3>
            <head>64. </head>
            <p>
Ubi coepit populus Jadaeorum non custodire
Legem, coeperunt advenae, hoc est, ex populo nationum
qui in Dominum Jesum crediderunt, interpretationem
Scripturarum fenerare illi vetusto populo.
Feneravit Timotheus patre Graeco ortus verbum
Judaeis, cum sacerdotium recepisset; feneramus
hodieque sacerdotes in Ecclesia verbum Judaeis,
qui de Synagoga ad Ecclesiam transierunt; feneramus
et novam et vetustam pecuniam: etenim quam
habuerunt, jam non habent; oculos habent, et non
vident, aures habent, et non audiunt; pecuniam
habent, et non habent; quia usum ejus ignorant,
pretium ejus nesciunt, figuram ejus et formam non
cognoverunt. Nam si cognovissent, numquam auctorem
pecuniae denegassent dicentes: <hi>Nolumus hunc
<pb n="0784D"/>
regnare super nos <note>(Luc., XIX, 14)</note>
            </hi>. Qui quidem rediens,
accepto regno, jussit vocari servos suos quibus
dedit pecuniam, et eos qui fenerassent pecuniam,
praedicavit: ei autem qui pecuniam tenuit
otiosam domini sui respondit: <hi>Sciebas quod ego homo
austerus sum, tollo quod non posui, meto quod non
seminavi: et quare non dedisti pecuniam meam ad
mensam, et ego veniens cum usuris utique exegissem
illam <note>(Ibid., 22 et 23)</note>
            </hi>?
</p>
          </div3>
<div3>
            <head>65. </head>
<p>
              <pb n="0785A"/>Audistis quae pecunia boni feneratoris sit,
quae pecunia bonas acquirat usuras, quae pecunia
non infamet feneratorem, non opprimat debitorem,
quam pecuniam aerugo non possit obducere, non
penetrare tinea, quae pecunia non de terreno thesauro
sit, sed de aeterno, quae pecunia divitem faciat
accipientem, nec aliquid imminuat feneranti.
Haec pecunia usuram habet: non centesimam ejus
quod dederit portionem, sed centuplum fert fructum.
Expande igitur sinum mentis, ut hujus pecuniae
numeratam tibi suscipias quantitatem: intende
cordis obtutum, ut agnoscas pecuniae hujus imaginem
et inscriptionem: certe hanc pecuniam excute,
tabulam supra mensam animae tuae quae stabilis virtutibus
sit, quadratam constitue, conde in thesauro
<pb n="0785B"/>
pectoris tui, de quo doctus scriba depromit nova
et vetera. Vides qualis haec pecunia sit, <emph>614</emph> quemadmodum
creditorem, debitoremque invisa in se
conjungat nomina. Qui invehebar in feneratores, jam
provoco debitorem. Hujus ergo feneratores pecuniae
vos esse desidero; ut ad vos qui mutuum sumant,
sponte festinent: per quam non nummum,
sed regnum possitis acquirere: per quam non maledicta
quaeratis, sed benedictionis gratiam.</p>
          </div3>
<div3>
            <head>66.</head>
            <p>
 Hanc pecuniam fenerat populus nationum,
qui scivit accipere feneratum, qui scivit cernere,
qui scivit excutere. Recusasti indiga fenoris spiritalis,
egere coepisti. De te ergo a Dei filio dictum
est: <hi>Mutuabitur peccator, et non solvet <note>(Ps. XXXVI,
21)</note>
            </hi>. Tibi dicitur <hi>Advena qui est in te, ascendet super
<pb n="0785C"/>
te: tu autem descendes in imum <note>(Deut. XXVIII, 43)</note>
            </hi>.
Nescit enim summum, qui Christum ignorat: in
inferno semper est, qui non ascendit ad Christum:
in summo autem populus qui verbum recipit, hic
habet fidei patrimonium omne. De hoc dicit Lex: <hi>Hic tibi foenerabit, tu autem non fenerabis ei: hic tibi
erit caput, tu autem eris cauda 
 <note>(Ibid., 44)</note>
            </hi>, hoc est,
ille erit primus, tu ultimus et abjectus. Auferam a
Judaea caput et caudam, initium et finem: initium
Christum, qui interrogatus quis esset, respondit: <hi>Initium quod et loquor vobis 
 <note>(Joan. VIII, 25)</note>
            </hi>: finem
quoque Christum dicit: <hi>ipse est enim finis Legis ad
justitiam omni credenti <note>(Rom. X, 4)</note>
            </hi>. Ergo qui non
credit ad justitiam, nec initium, nec finem habet,
sed ipse finis sui est.
</p>
          </div3>
        </div2>

<div2>
          <head>CAPUT XX.</head>
<p> <hi>Praemisso pignoris, commendati, ac depositi discrimine,
ostendit spirituale pignus esse, quod reddi
Lege jubeatur; corporeum tamen etiam reddi oportere:
qui verbum Dei audierit debitorem esse, nec
ab eo pignus tollendum. De evangelicis vestimentis,
et de tunica quam omnes jubemur induere. Bonum
amictum esse Dei verbum; esse pignus Dominicae
sortis, esse sapientiae vestimentum; tamdem esse verbum 
coangustandum.</hi> 
<pb n="0785D"/>
          </p>
<div3>
            <head>67. </head>
<p>
              <pb n="0786A"/>Cognovimus fenus legitimum, cognoscamus
et pignus quod Lex reddi jubet ante solis occasum.
Quid sit istud audi dicentem Apostolum: <hi>Dedit Deus
pignus Spiritum in cordibus nostris <note>(II Cor. I, 22)</note>
              </hi>.
Tripliciter autem et pignus, et commendatum, et
depositum dicitur. Pignus dicunt quod pro mutuo
aere susceptum est: commendatum autem et depositum
 quod nos custodiae causa alicui commisimus.
Unde ait Apostolus: <hi>Scio cui credidi, et certus sum,
quia potens est commendatum meum servare in illum
diem <note>(II Tim. I, 12)</note>
              </hi>. Depositum quoque idem docuit
<pb n="0786B"/>
quod esset, dicens: <hi>Bonum depositum custodi per
Spiritum sanctum qui habitat in nobis <note>(Ibid., 14)</note>
              </hi>.
Numquid Spiritus commendati auri argentique custos
est, aut per Spiritum sanctum pecunia custoditur?
Spiritale igitur pignus custoditur ab Spiritu, ne
aves coeli veniant, et auferant illud de cordibus nostris.</p>
          </div3>
<div3>
            <head>68.</head>
            <p>
 Petamus ergo, ut custodiat in nobis Christus
hoc pignus quod ipse donavit, et depositum suum
commendatumque conservet. Nihil enim <emph>615</emph> accepit
a nobis, sed ipse nobis credidit quod nostrum
non erat. Et ideo detrimento honestatis afficitur,
qui depositum violarit alienum. Si commendatum
hominis nulla debemus fraude violare, quanto magis
divinum et spiritale depositum bona fide servare
<pb n="0786C"/>
nos congruit, ne existimationis et utilitatis gravia
damna subeamus.</p>
          </div3>
<div3>
            <head>69.</head>
            <p>
 Hoc igitur pignus est quod Lex prohibet pignerari,
et violenter auferri. Sic enim habet Scriptura: <hi>Si debitum tibi fuerit a proximo tuo quodcumque,
non introibis in domum ipsius pignerare pignus;
et homo apud quem est debitum tuum, proferet tibi
foras pignus. Si autem homo ille pauper fuerit, non
dormies in pignore ipsius, sed redditione reddes ei
pignus ipsius ad occasum solis; et dormiet in vestimento
suo, et benedicet te, et erit in te misericordia <note>(Deut. XXIV, 10 et seq.)</note>
            </hi>.</p>
          </div3>
<div3>
            <head>70.</head>
            <p>
 Dices itaque mihi: Ecce Lex auferri pignus
prohibuit, non suscipi: pauperi autem jussit reddi,
non omnibus. At de corporalibus quidem pignoril us
<pb n="0786D"/>
sanctus etiam Esdras docuit nos, quod jam, feneratores,
adversus patrum vestrorum non possitis venire
professionem. Nam cum juberentur qui feneraverant,
et acceperant aliena pignora, ut restituerent
ea, dixerunt: <hi>Reddimus, et ab ipsis nihil quaerimus <note>(Nehem. V, 12)</note>
            </hi>.
Boni patres, qui statuerunt pignora
debitorum esse reddenda: boni etiam feneratores
<pb n="0787A"/>
qui responderunt quod et pignora redderent, et pecuniam
non requirerent, quam dedissent. Et sententia
vos paternae censionis his astringit, et professio
creditorum.</p>
          </div3>
<div3>
            <head>71.</head>
            <p>
 Est autem et aliud pignus quod Lex spiritalis
prohibet auferri; et si datum fuerit, reddi jubet
ante solis occasum: quod homo debitor reddit, et
ipse protulit. Debitor est autem omnis qui audit verbum
regni et non intelligit: venit malus, et rapit
quod seminatum est in corde ipsius. Noli ergo introire
in domum ejus, ut illud pignus accipias. Vae
enim qui scandalizaverit unum de pusillis istis! Si
sua stultitia amiserit pignus suum, tu non habebis
delictum. Si autem pauper fuerit, redde pignus ante
solis occasum: pignus autem vestimentum est. Si
<pb n="0787B"/>
sibi dives videtur, ipse se decipit, si pignus tradiderit
suum: si autem pauper qui non habeat divitias
spiritus, redde illi vestimentum suum ante solis occasum.</p>
          </div3>
<div3>
            <head>72.</head>
            <p>
 Si de corporali ageretur pignore, utique magis
per diem reddendum fuit, ne turpitudo nudi
corporis diurno lumine proderetur; tenebrae enim
nudum non produnt. Ac si hoc moveret quod non
haberet pauper, quo dormiens tegi posset, utique
aut stragulum aut amictum diceret esse reddendum.
Nunc autem dicendo vestimentum, tunicam
magis significat qua induimur atque vestimur. Redde
ergo pauperi tunicam suam, ut dormiat in ea
noctu.</p>
          </div3>
<div3>
            <head>73.</head>
            <p>
 Nonne tibi videtur illum pauperem significare,
<pb n="0787C"/>
qui cum tunica una jubetur pergere, alteram
non requirere, emissus a Christo ad Evangelium
praedicandum <note>(Matth. X, 10)</note>? Ipse est enim pauper
spiritu, qui dormire possit: nam satiato divitiis,
non est qui sinat eum dormire. Dormit enim pauper
somnum resurrectionis, quem dives dormire non
potest, <emph>616</emph> quia divitiis et voluptatibus suffocatur.
Dormit Christi quietem dicentis: <hi>Ego dormivi
et quievi, et surrexi <note>(Psal. III, 6)</note>
            </hi>. Haec est tunica illa
desuper texta qua erat indutus Christus, quam scindere
non potuerunt illi milites quos agnoscis. Nullus
enim eorum vestimentum Christi scindit, sed dividit;
sicut scriptum est: <hi>Diviserunt vestimenta mea
sibi, et super vestem meam miserunt sortem <note>(Ps. XXI,
19)</note>
            </hi>. Diviserunt sibi evangelistae vestimenta ejus, et
<pb n="0787D"/>
super vestem ejus, hoc est, super praedicationem
Evangelii qua vestitur hodieque Dominus Jesus, miserunt
sortem. Illam utique sortem, quae cecidit super
Matthiam, ut apostolorum duodecimus numero,
excluso nomine proditoris, adjungeretur. Bene autem
de evangelistis dictum est quia miserunt sortem;
sors enim veluti divino pendet examine. Et
ideo quia non potestate propria sunt locuti, neque
omnes eadem omnia; sed plerique dixerunt diversa,
quae alius non dixerat: sancti Spiritus gratiam
<pb n="0788A"/>
velut sortito illis ea tribuisse cognoscimus,
quae loquerentur singuli de operibus Domini Jesu;
ut ejus gesta sibi describenda pro ejus nutu dividerent.</p>
          </div3>
<div3>
            <head>74.</head>
            <p>
 Est et illa tunica quam demonstrat Apostolus
dicens: <hi>Induite Dominum Jesum <note>(Rom. I, 3, 14)</note>
            </hi>.
Haec est tunica quae inhonesta operit nostra, et in
iis abundantiorem honestatem circumdat in Christo.
Induimus viscera misericordiae in Christo, induimus
crucis gloriam, quae Judaeis scandalum, Graecis
stultitia videbatur. Illi erubescunt, qui eam erubescendam
putant: nobis autem absit gloriari, nisi in
cruce Domini Jesu. Haec ignobilia nostra honorem
abundantiorem habent, quia per passionem Domini
regnum nobis paratur aeternum; quo enim quis plus
<pb n="0788B"/>
peccaverit, eo plus diligit. Consepeliamur igitur domino
Jesu, ut participes resurrectionis ejus esse
mercamur: exspoliemus veterem hominem cum actibus
ejus, induamus novum, in quo est remissio
peccatorum.</p>
          </div3>
<div3>
            <head>75.</head>
            <p>
 Bonus ergo amictus atque vestitus, verbum
Dei. Hoc vestitu filii Noe pudenda patris operuerunt,
accipientes super humeros vestimentum, et retrorsum
pergentes; ne viderent virilia patris, hoc est,
corporea quae habent pudorem quemdam generationis
humanae: et ideo qui videre voluit, angustioris
animi dignam mercedem recepit, ut servus fieret;
omnis enim qui facit peccatum, servus est peccati.
Unde ille in terrenis remansit. Hoc pauperi nemo
tollat vestimentum; aut si tulerit, sol non occidat
<pb n="0788C"/>
super despoliatum: eum ante restituat, ne peccatum
pauperis feneratori possit ascribi; et non solum suo,
sed etiam alieno incipiat laborare peccato. Hoc pignus
in hac saeculi nocte reddatur, hoc vestimento
in his mundi tenebris induatur.</p>
          </div3>
<div3>
            <head>76.</head>
            <p>
 Hoc pignus illius Dominicae sortis est, non
illius contrariae. Legimus enim duas sortes in Levitico,
de quibus dictum est: <hi>Unam Deo facies, alteram
transmissori <note>(Levit. XVI, 18)</note>
            </hi>. Transmissor sortem
suam ad foeneratores transmittit: servi Domini
in sorte sunt Christi. In hac sorte constitutus Aaron,
contrariae sortis exclusit aerumnam, cum inter duas
partes populi constitutus, mortem a defunctis serpere <emph>617</emph> 
 in sortem vivorum sui corporis non permisit
objectu. Hujus sortis bonum pignus est Verbi
<pb n="0788D"/>
amictus. Hanc vobis tunicam nemo auferat, debitores:
hanc tunicam nulli oppigneretis, si vultis numquam
turpitudinem sustinere, ut dormiatis inter
cleros sicut Aaron, dormiatis inter duo Testamenta,
ut dormiatis somnum resurrectionis, et vos reparare
possitis. Hoc est vestimentum quod etiamsi
oppigneraveris, recipiendum in Proverbiis sanctus
Salomon suadet dicens: <hi>Aufer vestimentum tuum:
praeterit enim injuriosus <note>(Prov. XXVII, 13)</note>
            </hi>.</p>
          </div3>
<div3>
            <head>77.</head>
            <p>
 Sapientiae vestimentum est ex illis indumentis,
<pb n="0789A"/>
quae ex bysso et purpura sapientia sibi fecit: hoc est, indumentum
fidei constat ex praedicatione coelestium, et
Dominicae sanguine passionis: bysso aetherea figurantur,
purpurae specie mysterium sacri sanguinis declaratur,
quo regnum coeleste confertur. Denique vestimentum
sapientiae significari superiora indicant; praemisit
enim dicens: <hi>Sapiens esto, fili, ut laetetur cor tuum <note>(Prov. XXVII, 11)</note>
            </hi>.
Et infra duos versus ait: <hi>Imprudentes
autem supervenientes damnum pendent <note>(Ibid., 12)</note>
            </hi>. Aufer
vestimentum tuum. Aufer igitur, ne damnum excipias
imprudentiae; et ne exutum te proprio vestimento
nequissimus ille communis fenerator agnoscens,
confusionem tui detegere conetur opprobrii, et
persuadeat tibi, ut te foliis tegas, et nudum te esse
conspiciens, in Dei verearis venire conspectum.
<pb n="0789B"/>
</p>
          </div3>
<div3>
            <head>78. </head>
            <p>
 <hi>Redde,</hi> inquit, <hi>proximo in tempore, coangusta
verbum, et fideliter age cum illo; et in omni tempore
invenies quod tibi necessarium sit <note>(Eccli. XXIX, 2 et 3)</note>
            </hi>,
Non amat multis innocentia se defendere. Susanna
vocis adsertione non eguit: verbum coangustavit ad
Dominum, et statim adipisci meruit castitatis propriae
testimonium. Plurima presbyteri loquebantur,
qui laborabant verborum fuco obducere veritatem,
sed non filia Juda. Tacuit apud homines, locuta est
Deo. Erubescenda erat in plebe ipsa defensio muliebris;
et dum pudor defenditur, impudentia praetendebatur.
Coangustavit verbum dicens ad Dominum: <hi>Tu
scis quia falsa dixerunt de me <note>(Dan. XIII, 41)</note>
            </hi>. Et Dominus
spiritum Danielis pueri castitatis excitavit ultorem.</p>
          </div3>
<div3>
            <head>79.</head>
            <p>
 Coangusta ergo verbum, ut redhibitio creditori,
<pb n="0789C"/>
non lingua respondeat. Sive mystice: Coangusta
verbum, hoc est, consumma. Verbum enim consummans
et brevians faciet Dominus super terram,
hoc est, ex multis ratiociniis abbreviata tibi summa
conveniat. Deducito quod expensis diversis est erogatum,
ut salvum habeas quod supersit: quomodo
Dominus de multis dispensationibus Judaeorum, ex
multo illo ratiocinio peccatorum consummavit tandem
atque breviavit, ut reliquiae salvae fierent per
electionem gratiae, et servarentur ad semen, per
quos intermortuam spem Synagogae resuscitaret.
<emph>618</emph> </p>
          </div3>
        </div2>

<div2>
          <head>CAPUT XXI.</head>
<p> <hi>Reprehenduntur ii qui cum solvendo non sint, mutuum
sumunt. Iidem quam abjecti, et quemadmodum ad
condictam diem non reddentes ex amicis inimicos
faciant; unde nulli mutuum sumendum concluditur.
Quid per molam et lapidem supermolarem non obligandam
intelligatur?</hi> 
<pb n="0789D"/>
          </p>
<div3>
            <head>80.</head>
            <p>
 Quam deforme est, ut pro beneficio ei qui te
adjuvit, rependas molestiam! Cum istum fraudaveris
cui debes, postea in tempore necessitatis tuae non
invenies creditorem. Quam indignum, ut cum victum
<pb n="0790A"/>
tuum sustentare non queas, cum adhuc nihil debeas,
putes quod et victum tuum possis, et debitum sustinere!
Ante cogita unde dissolvas, et sic mutuum
sume. Fructus, inquit, agrorum capio. Sed qui non
abundant usui, quomodo abundabunt contracti fenoris
incremento? Sed possessionem meam vendo. Et
unde fructus, quibus utaris ad sumptum? Fenus
non pecunia sua solvitur, sed augetur: numerando
coacervatur et crescit.</p>
          </div3>
<div3>
            <head>81.</head>
            <p>
 Deinde non cogitas humilitatem et verecundiam
postulantis? Donec accipias, oscularis manus
feneratoris superbi, humilias vocem tuam, ne clarior
sonitus vocis tuae aures ejus offendat, ne plures te
audiant deprecantem. Paupertas non habet crimen,
nulla indigentiae infamia est: sed debere verecundum
<pb n="0790B"/>
est, non reddere inverecundum. Postulabis
dilationem, cum coeperis conveniri in tempore praescriptae
solutionis: pro pecunia afferes taedia, causaberis
de tempore, excusationes strues; et cum totum
promiseris, ne in universum fraudare videaris,
vix dimidium restitues. De amico inimicum facies,
pro honore referes contumeliam, pro benedictione
maledictum. Quam haec opinionem laedant considera:
quam a viro bono discrepent, recognosce.</p>
          </div3>
<div3>
            <head>82.</head>
            <p>
 Ergo dum liber es a vinculis, ipse te revoca a
jugo et onere servitutis. Dives es? Non sumas mutuum?
pauper es? Non sumas mutuum. Dives es?
Nullam pateris petendi necessitatem. Pauper es?
Considera solvendi difficultatem. Opulentia usuris
minuitur, paupertas usuris non levatur. Numquam
<pb n="0790C"/>
enim malum malo corrigitur, nec vulnus curatur
vulnere, sed exasperatur ulcere.</p>
          </div3>
<div3>
            <head>83.</head>
            <p>
 Hoc vide, ne dum pecuniam petis, molam
tuam obliges, aut lapidem supermolarem. Mola est
qua similago conficitur, qua molit similaginem una
mulier quae assumitur, et altera quae relinquitur.
Fortasse illa assumitur, quae semper molit verbum
Dei, ut habeat similaginem, et spiritalem facit farinam,
 expurgat vetus fermentum, ut sit nova conspersio,
custodit molam suam, interpretatur Scripturas,
servat sibi lapidem supermolarem: illa autem
relinquitur quae oppignerat molam suam. Cum aliquid
emoluerit perfunctorie, oppignerat lapidem qui
est super molam. Quis iste sit lapis, quaero. Legi: <hi>Lapidem quem reprobaverunt</hi> 
 <emph>619</emph> <hi>aedificantes, hic factus
<pb n="0790D"/>
est in caput anguli <note>(Ps. CXVII, 23)</note>
            </hi>. Quare super
molam? Quia ipse est qui molentes juvat: ipse est
qui dicit: <hi>Scrutamini Scripturas, in quibus putatis
vos vitam aeternam habere <note>(Joan. V, 39)</note>
            </hi>.</p>
          </div3>
<div3>
            <head>84.</head>
            <p>
 Noli, fenerator, hunc lapidem supermolarem
oppignerare, ne cadas super illum. Omnis enim qui
ceciderit super hunc lapidem, conquassabitur: super
quem autem ceciderit, comminuet illum. Nec viduae
<pb n="0791A"/>
pignus suscipias. Grave et utrumque secundum litteram,
ut usum, instrumentumque vivendi egeno auferas,
aut viduae pignus detrahas: sed gravius, si
animae quae verbi vidua est, verbum teneas, et ei
sterilitatem viduitatis indicas.
</p>
          </div3>
        </div2>

<div2>
          <head>CAPUT XXII.</head>
<p> <hi>Quem feneratorem imitari debeamus; et quomodo Ecclesiae
Deus plus dederit, cui et ipsa plus reddidit non
exigenti; deque divina misericordiae ac judicii dispensatione.</hi> </p>
<div3>
            <head>85.</head>
            <p>
 Atque ut sciatis quod amanti haec affectu suadeam,
ut sciatis quod liceat et bene fenerare, ostendam
vobis quem feneratorem debeatis imitari, <hi>Duo,</hi> 
inquit, <hi>erant debitores uni feneratori, unus debebat denarios
<pb n="0791B"/>
quingentos, alius quinquaginta. Non habentibus
illis unde redderent, donavit utrisque. Quis ergo eum
plus diligit? Respondens Simon pharisaeus dixit:
Aestimo quia is cui plus donavit <note>(Luc., VII, 41 et seq.)</note>
            </hi>.
Et laudata est sententia ejus, dicente Domino: <hi>Recte
judicasti.</hi> Recte judicavit pharisaeus, qui male cogitavit,
putans quod ignoraret magis Dominus peccata
mulieris, quam donaret. Sed laudatur ejus sententia,
ut excusatio ei omnis adimatur.</p>
          </div3>
<div3>
            <head>86.</head>
            <p>
 Plus remissum est Ecclesiae, quae congregata
est ex populo nationum, quoniam plus debebat: sed
et ipsa plus solvit non exigenti, sed donanti. Dedit
aquam pedibus Christi, quia sua peccata mundavit:
osculata est pedes, ferens pacis insignia: misit oleum
in pedes ejus, misericordiam et ipsa in pauperes conferendo.
<pb n="0791C"/>
Isti sunt pedes Christi, in his innocentius ambulat
Christus. Et capillis capitis sui tersit. Christo enim
humiliatur, quicumque habet humilitatis affectum. <hi>Et ideo,</hi> 
 inquit, <hi>dimissa sunt peccata ejus multa, quoniam
dilexit multum <note>(Ibid., 47)</note>
            </hi>.</p>
          </div3>
<div3>
            <head>87.</head>
            <p>
 Adverte quod Dominus et misericordiam quasi
liberalis impertit, et judicium cum miseratione dispensat.
Ante donavit per gratiam, sed quibus donaret
sciebat. Non habet quod excuset Judaeus. Mihi
quasi peccatori plura donavit, illi quasi ingrato minora
concessit. Scivit tamen quod et ille quasi ingratus
non possit quod accepisset exsolvere, et Ecclesia
memor gratiae eo plura solveret, quo plura meruisset.
<emph>620</emph> </p>
          </div3>
        </div2>

<div2>
          <head>CAPUT XXIII.</head>
<p> <hi>Oggerentibus usurae antiquitatem reponitur etiam culpam
antiquam esse, quam solutum Christus venerit,
invexerit autem diabolus: huic feneratores assimilari,
nec non etiam eos qui fidejussorem obligant, in
quo sibi alterum parant inimicum. Quam cavendum
sit, ne quis pro alio se obliget, aut saltem pro summa
suis majore facultatibus!</hi> 
<pb n="0791D"/>
          </p>
<div3>
            <head>88. </head>
<p>
              <pb n="0792A"/>Habetis ergo quem sequamini feneratorem, si
vultis laude donari, si vultis non esse quod reprehendatur
a nobis. Nos enim non personae obtrectamus,
sed avaritiae. Nec fallit dixisse aliquos, cum ante hoc
biduum tractatus noster eorum compunxisset affectum:
Quid sibi voluit Episcopus adversus feneratores
tractare, quasi novum aliquid admissum sit, quasi
id non etiam superiores fecerint, quasi non vetus sit
fenerare? Verum est, nec ego abnuo: sed et culpa
vetus est. Denique peccatum ab Adam: ex illo culpa,
<pb n="0792B"/>
ex quo et Eva: ex illo praevaricatio, ex quo et humana
conditio. Sed ideo Christus venit, ut inveterata
aboleret, nova conderet; et quae inveteraverat culpa,
renovaret gratia. Ideo se passioni obtulit, ut renovaretur
spiritu, et absolveret universos <note>(Conf. Aug.
lib. I contr. Jul. Pelag., c. 3)</note>. Diabolus autem Evam
decepit, ut supplantaret virum, obligaret haereditatem.</p>
          </div3>
<div3>
            <head>89.</head>
            <p>
 Quid feneratores faciunt? Decipiunt defeneratos,
obligant fidejussores: sed non Tobias pignus
quaesivit, aut fidejussorem poposcit <note>(Tob. I, 17, et IV,
22)</note>. Curandum est igitur, ut fidejussorem requiras,
ut eum tuis nominibus astringas. Ecce paratur alter
inimicus. Nam cum non habueris unde debitum solvas,
ille pro te tenebitur. Inveniris in eo circumventor
<pb n="0792C"/>
et fallax, qui amicum deceperis. Ille nudabitur,
ille pro te in vincula ducetur: illum graviorem exactorem
creditore patieris qui allegat: stimula civem
tuum quem spopondisti. Ita fiet ut ipse quoque esse
incipias ingratus, et praetereas illud quod scriptum
est: <hi>Gratiam repromissoris ne obliviscaris; dedit
enim pro te animam bonam <note>(Eccli. XXIX, 20)</note>
            </hi>. Necesse
est dicas: Quis enim te quaerebat fidem dicere? Nam
nisi tu fidem dixisses, ego non accepissem pecuniam.
Adulteram accepi pecuniam, aes auro admixtum
mihi dedit: utinam te non obtulisses! Fortasse
creditor te subornavit, vel tu illum.</p>
          </div3>
<div3>
            <head>90.</head>
            <p>
 Ergo cave ne alieno te obliges debito; ne hoc
quoque vendidisse dicaris: ne si quid tibi, ut habet
usus amicitiae, debitor dederit gratiae, te videatur
<pb n="0792D"/>
emisse. Aut si vis intervenire, moveris amici obsecratus
oratis, erubescis negare; ita interveni, ut si
debito solvendo non fuerit, de tuo noveris esse solvendum.
<pb n="0793A"/>
In haec paratus accede. Legisti enim: <hi>Non
spondeas super virtutem tuam; si enim spoponderis,
quasi restituens cogita <note>(Eccli. VIII, 16)</note>
            </hi>. Et infra: <hi>Recipe
proximum secundum virtutem tuam, et</hi> <emph>621</emph> <hi>attende
tibi ne cadas <note>(Eccli. XXIX, 27)</note>
            </hi>, id est, ne majore te
obliges nominis quantitate quam ferre possunt et
exsolvere tuarum copiae facultatum. Si enim quod habes
tradas, amisisti opes, non amisisti fidem. Famae
tuae damna non sentis, redemisti amicum sine tua
fraude. Alibi quoque id te monent Proverbia Salomonis
dicentis: <hi>Spondens sponde amico tuo, quemadmodum
qui obligat se sponsorem amicorum suorum <note>(Prov. XVII, 18)</note>
            </hi>.
Si autem non habes, audi quid Salomon
dicat: <hi>Noli te dare in sponsionem erubescens
personam: si enim non habueris unde solvas, auferent
<pb n="0793B"/>
stramentum de sub lateribus tuis <note>(Prov. XXII, 26 et 27)</note>
            </hi>.
Ergo bonus fenerator acquiret gratiam, exsecratiotionem
improbus.
</p>
          </div3>
        </div2>

<div2>
          <head>CAPUT XXIV.</head>
<p> <hi>Quomodo Tobias in mercedis solutione nobis imitandus;
quodve fenerandi genus idem nos doceat?</hi> </p>
<div3>
            <head>91.</head>
            <p>
 Sed non his tantum virtutum finibus contentus
sanctus Tobias, mercenario quoque scivit solvendam
esse mercedem, dimidium usque obtulit <note>(Tob.
IV, 15)</note>; meritoque pro mercenario invenit Angelum <note>(Tob. XII, 5)</note>.
Et tu unde scis ne forte justum aliquem
mercede defraudes, pejus si infirmum? Vae enim
<pb n="0794A"/>
illi qui scandalizaverit unum de pusillis istis! Qui
scis an in eo angelus sit? Neque <emph>622</emph> enim dubitare
debemus quod in mercenario possit esse angelus,
cum esse possit Christus, qui in minimo quoque esse
consuevit.</p>
          </div3>
<div3>
            <head>92.</head>
            <p>
 Redde ergo mercenario mercedem suam, nec
eum laboris sui mercede defraudes; quia et tu mercenarius
Christi es, et te conduxit ad vineam suam,
et tibi merces reposita est coelestis. Non ergo laedas
servum operantem in veritate, neque mercenarium
dantem animam suam: non despicias inopem qui
vitam suam labore exercet suo, et mercede sustentat.
Hoc est enim interficere hominem, vitae suae ei
debita subsidia denegare. Et tu mercenarius es in
hac terra: da mercedem mercenario, ut et tu possis
<pb n="0794B"/>
dicere Domino, cum precaris: <hi>Da mercedem, Domine,
sustinentibus te <note>(Eccli. XXXVI, 18)</note>
            </hi>.</p>
          </div3>
<div3>
            <head>93.</head>
            <p>
 Tobias tibi dicit: <hi>Luxuria mater est famis <note>(Tob.
IV, 15)</note>
            </hi>, in quo continentiam docet. Dicit etiam: <hi>Mercedem omni homini qui penes te operatus fuerit,
redde eadem die, et non maneat penes te merces hominis;
et merces tua non minorabitur 
 <note>(Ibid., 15)</note>
            </hi>. Dicit tibi: <hi>Noli vinum bibere in ebrietatem 
 <note>(Ibid., 16)</note>
            </hi>. Dicit tibi: <hi>De pane tuo communica esurientibus 
 <note>(Ibid., 17)</note>
            </hi>. Vide
quid te fenerare cupiat: <hi>Et de vestimentis tuis nudos
tege: ex omnibus quae abundaverint tibi, fac eleemosynam.
Omni tempore benedic Dominum <note>(Ibid., 18 et seq.)</note>
            </hi>.
In his itaque fenus aeternum est, et usura perpetua.

</p>
          </div3>
        </div2>
      </div1>
</body>
  </text>
</TEI>