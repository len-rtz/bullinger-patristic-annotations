<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Hymni</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.Hymni2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <emph>1219</emph> HYMNUS I.</head>
<l rend="indent">Aeterne rerum conditor,</l>
<l>Noctem diemque qui regis,</l>
<l>Et temporum das tempora,</l>
<l>Ut alleves fastidium,</l>
<l rend="indent">Praeco diei jam sonat,</l>
<l>Noctis profundae pervigil,</l>
<l>Nocturna lux viantibus,</l>
<l>A nocte noctem segregans.</l> 
<l rend="indent">Hoc excitatus Lucifer,</l>
<l>Solvit polum caligine,</l>
<l>Hoc omnis errorum chorus,</l>
<l>Viam nocendi deserit.</l> 
<l rend="indent">Hoc nauta vires colligit,</l>
<l>Pontique mitescunt freta,</l>
<l>Hoc ipsa petra Ecclesiae</l>
<l>Canente, culpam diluit.</l> 
<l rend="indent">Surgamus ergo strenue,</l>
<l>Gallus jacentes excitat,</l>
<l>Et somnolentos increpat,</l>
<l>Gallus negantes arguit.</l> 
<l rend="indent">Gallo canente, spes redit,</l>
<l>Aegris salus refunditur,</l>
<l>Mucro latronis conditur,</l>
<l>Lapsis fides revertitur.</l> 
<l rend="indent">Jesu, labantes respice,</l>
<l>Et nos videndo corrige;</l>
<l>Si respicis, lapsus cadunt,</l>
<l>Fletuque culpa solvitur.</l> 
<l rend="indent">Tu lux refulge sensibus,</l>
<l>Mentisque somnum discute:</l>
<l>Te nostra vox primum sonet,</l>
<l>Et vota solvamus tibi.</l> 
</div1>

<div1>
        <head>HYMNUS II.</head>
<l rend="indent">Deus creator omnium,</l>
<l>Polique rector, vestiens</l>
<l>Diem decoro lumine,</l>
<l>Noctem soporis gratia.</l> 
<l rend="indent">Artus solutos ut quies</l>
<l>Reddat laboris usui,</l>
<l>Mentesque fessas allevet,</l>
<l>Luctusque solvat anxios.</l> 
<l rend="indent">Grates peracto jam die,</l>
<l>Et noctis exortu preces,</l>
<l>Votis, reos ut adjuves,</l>
<l>Hymnum canentes solvimus.</l> 
<l rend="indent">Te cordis ima concinant,</l>
<l>Te vox canora concrepet,</l>
<l> <emph>1220</emph> Te diligat castus amor,</l>
<l>Te mens adoret sobria.</l> 
<l rend="indent">Ut cum profunda clauserit</l>
<l>Diem caligo noctium,</l>
<l>Fides tenebras nesciat,</l>
<l>Et nox fide reluceat.</l> 
<l rend="indent">Dormire mentem ne sinas,</l>
<l>Dormire culpa noverit,</l>
<l>Custos fides refrigerans,</l>
<l>Somni vaporem temperet.</l> 
<l rend="indent">Exuta sensu lubrico,</l>
<l>Te cordis alta somnient;</l>
<l>Nec hostis invidi dolo</l>
<l>Pavor quietos suscitet.</l> 
<l rend="indent">Christum rogemus et Patrem,</l>
<l>Christi Patrisque Spiritum,</l>
<l>Unum potens per omnia</l>
<l>Fove precantes Trinitas.</l> 
</div1>

<div1>
        <head>HYMNUS III.</head>
<l rend="indent">Jam surgit hora tertia,</l>
<l>Qua Christus ascendit crucem,</l>
<l>Nil insolens mens cogitet,</l>
<l>Intendat affectum precis.</l> 
<l rend="indent">Qui corde Christum suscipit,</l>
<l>Innoxium sensum gerit:</l>
<l>Votisque praestat sedulis,</l>
<l>Sanctum mereri Spiritum.</l> 
<l rend="indent">Haec hora qua finem dedit</l>
<l>Diri veterno criminis,</l>
<l>Mortisque regnum diluit,</l>
<l>Culpamque ab aevo sustulit.</l> 
<l rend="indent">Hinc jam beata tempora</l>
<l>Coepere Christi gratia:</l>
<l>Fide replevit veritas</l>
<l>Totum per orbem Ecclesias.</l> 
<l rend="indent">Celso triumphi vertice,</l>
<l>Matri loquebatur suae:</l>
<l>En filius, mater, tuus;</l>
<l>Apostole, en mater tua.</l> 
<l rend="indent">Praetenta nuptae foedera</l>
<l>Alto docens mysterio;</l>
<l>Ne virginis partus sacer</l>
<l>Matris pudorem laederet.</l> 
<l rend="indent">Cui fidem coelestibus</l>
<l>Jesus dedit miraculis:</l>
<l>Nec credidit plebs impia;</l>
<l>Qui credidit, salvus erit.</l> 
<l rend="indent">Nos credimus natum Deum,</l>
<l>Partumque Virginis sacrae,</l> <emph>1221</emph> 
<l>Peccata qui mundi tulit,</l>
<l>Ad dexteram sedens Patris.</l> 
</div1>

<div1>
        <head>HYMNUS IV.</head>
<l rend="indent"> Veni, redemptor gentium,</l>
<l>Ostende partum Virginis,</l>
<l>Miretur omne saeculum:</l>
<l>Talis decet partus Deum.</l> 
<l rend="indent">Non ex virili semine,</l>
<l>Sed mystico spiramine,</l>
<l>Verbum Dei factum caro,</l>
<l>Fructusque ventris floruit.</l> 
<l rend="indent">Alvus tumescit Virginis,</l>
<l>Claustrum pudoris permanet,</l>
<l>Vexilla virtutum micant,</l>
<l>Versatur in templo Deus.</l> 
<l rend="indent">
<pb n="1411"/> Procedens de thalamo suo,</l>
<l>Pudoris aula regia,</l>
<l>Geminae Gigas substantiae,</l>
<l>Alacris ut currat viam.</l> 
<l rend="indent">Egressus ejus a Patre,</l>
<l>Regressus ejus ad Patrem;</l>
<l>Excursus usque ad inferos,</l>
<l>Recursus ad sedem Dei.</l> 
<l rend="indent">Aequalis aeterno Patri</l>
<l>Carnis tropaeo accingere</l>
<l>Infirma nostri corporis</l>
<l>Virtute firmans perpeti.</l> 
<l rend="indent">Praesepe jam fulget tuum,</l>
<l>Lumenque nox spirat novum,</l>
<l>Quod nulla nox interpolet,</l>
<l>Fideque jugi luceat.</l> 
</div1>

<div1>
        <head>HYMNUS V.</head>
<l rend="indent">Illuminans Altissimus</l>
<l>Micantium astrorum globos,</l>
<l>Pax, vita, lumen, veritas,</l>
<l>Jesu fave precantibus.</l> 
<l rend="indent">Seu mystico baptismate</l>
<l>Fluenta Jordanis retro</l>
<l>Conversa quondam tertio</l>
<l>Praesente sacraris die.</l> 
<l rend="indent">Seu stella partum Virginis</l>
<l>Coelo micans signaveris;</l>
<l>Et hac adoratum die</l>
<l>Praesepe Magos duxeris.</l> 
<l rend="indent">Vel hydriis plenis aquae</l>
<l>Vini saporem infuderis:</l>
<l>Hausit minister conscius,</l>
<l>Quod ipse non impleverat.</l> 
<l rend="indent">Aquas colorari videns,</l>
<l>Inebriare flumina;</l>
<l>Mutata elementa stupent</l>
<l>Transire in usus alteros.</l> 
<l rend="indent">Sic quinque millibus viris</l>
<l>Dum quinque panes dividis,</l>
<l>Edentium sub dentibus</l>
<l>In ore crescebat cibus.</l> 
<l rend="indent">Multiplicabatur magis</l>
<l>Dispendio panis suo:</l> <emph>1222</emph> 
<l>Quis haec videns mirabitur</l>
<l>Juges meatus fontium?</l> 
<l rend="indent">Inter manus frangentium</l>
<l>Panis rigatur profluus:</l>
<l>Intacta quae non fregerant,</l>
<l>Fragmenta subrepunt viris.</l> 
</div1>

<div1>
        <head>HYMNUS VI.</head>
<l rend="indent">Orabo mente Dominum,</l>
<l>Orabo simul spiritu;</l>
<l>Ne vox sola Deo canat,</l>
<l>Sensusque noster alibi</l>
<l>Ductus, aberret fluctuans,</l>
<l>Vanis praeventus casibus.</l> 
</div1>

<div1>
        <head>HYMNUS VII.</head>
<l rend="indent">Splendor Paternae gloriae,</l>
<l>De luce lucem proferens,</l>
<l>Primordiis lucis novae</l>
<l>Diem dies illuminans.</l> 
<l rend="indent">Verusque sol illabere,</l>
<l>Micans nitore perpeti,</l>
<l>Jubarque sancti Spiritus</l>
<l>Infunde nostris sensibus.</l> 
<l rend="indent">Votis vocemus et Patrem,</l>
<l>Patrem perennis gloriae,</l>
<l>Patrem potentis gratiae,</l>
<l>Culpam releget lubricam.</l> 
<l rend="indent">Informet actus strenuos,</l>
<l>Dentes retundat invidi,</l>
<l>Casus secundet asperos,</l>
<l>Donet gerendi gratiam.</l> 
<l rend="indent">Mentem gubernet et regat,</l>
<l>Casto fideli corpore,</l>
<l>Fides calore ferveat,</l>
<l>Fraudis venena nesciat.</l> 
<l rend="indent">Christusque nobis sit cibus,</l>
<l>Potusque noster sit fides,</l>
<l>Laeti bibamus sobriam</l>
<l>Ebrietatem Spiritus.</l> 
<l rend="indent">Laetus dies hic transeat,</l>
<l>Pudor sit ut diluculum,</l>
<l>Fides velut meridies,</l>
<l>Crepusculum mens nesciat.</l> 
<l rend="indent">Aurora cursus provehit,</l>
<l>Aurora totus prodeat</l>
<l>In Patre totus Filius</l>
<l>Et totus in Verbo Pater.</l> 
</div1>

<div1>
        <head>HYMNUS VIII.</head>
<l rend="indent">Aeterna Christi munera,</l>
<l>Et martyrum victorias,</l>
<l>Laudes ferentes debitas,</l>
<l>Laetis canamus mentibus.</l> 
<l rend="indent">Ecclesiarum principes,</l>
<l>Belli triumphales duces,</l>
<l>Coelestis aulae milites,</l>
<l>Et vera mundi lumina.</l> 
<l rend="indent">Terrore victo saeculi,</l> <emph>1223</emph> 
<l>Spretisque poenis corporis,</l>
<l>Mortis sacrae compendio,</l>
<l>Vitam beatam possident.</l> 
<l rend="indent">Traduntur igni martyres,</l>
<l>Et bestiarum dentibus,</l>
<l>Armata saevit ungulis</l>
<l>Tortoris insani manus,</l>
<l rend="indent">Nudata pendent viscera,</l>
<l>Sanguis sacratus funditur,</l>
<l>Sed permanent immobiles</l>
<l>Vitae perennis gratia.</l> 
<l rend="indent">Devota sanctorum fides,</l>
<l>Invicta spes credentium;</l>
<l>Perfecta Christi charitas,</l>
<l>Mundi triumphat principem.</l> 
<l rend="indent">In his Paterna gloria,</l>
<l>In his voluntas Filii,</l>
<l>Exsultat in his Spiritus,</l>
<l>Coelum repletur gaudiis.</l> 
<l rend="indent">Te nunc, Redemptor, quaesumus,</l>
<l>Ut ipsorum consortio</l>
<l>Jungas precantes servulos,</l>
<l>In sempiterna saecula. Amen.</l> 
</div1>

<div1>
        <head>HYMNUS IX.</head>

<pb n="1412"/>
<l rend="indent">Somno refectis artubus,</l>
<l>Spreto cubili surgimus,</l>
<l>Nobis, Pater, canentibus</l>
<l>Adesse te deposcimus.</l> 
<l rend="indent">Te lingua primum concinat,</l>
<l>Te mentis ardor ambiat;</l>
<l>Ut actuum sequentium</l>
<l>Tu, sancte, sis exordium.</l> 
<l rend="indent">Cedant tenebrae lumini,</l>
<l>Et nox diurno sideri;</l>
<l>Ut culpa quam nox intulit,</l>
<l>Lucis labascat munere.</l> 
<l rend="indent">Precamur iidem supplices,</l>
<l>Noxas ut omnes amputes;</l>
<l>Ne ore te canentium</l>
<l>Lauderis in perpetuum.</l> 
<l rend="indent">Praesta, Pater piissime,</l>
<l>Patrique compar unice,</l> <emph>1224</emph> 
<l>Cum Spiritu paraclito</l>
<l>Regnans per omne saeculum.</l> 
</div1>

<div1>
        <head>HYMNUS X.</head>
<l rend="indent">Consors paterni luminis,</l>
<l rend="indent">Lux ipse lucis, et dies,</l>
<l rend="indent">Noctem canendo rumpimus,</l>
<l>Assiste postulantibus.</l> 
<l rend="indent">Aufer tenebras mentium,</l>
<l>Fuga catervas daemonum:</l>
<l>Expelle somnolentiam,</l>
<l>Ne pigritantes obruat.</l> 
<l rend="indent">Sic, Christe, nobis omnibus</l>
<l>Indulgeas credentibus;</l>
<l>Ut prosit exorantibus,</l>
<l>Quod praecinentes psallimus.</l> 
</div1>

<div1>
        <head>HYMNUS XI.</head>
<l rend="indent">O Lux beata Trinitas,</l>
<l>Et principalis unitas,</l>
<l>Jam sol recedit igneus,</l>
<l>Infunde lumen cordibus.</l> 
<l rend="indent">Te mane laudum carmine,</l>
<l>Te deprecamur vespere,</l>
<l>Te nostra supplex gloria,</l>
<l>Per cuncta laudet saecula.</l> 
</div1>

<div1>
        <head>HYMNUS XII.</head>
<l rend="indent">Fit porta Christi pervia,</l>
<l>Referta plena gratia,</l>
<l>Transitque Rex, et permanet,</l>
<l>Clausa, ut fuit, per saecula.</l> 
<l rend="indent">Genus superni luminis,</l>
<l>Processit aula virginis,</l>
<l>Sponsus, redemptor, conditor,</l>
<l>Suae gigas Ecclesiae.</l> 
<l rend="indent">Honor matris et gaudium,</l>
<l>Immensa spes credentium,</l>
<l>Per atra mortis pocula,</l>
<l>Resolvit nostra crimina.</l> 

</div1>
</body>
  </text>
</TEI>