<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De paradiso</title>
              <author ref="http://viaf.org/viaf/100227669">Ambrosius Mediolanensis<date>340-397</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DePar</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De paradiso</head>

<pb n="0275"/>
<emph>145</emph> 

<div2>
          <head>CAPUT I.</head>
<p divs_removed="true"> <hi>Quam difficile sit de paradiso disserere. Ejus tamen
auctor, natura, situs, incola indicantur; et res ad
mysterium sensum traducitur.</hi> 
<pb n="0275A"/>

          </p>
          <div3 moved_from_p="true">
              <head>1.</head>
            <p>
 <hi>Et plantavit Deus paradisum in Eden secundum
Orientem: et posuit ibi hominem quem finxit <note>(Gen.
II, 8)</note>
              </hi>. De paradiso adoriundus sermo non mediocrem
 aestum nobis videtur incutere, quidnam sit paradisus,
et ubi, qualisve sit, investigare et explanare
cupientibus: maxime cum Apostolus sive in corpore,
sive extra corpus nesciat, raptum se tamen dicat
usque ad tertium coelum. Et rursus: <hi>Scio,</hi> inquit, <hi>hujusmodi hominem, sive in corpore, sive extra corpus
nescio, Deus scit; quoniam raptus est in paradisum,
et audivit ineffabilia verba, quae non licet homini
<pb n="0275B"/>
loqui . . . Pro hujusmodi gloriabor, pro me autem non
gloriabor, nisi in infirmitatibus meis: si enim voluero
gloriari, non ero stultus: nam veritatem dico 
 <note>(II Cor.
XII, 5 et 6)</note>
              </hi>. Ergo si hujusmodi paradisus est, ut eum
solus Paulus, aut vir aliquis Pauli similis, cum in
hac vita degeret, videre potuerit; idem tamen sive
in corpore, sive extra corpus viderit, meminisse non
possit; audierit tamen verba, quibus prohibitus sit
vulgare quod audierat: quo tandem nos modo paradisi
situm poterimus absolvere, quem nec videre
potuimus: et si potuissemus videre, prohiberemur
tamen aliis intimare <emph>146</emph>? Simul cum Paulus extollere
se revelationum sublimitate sit veritus, quanto
magis nobis timendum est id sollicitius indagare,
cujus etiam revelatio obnoxia sit periculo? Non
<pb n="0275C"/>
igitur hylen hunc paradisum aestimare debemus; et
ideo relinquamus Pauli esse secretum.</p>
          </div3>
<div3>
            <head>2.</head>
            <p>
 Tamen quoniam hic legimus in Genesi a Deo
paradisum esse plantatum secundum Orientem, et
ibi esse positum hominem, quem plasmavit Deus;
istius paradisi auctorem jam possumus invenire.
<pb n="0276A"/>
Quis est enim qui potuit fingere paradisum, nisi omnipotens
Deus, qui dixit et facta sunt, numquam indigens
eorum quae generari vellet? Ipse ergo plantavit
paradisum de quo dicit Sapientia: <hi>Omnis plantatio
quam non plantavit Pater meus, eradicabitur <note>(Matth. V, 13)</note>
            </hi>.
Bona angelorum plantatio, bona sanctorum.
Sancti enim sub ficu et vite dicuntur in illo
pacis futuri tempore, in quibus typus est angelorum <note>(Micheae. IV, 4)</note>.</p>
          </div3>
<div3>
            <head>3.</head>
            <p>
 Ergo paradisus est plurima ligna habens, sed
ligna fructifera, ligna plena succi atque virtutis, de
quibus est: <hi>Exultabunt omnia ligna silvarum <note>(Ps.
XCV, 13)</note>
            </hi>; ligna semper florentia viriditate meritorum,
sicut illud lignum quod plantatum est secus
decursus aquarum, cujus folium non defluet; quia
totus in eo fructus exuberat. Hic ergo paradisus
<pb n="0276B"/>
est.</p>
          </div3>
<div3>
            <head>4.</head>
            <p>
 Locus autem ejus in quo est plantatus, voluptas
dicitur. Unde et sanctus David ait: <hi>Ex torrente
voluptatis tuae potabis eos <note>(Ps. XXXV, 9)</note>
            </hi>. Legisti enim:
Quia <hi>fons procedit ex Eden, qui rigat paradisum <note>(Gen.,
II, 10)</note>
            </hi>. <emph>147</emph> Haec igitur sanctorum ligna, quae plantata
sunt in paradiso, quasi profluvio quodam torrentis
spiritus irrigantur. De quo etiam alibi ait: <hi>Fluminis
impetus laetificat civitatem Dei <note>(Ps. XLV, 5)</note>
            </hi>. Est autem
civitas illa quae sursum est Hierusalem libera, in qua
diversa sanctorum merita pullularunt.</p>
          </div3>
<div3>
            <head>5.</head>
            <p>
 In hoc ergo paradiso hominem Deus posuit
quem plasmavit. Intellige etiam quia non eum hominem
qui secundum imaginem Dei est, posuit, sed
eum qui secundum corpus. Incorporalis enim in loco
<pb n="0276C"/>
non est. Posuit autem eum in paradiso sicut solem in
coelo, exspectantem regnum coelorum, quemadmodum
creatura exspectat revelationem filiorum Dei.</p>
          </div3>
<div3>
            <head>6.</head>
            <p>
 Ergo si paradisus est in quo erant exorta virgulta,
videtur paradisus anima esse quae multiplicat
semen acceptum, in qua virtus unaquaeque plantatur,
<pb n="0277A"/>
in qua erat etiam lignum vitae, hoc est sapientia, sicut
dixit Salomon <note>(Sap. VII, 25)</note>: quia sapientia non
de terra exorta est, sed de Patre. Est enim splendor
lucis aeternae, et emanatio omnipotentis gloriae.
</p>
          </div3>
        </div2>

<div2>
          <head>CAPUT II.</head>
<p> <hi>Quod lignum scientiae boni et mali in paradiso fuerit,
quodque ibidem serpens exstiterit, non reprehendendum.
Et quid nonnulli per serpentem, Adamum, et
Evam intellexerint.</hi> </p>
<div3>
            <head>7.</head>
            <p>
 Erat autem lignum scientiae boni et mali in paradiso.
Sic enim habes: Quia <hi>produxit Deus lignum
speciosum ad aspectum, et bonum ad escam, et lignum
vitae in paradiso, et lignum scientiae boni et mali <note>(Gen.
II, 9)</note>
            </hi> Postea videbimus utrum et hoc lignum speciosum
<pb n="0277B"/>
ad aspectum, et bonum ad escam fuerit sicut caetera.
Eo enim loco hoc opportunius disputabitur, quo hominem
ex hoc gustantem ligno invenimus esse deceptum.
Interim nihil habemus, quod nunc reprehendere
debeamus, etsi rationem scire non possimus.
Neque enim in hac creatura mundi, si qua
nobis difficilia intellectu videntur, et incomprehensibilia
ingenio nostro, temerario quodam debemus
condemnare judicio, ut creaturam serpentium, venenatique
alicujus animantis; quippe homines qua
ratione singula quaeque sint facta intelligere adhuc
et scire non possumus. Sic ergo et in Scripturis divinis
non facile reprehendamus aliquid quod intelligere
non possumus. Sunt enim plurima quae non
nostro ingenio metienda sunt; sed ex altitudine divinae
<pb n="0277C"/>
dispositionis et verbi sunt aestimanda.</p>
          </div3>
<div3>
            <head>8.</head>
            <p>
 Pone enim, sine praejudicio tamen assertionis
futurae, ideo tibi hoc lignum de scientia boni et mali
displicere, quia posteaquam gustaverunt ex eo homines,
intellexerunt se esse nudos; attamen ad consummationem
divinae operationis dicam tibi et hoc
lignum in paradiso exortum, et ideo a Deo esse
permissum, ut possimus supereminentiam boni scire.
Quomodo <emph>148</emph> enim si non esset scientia boni et mali,
inter bonum et malum discretionem aliquam disceremus?
Nam neque quod malum erat, malum judicaremus
esse, nisi esset scientia boni: scientia autem
boni esse non posset, nisi esset et bonum:
neque rursus quod bonum erat, sciremus bonum
esse, nisi esset scientia mali. Cape exemplum de
ipsa conditione humani corporis. Nempe habet et
<pb n="0277D"/>
amaritudinem quamdam fellis, quae si in commune
prospicias, ad salutem hominis utilis invenitur. Ergo
et quod malum putamus, plerumque non per omnia
<pb n="0278A"/>
malum est, sed in commune utile. Nam sicut fel in
parte est corporis, et tamen ad totius utilitatem corporis
prodest: ita utilitati omnium profuturam sciens
Deus scientiam boni et mali, in parte constituit, ut
in commune prodesset.</p>
          </div3>
<div3>
            <head>9.</head>
            <p>
 Denique serpentem in paradiso invenis, utique
non sine Dei voluntate generatum. In serpentis autem
figura diabolus est. Fuisse enim diabolum in paradiso
etiam Ezechiel propheta docet, qui dicit super
principem Tyri: <hi>In voluptate,</hi> inquit, <hi>paradisi factus
es <note>(Ezech. XXVIII, 13)</note>
            </hi>. Principem autem Tyri in figura
accipimus diaboli. Numquid et hinc accusabimus
Deum, quia thesauros ejus altitudinis et scientiae absconditos
in Christo et occultos comprehendere non
possumus, nisi quos ipse revelare dignatus est? Revelavit
<pb n="0278B"/>
tamen, ut sciamus etiam diaboli malitiam ad
salutem prodesse hominibus. Non quod diabolus prodesse
velit, sed quod malitiam ejus etiam repugnantis
convertit nobis Dominus ad salutem. Denique
hujus malitia Job sancti viri fecit esse virtutem et
patientiam clariorem. Hujus malitia justitiam ejus
exercuit; ut certaret et vinceret, et victoriam corona
sequeretur. Nemo enim nisi qui legitime certaverit,
coronatur. Joseph quoque castimonia numquam ad
nostri memoriam pervenisset, nisi mulier domini ejus
contubernalis ignitis diaboli spiculis incitata tentasset
ejus affectum, nisi postremo affectasset ejus interitum,
quo clarior esset castimonia viri, qui mortem
pro castitate contempserit. Vis scire consilium Dei?
Nempe diabolo auctore neces videntur justis hominibus
<pb n="0278C"/>
praeparari, exerceri quoque parricidia filiorum;
attamen Dominus etiam Abraham hac arte tentavit,
ut immolari sibi filium ab eodem postularet. Qua
tentatione Abraham fidelis est Domino comprobatus,
quod a devotionis obsequio nec dilecti filii miseratione
revocatus sit. Ita ergo et lignum scientiae boni
et mali in paradiso; quod erat speciosum ad visum,
et bonum ad escam specie videbatur. Non enim usu
bonum ad escam erat; quoniam esca ejus videtur
hominibus obfuisse. Ergo est quod singulis noceat,
in commune prosit, ut Judae nocuit diabolus, sed praeter
illum omnes apostolos coronavit, qui malitiae ejus
tentamenta vicerunt. <emph>149</emph>
</p>
          </div3>
<div3>
            <head>10.</head>
            <p>
 Itaque neque dubitandum, neque reprehendendum
quod in paradiso diabolus erat; quando
quidem occludere sanctis non potuit iter, ne quis ascenderet.
<pb n="0278D"/>
Neque enim justis habitationem incolatus
tamquam possessor eripuit. Esto enim ut aliquos desides
atque vitiosos ab incolatu supernae possessionis
<pb n="0279A"/>
averterit, illud multo augustius multoque pulchrius
quod sanctorum orationibus excludetur, cum
completum fuerit illud: <hi>Videbam satanam sicut fulgur
de coelo cadentem <note>(Luc. IX, 18)</note>
            </hi>. Ergo non metuamus
eum, qui eousque infirmus est, ut et ipse casurus
sit in terram. Accepit quidem tentandi licentiam:
sed non accepit copiam subruendi, nisi sua
sponte labatur infirmus affectus, qui sibi auxilium
non norit arcessere. Et ideo qua fraude tentaverit
primum hominem, quidve in homine putaverit esse
tentandum, quo ordine, qua arte cognoscere opus
est, ut cavere possimus.</p>
          </div3>
<div3>
            <head>11.</head>
            <p>
 Plerique tamen qui volunt in paradiso diabolum
non fuisse, licet in coelo astantem cum angelis
legerimus, ne nostro sermone videantur offendi,
<pb n="0279B"/>
secundum suam accipiant voluntatem interpretationem
istius lectionis. Namque ante nos fuit <note>(Philo in
lib. de Mundi opificio)</note>, qui per voluptatem et sensum
praevaricationem ab homine memoraverit esse
commissam, in specie serpentis figuram accipiens
delectationis, in figura mulieris sensum animi mentisque
constituens, quam <foreign xml:lang="greek">αἴσθησιν</foreign> vocant Graeci:
decepto autem sensu praevaricatricem secundum historiam
mentem asseruit, quam Graeci <foreign xml:lang="greek">νοῦν</foreign> vocant.
Recte igitur in Graeco <foreign xml:lang="greek">νοῦς</foreign> viri figuram accepit, <foreign xml:lang="greek">αἴσθησις</foreign>
 mulieris. Unde et quidam Adam <foreign xml:lang="greek">νοῦν</foreign> terrenum
interpretati sunt. Dominus autem virgines illas
in Evangelio <note>(Matth., XXV, 1 et seq.)</note> accensis facibus
vel exstinctis exspectantes sponsi adventum pro sensibus
vel integris sapientium, vel corruptis insipientium
<pb n="0279C"/>
posuit. Nam si Eva, hoc est, sensus primae mulieris
accensas habuisset faces, numquam praevaricationis
suae nos criniculis implicasset, neque ex illa
virtutis immortalitate cecidisset.
</p>
          </div3>
        </div2>

<div2>
          <head>CAPUT III.</head>
<p> <hi>Per fontem paradisi, Christum; per quatuor flumina
inde orientia, virtutes cardinales, et quatuor mundi
aetates designari.</hi> </p>
<div3>
            <head>12.</head>
            <p>
 Est ergo paradisus terra quaedam fertilis, hoc
est, anima fecunda, in Eden plantata, hoc est in voluptate
quadam vel exercitata terra, in qua animae
sit delectatio. Est etiam <foreign xml:lang="greek">νοῦς</foreign> tamquam Adam: est et
sensus, tamquam Eva. Ac ne haberes quod ad infirmum
retorqueres naturae, vel ad obnoxiam in tolerandis
periculis conditionem, considera quae habeat
<pb n="0279D"/>
anima ista subsidia.</p>
          </div3>
<div3>
            <head>13.</head>
            <p>
 Erat fons qui irrigaret paradisum. Qui fons,
nisi Dominus Jesus-Christus! Fons vitae aeternae est,
sicut et Pater; quia scriptum est: <emph>150</emph> <hi>Quoniam apud
<pb n="0280A"/>
te fons vitae <note>(Ps. XXXV, 10)</note>
            </hi>. Denique, <hi>flumina de ventre
ejus fluent aquae vivae <note>(Joan. VII, 38)</note>
            </hi>. Et fons legitur,
et fluvius legitur qui irrigat paradisi lignum fructuosum,
quod ferat fructum in vitam aeternam. Hic ergo
fons, sicut legisti, <hi>fons</hi> enim inquit, <hi>procedit ex Eden,</hi> 
id est, in anima tua fons est. Unde Salomon ait: <hi>Bibe aquam de tuis vasis, et de puteorum tuorum fontibus <note>(Prov. V, 15)</note>
            </hi>.
Hic est fons qui procedit ex illa
exercitata ut plena voluptatis anima: hic fons qui
irrigat paradisum, hoc est, virtutes animae eminentissimo
merito pullulantis.</p>
          </div3>
<div3>
            <head>14.</head>
            <p>
 <hi>Et dividitur,</hi> inquit, <hi>hic fons in quatuor initia.
Nomen est uni Phison: hic est qui circuit omnem terram
Evilath, ubi est aurum. Terrae autem illius aurum
bonum est, ubi est carbunculus, et lapis prasinus. Et
<pb n="0280B"/>
nomen secundo Geon: hic est qui circuit omnem
Aethiopiam. Et flumen tertium Tigris: hic est qui vadit
contra Assyrios. Et flumen quartum est Euphrates <note>(Gen. II, 10 et seq.)</note>
            </hi>.
Haec igitur quatuor sunt flumina,
hoc est, secundum Hebraeos. Ganges autem secundum
Graecos, qui fluit contra Indiam. Geon autem
Nilus, qui circuit terram Aegypti vel Aethiopiam.
Mesopotamia autem dicitur, quod Tigris et Euphrates
incluserint eam; eo quod inter duo haec flumina
constituta sit, quod etiam longe positis nomen ipsum
et opinio communis expressit. Sed quemadmodum
fons dicitur Sapientia Dei. Fons enim est secundum
Evangelium dicens: <hi>Si quis sitit, veniat ad me, et bibat <note>(Joan. VII, 37)</note>
            </hi>; fons est et secundum prophetam
qui ait: <hi>Venite et edite de meis panibus, et bibite vinum
<pb n="0280C"/>
quod miscui vobis <note>(Prov. IX, 5)</note>
            </hi>. Sicut ergo fons
vitae est Sapientia, fons gratiae spiritalis: ita fons
virtutum est caeterarum, quae nos ad aeternae cursum
dirigunt vitae. Ex hac igitur anima quae culta est, non
ex ea quae inculta fons iste procedit, ut irriget paradisum,
hoc est, quaedam diversarum fruteta virtutum,
quarum sunt quatuor initia in quae sapientia ista dividitur.
Quae sunt quatuor initia virtutum, nisi unum
prudentiae, aliud temperantiae, tertium fortitudinis,
quartum justitiae <note>(Plato, lib. IV, de Repub.)</note>? Quae
etiam sapientes istius mundi ex nostris assumpta, in
suorum scripta librorum transtulerunt. Itaque sicut
fons sapientiae, ita etiam flumina ista quatuor quaedam
ex illo fonte manantia sunt fluenta virtutum.</p>
          </div3>
<div3>
            <head>15.</head>
            <p>
 Phison igitur prudentia est, et ideo habet bonum
aurum, splendidum carbunculum, et prasinum
<pb n="0280D"/>
lapidem. Aurum enim pro inventis prudentibus frequenter
accipimus. Unde et Dominus per Prophetam
ait: <hi>Dedi illi aurum et argentum (Oseae II, 8)</hi>. Et
David de prudentibus dicit: <hi>Si dormiatis inter meaios
<pb n="0281A"/>
cleros, pennae columbae deargentatae, et posteriora
dorsi ejus in specie auri <note>(Ps. LXVII, 14)</note>
            </hi>: eo quod veteri
et novo qui inhaeserit Testamento, in ipsa secreta
sapientiae Dei disputationis possit ubertate procedere.
Hoc ergo bonum aurum dicit, non illud monetale
quod corruptibile ac terrenum est. Habet
etiam splendidum, inquit, carbunculum, <emph>151</emph> in
quo quidam animae nostrae vivit igniculus. Habet et
prasinum lapidem, qui viride quiddam atque vitale
coloris sui specie ostentare videtur. Virent enim arbusta
quae vivunt, arescunt contra quaecumque moriuntur:
viret terra dum floret, virent et semina dum
prorumpunt. Et bene primo loco hic fluvius positus
est Phison, qui secundum Hebraeos Phison dicitur,
hoc est, oris mutatio; quia non unam gentem circumfluit,
<pb n="0281B"/>
sed etiam per Lydiam fluit. Non enim angusta
quaedam, sed dives utilitatum prudentia est,
quae pluribus prosit. Ideo prima, ut si quis de paradiso
fuerit egressus, velut quoddam eum prudentiae
flumen excipiat, ne cito possit arescere: sed per hanc
ad paradisum facile revertatur. Hic fluvius a multis
hominibus frequentatur, pulchritudinemque et
fertilitatem maximam habere perhibetur. Et ideo
prudentia in specie hujus accipitur, quae plurimos
fructus attulit in Domini adventu. Atque in extrema
terrarum fluit, quia per Sapientiam omnes homines
sunt redempti. Unde et dictum est: <hi>In omnem terram
exivit sonus eorum, et in fines orbis terrae verba
eorum <note>(Ps. XVIII, 5)</note>
            </hi>.</p>
          </div3>
<div3>
            <head>16.</head>
            <p>
 Secundus est fluvius Geon, juxta quem lex
<pb n="0281C"/>
data est Israelitis, cum essent in Aegypto constituti;
ut ex Aegypto recederent, et succincti lumbos ederent
agnum, quod insigne est temperantiae. Castos
enim et sanctificatos oportet Domini pascha celebrare.
Et ideo juxta istum fluvium legitima primo observantia
constituta est; quia significat nomen hoc
quemdam terrae hiatum. Sicut igitur terram et
quaecumque vel purgamenta vel frondes in ea sunt,
hiatus absorbet: ita castitas omnes corporis passiones
abolere consuevit. Meritoque ibi primum observantiae
constitutio, quia per legem absorbetur carnale
peccatum. Bene ergo Geon, in quo figura est
castitatis, circumire terram Aethiopicam dicitur; ut
abluat corpus abjectum, et carnis vilissimae restinguat
incendium. Aethiopia enim abjecta et vilis Latina
<pb n="0281D"/>
interpretatione signatur. Quid autem abjectius
nostro corpore? Quid tam Aethiopiae simile, quod
etiam nigrum est quibusdam tenebris peccatorum?</p>
          </div3>
<div3>
            <head>17.</head>
            <p>
 Tertius est fluvius Tigris, qui vadit contra Assyrios,
ad quem praevaricator Israel captivus est ductus.
Hic fluvius dicitur velocior esse omnibus,
<pb n="0282A"/>
quem incolunt Assyrii, hoc est dirigentes hoc
enim significat interpretatio. Ergo quicumque fortitudine
animi praevaricantia corporis vitia captivaverit
dirigens ad superna, iste hujus fluminis similis
aestimatur. Et ideo etiam fortitudo de illo qui est in
paradiso, fonte emanat. Fortitudo autem quodam
cursu rapido resistentia quaeque transverberat, nec
aliquibus cursus ejus impedimentorum haeret obstaculis.</p>
          </div3>
<div3>
            <head>18.</head>
            <p>
 Quartus est fluvius Euphrates, qui Latine fecunditas
atque abundantia fructuum nuncupatur,
praeferens quoddam insigne jutitiae, quae omnem
pascit animam. Nulla enim abundantiores <emph>152</emph> videtur
fructus habere virtus, quam aequitas atque justitia,
quae magis aliis quam sibi prodest, et utilitates suas
<pb n="0282B"/>
negligit communia emolumenta praeponens. Plerique
Euphratem <foreign xml:lang="greek">ἀπὸ τοῦ εὐφραίνεσθαι</foreign> dictum putant, hoc
est a laetando, eo quod hominum genus nullo magis
quam justitia et aequitate laetetur. Causam autem cur
caeteri qua commeant fluvii, describuntur regiones
locorum, qua Euphrates commeat, non describantur,
illam accepimus, quia aqua ejus vitalis asseritur, et
quae foveat atque augeat. Unde eum Auxen Hebraeorum
et Assyriorum prudentes dixerunt: contra autem
fertur esse aqua aliorum fluminum. Deinde quia
ubi prudentia, ibi et malitia: ubi fortitudo, ibi et iracundia:
ubi temperantia plerumque, ibi intemperantia
est, aut alia vitia sunt: ubi autem justitia, ibi concordia
virtutum est caeterarum; ideo non ex locis qua fluit,
hoc est, non ex parte cognoscitur. Non enim pars est
<pb n="0282C"/>
justitia, sed quasi mater est omnium. In his ergo fluminibus
quatuor virtutes principales quatuor exprimuntur,
quae veluti mundi istius incluserunt tempora.</p>
          </div3>
<div3>
            <head>19.</head>
            <p>
 Primum igitur tempus ex mundi principio usque
ad diluvium prudentiae fuit, quo in tempore justi
numerantur Abel a Deo justus dictus <note>(Matth., XXIII, 35)</note>; et Enos, hoc est homo ad imaginem Dei factus,
qui speravit invocare nomen Domini Dei; et Enoch
qui dicitur Latine Dei gratia, raptus ad coelum;
et Noe qui et ipse justus, et quaedam requiei directio.</p>
          </div3>
<div3>
            <head>20.</head>
            <p>
 Secundum tempus est Abraham et Isaac et Jacob,
reliquorumque numerus patriarcharum, in quibus
casta et pura quaedam temperantia religionis effulsit.
Immaculatus enim Isaac per repromissionem
Abrahae datus est filius, non tam corporalis partus
<pb n="0282D"/>
quam divinae munus praeferens indulgentiae, in quo
vere immaculati figura praecessit, ut Apostolus docet
dicens: Quia <hi>Abrahae dictae sunt repromissiones, et semini
ejus. Non dicit, et seminibus, tanquam in multis
sed sicut in uno, et semini tuo, qui est Christus. <note>(Gal. III, 16)</note>
            </hi>.
<pb n="0283A"/>
</p>
          </div3>
<div3>
            <head>21. </head>
            <p>
Tertium tempus est in Moysi lege et caeteris
prophetis. <hi>Deficiet enim me tempus enarrando de Gedeon,
Barac, Samson, David, Salomone, et Samuel,
et caeteris prophetis, Anania, Azaria, Misael, et Daniel,
Elia, et Elisaeo qui per fidem devicerunt regna,
operati sunt justitiam, perceperunt repromissiones, obstruxerunt
ora leonum, extinxerunt virtutem ignis, effugaverunt
 acies gladii, evaluerunt de infirmitate,
fortes fuerunt in bello, castra ceperunt exterorum <note>(Heb. XI, 32 et seq.)</note>
            </hi>.
Non immerito igitur in his
species fortitudinis est. <hi>Secti enim sunt,</hi> sicut infra
habes, <hi>tentati, in mactatione gladii mortui. Circumierunt
in caprinis pellibus, egentes, angustiati, et doloribus
afflicti, quorum meritis non erat dignus orbis.
In solitudinibus errantes, in montibus, in speluncis,
<pb n="0283B"/>
et in foveis terrae <note>(Ibid. XVII, 38)</note>
            </hi>. Recte igitur in
his speciem fortitudinis collocamus.</p>
          </div3>
<div3>
            <head>22.</head>
            <p>
 Secundum autem Evangelium digna est figura
justitiae quia virtus est in salutem omni <emph>153</emph> credenti.
Denique ipse Dominus ait: <hi>Sine modo; sic enim decet
nos implere omnem justitiam <note>(Matth., III, 15)</note>
            </hi>: quae
quidem parens caeterarum est fecunda virtutum. In
quo quamvis aliqua harum quas diximus, principalis
est virtus; in eo etiam caeterae praesto sunt; quia
ipsae sibi sunt connexae concretaeque virtutes. Nam
utique Abel justus, et fortissimus ac patientissimus
Abraham, et prudentissimi prophetae: Moyses vero
eruditus in omni sapientia Aegyptiorum, majorem
honestatem aestimavit Aegypti thesauris opprobrium
Christi. Et quis sapientior quam Daniel? Salomon
<pb n="0283C"/>
quoque sapientiam poposcit, et meruit. Dictum est
ergo de quatuor virtutum fluminibus, quorum potus
est utilis. Et quia Phison aurum bonum terrae, et
carbunculum, et lapidem prasinum habere dictus
est, hoc quoque quale sit consideremus.</p>
          </div3>
<div3>
            <head>23.</head>
            <p>
 Videtur enim nobis tamquam aurum bonum
Enos, qui prudenter Dei nomen scire desideravit.
Enoch autem qui translatus est, et mortem non vidit,
carbunculus quidam est lapis boni odoris, quem
operibus suis sanctus Enoch Deo detulit, gratiam quamdam
factis, et moribus spirans. Noe vero tamquam prasinus
lapis vitalem colorem praetulit. Siquidem diluvii
tempore solus velut ad futurae constitutionis vitale
semen in illa arca est reservatus. Ergo bene paradisus
qui pluribus fluminibus irrigatur, secundum
<pb n="0283D"/>
Orientem est, non contra Orientem, hoc est, secumdum
illum Orientem cui nomen est Oriens, id
est secundum Christum, qui jubar quoddam aeternae
lucis effudit, et est in Eden, hoc est, in voluptate.
</p>
          </div3>
        </div2>

<div2>
          <head>CAPUT IV.</head>
<p> <hi>Virum in paradiso non factum, sed positum: at in eo
factam mulierem, per quam ille fuit deceptus. Tum
quid sit</hi> operari, et custodire?</p>
<div3>
            <head>24.</head>
            <p>
 <hi>Et apprehendit Deus hominem quem fecit, et posuit
eum in paradiso operari, et custodire.</hi> Vides quoniam
<pb n="0284A"/>
qui erat, apprehenditur. Erat autem in terra
plasmationis suae. Apprehendit ergo eum virtus Dei
inspirans processus et incrementa virtutis: denique
in paradiso eum collocavit; ut scias apprehensum
quasi afflatum divina esse virtute. Quo loci illud adverte, <note>(Dist. 40, c. Illud autem)</note> quia extra paradisum
vir factus est, et mulier intra paradisum,
ut advertas quod non loci, non generis nobilitate,
sed virtute unusquisque gratiam sibi comparat.
Denique extra paradisum factus, hoc est, in inforiore
loco, vir melior invenitur; et illa quae in meliore
loco hoc est, in paradiso facta est, inferior reperitur.
Mulier enim prior decepta est, et virum ipsa
decepit. Unde apostolus Petrus subjectas fortiori vasi
mulieres sanctas viris suis velut dominis obedire
<pb n="0284B"/>
memoravit <note>(I Pet. III, 1)</note>. Et Paulus ait: Quia <hi>Adam
non est seductus: mulier autem seducta in praevaricatione
fuit <note>(I Tim. II, 14)</note>
            </hi>. Et inde contuendum quia
nemo debet sibi facile praesumere. Nam ecce illa
quae in adjumentum facta est viro, praesidio virili indiget;
quia vir caput est mulieris: ille autem qui
adjumentum uxoris habiturum se esse credebat,
lapsus est per uxorem. Unde nemo <emph>154</emph> debet facile
alteri se credere, nisi cujus virtutem probarit, nec
arrogare sibi qui se pro auxilio putarit adscitum: sed
magis si invenerit fortiorem cui se putabat esse praesidio,
ab ipso gratiam mutuetur, sicut et viros mulieribus
honorem impertire apostolus Petrus praecipit
dicens: <hi>Viri similiter cohabitantes secundum scientiam
tamquam infirmiori vasi muliebri impartientes honorem,
<pb n="0284C"/>
tamquam cohaeredi gratiae vitae; ut ne impediantur orationes
vestrae <note>(I Pet. III, 7)</note>
            </hi>.</p>
          </div3>
<div3>
            <head>25.</head>
            <p>
 Ergo positus est in paradiso vir, facta est in
paradiso mulier. Sed etiam tunc priusquam a serpente
mulier deciperetur, habuit viri gratiam, quoniam
de viro sumpta est: licet hoc sacramentum
magnum sit, sicut Apostolus dixit <note>(Ephes. V, 32)</note>.
Et ideo causam vitae ex eo traxit. Ideoque de viro
tantum Scriptura dixit, quia <hi>posuit eum in paradiso
operari et custodire.</hi> Non idem est operari et custodire.
In opere enim quidam virtutis processus est,
in custodia quaedam consummatio operis deprehenditur;
eo quod quasi consummata custodiat. Haec
duo ab homine requiruntur, ut et operibus nova
quaerat, et parta custodiat, quod est generale. Philon
<pb n="0284D"/>
autem, quoniam spiritalia Judaico non capiebat
affectu, intra moralia se tenuit, ut dice et haec duo
quaeri, opera in agro, custodiam domus. Et quamvis
paradisus operibus, inquit, ruralibus non egeret;
tamen quia primus homo lex posteritatis futurus
erat, ideo legitimi etiam in paradiso speciem suscepit
laboris, ut nos ad operationem et custodiam debiti
officii, et haereditariae successionis munus astringeret.
Haec duo ergo a te exiguntur sive moraliter,
sive spiritaliter. Quod etiam psalmus te propheticus
docet, quia scriptum est: <hi>Nisi Dominus aedificaverit
<pb n="0285A"/>
domum; in vanum laboraverunt qui aedificant eam.
Nisi Dominus custodierit civitatem, in vanum vigilant
qui custodiunt eam. <note>(Ps. CXXVI, 1.)</note>
            </hi> Vides illos laborare
qui in operis sunt aedificationisque processu;
istos vero vigilare qui jam custodiam perfecti operis
receperunt. Unde et Dominus Apostolis quasi jam
perfectioribus: <hi>Vigilate,</hi> inquit, <hi>et orate, ne intretis
in tentationem <note>(Matth. XXVI, 41)</note>
            </hi>; docens perfectae
naturae munus, et plenae virtutis gratiam esse servandam,
nec quemquam etiam perfectiorem nisi vigilaverit,
sui debere esse securum.
</p>
          </div3>
        </div2>

<div2>
          <head>CAPUT V.</head>
<p> <hi>Examinatur praeceptum de non edendo de ligno scientiae
boni et mali, et circa id emergentes difficultates
dissolvuntur.</hi> 
<pb n="0285B"/>
          </p>
<div3>
            <head>26.</head>
            <p>
 <hi>Et praecepit Dominus Deus Adae dicens: Ex
omni ligno quod est in paradiso ad escam, edes: de
ligno autem quod est scientiae boni et mali non editis.
Qua die autem manducaveritis ex eo morte moriemini <note>(Gen., II, 16 et 17)</note>
            </hi>.
Qua ratione, ubi praecepit ex
omni ligno edendum, singulariter dixerit, <hi>Edes:</hi> 
ubi autem de ligno scientiae boni et mali pluraliter, <hi>Non edetis,</hi> 
 dixerit, non otiosa quaestio. Verum si
diligenter intendas, Scripturarum auctoritate absolvi
potest. Quod enim bonum, hoc est faciendum:
quod autem bonum et faciendum, consonans et
adhaerens: quod vero turpe, hoc <emph>155</emph> dissonans, incompositum,
atque discretum est. Et ideo Dominus
unitatem semper intendens, secundum unitatem
<pb n="0285C"/>
praecepit. Denique unitatem operatur, qui fecit utraque
unum. Nec solum utraque, sed etiam omnes
unum. Omnes enim unum corpus, et unum spiritum
esse nos jussit. Per omnia autem primogenitus,
cum sit in unitate cum Patre, conjunctissimus
Patri semper est: quia Verbum erat apud
Deum. Denique ait: <hi>Ego et Pater unum sumus <note>(Joan.
X, 30)</note>
            </hi>; ut unitatem sibi majestatis et divinitatis
cum Patre esse monstraret. Sed et nos unum esse
praecepit, et suae naturae unitatisque similitudinem
in nos gratiae adoptione transfudit dicens: <hi>Pater sicut
ego et tu unum sumus, ita et isti nobis unum sint <note>(Joan. XVII, 22)</note>
            </hi>.
Ergo ubi bonum praecipit, tamquam
ad unum praecipit dicens, <hi>Edes.</hi> Unitas enim
praevaricari non potest. Ubi vero de ligno scientiae
<pb n="0285D"/>
boni et mali, dicit non esse gustandum, quasi ad plures
dicit, <hi>Non edetis.</hi> Quod enim prohibitorium est,
tamquam pluribus imperatur. Ego tamen aliud puto,
et quid futurum sit, in ipso jam Dei sermone reperio.
De omni ligno gustandum Adae soli praecepit, quem
servaturum sciebat: de ligno autem scientiae boni et
mali non esse gustandum, jam non singulariter, sed
<pb n="0286A"/>
pluraliter dicit. Sciebat enim praevaricaturam mulierem,
et ideo per pluralitatem ostendit non servaturos,
quia plurium discreta sententia est.</p>
          </div3>
<div3>
            <head>27.</head>
            <p>
 Et quantum ad Septuaginta virorum sententiam
spectat, solutum est quod movebat. Sed quia
Symmachus utrumque singulariter dixit, intelligimus
id secutum, quia in lege quoque cum populum alloquitur
Deus, singulariter loquitur, sicut habes: <hi>Audi, Israel, Dominus Deus tuus, Deus unus est <note>(Deut. VI, 4)</note>
            </hi>;
et, <hi>Diliges dominum Deum tuum <note>(Ibid. 6)</note>
            </hi>.
Nec mihi praejudicat Symmachi interpretatio,
qui unitatem Patris et Filii videre non potuit;
etsi aliquoties in sermone et Aquila et ipse confessi
sint. Nec quisquam de eo quod praevaricaturum populum
divina mandata singulariter alloquitur, putet
<pb n="0286B"/>
superiori nostro obvium esse sermoni; quia populus
Judaeorum etiam singulariter data praescripta violavit.
Lex enim spiritualis est: et ideo alterum in sermone,
alterum in praedestinatione, divino populum
Deus alloquebatur oraculo. Denique ait: <hi>Non
coques agnum in lacte matris suae <note>(Exod. XXXIV, 26)</note>
            </hi>.</p>
          </div3>
<div3>
            <head>28.</head>
            <p>
 Facilis abhinc praeceptorum coelestium series
videretur; nisi quaestionem plurimi commoverent,
quibus responderi oportet a nobis; ne simplices
mentes malitiosa interpretatione traducant. Plerique
enim, quorum auctor Apelles, sicut habes in trigesimo
et octavo tomo ejus, has quaestiones proponunt:
Quomodo lignum vitae plus operari videtur ad vitam,
quam insufflatio Dei? Deinde si hominem non perfectum
<pb n="0286C"/>
fecit Deus; unusquisque autem per industriam
propriam perfectionem sibi virtutis adsciscit: nonne
videtur plus sibi homo acquirere, quam ei Deus
contulit? Tertium objiciunt: Et si homo non gustaverat
mortem, utique quam non gustaverat,
scire non poterat. Ergo si non gustaverat, <emph>156</emph> 
nesciebat; si nesciebat timere non poterat. Frustra igitur
Deus mortem pro terrore objecit, quam homines
non timebant.</p>
          </div3>
<div3>
            <head>29.</head>
            <p>
 Discamus igitur quod ibi lignum vitae ubi
etiam lignum scientiae boni et mali produxerit Deus.
Habes enim quia produxit lignum vitae <foreign xml:lang="greek">ἐν μέσῳ τοῦ
παραδείσου,</foreign>
hoc est, in medio paradisi. Apud nos
enim <foreign xml:lang="greek">ἐν μέσῳ</foreign> intelligitur, quod in medio produxerit.
Ergo in medio paradiso et vita erat, et causa mortis.
<pb n="0286D"/>
Intellige quia non homo fecit vitam, sed vel operando,
vel custodiendo mandata Dei potuit invenire.
Erat autem <hi>vita,</hi> sicut Apostolus dixit, <hi>abscondita
cum Christo in Deo <note>(Colos. III, 3)</note>
            </hi>. Homo
ergo sive in umbra vitae erat propter vitam futuram,
quia umbra est haec quae nunc nostra est vita in
terra, sive in quodam pignore vitae erat, quia habebat
<pb n="0287A"/>
insufflationem Dei. Habebat ergo pignus immortalitatis:
sed in umbra vitae positus absconditam vitam
cum Christo in Deo vulgari quodam tactu et
aspectu videre et capere non poterat. Et si nondum
peccator, non tamen incorruptae, inviolabilisque
naturae; ut pote qui postea peccato lapsus est, nequaquam
autem adhuc peccator. Denique in umbra
vitae erat: qui autem peccatores sunt, in umbra
mortis sunt. Peccatorum enim populus, sicut Esaias
docet <note>(Esai. IX, 2)</note>, sedebat in umbra mortis, cui
lux orta per Dei gratiam, non per sua virtutis est
meritum. Ergo inter insufflationem Dei, et escam
ligni vitae nulla discretio. Nec hominem quis potest
dicere plus sibi posse acquirere, quam divina ei largitate
collatum est. Utinam acceptum tenere possemus.
<pb n="0287B"/>
Labor etenim noster eo proficit, ut quae tributa
sunt, resumamus. Tertium illud quod propositum
est, quia qui mortem non gustaverat, mortem timere
non poterat, facile ex communis naturae usu
absolutionem habet. Est enim natura insitum omnibus
animantibus, ut etiam quae nondum sibi nocere
experta sunt, quasi noxia reformident. Unde enim
columbae in ipso sui ortu visit terror accipitris? Unde
lupi ovibus formidabiles, pullis milvi? Quod si in
iis quae irrationabilia sunt animantia, quidam de adverso
genere animantium naturalis est terror, ut
etiam irrationabilia sensum fugiendae mortis accipiant:
quanto magis in primo homine rationis utique
plenissimo, naturalis quaedam opinio mortis
debuit esse vitandae.
</p>
          </div3>
        </div2>

<div2>
          <head>CAPUT VI.</head>
<p> <hi>Alias plures dubitationes circa praeceptum Adae datum,
et Evae praevaricationem excitatas diluit.</hi> </p>
<div3>
            <head>30.</head>
            <p>
 Rursus faciuntalias quaestiones hoc modo:
Non semper <note>(XI, q. 1, c. Non semper)</note> malum est
non obedire praecepto. Si enim bonum est praeceptum,
honesta est obeditio: quod si improbum praeceptum,
non obedire utile. Ergo non semper malum
est non obedire praecepto: sed bono praecepto non
obedire improbum est. Bonum autem est <emph>157</emph> operatorium
cognitionis boni et mali lignum; quandoquidem
Deus et bonum et malum novit. Denique
ait: <hi>Ecce Adam factus est tamquam unus nostrum <note>(Gen. III, 22)</note>
            </hi>.
Si igitur bonum est scientiam habere
<pb n="0287D"/>
boni et mali, bona autem est quam etiam Deus habet,
videtur qui interdicit eam hominibus, non
recte interdicere; idque proponunt. Sed si intelligant
quid sit cognoscere, quam vim habeat hoc verbum:
si sic intelligant quemadmodum oportet, <hi>cognovit</hi> 
enim <hi>Dominus qui sunt ipsius <note>(II Tim. II, 19)</note>
            </hi>;
cognovit utique eos qui unum ex pluribus facti sunt,
in quibus inhabitat, et in quibus perambulat. Cognoscere
<pb n="0288A"/>
utique non in sola et perfunctoria scientia
est, sed in eorum operatione quae oporteat fieri.
Oportuit autem hominem obedire mandato, non
obediendo autem praevaricatus est. Igitur qui non
obedivit, erravit, quia praevaricatio peccatum est.
Verumetiam si extenuare velint vim cognitionis, ut
perfunctoriam scientiam boni et mali interdictam
putent, in eo quoque praevaricationis culpa est non
obeditum esse mandato; quia etiam tumultuariam
scientiam boni et mali Dominus Deus putavit inhibendam.</p>
          </div3>
<div3>
            <head>31.</head>
            <p>
 Alia quaestio: Qui non cognoscit bonum et
malum, nihil a parvulo distat. Parvuli autem apud
justum judicem nulla est culpa. Justus autem operator
mundi numquam parvulum vocasset in culpam,
<pb n="0288B"/>
propter quod non cognoverat bonum et malum;
quia parvulus sine ullo est crimine praevaricationis
et culpae. Verum cum in superioribus dixerimus duplicem
esse intellectum scientiae boni et mali, si
perfunctoriam scientiam accipimus, utique falsum
est quod nihil distet a parvulo, qui non cognovit
bonum et malum. Si autem falsum est quod nihil
distet a parvulo; ergo non parvulus Adam. Si non
parvulus, ascribitur utique ei quasi non parvulo
peccatum. Si peccatum ascribitur, sequitur poena
peccatum; quia dignus invenitur poena, qui peccatum
vitare non procuravit. Potest etiam fieri, ut
etiam qui scientiam non habet boni et mali <note>(Esa. VII,
16)</note>, parvulus non sit; quoniam priusquam scivit
puer bonum et malum, non credidit malitiae. Et iterum
<pb n="0288C"/>
habes: <hi>Quia priusquam sciat puer vocare patrem
et matrem, accipiet virtutem Damasci, et spolia
Samariae <note>(Esa., VIII, 4)</note>
            </hi>. Perfectus ergo qui operatur
bonum, etiam si boni et mali scientiam non adeptus
sit, ut multi priusquam sciant legem, ipsi sibi lex
sunt. Quod Apostolus priusquam diceret: <hi>Non concupisces <note>(Rom. II, 14)</note>
            </hi>,
malum esse concupiscentiam
nesciebat. Denique ipse ait: <hi>Peccatum non cognovi
nisi per legem. Nam concupiscentiam nesciebam, nisi
lex diceret: Non concupisces <note>(Rom. VII, 7)</note>
            </hi>. Ad quam
partem etiam puer potest esse perfectus jure naturae,
priusquam sciat concupiscentiam crimen esse,
vel concupiscentiae crimen admittat. Ergo secundum
perfunctoriam scientiam noluit Deus hominem scire
quod malum est, ne quasi imperfectus vitare non
<pb n="0288D"/>
posset. Non obediendo autem mandato incurrimus
in culpam: ergo culpam fatemur. Rursus autem si
altam et profundam <emph>158</emph> scientiam dicimus boni et
mali, quae quidem profunda scientia perfectum facit;
non statim autem parvulus qui ad altam et profundam
scientiam pervenire non potuit, recte sicut non
parvulus condemnatur.</p>
          </div3>
<div3>
            <head>32.</head>
            <p>
 Iterum quaestiones serunt: Qui nescit, inquiunt,
<pb n="0289A"/>
bonum et malum, ne ipsum quidem novit
esse malum non servare mandatum, nec ipsum bonum
novit, quod est obedire mandato. Et ideo quia
non noverat, venia, inquiunt, dignus fuit qui non
obedivit, non condemnatione. Quae quidem quaestio
de his absolutionem habet, quae ante memoravimus.
Considerare enim potuit homo ex iis quae Deus ante
ei contulerat, quod insufflationem Dei accepit, quod
erat in paradiso voluptatis locatus, summam auctori
obedientiam deferendam. Et ideo si vim nesciebat
boni et mali; tamen quia tantorum auctor dixerat
de ligno scientiae boni et mali non esse gustandum,
fidem praeceptori servare debuerat. Non enim ab eo
peritia, sed fides exigebatur. Intelligebat utique
Deum omnibus praeeminere, ideoque personam jubentis
<pb n="0289B"/>
spectare debuerat. Et si non intelligebat vim
qualitatemque jussorum; sciebat tamen praeceptori
deferendam esse reverentiam. Habebat in natura
hanc opinionem; etsi non habebat judicium boni et
mali. Denique et mulier serpenti dixit: <hi>Ex omni
ligno paradisi manducabimus: de fructu autem ligni
quod est in medio paradiso dixit Deus: Non manducabitis
ex eo <note>(Gen. III, 3)</note>
            </hi>. Ita ergo sciebat obediendum
esse mandato, ut diceret: Ex omni fructu manducabimus,
quod Dominus imperaverat: de ligno
autem quod est in medio paradiso, imperatum a Deo
dicit non esse gustandum, ne morte morerentur.
Ergo quia scivit deferendum esse mandato, scivit
utique malum esse praevaricari, et ideo juste praevaricata
damnatur.
<pb n="0289C"/>
</p>
          </div3>
<div3>
            <head>33. </head>
            <p>
Accipite aliud: Si assumptio de ligno scientiae
boni et mali ita operatoria erat, ut bonum et
malum agnosceretur; quod videtur Scriptura ostendere,
dum dicit: Quia ubi <hi>manducaverunt ambo,
aperti sunt oculi eorum, et cognoverunt quod nudi essent <note>(Ibid. 6 et 7)</note>
            </hi>;
hoc est, aperti sunt oculi cordis,
et cognoverunt turpe esse nudos se degere: sine
dubio ubi gustavit mulier de ligno scientiae boni et
mali, peccavit et se peccasse cognovit. Quae igitur
se peccasse cognoverat, vel virum ad peccati communionem
invitare non debuit. Illiciendo autem virum,
et dando ei quod ipsa gustaverat, non vitavit,
sed iteravit peccatum. Nam utique si vere rationem
spectes, eum quem diligebat, non trahere ad consortium
poenae, sed magis ab eo quod cognoverat
<pb n="0289D"/>
ipsa esse peccatum, vel inscientem revocare debuerat;
quamvis videatur haec mulier sciens quod post
culpam in paradiso esse non posset, metuisse ne
sola de paradiso ejiceretur. Denique absconderunt
se ambo post culpam. Excludendam igitur se esse
cognoscens, consortio viri quem diligebat, noluit
defraudari.</p>
          </div3>
<div3>
            <head>34.</head>
            <p>
 Iterum accipe: Non cognitio mali malum <emph>159</emph> 
est; sed cum actus implet malitiam. Non enim statim
<pb n="0290A"/>
qui novit malum, quod malum est, facit: sed
qui quod malum esse novit, operatur. Incentivum
autem ad operandum quod malum est, aut iracundia,
aut cupiditas esse consuevit. Nec statim necesse,
ut habens scientiam mali faciat quod improbum
novit, nisi aut iracundia aut cupiditate vincatur.
Unde quod diximus incentivum peccandi, vel
ira, vel cupiditas est, vel plerumque formido, licet
ex formidine oriatur cupiditas, dum unusquisque
vult vitare quod metuit. Et ideo recte iracundiam et
cupiditatem duorum reliquorum posuimus incentiva
vitiorum. Consideremus igitur utrum Eva his ad
vitium stimulis incitata sit. Sed neque irascebatur
marito, neque cupiditate victa est: in secundo dumtaxat
errat, ut edendum viro daret, quod jam ipsa
<pb n="0290B"/>
gustaverat. Primo fuerat cupiditas auctor erroris ut
ipsa ederet, sequentisque fuit causa peccati. Quod
enim jam gustaverat, desiderare non poterat: et
gustando, mali fuerat scientiam consecuta. Malum
igitur quod adverterat, in virum derivare non debuit,
neque conjugem proprium praevaricatorem divini
facere mandati. Sciens igitur prudensque peccavit,
et sciens virum in suum traxit errorem. Alioquin
invenietur falsus esse de ligno scientiae boni et
mali sermo, si etiam posteaquam de ea arbore manducavit,
 scientiam mali habere non potuit. Quod si
verus est sermo, cupiditatis utique causam habere
non potuit: licet plerique sic excusandum putent,
quod diligens virum ab eo timuerit separari, et
hanc causam cupiditatis praetendant, quod esse voluerit
<pb n="0290C"/>
cum marito.
</p>
          </div3>
        </div2>

<div2>
          <head>CAPUT VII.</head>
<p> <hi>Quaeritur utrum a Deo, vel a ligno, vel demum aliunde
mors homini acciderit; atque objectio multiplici
responsione diluitur.</hi> </p>
<div3>
            <head>35.</head>
            <p>
 Iterum alia quaestio subrepit unde mors acciderit
Adae, utrum a natura ligni ejusmodi, an vero
a Deo. Si naturae ligni hoc ascribimus, videtur ligni
hujus fructus vivificandi insufflationi Dei praestare;
siquidem quem vivificaverat insufflatio, fructus hujus
ligni traxit ad mortem. Aut si Deum operatorem
mortis esse memoramus, dicunt quod gemina eum
opinione accusemus: quod aut ita immitis, ut noluerit
ignoscere, cum posset; aut si ignoscere non
potuerit, videatur infirmus. Videamus igitur quomodo
<pb n="0290D"/>
diluendum sit. Nisi fallor, mortis causa inobedientia
fuit; et ideo homo ipse sibi mortis est
causa, non habens Deum suae mortis auctorem. Neque
enim si medicus praescripsit aegrotanti a quibus
videatur cavendum, atque ille ab interdictis non putaverit
abstinendum, causa ei mortis est medicus:
sed utique ipse sibi reus mortis est propriae. Itaque
Deus quasi bonus medicus prohibuit, ne Adam nocitura
gustaret.
<pb n="0291A"/>
</p>
          </div3>
<div3>
            <head>36. </head>
            <p>
Iterum accipe: Scire bonum melius est, quam
nescire; et ei qui bonum sciat, pulchrum est scire
quod malum est, ut sciat cavere quod malum est, et ut
prudens subeat custodiae cautionem. Rursus autem non
satis est hoc solum <emph>160</emph> scire quod malum est; ne
cum malum scias, scientia boni incipias defraudari.
Pulchrius est igitur ut utrumque norimus; ut et quia
scimus bonum, fugiamus quod malum est; et ex eo
quod cognoscimus malum, boni gratiam praeferamus.
Sed ita debes utrumque scire, ut et profunde noveris,
et quod noveris exsequaris, actusque scientiae
congruat. Alioquin tolerabiliorem Scriptura indicat
cum <note>(Luc. XII, 47)</note>, qui utrumque nesciat, quam
qui perfunctorie utrumque cognovit. Gravat enim
scire, quod vel exsequi vel vitare non possis: gravat
<pb n="0291B"/>
scire sine usu atque opere cognitionis profundae.
Denique obest ad existimationem medico scire quid
prosit, et quid noceat aegro; nisi cognitione ea quemadmodum
oportet, utatur: et ideo non est cognitio
bona, nisi ea utaris ut oportet.</p>
          </div3>
<div3>
            <head>37.</head>
            <p>
 Item accipe: Non frustra lignum scientiae boni
et mali productum est in medio paradiso: et si cuicumque
homini productum esset, superflua interdictio.
Sed neque frustra factum est, neque alii,
nisi homini factum est, qui mandatum accepit; ut
non solo eo, sed eo cum caeteris uteretur. Nam si
multa discutias, complura reperies et plane innumera,
quae ei qui uti nesciat, possint nocere. Nec
ipsas divitias invenies fructuosas, si habens dives
subsidia largitatis, neget alimenta pauperibus, excludat
<pb n="0291C"/>
inopem subsidio destitutum, aliena extorqueat,
quia praevalet potestate. Pulchritudo ipsa et
gratior corporis forma frequenter in vitium, quam
deformitas trahit. Numquid igitur quisquam deformiores,
quam pulchriores filios habere desiderat,
et inopes potius liberos suos cupit esse, quam divites?
Plura sunt hujusmodi quae non ad imprudentiam
largientis referenda sunt, sed ad male utentis
errorem. Et ideo utentem accusandum potius quam
donantem.
</p>
          </div3>
        </div2>

<div2>
          <head>CAPUT VIII.</head>
<p> <hi>Solvuntur quaestiones de praescientia Dei circa praevaricationes
Adae, et opinionem boni et mali humanis
mentibus divinitus impressam.</hi> </p>
<div3>
            <head>38. </head>
<p>
              <pb n="0291D"/>Iterum quaestio: Sciebat praevaricaturum
Deus Adam mandata sua, an nesciebat? Si nesciebat,
non est ista divinae potestatis assertio: si autem
sciebat, et nihilominus sciens negligenda mandavit,
non est Dei aliquid superfluum praecipere. Superfluum
autem praecepit protoplasto illi Adae, quod
cum noverat minime servaturum: nihil autem Deus
superfluum facit; ergo non est Scriptura ex Deo. Hoc
enim objiciunt, qui Vetus non recipiunt Testamentum,
et has interserunt quaestiones. Verum hi sua
<pb n="0292A"/>
sententia et opinione vincendi sunt. Cum enim novi
Testamenti non refutant fidem, exemplo sunt arguendi,
ut vetus credant: quoniam cum sibi divina
praecepta et facta conveniant, unius auctoris Testamentum
utrumque liquet esse credendum. Discant
igitur non superfluum, non injustum etiam praevaricaturo
praescriptum esse mandatum. Nam et ipse
Dominus Jesus elegit Judam, quem proditorem sciebat.
Quem si per <emph>161</emph> imprudentiam electum putant,
divinae derogant potestati. Sed hoc aestimare
non possunt, cum Scriptura dicat: Quia <hi>sciebat Jesus
quis eum proditurus esset <note>(Joan. VI, 65)</note>
              </hi>. Conticescant
igitur repugnatores isti veteris Testamenti.</p>
          </div3>
<div3>
            <head>39.</head>
            <p>
 Sed quoniam etiam gentilibus, si forte istud
objecerint, respondendum videtur, qui exemplum
<pb n="0292B"/>
non recipiunt, rationem exigunt; accipiant etiam
ipsi qua ratione Dei Filius vel praevaricaturo mandaverit,
vel elegerit proditurum. Venerat Dominus
Jesus omnes salvos facere peccatores, etiam circa
impios ostendere suam debuit voluntatem. Et ideo
nec proditurum debuit praeterire; ut adverterent
omnes, quod in electione etiam proditoris sui servandorum
omnium insigne praetendit, nec in eo laesus
est vel Adam, quia mandatum accepit, vel Judas,
quia electus est. Non enim necessitatem Deus vel
illi praevaricationis, vel huic proditionis imposuit,
quia uterque si quod acceperat, custodisset, a peccato
abstinere potuisset. Denique nec Judaeos omnes
credituros sciebat, et tamen ait: <hi>Non veni nisi ad
oves perditas domus Israel <note>(Matth. XV, 24)</note>
            </hi>. Ergo non
<pb n="0292C"/>
in mandante culpa est, sed in praevaricante peccatum
est. Et quod in Deo fuit, ostendit omnibus quod omnes
voluit liberare. Nec tamen dico quia praevaricationem
nesciebat futuram, immo quia sciebat assero:
sed non ideo pereuntis proditoris invidiam in se debuit
derivare, ut ascriberetur Deo, quod uterque
sit lapsus. Nunc autem uterque redarguitur, atque
reconvincitur; quia et ille mandatum ne laberetur
accepit, et hic etiam in apostolatus munus adscitus
est, ut vel beneficio Dei revocaretur a proditionis
affectu; simul ut dum alii revincuntur, prodesset omnibus.
Non enim consisteret peccatum, si interdictio
non fuisset. Non consistente autem peccato, non solum
malitia, sed etiam virtus fortasse non esset: quae
nisi aliqua malitiae fuissent semina, vel subsistere
<pb n="0292D"/>
vel eminere non posset. Quid est enim peccatum,
nisi praevaricatio legis divinae, et coelestium inobedientia
praeceptorum? Non enim auribus corporis
de mandatis coelestibus judicamus: sed cum esset
Dei verbum, opiniones quaedam nobis boni et mali
pullularunt; dum id quod malum est, naturaliter
intelligimus esse vitandum, et id quod bonum est
naturaliter nobis intelligimus esse praeceptum. In eo
igitur vocem Domini videmur audire, quod alia interdicat,
alia praecipiat. Et ideo si quis non obedierit
illis quae semel a Deo praecepta credimus, poenae
<pb n="0293A"/>
obnoxius aestimatur. Dei autem praeceptum non quasi
in tabulis lapideis atramento legimus inscriptum, sed
cordibus nostris tenemus impressum spiritu Dei vivi.
Ergo opinio nostra ipsa sibi legem facit. Si enim
gentes quae legem non habent, naturaliter ea quae
legis sunt, faciunt; ejusmodi legem non habentes
ipsi sibi sunt lex, qui ostendunt opus legis scriptum
in cordibus suis. Opinio igitur humana sibi tamquam
Dei lex est.</p>
          </div3>
<div3>
            <head>40.</head>
            <p>
 Iterum hinc aliam faciunt quaestionem, ut ad
invicem mandati ejus quod diximus in hominis opinione
consistere, hanc ipsam opinionem <emph>162</emph> impressam
a Deo nobis tamquam praescriptum divinae legis accusent.
Noverat, inquiunt, hominem peccaturum qui
creavit eum, et has opiniones boni et mali impressit,
<pb n="0293B"/>
an non noverat? Ut si dixeris quia non noverat,
alienum a majestate Dei sentias: si autem dixeris
quia sciens Deus peccaturum hominem, communes
tamen opiniones ei boni et mali impressit; ut propter
admixtionem malorum vitae perpetuitatem servare
non posset, sicut in illo non praesagum futuri, ita in
hoc non bonum Deum significare videaris. Atque hinc
argumentantur quia non est creatura hominis a Deo
facta. Nam sicut supra ostendimus eos dicere quod
non est mandatum Dei, sic et hic dicunt: Non ergo
creatura hominis a Deo, quia Deus malum non fecit.
Homo autem opinionem accepit mali, dum a malis
praecipitur abstinere. Hoc autem genere alium bonum
Deum, alium operatorem hominis conantur asserere.
Quibus respondendum est illico secundum opinionem
<pb n="0293C"/>
suam. Si enim hominem nolunt a Deo factum,
quia peccator est homo, et hoc refugiunt, ne bonus
Deus peccatorem fecisse videatur, quia non putant
bonum qui fecerit peccatorem; dicant utrum operatorem
hominis a Deo factum putent. Si enim a
Deo factus est ille, ut dicunt, operator hominis,
quomodo bonus Deus operatorem mali fecit? Utique
non bonus, nam qui peccatorem facit non bonus;
cavendum ne gravius sit operatorem peccatoris fecisse.
Debuit enim bonus Deus prohibere nativitatem
ejus, qui peccati substantiam habebat inducere.
Quod si dicunt non esse genitum operatorem mali,
requirendum utrum bonus Deus potuerit inhibere
quoquo modo incipientem malitiam, an non potuerit?
Si enim non potuit, infirmus: si potuit, et non fecit,
<pb n="0293D"/>
non bonus. Ergo si sibi ista non congruunt, nec
suae sibi haereticorum conveniunt opiniones, requiramus
ne forte rationis fuerit, qua causa Deus sive
geniti sive non geniti illius operatoris siverit malitiam
introire in hunc mundum, cum possit inhibere.</p>
          </div3>
<div3>
            <head>41.</head>
            <p>
 Itaque servantes unum et eumdem Deum bonum
atque operatorem, id si possumus, astruamus,
quod gratiae utrique conveniat, nec accusationis
<pb n="0294A"/>
eorum declinemus invidiam, qui ita dicunt: Quomodo
bonus Deus qui non solum passus est introire
in hanc mundum malitiam: sed etiam in tantam
confusionem venire permisit. Verum haec accusatio
tunc locum haberet, si ita animae vim et intima secreta
mentis inficeret: ut nullo pacto posset aboleri,
et immedicabilium vulnerum menti atque animae
nostrae virus insideret; esset enim aptior hujus querelae
locus, quod cum omnia possit Deus, hominem
tamen perire sit passus. Verum cum Deus nostri
misericors respuendi erroris remedia reservaverit,
abolendique omnis contagii non aboleverit facultatem;
quomodo irrationabile vel injustum est, si permisit
nostrum materiale tentari quadam trepidatione
fragilitatis humanae; ut foeneratior postea gratia per
<pb n="0294B"/>
poenitentiam delictorum in hominis rediret affectum,
et fragilitatis suae conscius quod tam facile a divinorum
mandatorum <emph>163</emph> serie deviando trepidaverit,
tamquam clavum animae fluctuantis mandata-coelestia
timeret amittere; divinae misericordiae plus tribuens
quod recepit amissum, et sibi aliquid usurpans gratiae
quod revertatur.
</p>
          </div3>
        </div2>

<div2>
          <head>CAPUT IX.</head>
<p> <hi>An decuerit a Deo praeceptum homini de cibo dari; et
cur in proponenda poena non dictum fuerit,</hi> moriemini, <hi>sed</hi> 
 morte moriemini?</p>
<div3>
            <head>42.</head>
            <p>
 Nunc quae sit illa ratio consideremus, quid sit
istud quod cum mandatum daret homini, de illa admirabili
beataque vita praescribens, ne contra faciens
<pb n="0294C"/>
morte moreretur, de manducando et non
manducando putaverit esse mandandum. Sunt enim
qui putant nequaquam mandatum istud convenire
coeli et terrae atque omnium Creatori; nequaquam
dignum incolis paradisi, eo quod illa vita similis Angelorum
sit. Et ideo non terrenum et corruptibilem
hunc cibum esui fuisse possumus aestimare; quia qui
non bibunt, neque manducant, erunt sicut angeli in
coelo. Cum igitur in cibo neque praemium sit, quia
esca nos non commendat Deo; neque magnum periculum
sit, quia non quod intrat in os, coinquinat
hominem, sed quod exit de ore: videtur sine
dubio a tanto auctore non esse praeceptum, nisi hunc
cibum ad illum propheticum referas, quia pro magno
praemio Dominus sanctis pollicetur suis: <hi>Ecce qui
<pb n="0294D"/>
serviunt mihi, manducant: vos autem esurietis <note>(Esai.
LXV, 13)</note>
            </hi>. Hic est enim cibus in quo vita definitur
aeterna, quo quisquis fuerit defraudatus, morte morietur.
Quandoquidem panis vivus atque coelestis
ipse Dominus est, qui vitam dat huic mundo. Unde
et ipse ait: <hi>Nisi manducaveritis carnem meam, et biberitis
sanguinem meum, non habebitis vitam aeternam <note>(Joan., VI, 54)</note>
            </hi>.
Erat ergo panis aliquis de quo praescripserat
edendum paradisi incolis. Quis ille? Accipe
<pb n="0295A"/>
quem dicat: <hi>Panem,</hi> inquit, <hi>angelorum manducavit
homo <note>(Ps. LXXVII, 25)</note>
            </hi>. Est enim bonus panis, si facias
voluntatem Dei. Vis scire quam bonus panis?
Ipse Filius manducat hunc panem, de quo ait: <hi>Meus
cibus est ut faciam voluntatem Patris mei qui in coelis
est <note>(Joan. IV, 34)</note>
            </hi>.</p>
          </div3>
<div3>
            <head>43.</head>
            <p>
 Iterum videamus qua ratione Dominus Deus
Adae dixerit, <hi>morte moriemini:</hi> quid intersit, utrum
aliquis dicat, <hi>moriemini,</hi> an addat, <hi>morte moriemini.</hi> 
Ostendere enim debemus nihil superfluum in Dei
esse mandato. Itaque hoc arbitror. Cum duo sibi sint
contraria mors et vita, secundum simplicem sermonem
a vita vivere dicimus, a morte mori. Si autem
geminare velis utramque, quia vita vitam facit, dicitur, <hi>vita vivit,</hi> 
 sicut habes in lege. Et quia mors mortem
<pb n="0295B"/>
facit, dicitur, <hi>morte morietur.</hi> Non est autem superflua
ista geminatio: est enim vita ad mortem, et
est mors ad vitam; quia quis et dum vivit, <emph>164</emph> moritur;
et dum moritur vivit. Fiunt ergo quatuor distinctiones
vita vivere, morte mori, morte vivere, vita
mori. Cum igitur haec ita se habeant, usus et consuetudinis
praejudicium debemus excludere; quia usus
hoc habet ut communiter dicatur vivere, et qui
vitae vivit, et qui morti vivit: et communiter dicatur
mori vel ille qui morti moritur, vel ille qui vitae
moritur. Itaque ex quatuor illis duo significat, ut
dicat viventem vivere, nec melius deteriusque distinguat,
et dicat morientem mori, nec inter malam
et bonam mortem videatur esse discretio. Nam
indiscreta quaedam vita significatur, qualis irrationabilium
<pb n="0295C"/>
aut etiam parvulorum, et indiscreta mors
aeque.</p>
          </div3>
<div3>
            <head>44.</head>
            <p>
 Sequestrato igitur usu communi, quid sit vita
vivere, et quid sit morte mori, et quid sit vivere
morti, et mori vitae consideremus. Puto enim secundum
Scripturas, quia vita vivere admirabilem quamdam
illam vitam beatamque significet, et hunc vivendi
usum spirandique munus cum beatae vitae
gratia veluti conjunctum, et quadam participatione
permixtum demonstrare videatur. Hoc est enim vita
vivere, virtute vivere, beatae vitae actus habere in
istius corporis vita. Contra autem morte mori quid
est aliud, nisi cum morte corporis deformitatem significare
morientis, cujus et caro communi vivendi
munere defraudetur, et anima vitae aeternae usum
<pb n="0295D"/>
habere non possit? Est etiam qui vita moritur, ut
qui vivit corpore, sed actu moritur suo: quales illi
sunt, de quibus ait Propheta: <hi>Descendunt in infernum
viventes <note>(Ps. LIV, 16)</note>
            </hi>. Et illa de qua Apostolus dicit: <hi>Quoniam vivens mortua est 
 <note>(I Tim. LVII, 6)</note>
            </hi>. Quartum
superest, quod sunt qui etiam morte vivunt, ut martyres
<pb n="0296A"/>
sancti, qui utique moriuntur ut vivant. Moritur
 caro, sed vivit gratia mortuorum. Ergo absit
a nobis, ut participes mortis vivamus: sed contra
participes vitae moriamur. Sanctus enim nec vitae
istius se vult esse participem, qui ait: <hi>Cupio dissolvi,
et cum Christo esse; multo enim melius <note>(Philip. I,
3)</note>
            </hi>. Et alius, <hi>Heu me, quod incolatus meus prolongatus
est <note>(Ps. CXIX, 5)</note>
            </hi>? Dolens utique cum consortia vitae
speret aeternae, istius vitae fragilitate se contineri.
Et ideo possum e contrario dicere, quia etsi vitae vivere
bonum est; vitae tamen vivere ambiguum sit,
Potest enim dici quis vitae vivere, hoc est, vitae aeternae
istius vita corporis militare. Potest etiam dici
vitae vivere, hoc est, vel quemcumque, vel sanctum
istius vitae habere desiderium corporalis; ut verbi
<pb n="0296B"/>
gratia, si quis ideo honeste putet esse vivendum,
ut is longaevitatem vitae bonis actibus consequatur,
quales plerique infirmiores sunt quos haec vita delectat.</p>
          </div3>
<div3>
            <head>45.</head>
            <p>
 Sicut ergo vitae vivere quid sit accepimus,
quid sit morti mori accipiamus, vel morti vivere.
Possunt enim esse qui moriantur morti, et qui vivant
vitae. Nam qui non ita vivit, ut secundum
mortem animae suae vivat, is morti moritur, <emph>165</emph> quia
non est obnoxius morti, id est, nexus eum aerumnosae
mortis amisit, non constringitur vinculis mortis
aeternae. Mortuus est morti, hoc est, mortuus est
peccato, mortuus est poenae: cui contrarium est poenae
vivere, hoc est, quando quis vivit ad poenam, vivit ad
mortem. Qui autem moritur ad poenam, moritur ad
<pb n="0296C"/>
mortem. Est etiam qui in hac vita positus moriatur
ad vitam, sicut ille qui ait: <hi>Vivo autem jam non ego,
vivit autem in me Christus <note>(Galat. II, 20)</note>
            </hi>. Peccato
enim mortuus est, Deo vivit, hoc est, mors in eo
mortua est, sed vita vivit, qui est Dominus Jesus.
Ergo bona vita eorum qui Deo vivunt, mala
vita eorum qui peccato vivunt. Est etiam media
vita, ut animantium caeterorum, sicut habes scriptum: <hi>Producat terra animam viventem secundum
genus 
 <note>(Gen. I, 24)</note>
            </hi>. Est etiam vita mortuorum, ut
Deus Abraham, et Deus Isaac, et Deus Jacob; quia
Deus mortborum non est, sed vivorum. Sunt etiam
quibus communitas est quaedam mortis et vitae, de
quibus ait Apostolus dicens: <hi>Si commortui estis, et
convivetis. Si enim complantati,</hi> inquit, <hi>sumus similitudini
<pb n="0296D"/>
mortis ejus, simul et resurrectionis erimus:
scientes quia vetus homo noster simul confixus est
cruci; ut destruatur corpus peccati, ut ultra non serviamus
peccato. Qui enim mortuus est, justificatus
est a peccato <note>(Rom. VI, 5)</note>
            </hi>. Sicut autem figuras multas
vitae diximus, ita etiam mortis inveniemus. Dicitur
<pb n="0297A"/>
enim mors mala, secundum illud: <hi>Anima quae
peccat, ipsa morietur <note>(Ezech. XVIII, 20)</note>
            </hi>. Dicitur et
mors communiter, sicut habes verbi gratia: Quia
Adam vixit tot annos, et mortuus est, et appositus
est ad patres suos. Dicitur etiam mors per baptismatis
sacramentum, sicut habes: <hi>Consepulti sumus
cum illo per baptismum in morte <note>(Rom. VI, 4)</note>
            </hi>. Et
alibi: <hi>Si autem mortui sumus cum Christo, credimus
etiam quod simul vivemus cum illo <note>(Ibid. 8)</note>
            </hi>. Vides
quia mors quidem appellatione dicatur, sed haec
vita sit nostra.
</p>
          </div3>
        </div2>

<div2>
          <head>CAPUT X.</head>
<p> <hi>Cur hominem Deus non approbarit nisi post factam mulierem,
et id maxime quod per hanc ille deceptus
peccaverit; itemque cur eadem non de terra, ut
Adam, sed de costa ejus creatu sit?</hi> 
<pb n="0297B"/>
          </p>
<div3>
            <head>46.</head>
            <p>
 Item alia quaestio, quia dixit Dominus: <hi>Non
est bonum solum esse hominem <note>(Gen. II, 18)</note>
            </hi>. Primo
omnium cognosce quia in superioribus, ubi hominem
finxit Deus de limo terrae, non addidit: <hi>Et vidit
Deus quia bonum est <note>(Gen. I, 11 et seq.)</note>
            </hi>, quemadmodum
in singulis operibus suis. Nam si dixisset illic bonum
esse, quia homo factus est, inveniretur hoc esse
contrarium, ut hic non esse bonum diceret, cum in
superioribus bonum esse dixisset. Sed hoc ibi cognosce,
ubi solum Adam fecit. Caeterum ubi communiter
comprehendit et virum et mulierem factos, licet
ne ibi quidem dixerit specialiter; tamen quia postea
habes: <hi>Vidit Deus omnia quae fecit, et ecce erant
<pb n="0297C"/>
bona valde <note>(Gen. I, 31)</note>
            </hi>, evidenter declaratur bonum
esse quod et vir sit factus, et mulier.</p>
          </div3>
<div3>
            <head>47.</head>
            <p>
 Sed ex hac quaestione alia quaestio rursus <emph>166</emph> 
emergit. Quomodo enim quando solus factus est Adam,
non dictum est bonum esse factum Adam: quando
autem et mulier ex eo facta est, tunc esse bona
omnia comprehensum est? Licet illic omnem laudaverit
creaturam, et universitatis creatio sit probata,
quoniam in homine naturae praedicta communitas
est: tamen non videtur otiosum, qua ratione ubi solus
factus est Adam, non solum nequaquam praedicatio
boni complacito operi adjecta sit; sed etiam
dictum sit non esse bonum solum hominem: cum
sciamus quod antequam fieret mulier, non erraverit
Adam; postea vero quam mulier est facta, prior
<pb n="0297D"/>
divinum praevaricata mandatum, etiam virum suum
traxerit in errorem, et incentivum ejus exstiterit. Si
igitur vero culpae auctor est mulier, quemadmodum
pro bono videtur adjecta? Verum si consideres quia
Deo universitatis est cura, invenies plus placere
Domino debuisse id in quo esset causa universitatis,
quam condemnandum fuisse illud in quo esset causa
peccati. Et ideo quia ex viro solo non poterat humani
<pb n="0298A"/>
esse generis propagatio, pronuntiavit Dominus
non esse bonum solum esse hominem. Maluit enim
Deus plures esse quos salvos facere posset, et quibus
donaret peccatum, quam unum solum Adam,
qui liber esset a culpa. Denique quia idem utriusque
auctor est operis, venit in hunc mundum, ut salvos
faceret peccatores. Postremo nec Cain parricidii reum
priusquam generaret filios, passus est interire. Ergo
propter generationem successionis humanae debuit
mulier adjici viro <note>(Vid. S. Aug. l. II contra Jul. Pel.,
c. 7, n. 20)</note>. Denique hoc ipsa verba declarant dicentis
Dei, non bonum solum esse hominem. Nam
etsi mulier prior peccatura erat, tamen redemptionem
sibi paritura non debuit ab usu divinae operationis
excludi. Quamvis enim Adam non est seductus,
<pb n="0298B"/>
mulier autem seducta et in praevaricatione fuerit,
salva tamen, inquit, erit per filiorum generationem,
inter quos generavit et Christum <note>(I Tim. II. 14 et 15)</note>.</p>
          </div3>
<div3>
            <head>48.</head>
            <p>
 Nec illud otiosum <note>(33, q, 5, c. Nec illud)</note>, quod
non de eadem terra de qua plasmatus est Adam, sed
de ipsius Adae costa facta sit mulier; ut sciremus
unam in viro et muliere corporis esse naturam, unum
fontem generis humani. Ideo non duo a principio facti
vir et mulier, neque duo viri, neque duae mulieres,
sed primum vir, deinde ex eo mulier. Unam enim
naturam volens hominum constituere Deus, ab uno
principio creaturae hujus incipiens multarum et disparium
naturarum eripuit facultatem. <hi>Faciamus,</hi> inquit, <hi>ei adjutorium simile sibi 
 <note>(Gen. II, 18)</note>
            </hi>. Adjutorium ad
generationem constitutionis humanae intelligimus.
<pb n="0298C"/>
Et vere bonum adjutorium. Nam si pro meliore accipis
adjutorium, major quaedam in causa generationis
operatio mulieris reperitur; sicut istius terrae
quae semina primo accepta cohibendo paulatim fotu
suo adolescere facit, et producit in segetem. In eo
igitur adjutorium bonum mulieris, quamquam etiam
inferior dicatur adjutor; ut et in usu reperimus
humano, quia dignitate potiores <emph>167</emph> plerumque adjutorem
meriti inferioris adsciscunt.
</p>
          </div3>
        </div2>

<div2>
          <head>CAPUT XI.</head>
<p> <hi>Quomodo animalia ducta fuerint ad Adam; quid sopor
ejusdem et costae aedificatio nos doceat; quid etiam
memorata animalia in paradisum adducta significent;
et quo pacto justi in paradisum rapiantur?</hi> </p>
<div3>
            <head>49.</head>
            <p>
 Specta nunc cur Deus adhuc finxerit de terra
<pb n="0298D"/>
omnes bestias agri, et omnia volatilia coeli et adduxerit
ea ad Adam, ut videret quid vocaret ea. Qua
ratione hoc factum est, cum tantummodo bestias
agri, et volatilia coeli ad Adam adduxerit Deus? Erant
enim pecora secundum genus suum. Denique habes
infra: <hi>Quia imposuit Adam nomina omnibus pecoribus,
et omnibus bestiis agri. Adae autem non est inventus adjutor
<pb n="0299A"/>
similis illi <note>(Gen. II, 20)</note>
            </hi>. Quae igitur absolutio
est, nisi quia indomitae bestiae, et volatilia coeli divina
potestate ad hominem deducuntur? De pecoribus
autem domitis congregandis et homo habuit potestatem.
Itaque illud divinae operationis fuerit, hoc
humanae diligentiae. Simul accipe qua causa omnia
deducta sint ad Adam, ut in omnibus videret ex utroque
sexu substantiam constare naturae, id est, ex
masculo et femina, et ipse usu exemploque cognosceret
necessarium sibi consortium mulieris adjectum.</p>
          </div3>
<div3>
            <head>50.</head>
            <p>
 <hi>Et immisit,</hi> inquit, <hi>Deus soporem in Adam,
et obdormivit <note>(Ibid., 21)</note>
            </hi>. Quis est iste sopor, nisi
quia paulisper ad conjugium copulandum cum intendimus
intedimus
animum, veluti intentos oculos ad Dei regnum
<pb n="0299B"/>
inclinare atque inflectere videmur ad quemdam somnum
istius mundi, et paulisper obdormire divinis,
dum in saecularibus mundanisque requiescimus? Denique
posteaquam soporem immisit in Adam, et dormivit,
tunc <hi>aedificavit Dominus Deus costam quam
sumpsit de Adam in mulierem.</hi> Bene, <hi>aedificavit,</hi> dixit,
ubi de mulieris creatione loquebatur, quia in viro et
muliere domus videtur quaedam plena esse perfectio.
Qui sine uxore est, quasi sine domo sit, sic habetur.
Sicut enim vir publicis officiis, ita mulier domesticis
ministeriis habilior aestimatur. Considera quia ex corpore
costam sumpsit, non ex anima portionem;
hoc est, non anima ex anima, sed os de ossibus
meis et caro de carne mea haec vocabitur mulier.</p>
          </div3>
<div3>
            <head>51.</head>
            <p>
 Ergo causam humanae generationis agnovimus.
<pb n="0299C"/>
Sed quia plerosque movet qui diligentius intuentur,
quomodo si vel primo magnum munus Dei fuit circa
homines, ut in paradiso homines collocarentur, vel
postea magnorum remuneratio videretur esse meritorum,
ut ad paradisum justus unusquisque rapiatur,
dicuntur etiam bestiae et pecora agri, et volatilia
coeli in paradiso fuisse. Unde plerique paradisum animam
hominis esse voluerunt, in qua virtutum quaedam
germina pullulaverint: hominem autem et ad
operandum, et ad custodiendum paradisum esse positum,
hoc est, mentem hominis cujus virtus animam
videtur excolere, nec solum excolere, sed etiam cum
excoluerit, custodire. <emph>168</emph> Bestiae autem agri, et volatilia
coeli quae adducuntur ad Adam, nostri irrationabiles
motus sunt, eo quod bestiae vel pecora, quaedam
<pb n="0299D"/>
diversae sint corporis passiones, vel turbulentiores,
vel etiam languidiores. Volatilia autem coeli
quid aliud aestimamus, nisi inanes cogitationes quae
velut volatilium more nostram circumvolant animam,
et huc atque illuc vario motu saepe traducunt?
Propterea nullus inventus est menti nostrae similis
adjutor, nisi sensus, hoc est, <foreign xml:lang="greek">αἴσθησις.</foreign> Similem sibi
solam <foreign xml:lang="greek">νοῦς</foreign> noster potuit invenire.</p>
          </div3>
<div3>
            <head>52.</head>
            <p>
 Sed forte arguas, quia haec quoque Deus in
<pb n="0300A"/>
tali paradiso locavit, hoc est, passiones corporis,
et vanitatem quamdam fluctuantium vel inanium cogitationum,
quod ipse nostri fuerit auctor erroris.
Considera quid dicat: <hi>Habete,</hi> inquit, <hi>potestatem piscium
maris, et volatilium coeli, et omnium repentium
quae repunt super terram <note>(Gen. I, 28)</note>
            </hi>. Vides quod ille tibi
tribuerit potestatem; ut de omnibus judicare tu debeas,
singulorum genera judicii tui sobria definitione
discernere. Vocavit ad te omnia Deus; ut supra
omnia mentem tuam cognosceres. Cur quae tibi similia
minime reperisti, adsciscere tibi et copulare voluisti?
Dedit tibi certe sensum quo universa cognosceres,
et de cognitis judicares, meritoque de illo fecundo
paradisi agro ejectus es, quia non potuisti
servare mandatum. Sciebat enim Deus esse te fragilem,
<pb n="0300B"/>
sciebat judicare non posse; ideo dixit quasi
fragilioribus: <hi>Nolite judicare ut non judicemini <note>(Matth.
VII, 1)</note>
            </hi>. Ergo quia scivit infirmum te esse ad judicandum,
voluit obedientem esse mandato; ideo praeceptum
posuit. Quod si non praevaricatus esses, periculum
incerti judicii incidere nequivisses. Itaque quoniam
judicare voluisti, ideo addidit: <hi>Ecce Adam factus est
tamquam unus ex nobis, ut sciat bonum et malum <note>(Gen. III, 22)</note>
            </hi>.
Voluisti tibi arrogare judicium, ideo
poenam pravi judicii refutare non debes. Posuit tamen
te contra paradisum, ne memoriam ejus possis
abolere.</p>
          </div3>
<div3>
            <head>53.</head>
            <p>
 Denique justi in paradisum saepe rapiuntur,
sicut et Paulus raptus est in paradisum, et audivit
verba ineffabilia. Et tu si a primo coelo ad secundum,
<pb n="0300C"/>
a secundo ad tertium mentis tuae vigore rapiaris, hoc
est, quod primum unusquisque homo est corporalis,
secundo animalis, tertio spiritalis: si ita rapiaris ad
tertium coelum, ut videas fulgorem gratiae spiritalis
(animalis enim homo quae sunt spiritus Dei nescit), et
ideo tertii coeli ascensio tibi est necessaria, ut rapiaris
in paradisum: rapieris jam sine periculo, ut
possis dijudicare omnia, quia spiritalis dijudicat
omnia, ipse autem a nemine dijudicatur. Et fortasse
quasi adhuc fragilis, audies verba ineffabilia quae non
liceat homini loqui: et tunc quod acceperis reservato,
et quod audieris custodito. Paulus apostolus custodiebat
ne laberetur, vel alios certe faceret errare. Aut
fortasse ideo dicit Paulus, <hi>quae non liceat homini loqui <note>(II Cor. XII, 6 et 7)</note>
            </hi>;
quia erat adhuc in corpore constitutus,
<pb n="0300D"/>
hoc est, videbat istius corporis passiones, videbat
legem carnis suae repugnantem legi mentis suae <note>(Vid. S. Aug. l. II contra Julian. Pel., c. 5, n. 13)</note>.
Hoc
enim malo intelligi, ne videamur quemdam <emph>169</emph> adhuc
futuri periculi jactare terrorem. Si enim vel propter
hanc vitam securitas, ut nullos praevaricationis
post hanc futurae laqueos formidemus: ergo quicumque
fuerit in paradiso ascensione virtutis audiet
mysteria Dei arcana illa atque secreta: audiet dicentem
<pb n="0301A"/>
Dominum tamquam latroni illi a scelere ad
confessionem, et ad fidem a latrocinio revertenti: <hi>Hodie
mecum eris in paradiso <note>(Luc. XXIII, 43)</note>
            </hi>.
</p>
          </div3>
        </div2>

<div2>
          <head>CAPUT XII.</head>
<p> <hi>Serpentis qualis fuerit sapientia: quomodo mulierem
aggressus sit; qualisve hujus responsio, quam longa
digressio de quadam circa eam rem dubitatione consequitur.</hi> </p>
<div3>
            <head>54.</head>
            <p>
 <hi>Serpens autem erat sapientior omnium bestiarum quae erant super terram, quas fecit Dominus Deus, et
dixit serpens mulieri: Quid utique dixit Deus, ne edatis
ab omni ligno quod est in paradiso 
 <note>(Gen. III, 1)</note>
            </hi>? Cum
dicit sapientiorem serpentem, intelligis quem loquatur,
id est, illum adversarium nostrum qui tantum
<pb n="0301B"/>
habet hujus sapientiam mundi <note>(Vid. S. Aug. lib. II
contra Jul. Pel., c. 5, n. 13)</note>. Sed et voluptas atque
delectatio bene sapiens dicitur, quia et sapientia carnis
 appellatur sapientia, sicut habes: Quia <hi>sapientia
carnis inimica est Deo <note>(Rom. VIII, 7)</note>
            </hi>. Et ad exquirenda
delectationum genera astuti sunt, quia appetentes
sunt voluptatum. Sive ergo delectationem intelligas,
quaedam est divino adversa mandato, et inimica
sensibus nostris. Unde sanctus Paulus ait: <hi>Video
aliam legem in membris meis repugnantem legi
mentis meae, et captivantem me in lege peccati <note>(Rom.
VII, 23)</note>
            </hi>. Si autem ad diabolum referas, verus inimicus
est generis humani. Quae autem causa inimicitiarum
nisi invidia? Sicut Salomon ait: Quia <hi>invidia
diaboli mors introivit in orbem terrarum <note>(Sap. II, 24)</note>
            </hi>.
<pb n="0301C"/>
Invidiae autem causa beatitudo hominis in paradiso
positi, et ideo quoniam ipse diabolus acceptam gratiam
tenere non potuit, invidit homini, eo quod figuratus
e limo, ut incola paradisi esset, electus est.
Considerabat enim diabolus quod ipse qui fuisset superioris
naturae, in haec saecularia et mundana deciderat;
homo autem inferioris naturae sperabat aeterna.
Hoc est ergo quod invidet dicens: Iste inferior
adipiscitur quod ego servare non potui? Iste de terris
migrabit ad coelum, cum ego de coelo lapsus in
terra sim? Multas vias habeo quibus hominem decipere
possim. De limo factus est, terra ei mater est,
corruptibilibus involutus est. Et si anima superioris
naturae, tamen et ipsa lapsui potest esse obnoxia, in
corporis carcere constituta; quando ego lapsum vitare
<pb n="0301D"/>
non potui. Est igitur via prima, ut decipiatur,
dum conditione sua majora desiderat. Hic enim quidam
conatus est industriae. Deinde carnis est, quod
non habeat, desiderare. Postremo in quo videor ego
omnibus esse sapientior, nisi circumscribam hominem,
et versutia et fraude contendam? Itaque machinatus
est, ut non primo Adam adoriretur, sed Adam
per mulierem circumscribere conaretur. Non adorsus
est eum qui coram acceperat coeleste mandatum:
sed eam <emph>170</emph> adorsus est quae a viro didicerat, non a
<pb n="0302A"/>
Deo quid observaret, acceperat. Neque enim habes
quia mulieri dixit Deus, sed quia Adae dixit; et ideo
per Adam cognovisse mulier aestimanda est.</p>
          </div3>
<div3>
            <head>55.</head>
            <p>
 Cognoscens igitur hoc loco tentamenti genus,
plurima etiam aliis locis tentamenti genera reperies.
Alia sunt per principem istius mundi, qui quaedam
venena sapientiae in hunc mundum evomuit; ut vera
putarent homines esse quae falsa sunt, et specie quadam
hominum caperetur affectus. Non enim semper
quasi apertus hostis ingreditur: sed sunt quaedam
potestates quae amorem simulent, gratiamque praetendant;
ut paulatim cogitationibus nostris venenum
suae iniquitatis infundant, a quibus oriuntur illa peccata
quae vel ex delectatione, vel ex quadam mentis
facilitate nascuntur. Sunt etiam aliae potestates quae
<pb n="0302B"/>
veluti colluctantur nobiscum. Unde et Apostolus ait: <hi>Quia non est nobis colluctatio adversus carnem et sanguinem,
sed adversus principatus, et potestates, et rectores
hujus mundi, tenebrarum harum, adversus nequitiam
spiritalium quae sunt in coelestibus 
 <note>(Ephes. VI,
12)</note>
            </hi>. Volunt enim hac quadam contentione nos frangere,
et veluti quoddam animae nostrae corpus elidere.
Unde et Paulus quasi bonus athleta non solum ictus
adversantium potestatum vitare cognoverat, verum
etiam adversantes ferire. Unde et ait: <hi>Percutio pugnis,
non ut aera caedens <note>(I Cor. IX, 26)</note>
            </hi>. Et ideo
quasi bonus athleta ad coronam meruit pervenire.
Ergo multiplicia tentamenta sunt diaboli. Et ideo bilinguis
serpens habetur atque lethalis, eo quod diaboli
minister aliud lingua loquatur, aliud corde meditetur.
<pb n="0302C"/>
Sunt et alii ministri qui et cordis et vocis suae
infectas veneno veluti verborum suorum jactant sagittas,
quibus Dominus ait: <hi>Generatio viperarum,
quomodo potestis bona loqui, cum sitis mali <note>(Matth.
XII, 34)</note>
            </hi>?</p>
          </div3>
<div3>
            <head>56.</head>
            <p>
 <hi>Et dixit serpens mulieri: Quid utique dixit Deus,
ne edatis ex omni ligno quod est in paradiso? Et dixit
mulier serpenti: Ex omni ligno paradisi manducabimus:
de fructu autem ligni quod est in medio paradisi, dixit
Deus: Non manducabitis ex eo, neque tangetis ex eo,
ne moriamini <note>(Gen. III, 2 et 3)</note>
            </hi>. Cum audieris sapientiorem
bestiis omnibus esse serpentem, hic ejus jam
quaere versutiam. Simulat se verba Dei dicere, et
proprios intexit dolos. Cum enim dixisset Deus: <hi>Ex
omni ligno quod est in paradiso edetis ad escam: de ligno
<pb n="0302D"/>
autem quod est scientiae boni et mali non edetis,
qua die autem manducabitis ex eo, morte moriemini <note>(Ibid. II, 16 et 17)</note>
            </hi>;
serpens quasi interrogans mulierem,
cum dixisset Deus: Ex omni ligno quod est in
paradiso edetis: de ligno autem uno non edetis, inseruit
mendacium, ut diceret: <hi>Ab omni ligno non
edetis:</hi> cum de uno tantum ligno scientiae boni et
mali praeceperit Deus non esse gustandum. Qua ratione
autem fefellerit, nihil mirum, quia iis qui aliquem
circumscribere conantur, consuetudo est fallere.
<pb n="0303A"/>
Non est igitur interrogatio otiosa serpentis.
Sed ut scias in mandato nullum vitium esse potuisse,
respondit mulier, ut habes: <hi>Ex omni ligno paradisi
manducabimus: de fructu autem ligni quod est in medio
paradiso, dixit Deus: Non manducabitis ex eo, neque
tangetis</hi> <emph>171</emph> <hi>ex eo, ne morte moriamini.</hi> In mandato
quidem nullum vitium est, sed in relatione mandati.
Etenim quantum praesens lectio docet, discimus nihil
vel cautionis gratia jungere nos debere mandato.
Si quid enim vel addas, vel detrahas, praevaricatio
quaedam videtur esse mandati. Pura enim <note>(3 qu. IX,
c. Pura)</note> et simplex mandati forma servanda, vel
testimonii series intimanda est. Plerumque testis
dum aliquid ad seriem gestorum ex suo adjicit, totam
testimonii fidem partis mendacio decolorat. Nihil
<pb n="0303B"/>
igitur vel quod bonum videtur, addendum est. Namque
hic quid offensionis habet prima specie quod addidit
mulier: <hi>Neque tangetis ex eo quidquam? Tangetis</hi> 
enim Deus non dixerat, sed <hi>non edetis.</hi> Sed tamen
lapsus incipit esse principium. Nam quae addidit, superfluum
addidit, vel addendo de proprio semiplenum
intellexit Dei esse mandatum. Docet igitur nos praesentis
series lectionis neque detrahere aliquid divinis
debere mandatis, neque addere. Nam si Joannes hoc
judicavit de suis scriptis: <hi>Si quis apposuerit,</hi> inquit, <hi>ad
hoc, adjiciet in illum Deus plagas, quae scriptae sunt in
libro isto: et qui dempserit de verbis his prophetiae hujus,
delebit Deus partem illius de libro vitae <note>(Apoc. XXII, 18 et
19)</note>
            </hi>: quanto nihil divinis mandatis est detrahendum!
Hinc ergo coepit praevaricatio prima esse mandati. Et
<pb n="0303C"/>
plerique putant hoc vitium non esse mulieris, sed Adae
fuisse: ita Adam dixisse mulieri, dum eam vellet facere
cautiorem, ut adderet mandasse Deum: <hi>Neque
tangetis ex eo quidquam.</hi> Habemus enim quia Adam,
non Eva mandatum acceperit a Deo. Nondum enim
mulier formata fuerat. Ipsa quidem verba Adae quibus
mulieri dixit formam seriemque mandati, non
prodit lectio: sed intelligimus per virum ad mulierem
seriem transisse mandati. Viderint tamen alii
quid sentiant; mihi tamen videtur a muliere coepisse
vitium, inchoasse mendacium. Nam etsi de duobus
videatur incertum, tamen sexus prodit qui prius potuerit
errare. Adde quia praejudicio illa constringitur,
cujus et postea prior error inventus est. Viro
enim mulier, non mulieri vir auctor erroris est. Unde
<pb n="0303D"/>
et Paulus ait: <hi>Adam,</hi> inquit, <hi>non est deceptus: mulier
autem seducta in praevaricatione fuit <note>(I Tim. II, 14)</note>
            </hi>.</p>
          </div3>
<div3>
            <head>57.</head>
            <p>
 Nunc videamus utrum praeter adjectionem quae
mandato est applicata, quod additum est obfuisse videatur.
Nam re vera si bonum est: <hi>Neque tangetis ex
eo,</hi> et ad cautionem proficiebat, cur Deus hoc minime
interdixerit, immo non interdicendo permisisse
videatur? Itaque utrumque quaerendum, qua ratione
nec permiserit, nec interdixerit. Sunt enim qui dicant,
Qua ratione quod fecit videri, non jussit et
tangi? Verum cum in eo ligno audieris naturam
<pb n="0304A"/>
fuisse scientiae boni et mali, potest aestimari quia noluit
te malum tangere. Satis est enim nobis videre
Satanam sicut fulgur de coelo cadentem, secundum
vocem Domini <note>(Luc. X, 18)</note>, et dantem escam non
luminis, sed noctis et tenebrarum filiis; quia scriptum
est: <hi>Dedit eum in escam populis Aethiopum <note>(Ps.
LXXIII, 14)</note>
            </hi>. Hoc igitur de eo dictum est, quod non
mandaverit <emph>172</emph> tangi. Quod autem non prohibuerit,
quid intelligam accipe. Sunt multa quae noceant, si ante
voluerimus haurire, quam quae sint illa cognoscere.
Nam et de cibis et potu plerumque usu venit. Quippe
si id quod amarum est, ante cognoscas, induis patientiam;
et si intelligas illa quae sunt amara prodesse,
induis tolerantiam, ne offendat amaritudo te
repentina, et incipias rejicere profutura. Prodest ergo
<pb n="0304B"/>
ante cognoscere; ut ex eo quod cognoveris profuturum,
nec amara fastidias. Sed haec minus nocere
possunt: illud quod magis, nisi provideatur, nocere
possit, adverte.</p>
          </div3>
<div3>
            <head>58.</head>
            <p>
 Gentilis quidam est, ad fidem tendit: catechumenus
est, majorem vult accipere doctrinae et fidei
plenitudinem; caveat ne dum vult discere, male
discat, et discat a Photino, discat ab Ario, discat a
Sabellio: tradat se hujusmodi magistris quorum quaedam
eum teneat auctoritas; et inductus quadam magistrorum
praesumptione, teneris sensibus impressa
dijudicare non noverit. Prius igitur oculis mentis
perspiciat quid sequatur: videat ubi vita sit: tangat
denique divinarum vitalia lectionum, ut nullo
pravo offendatur interprete. Legit illi Sabellius: <hi>Ego
<pb n="0304C"/>
in Patre, et Pater in me <note>(Joan. XIV, 10)</note>
            </hi>, et dicit unam
esse personam. Legit Photinus: <hi>Quia mediator Dei et
hominum homo Christus Jesus <note>(I Tim. II, 5)</note>
            </hi>. Et alibi: <hi>Quid me vultis occidere hominem 
 <note>(Joan. VIII, 40)</note>
            </hi>?
Legit etiam Arius quia dixit: <hi>Quoniam Pater major
me est <note>(Joan. XIV, 28)</note>
            </hi>. Legitur quidem manifestum:
sed qua ratione dictum sit, debet ante pertractare secum,
ut rationem dictorum possit advertere. Ducitur
quadam magistrorum auctoritate; et profuisset ei
non quaesisse, quam talem invenisse doctorem. Sed
etiam gentilis si quis Scripturas accipiat, legit: <hi>Oculum
pro oculo, dentem pro dente <note>(Lev. XXIV, 20)</note>
            </hi>. Legit
etiam: <hi>Si scandalizaverit te dextera tua, abscinde
illam <note>(Matth. V, 30)</note>
            </hi>; non intelligit sensum, non advertit
divini arcana sermonis, pejus labitur, quam si
<pb n="0304D"/>
non legisset. Et ideo docuit quemadmodum Dei Verbum
investigare deberent, non perfunctorie, non improvide,
sed diligenter atque sollicite: <hi>Quod erat,</hi> 
inquit, <hi>ab initio, quod audivimus, et quod vidimus, oculis
nostris perspeximus, et manus nostrae perscrutatae
sunt de Verbo vitae: et vidimus et testamur, et annuntiamus
vobis <note>(I Joan. I, 1 et 2)</note>
            </hi>. Vides quod ante velut
manibus quibusdam perscrutatus sit Dei verbum,
et postea annuntiaverit: et ideo nihil Adae et Evae
fortasse nocuisset verbum, si pertractantibus diligenter
mentis quibusdam manibus ante tetigissent.
<pb n="0305A"/>
Infirmi enim pertractando, et diligentius requirendo,
uniuscujusque quam non intelligunt, possunt investigare
naturam. Certe illi infirmi id lignum in quo
scientiam mali esse cognoverant, ante quemadmodum
tangerent, debuerant perscrutari. Nam et mali
saepe nobis potest prodesse cognitio. Et ideo diaboli
fraudes vel in hac legimus lectione, vel in prophetia <note>(Ezech. XXVIII, 18)</note>,
ut discamus quemadmodum artes
ejus cavere possimus. Cognoscenda sunt enim
tentamenta ejus, non ut sequamur, sed ut docti instructique
caveamus. <emph>173</emph>
</p>
          </div3>
<div3>
            <head>59.</head>
            <p>
 Sunt hoc loco qui dubitationem habeant,
 utrum ex omni ligno ita dixerit Deus esse
gustandum, ut cum de omni ligno, ita de scientiae
boni et mali ligno gustaretur; an vero de omni ligno
<pb n="0305B"/>
gustandum, de solo ligno scientiae boni et mali dixerit
non esse gustandum? Qui ne id quidem putant
inutilis esse rationis, quod quamvis noxia esca hujus
ligni fuerit; tamen si cum caeteris ederetur, noxia
esse non possit: quandoquidem etiam antidotum
theriacum de corpore serpentis confici solere dicatur,
quod utique virus corpusque serpentis, cum solum
sumitur, nocet; cum admiscetur aliis, sanitati
est et saluti. Scientia quoque boni et mali, si quid
sapientiae habeat, si quis vitae semper intendat, si
quis caetera virtutum genera consequatur, nequaquam
inutilis aestimatur. Hac igitur ratione plerique
putaverunt posse etiam illud intelligi; ut videatur
Deus id inhibuisse, ne absque caeteris solum lignum
scientiae boni et mali gustaretur, non prohibuisse
<pb n="0305C"/>
cum caeteris. Et hoc ideo putant dictum, quia ait
Deus ad Adam: <hi>Quis tibi indicavit quoniam nudus es,
nisi de ligno a quo praeceperam tibi, ab hoc solo ne
manducares, manducasti <note>(Gen. III, 11)</note>
            </hi>? Quod videretur
dare aliquem interpretandi locum, nisi mulier in
superioribus, dicente serpente: <hi>Quid utique dixit
Deus, ne edatis ab omni ligno quod est in paradiso:</hi> 
respondisset: <hi>Quod est in medio paradiso, dixit Deus:
Non manducabitis ex eo.</hi> In quo quamvis mulieris
praevaricaturae fides videatur infirmior, tamen non
omnibus Adam spoliabo virtutibus, ut videatur in
paradiso nullam assecutus fuisse virtutem, nihil de
caeteris gustavisse lignis, priusque culpam incidisse,
quam fructus esse aliquos consecutus. Non
spoliabo ergo Adam, ne genus humanum omne dispoliem,
<pb n="0305D"/>
quod innocens est antequam sensum accipiat
scientiae boni et mali. Neque enim otiose dictum est: <hi>Nisi conversi fueritis, et efficiamini sicut puer iste, non
intrabitis in regnum coelorum 
 <note>(Matth. XVIII, 3)</note>
            </hi>. Puer
enim cum maledicitur, non remaledicit: cum percutitur
non repercutit: ambitionum et rapinarum tentamenta
non novit.
</p>
          </div3>
<div3>
            <head>60. </head>
<p>
              <pb n="0306A"/>Unde verius puto, quod ne cum aliis quidem
fructibus lignum edendum esse praeceperit. Nam etsi
bona scientia perfecto, imperfecto tamen inutilis est.
Imperfectum ausim omnem hominem dicere, quando
ipse Paulus quasi imperfectus dicat: <hi>Non quoniam
acceperim, aut quo jam perfectus sim: sequor autem
si comprehendam <note>(Philipp. I, 12)</note>
              </hi>. Et ideo imperfectis
dicit Dominus: <hi>Nolite judicare, ut non judicemini <note>(Matth. VII, 1)</note>
              </hi>.
Ergo imperfecto inutilis scientia.
Denique, <hi>peccatum nesciebam, nisi lex diceret: Non
concupisces <note>(Rom. VII, 7)</note>
              </hi>. Et infra: <hi>Sine lege enim
peccatum mortuum est <note>(Ibid., 8)</note>
              </hi>. Quid enim mihi
proderat scire quod vitare non poteram? Quid mihi
proderat scire quod lex carnis meae impugnaret?
Impugnatur Paulus, et videt <hi>legem carnis suae repugnantem
<pb n="0306B"/>
legi mentis suae, et captivari se in lege peccati <note>(Rom. VII, 23)</note>
              </hi>,
nec de conscientia sua praesumit <note>(Vid. S. Aug. lib. II contra Jul. Pel., c. 5, n. 13)</note> 
;
sed per Christi gratiam <emph>174</emph> confidit se a mortis corpore
liberandum: et tu quemquam opinaris scientem
non posse peccare? Paulus dicit: <hi>Non enim quod volo
facio bonum; sed quod nolo malum, hoc ago <note>(Rom. VII,
19)</note>
              </hi>: et tu arbitraris homini prodesse scientiam, quae
delicti augeat invidiam? Esto tamen ut perfectus peccare
non possit. In Adam Deus omnes homines praevidebat,
et ideo promiscue generi non conveniebat
humano habere scientiam boni et mali, quam per
carnis vitia, ut oportebat, exercere non poterat.</p>
          </div3>
</div2>

<div2>
          <head>CAPUT XIII.</head>
<p> <hi>Qumodo tentamenta diaboli plena sint mendacii; et de
deceptione mulieris, et lapsu Adae. Quemadmodum
etiam cognoverint se esse nudos, et succinctoria sibi
fecerint, quidve per ea significetur.</hi> 
<pb n="0306C"/>
          </p>
<div3>
            <head>61.</head>
            <p>
 Discamus igitur tentamenta diaboli plena esse
mendacii; vix enim unum verum videtur ex iis quae
pollicitus est, reliqua falsa composuit. Sic enim habes: <hi>Et dixit serpens mulieri: Non morte moriemini <note>(Gen. III, 4)</note>
            </hi>.
Ecce unum falsum; nam morte mortuus
est homo, qui secutus est promissa serpentis.
Deinde addidit: <hi>Scit,</hi> inquit, <hi>Deus quia quacumque
die manducaveritis ex eo, adaperientur oculi vestri <note>(Ibid., 5)</note>
            </hi>.
Hoc solum verum, quia infra habes: <hi>Quia manducaverunt ambo, et aperti sunt oculi eorum <note>(Ibid., 7)</note>
            </hi>.
Sed hoc verum quod noceret. Denique non
<pb n="0306D"/>
omnibus aperire oculos utile, quia scriptum est:
Videbunt et non videbunt <note>(Esai. VI, 9)</note>. Sed statim
agglutinatum mendacium est, quia adjunxit: <hi>Et eritis
sicut dii scientes bonum et malum <note>(Gen. III, 5)</note>
            </hi>.
In quo licet advertere idololatriae auctorem esse serpentem,
eo quod plures deos induxisse in hominum
videatur errorem quaedam serpentis astutia. Et hoc
<pb n="0307A"/>
fefellit, quia homo sicut dii. Non solum enim sicut
dii esse homines desierunt, sed etiam qui quasi dii
erant, quibus dictum est: <hi>Ego dixi, dii estis,</hi> sui gratiam
perdiderunt <note>(Ps. LXXXI, 6)</note>.</p>
          </div3>
<div3>
            <head>62.</head>
            <p>
 <hi>Et vidit mulier quia bonum est lignum ad manducandum,
et quia gratum oculis ad videndum, et speciosum
est ad intuendum <note>(Gen. III, 6)</note>
            </hi>. Infirma auctor
judicii quae de eo quod non gustaverat, judicabat. Et
ideo non facile, nisi id quod diligentius pertractaverimus,
quod interiore probaverimus affectu, videtur
ad opus aliquod esse sumendum. <hi>Accipiens,</hi> inquit, <hi>de fructu ejus manducavit, et dedit viro suo simul, et
manducaverunt ambo.</hi> 
 Bene praetermissum est ubi decipitur
Adam; quia non sua culpa, sed vitio lapsus
uxoris est.
<pb n="0307B"/>
</p>
          </div3>
<div3>
            <head>63. </head>
            <p>
 <hi>Et aperti sunt,</hi> inquit, <hi>oculi eorum, et cognoverunt
quod nudi essent <note>(Ibid., 7)</note>
            </hi>. Et ante quidem nudi
erant, sed non sine virtutum integumentis <note>(De Poenit.
dist. 2, c. Ut cognoverunt)</note>. Nudi erant propter
morum simplicitatem, et quod amictum fraudis natura
nesciret. Nunc autem multis simulationum involucris
mens humana velatur. Ergo posteaquam spoliatos
se illa sinceritate et simplicitate viderunt integrae
incorruptaeque naturae, quaerere mundana et
manufacta <emph>175</emph> coeperunt, quibus nuda suae mentis
operirent: delectationes delectationibus, et mundi
hujus umbratiles voluptates velut folia foliis assuentes,
quibus obumbrarent genitale secretum. Nam
quomodo clausos oculos corporis habuit Adam, qui
omnia animantia ita vidit, ut his et nomen imponeret?
<pb n="0307C"/>
Quomodo cognoverunt, id est, interiore et altiore
scientia non tunicam sibi, sed virtutum deesse
velamina?</p>
          </div3>
<div3>
            <head>64.</head>
            <p>
 <hi>Et assuerunt,</hi> inquit, <hi>folia ficus, et fecerunt
sibi succinctoria <note>(Ibid. 7)</note>
            </hi>. Ficum hoc loco pro qua
specie debeamus accipere divinarum nos docet series
lectionum: quandoquidem sanctos esse qui sub
vite et ficu requiescunt Scriptura memoraverit <note>(Mich. IV, 4)</note>,
et Salomon dixerit: <hi>Quis plantat ficum,
et de fructu ejus non manducat <note>(Prov. XXVII,
18)</note>
            </hi>, et Dominus ad ficum venerit; sed ideo sit offensus,
quia non invenerit fructum, sed folia tantum.
Docet ergo me Adam quid sint folia, qui posteaquam
peccavit, de foliis ficus fecerit sibi succinctorium,
qui de fructibus magis ejus gustare debuerit. Justus
<pb n="0307D"/>
fructum eligit, folia peccator. Quis est fructus? <hi>Fructus,</hi> 
 inquit, <hi>spiritus est charitas, gaudium, pax,
patientia, benignitas, modestia, continentia, dilectio <note>(Galat. V, 22)</note>
            </hi>.
Non habebat fructum, qui gaudium
non habebat. Non habebat fidem, qui praevaricatus
erat mandatum Dei. Non habebat continentiam, qui
de interdicto sibi gustaverat ligno.</p>
          </div3>
<div3>
            <head>65.</head>
            <p>
 Ergo quicumque praevaricatur mandatum Dei,
spoliatur atque nudatur; et fit ipse sibi turpis: vult
se operire quibusdam ficus foliis, fortasse quibusdam
inanibus, vel umbratilibus sermonibus, quos
<pb n="0308A"/>
compositis mendaciis assuens, et verbum de verbo
struens, ad operiendam conscientiam suae mentis,
factique velamen peccator intexit, ut pudenda sua
contegat. Jacit enim supra se folia, qui culpam velare
desiderans aut diabolum delicti memorat auctorem,
aut carnis praetendit illecebras, aut alium
quempiam persuasorem prodit erroris. Et de Scripturis
divinis frequenter promit exempla, quibus justos
in culpam perhibet incidisse, dicens si forte in
stupris fuerit deprehensus: Et Abraham cum ancilla
concubuit <note>(Gen. XVI, 4)</note>, et David alienam adamavit
et sibi adscivit uxorem <note>(II Reg. XI, 4 et 27)</note>.
Assuit enim sibi quaedam folia, quaedam exempla de
propheticarum serie scripturarum, fructum earum
non putat requirendum.
<pb n="0308B"/>
</p>
          </div3>
<div3>
            <head>66. </head>
            <p>
Nonne tibi videntur etiam Judaei folia assuere,
dum legis spiritalis verba corporaliter interpretantur?
Quorum interpretatio fructum omnem viriditatis
amittit, damnata maledicto ariditatis aeternae.
Bona igitur interpretatio, hoc est, spiritalis ficus est
fructuosa, sub qua justi sanctique requiescunt.
Quam qui plantaverit in animis singulorum, sicut
Paulus ait: <hi>Ego plantavi, Apollo rigavit <note>(I Cor. III,
6)</note>
            </hi>, manducabit ex ea fructum. Mala autem interpretatio
fructum ferre, viriditatem servare non poterit.</p>
          </div3>
<div3>
            <head>67.</head>
            <p>
 Quod igitur gravius est <note>(Vid. S. Aug. II cont.
Jul. Pelag., c. 6, n. 16)</note>, hac se Adam interpretatione
succinxit eo loco, ubi fructu magis castitatis se
succingere debuisset. In lumbis enim quibus praecingimur,
<pb n="0308C"/>
quaedam semina generationis esse dicuntur;
et ideo male ibi succinctus est Adam foliis inutilibus,
ubi futurae generationis <emph>176</emph> non fructum futurum,
sed quaedam peccata signaret, quae manserunt usque
in adventum Domini Salvatoris. Caeterum posteaquam
Dominus advenit, ficum invenit incultam:
rogatus ne eam juberet excidi, ut coleretur permisit.
Et ideo jam non foliis, sed divino sermone succingimur;
quia ipse Dominus ait: <hi>Sint lumbi vestri succincti,
et lucernae ardentes <note>(Luc. XII, 35)</note>
            </hi>. Unde
etiam pecuniam in zonis nostris portare prohibet <note>(Matth. X, 9)</note>;
non enim saecularia, sed aeterna debet
zona nostra servare.
</p>
          </div3>
        </div2>

<div2>
          <head>CAPUT XIV.</head>
<p> <hi>De voce Domini deambulantis ad vesperam, et increpatione
Adam,</hi> Ubi es? <hi>Cur praeterea primus increpatur
Adam, cum prior mulier gustaverit: et de
mulieris excusatione, ac mysteriis per illa designatis.</hi> 
<pb n="0308D"/>
          </p>
<div3>
            <head>68.</head>
            <p>
 <hi>Et audierunt,</hi> inquit, <hi>vocem Domini Dei deambulantis
in paradiso ad vesperam <note>(Gen. III, 8)</note>
            </hi>. Quae
est deambulatio Dei qui ubique semper est? Sed
puto deambulationem quamdam esse Dei per divinarum
seriem Scripturarum, in quibus Dei quaedam
versatur praesentia; cum audimus quia ipse aspicit
<pb n="0309A"/>
omnia, et oculi Domini super justos: cum legimus
quia Jesus sciebat cogitationes eorum <note>(Luc. VI, 8)</note>:
cum legimus: <hi>Quid cogitatis mala in cordibus vestris <note>(Matth. IX, 4)</note>
            </hi>?
Ergo dum haec recensemus, quasi
deambulantem cognoscimus Deum. Fugerat ergo
peccator, non quo Dei posset latere conspectum:
sed intra conscientiam suam latere cupiebat, opera
sua lucere nolebat. Justi enim est facie ad faciem
videre; quia justi mens non solum Deo praesens est,
sed etiam cum Deo disputat, sicut scriptum est: <hi>Judicate pupillo, et justificate viduam, et venite disputemus,
dicit Dominus 
 <note>(Esai. I, 17 et 18)</note>
            </hi>. Ergo cum
legit peccator has Scripturas divinas, audit vocem
Dei quasi ambulantis ad vesperam. Quid est ad vesperam,
nisi quia culpam suam sero cognoscit, et sero
<pb n="0309B"/>
venit quaedam erroris praeteriti verecundia, quae
errorem praevenire debuerat? Nam dum culpa fervet
in corpore, et anima exagitatur corporis passionibus,
non cogitat Deum sensus errantis, hoc est, non audit
Deum ambulantem in Scripturis divinis, ambulantem
in mentibus singulorum. Dicit enim Deus,
Quoniam inhabitabo in illis, et inter eos ambulabo,
et ero illorum Deus <note>(Levit. XXVI, 12)</note>. Ergo
cum in animae sensum redierit potestatis formido divinae,
tum erubescimus, tunc nos gestimus abscondere,
tunc in peccatorum nostrorum positi cogitationibus,
in medio ligni paradisi ubi peccavimus,
deprehendimur, latere cupientes, et arbitrantes
quod Deus non requirat occulta. Sed scrutator animorum
et cogitationum usque ad divisionem animae
<pb n="0309C"/>
penetrans dicit: <hi>Adam, ubi es <note>(Gen. III, 9)</note>
            </hi>?</p>
          </div3>
<div3>
            <head>69.</head>
            <p>
 Quomodo loquitur Deus? Numquid voce corporea?
Non utique, sed virtute quadam praestantiore,
quam vox corporis potest esse, fundit oracula. Hanc
vocem ejus prophetae audierunt; hanc vocem fideles
audiunt, impii non intelligunt. Denique in Evangelio
habes, quia audivit evangelista dicentem Patrem: <hi>Et clarificavi, et</hi> 
 <emph>177</emph> <hi>iterum clarificabo <note>(Joan. XII,
28)</note>
            </hi>; sed Judaei non audierunt. Dicebant enim: <hi>Tonitruum factum est 
 <note>(Ibid., 29)</note>
            </hi>. Illic ergo, sicut
supra habes, quia sentiebatur deambulans Deus qui
non deambulabat: sic audiebatur loquens Deus, qui
non loquebatur.</p>
          </div3>
<div3>
            <head>70.</head>
            <p>
 Sed quid loquatur, consideremus: <hi>Adam, ubi
es?</hi> Adhuc in his remedium sanitatis est, qui audiunt
<pb n="0309D"/>
Dei verbum. Denique Judaei qui sibi clauserunt aures
ne audirent, hodieque non merentur audire. Deinde
habent remedium qui se absconderunt. Nam qui absconditur,
erubescit: qui erubescit, convertitur; sicut
scriptum est: <hi>Confundantur, et convertantur omnes
valde velociter <note>(Ps. VI, 11)</note>
            </hi>. Deinde hoc ipsum quod
vocat, indicium sanaturi est, quia Dominus quos miseratur,
et vocat. Dicendo autem, <hi>Ubi es?</hi> non locum
quaerit qui novit arcanum; neque enim Deus clausos
<pb n="0310A"/>
habebat oculos, ut non videret latentem. Denique
ideo dixit: <hi>Factus est Adam tamquam unus ex nobis <note>(Gen. III, 22)</note>
            </hi>;
quia aperuit oculos. Et hic quidem
aperuit oculos, ut culpam suam videret, quam vitare
non potuit. Magis enim postquam peccavimus,
nescio quomodo nostra delicta cognoscimus: et tunc
peccatum esse intelligimus, quod antequam peccaremus,
non putabamus esse peccatum. Certe non quasi
peccatum putabamus esse damnandum; nam si damnaremus,
non admitteremus. Deus autem omnium
videt culpas, et omnium delicta cognoscit: super
omnem animam, super omnium occulta oculos habet.
 Quid est ergo: <hi>Adam, ubi es?</hi> Id est, non in
quo, sed in quibus es. Non ergo interrogatio est, sed
increpatio. De quibus, inquit, bonis, de qua beatitudine,
<pb n="0310B"/>
de qua gratia in quam miseriam recidisti? Dereliquisti
vitam aeternam, et attumulatus es morti,
consepultus errori. Ubi est illa tua bene sibi conscia
confidentia? Timor iste culpam fatetur, latebra
praevaricationem. Ubi ergo es? Hoc est, non in quo
loco quaero, sed in quo statu. Quo te perduxerunt
peccata tua, ut fugias Deum tuum quem ante quaerebas?
Fortasse moveat cur ante increpatur Adam,
cum mulier ante gustaverit? Sed a praevaricatione
sexus infirmior coeperit, a verecundia et excusatione
fortior; ut femina erroris causa fuerit, vir pudoris.</p>
          </div3>
<div3>
            <head>71.</head>
            <p>
 Et dixit mulier: <hi>Serpens decepit me, et manducavi <note>(Gen. III, 13; De Poenit. dist I, c. Serpens)</note>
            </hi>.
Veniabilis
culpa quam sequitur professio delictorum. Ideo non
desperata mulier quae non reticuit Deo, sed magis
<pb n="0310C"/>
confessa peccatum est, quam medicabilis secuta sententia
est. Bonum est condemnari in peccato, et flagellari
in delicto, ut cum hominibus flagellemur. Denique
Cain quia voluit crimen negare indignus judicatus
est, qui puniretur in peccato: sed remissus est
sine praescripto poenae, fortasse non tam majori crimine
parricidii (illud enim commisit in fratrem) quam
sacrilegii, quod Deo credidit mentiendum dicens: <hi>Nescio: numquid ego custos fratris mei sum 
 <note>(Gen. IV, 9)</note>
            </hi>?
Et ideo accusatori diabolo ejus accusatio reservata
est; ut cum ejus angelis flagelletur, qui cum hominibus
noluit flagellari. <emph>178</emph> Denique de talibus dictum
est: <hi>Non est declinatio mortis eorum . . . . et cum
hominibus non flagellabuntur <note>(Ps. LXXII, 4 et 5)</note>
            </hi>. Alia
ergo ratio mulieris, quae licet in culpam praevaricationis
<pb n="0310D"/>
inciderat, tamen de paradisi lignis habebat adhuc
virtutis escam; et ideo dixit peccatum suum, et
reputatum est ei ad veniam. Justus enim accusator
est sui in principio sermonis. Neque enim potest
quisquam justificari a peccato <note>(De Poenit. dist. 1, c.
Non potest)</note>, nisi fuerit peccatum ante confessus. Unde
Dominus ait: <hi>Dic iniquitates tuas, ut justificeris <note>(Esai. XLIII, 26)</note>
            </hi>.</p>
          </div3>
<div3>
            <head>72.</head>
            <p>
 Ergo quia Eva ipsa confessa delictum est, misequitur
<pb n="0311A"/>
et profutura sententia, quae condemnaret
errorem, et veniam non negaret, ut ad virum
suum conversa serviret. Primum ne eam facile delectaret
errare: deinde ut sub fortiore vase locata
non traduceret virum, sed magis viri consilio et ipsa
regeretur. In quo quidem mysterium Christi et Ecclesiae
evidenter agnosco. Designatur enim Ecclesiae
ad Christum futura conversio, et religiosa servitus
subdita Dei Verbo, quae multo sit melior, quam saeculi
hujus libertas. Denique scriptum est: <hi>Dominum Deum
tuum adorabis, et ipsi soli servies <note>(Deut. VI, 13)</note>
            </hi>. Haec
igitur servitus Dei donum est. Denique inter benedictiones
numeratur hujus servitutis obsequium;
nam et Isaac in loco benedictionis eam dedit Esau
filio suo, ut serviret fratri suo. Denique benedictionem
<pb n="0311B"/>
ille poscebat; etsi unam sibi cognovisset esse
praereptam, tamen aliam postulabat dicens: <hi>Numquid
una benedictio tibi est, Pater <note>(Gen. XXVII, 38)</note>
            </hi>?
Per hanc igitur servitutem ille qui per gulam primitias
suas ante vendiderat, et studio venationis agrestis
gratiam benedictionis amiserat, credidit se ipso
futurum esse meliorem, si typum Christi veneraretur
in fratre. Hac enim servitute pollet populus Christianus,
sicut et Dominus ad discipulos suos ait: <hi>Qui
vult inter vos primus esse, sit omnium servus <note>(Matth. XX,
27)</note>
            </hi>. Denique hanc servitutem operatur charitas,
quae et spe major et fide est. Unde scriptum est: <hi>Per charitatem servite invicem vobis 
 <note>(Galat. V, 13)</note>
            </hi>.
Hoc est ergo mysterium quod ait Apostolus esse in
Christo et in Ecclesia <note>(Ephes. V, 32)</note>. Haec enim vere
<pb n="0311C"/>
in praevaricatione ante fuit, sed salva erit per filiorum
generationem in fide, et charitate, et sanctificatione,
cum castitate. Praevaricata utique in patribus
generatio hominum salvatur per filios; ut quod in
Judaeis offenderat, in Christiana posteritate corrigeret.
</p>
          </div3>
        </div2>

<div2>
          <head>CAPUT XV.</head>
<p> <hi>Peccatum mulieris quare venia dignum; quidve per serpentem,
feminam, ac virum significetur. Qualis serpentis
condemnatio; et in quibus ab Adami condemnatione
distinguatur.</hi> </p>
<div3>
            <head>73.</head>
            <p>
 Serpens, inquit, me persuasit: et hoc veniabile
Deo visum est; eo quod nosset multas ad decipiendum
vias esse serpentis (quia transfiguratur in
<pb n="0311D"/>
angelum lucis, et ministri ejus sicut ministri justitiae
 sunt) falsa imponentis <emph>179</emph> rebus singulis nomina,
ut temeritatem dicat esse virtutem, et avaritiae
nomen imponat industriae. Serpens enim mulierem
decepit, virum mulier ad praevaricationem de veritate
deduxit. Serpentis typum accepit delectatio corporalis:
mulier symbolum sensus est nostri, vir
mentis. Delectatio itaque sensum movet, sensus menti
<pb n="0312A"/>
transfundit quam acceperit passionem. Delectatio
igitur prima est origo peccati, ideoque non mireris,
cur ante serpens damnetur judicio Dei, secundo mulier,
tertio vir. Secundum erroris ordinem, damnationis
quoque ordo servatus est. Delectatio enim sensum,
sensus autem mentem captivam facere consuevit.
Ut scias autem quia serpens typus est delectationis,
damnationem ejus adverte.</p>
          </div3>
<div3>
            <head>74.</head>
            <p>
 <hi>Supra pectus,</hi> inquit, <hi>tuum et in utero tuo ambulabis <note>(Gen. III, 14)</note>
            </hi>.
Qui sunt qui in utero suo ambulabant,
nisi qui ventri et gulae vivunt, quorum
deus venter est, et gloria in pudendis eorum, qui
terrena sapiunt, et cibo onerati ad terrena curvantur?
Bene ergo delectationi ait, quae cibis intenta terram
videtur manducare: <hi>Supra pectus tuum, et in utero
<pb n="0312B"/>
tuo ambulabis, et terram manducabis omnibus diebus
vitae tuae.</hi> Tollenda est omnis excusatio diaboli; ne
forte malitiae suae aliquid possit obtendere, ut dicat
iniquitatem suam ex condemnatione venisse; et ideo
ad nocendum hominibus pertinaciter obniti, quia
ideo damnatus est ut noceret: quod videtur esse
proximum opinioni, si tamquam damnationis accipimus
istam sententiam. Non enim Deus ad hoc serpentem
damnavit, ut noceat: sed quid futurus esset,
ostendit. Et quidem tentatio illa quod amplius hominibus
prosit, superius demonstravimus <note>(c. 2, n. 9)</note>:
sed tamen cum legerimus quod scriptum est, dicente
Deo: <hi>Honorificantes me honorificabo, et contemptor
mei honore privabitur <note>(I Reg. II, 30)</note>
            </hi>, licet nobis ex
his verbis aliquid aestimare. Deus enim operatur
<pb n="0312C"/>
quod bonum est, non quod malum. Ergo doceant te
verba divina, quia operatur gloriam, poenam relinquit. <hi>Honorificantes me,</hi> 
 inquit, <hi>honorificabo,</hi> honorem
bonorum operationis suae esse declarans. Et
contemptores, inquit, mei, non dixit honore privabo;
sed, honore privabuntur; non suae operationi deputans
eorum injuriam, sed quid futurum esset, ostendens.
Ergo hic non dixit: Facio te supra pectus
tuum, et in utero tuo ambulare, et terram manducare
omnes dies vitae tuae: sed: <hi>Ambulabis,</hi> inquit, <hi>et
manducabis;</hi> ut praedixisse magis de serpente quae
futura sunt, videretur, quam praescripsisse quid faceret.
Terra enim, inquit, tibi cibus erit, non anima:
nam et hoc peccatoribus prodest. Unde et Apostolus
tradidit hujusmodi in interitum carnis, ut spiritus
<pb n="0312D"/>
salvus sit in die Domini nostri Jesu Christi. Pectore
autem et ventre ait reptare serpentem, non tam
propter corporis figuram, quam quod propter terrenas
cogitationes de illa coelesti beatitudine sit lapsus.
Pectus enim frequenter recessus quidam accipitur
sapientiae. Et ideo Apostolus supra pectus Christi
reclinat caput, non in terram dejicit. Ergo si sapientia
diaboli feris immanissimis <emph>180</emph> comparatur, quibus
<pb n="0313A"/>
intra pedes pectus sit: et etiam homines qui
terrena sapiunt, nec interiore affectu eriguntur ad
coelum, utero videntur reptare per terram; utique
ventrem animae nostrae non corruptibilibus saeculi
hujus implere, sed magis Dei verbo satiare debemus.
Bene igitur David personam suscipiens Adae dicit: <hi>Humiliata est in pulvere anima mea, adhaesit in terra
venter meus 
 <note>(Ps. XLIII, 25)</note>
            </hi>. Adhaesit enim dum
configuratur serpenti, qui pascitur in iniquitate terrena.
Ideoque nos Apostolus configurari dicit oportere
Christo <note>(Rom. VI, 5)</note>, ut virtus Christi praetendat
in nobis. Quae sententia non putatur in serpentem
gravis, cum etiam Adam, qui levius peccavit, tali
condemnatur sententia.</p>
          </div3>
<div3>
            <head>75.</head>
            <p>
 Scriptum est enim: <hi>Maledicta terra in operibus
<pb n="0313B"/>
tuis: in tristitia manducabis eam omnes dies vitae
tuae <note>(Gen. III, 17)</note>
            </hi>. Videtur certe similitudo quaedam
esse sententiae: sed tamen in ipsa similitudine magna
discretio. Interest enim utrum manducet aliquis
terram, sicut serpenti dictum est, quia terram
manducabit: an vero sicut homini dictum
est, <hi>in tristitia manducabis.</hi> Adjectio enim ista: <hi>In
tristitia,</hi> discretionem facit. Discretio quam vim habeat,
considera. Bonum est mihi in tristitia magis
terram manducare, quam in delectatione, hoc est,
ut in actu quodam et sensu corporis contristari videar,
quam delectari in peccato. Multi enim propter
nimias iniquitates non suscipiunt peccati conscientiam.
At vero ille qui ait: <hi>Castigo corpus meum, et
servituti redigo <note>(I Cor. IX, 27)</note>
            </hi>, contristatur in nostrorum
<pb n="0313C"/>
poenitentia peccatorum; quia sua tanta delicta
non habuit, ut in his contristari deberet. Denique
et nobis suadet utilem istam esse tristitiam, quae secundum
Deum, non secundum saeculum est. Oportet,
inquit, vos contristari in poenitentiam secundum
Deum <note>(II Cor. VII, 9 et 10)</note>; nam secundum Deum
tristitia salutem operatur, saeculi autem tristitia mortem
operatur. Sed et de veteri Testamento accipe
illos ad gratiam pervenisse, qui contristabantur in
<pb n="0314A"/>
operibus corporalibus; illos vero in supplicio remansisse,
qui delectabantur hujus mundi operibus. Denique
Hebraei qui ingemiscebant in laboribus Aegypti,
justorum gratiam consecuti sunt <note>(Exod. II, 24)</note>.
Et quia panem in tristitia manducaverunt, esca donati
sunt spiritali <note>(Exod. XVI, 13 et seq.)</note>: Aegyptii
vero qui talia opera cum exsultatione celebrabant,
regi detestabili servientes, nullam veniam sunt adepti.</p>
          </div3>
<div3>
            <head>76.</head>
            <p>
 Sed est et illa distinctio, quod serpenti dicitur
quia terram manducabit; Adae autem: <hi>In tristitia,</hi> 
inquit, <hi>manducabis, et cum sudore manducabis, et manducabis
fenum agri <note>(Gen. III, 18 et 19)</note>
            </hi>; ut quemdam intelligamus
in his esse processum et quando terram manducamus,
in quadam malitia esse videamur: quando fenum,
in quodam processu: quando vero panem, cum
<pb n="0314B"/>
consummata fuerit fortitudo. Ergo et nos habeamus
processum vitae hujus, sicut habuit et Paulus qui dicit: <hi>Vivo autem jam non ego 
 <note>(Galat. II, 20)</note>
            </hi>, hoc est, non
ego qui terram ante manducabam: non ego qui fenum,
quia omnis caro fenum: <hi>Sed vivit in me</hi> <emph>181</emph> <hi>Christus,</hi> 
hoc est, vivit panis ille vivus qui venit e coelo,
vivit sapientia, vivit gratia, vivit justitia, vivit resurrectio.</p>
          </div3>
<div3>
            <head>77.</head>
            <p>
 Deinde considera quia non est maledictus homo,
sed maledictus est serpens: nec terra in se maledicta
est; sed <hi>Maledicta,</hi> inquit, <hi>in operibus tuis,</hi> 
 quod ad Adam dictum est. Tunc terra maledicta est,
si habeas opera terrena, id est opera saecularia. Et
maledicta non in universum; sed ut spinas et tribulos
generet, nisi <emph>182</emph> fuerit humanae studio operationis
<pb n="0314C"/>
exercitata. Quod si eam exercuerimus, in
labore quidem et sudore, sed tamen panem manducabimus.
Repugnat enim lex carnis legi mentis. Et
laborandum nobis est ac desudandum, ut castigemus
corpus, et servituti redigamus, et quae sunt spiritalia
seminemus. Si enim carnalia seminaverimus,
quae carnalia sunt metemus: si vero spiritalia seminaverimus,
metemus ea quae sunt spiritalia. <note>(S. Aug.,
l. II cont. Jul. Pelag., c. 5)</note>.

</p>
          </div3>
        </div2>
      </div1>
</body>
  </text>
</TEI>