<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De obitu Theodosii oratio</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.DeObThO</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De obitu Theodosii oratio</head>

<pb n="1385"/>
<p>
          <pb n="1385A"/> <emph>1197</emph> 1. Hoc nobis motus terrarum graves, hoc
juges pluviae minabantur, et ultra solitum caligo tenebrosior
denuntiabat, quod clementissimus imperator
Theodosius excessurus esset e terris. Ipsa igitur excessum
ejus elementa moerebant. Coelum tenebris obductum,
aer perpeti horrens caligine, terra quatiebatur
motibus, replebatur aquarum alluvionibus. Quidni
mundus ipse defleret eum principem continuo esse rapiendum,
per quem dura mundi istius temperari solerent;
cum criminum poenas indulgentia praeveniret.</p>
<div3>
          <head>2.</head>
          <p>
 Et ille quidem abiit accipere sibi regnum,
quod non deposuit, sed mutavit in tabernacula Christi
jure pietatis adscitus, in illam Hierusalem supernam,
ubi nunc positus dicit: <hi>Sicut audivimus,
ita et vidimus in civitate Domini virtutum, in civitate
<pb n="1385B"/>
Dei nostri, quam Deus fundavit in aeternum <note>(Psal.
XLVII, 9)</note>
          </hi>. Sed plurimos tamquam paterno destitutos
praesidio dereliquit, ac potissimum filios. Sed non
sunt destituti, quos pietatis suae reliquit haeredes:
non sunt destituti, quibus Christi acquisivit gratiam,
 et exercitus fidem: cui documento fuit Deum favere
pietati, ultoremque esse perfidiae.
<pb n="1386A"/>
</p>
        </div3>
<div3>
          <head>3. </head>
          <p>
Ejus ergo principis et proxime conclamavimus <emph>1198</emph> 
 obitum, et nunc quadragesimam celebramus,
assistente sacris altaribus Honorio principe; quia sicut
sanctus Joseph patri suo Jacob quadraginta diebus
humationis officia detulit, ita et hic Theodosio patri
justa persolvit. Et quia alii tertium diem et trigegesimum,
alii septimum et quadragesimum observare
consueverunt, quid doceat lectio, consideremus.
Defuncto itaque Jacob, <hi>praecepit,</hi> inquit, <hi>Joseph
pueris sepultoribus, ut sepelirent eum. Et sepelierunt
sepultores Israel, et repleti sunt ei quadraginta dies;
sic enim dinumerantur dies sepulturae. Et luxit eum Aegyptus septuaginta diebus 
 <note>(Gen. L, 2)</note>
          </hi>. Haec ergo
sequenda solemnitas, quam praescribit lectio. Sed
etiam in Deuteronomio scriptum est: <hi>Quia planxerunt
<pb n="1386B"/>
filii Israel Moysen diebus triginta, et consummati sunt
dies luctus <note>(Deut. XXXIV, 8)</note>
          </hi>. Utraque ergo observatio
habet auctoritatem; quia necessarium pietatis impletur
officium.</p>
        </div3>
<div3>
          <head>4.</head>
          <p>
 Bonus itaque Joseph, qui formam pio muneri
dedit, quem amabat pater, cuique dixit: <hi>Adjuvet te
Deus meus, et benedicat te benedictione terrae habentis
<pb n="1387A"/>
omnia, propter benedictionem mamillarum et vulvae,
benedictiones matris tuae, et propter benedictiones patris
tui <note>(Gen. XLIX, 25)</note>
          </hi>: pii patris soboles bona. Celebrat
ergo et iste quadragesimam patris Jacob, supplantatoris
illius; et nos celebramus Theodosii quadragesimam,
qui imitatus Jacob, supplantavit perfidiam
tyrannorum, qui <emph>1199</emph> abscondit simulacra gentium;
omnes enim cultus idolorum fides ejus abscondit,
omnes eorum ceremonias oblitteravit: qui etiam iis
qui in se peccaverant, doluit quam dederat periisse
indulgentiam, et veniam denegatam. Sed non negabunt filii, quod donavit pater: non negabunt,
etiamsi quidam interturbare conatus sit; neque enim
poterunt negare, quod in commune donavit, qui solvunt,
quod singulis dedit.
<pb n="1387B"/>
</p>
        </div3>
<div3>
          <head>5. </head>
          <p>
Nihil gloriosius exitus tanti principis habuit,
 qui omnia jam filiis tradidisset, regnum, potestatem,
nomen augusti: nihil, inquam, speciosius ei in
morte servatum est, quam quod in aliquantis promissa
annonarum exigendarum relaxatio, dum moratur,
facta est successio ejus indulgentiarum haereditas;
ut ille qui voluit impedire, sibi odium fecerit,
<pb n="1388A"/>
Theodosio tamen tantae cumulus gratiae non sit
ademptus. Nec immerito, si enim privatorum ultimae
 voluntates, et deficientium testamenta habent
perpetem firmitatem; quomodo potest tanti principis
esse irritum testamentum? Gloriosius quoque in eo
Theodosius, qui non communi jure testatus est; de
filiis enim nihil habebat novum quod conderet, quibus
totum dederat, nisi ut eos praesenti commendaret
parenti: et de subditis sibi et commissis testari
debuit, ut legata dimitteret, fidei commissa signaret.
Praecepit dari legem indulgentiae, quam scriptam reliquit.
Quid dignius, quam ut testamentum imperatoris
lex sit?</p>
        </div3>
<div3>
          <head>6.</head>
          <p>
 Ergo tantus imperator recessit a nobis, sed non
totus recessit; reliquit enim nobis liberos suos, in
<pb n="1388B"/>
quibus eum debemus agnoscere, et in quibus eum et
cernimus et tenemus. Nec moveat aetas: fides militum
imperatoris perfecta <emph>1200</emph> est aetas; est enim
perfecta aetas, ubi perfecta est virtus. Reciproca haec;
quia et fides imperatoris militum virtus est.</p>
        </div3>
<div3>
          <head>7.</head>
          <p>
 Recognoscitis nempe quos vobis Theodosii fides
triumphos acquisiverit. Cum locorum angustiis
<pb n="1389A"/>
et impedimentis calonum agmen exercitus paulo serius
in aciem descenderet, et inequitare hostis mora
belli videretur, desilivit equo princeps, et ante aciem
solus progrediens, ait: Ubi est Theodosii Deus? Jam
hoc Christo proximus loquebatur. Quis enim posset
hoc dicere, nisi qui Christo se adhaerere cognosceret?
Quo dicto excitavit omnes, et exemplo omnes
armavit. Et jam certe senior aetate, sed validus fide.</p>
        </div3>
<div3>
          <head>8.</head>
          <p>
 Theodosii ergo fides fuit vestra victoria: vestra
fides filiorum ejus fortitudo sit. Fides ergo auget
aetatem. Denique nec Abraham, ut in senectute generaret
filium, consideravit aetatem: nec Sara, ut pareret.
Nec mirum si auget aetatem fides, cum repraesentet
futura. Quid enim est fides; nisi rerum earum,
quae sperantur, substantia <note>(Hebr. XI, 1)</note>? Sic nos Scripturae
<pb n="1389B"/>
docent. Ergo si substantia eorum, quae sperantur,
fides est; quanto magis eorum, quae videntur?
Bona fides, de qua scriptum est: <hi>Justus autem
ex fide vivit <note>(Hebr. X, 30)</note>
          </hi>. Quod si substraxerit se,
non placebit animae meae.</p>
        </div3>
<div3>
          <head>9.</head>
          <p>
 Nos autem non subtrahamus nos ad dispendium
animae, sed inhaereamus fidei ad animae nostrae acquisitionem;
quoniam in hac fidei militia testimonium
consecuti sunt seniores nostri Abraham, Isaac
et Jacob. Et ideo haereditatem nobis fidei reliquerunt.
Fidelis Abraham, qui non ex operibus, sed ex
fide justificatus est; quoniam Deo credidit: Isaac,
qui per fidem nec gladium ferituri parentis expavit:
Jacob, qui paternae fidei vestigiis intentus <emph>1201,</emph> 
dum iter agit, angelorum vidit exercitum, et vocavit
<pb n="1389C"/>
concilium Dei <note>(Gen. XXXII, 1)</note>.</p>
        </div3>
<div3>
          <head>10.</head>
          <p>
 Alibi quoque, id est, in libris Regnorum, Elisaeus
erat intra Samariam, et subito eum circumfusus
Syrorum obsedit exercitus. Vidit eos Giezi, et
ait ad dominum suum: <hi>O domine, quid faciemus?</hi> Et
dixit Elisaeus propheta: <hi>Noli timere; quoniam nobiscum
plures sunt, quam cum illis. Et rogavit ut aperiret
Dominus oculos Giezi. Et aperti sunt oculi ejus, et vidit
plenum montem equis et curribus in circuitu Elisaei.
Et rogavit Elisaeus ut percuteret eos Deus caecitate,
et percussi sunt, et introierunt in civitatem, quo
ingrederentur, nequaquam videntes <note>(IV Reg. VI, 15 et
seq.)</note>
          </hi>. Audistis certe, milites, qui circumfusi estis,
quia ubi perfidia, ibi caecitas est. Merito ergo caecus
erat exercitus infidelium. Ubi autem fides, ibi exercitus
<pb n="1390A"/>
angelorum est. Bona itaque fides, quae frequenter
operatur in mortuis. Denique adversarius,
et legiones suae quotidiana martyrum virtute torquentur.
Unde arbitror quod fila chordarum citharae
ideo fides dicantur, quoniam et mortua sonum reddant.</p>
        </div3>
<div3>
          <head>11.</head>
          <p>
 Quo magis ac magis enitendum est, ne in hoc
 vivendi munere siti, simus ingrati: sed pii pignoribus
principis sedulum ac patrium impendamus affectum.
Solvite filiis ejus, quod debetis patri. Plus
debetis defuncto, quam debuistis viventi. Etenim si
in liberis privatorum non sine gravi scelere minorum
jura temerantur; quanto magis in filiis imperatoris?</p>
        </div3>
<div3>
          <head>12.</head>
          <p>
 Addatur eo cujus imperatoris? Imperatoris
pii, imperatoris misericordis, imperatoris fidelis, de
quo non mediocre locuta est Scriptura dicens: <hi>Magnum
<pb n="1390B"/>
et honorabile est homo misericors: invenire
autem virum fidelem difficile est <note>(Prov. XX, 6)</note>
          </hi>. Si magnum
est misericordem aut fidelem quemcumque hominem
invenire; quanto magis imperatorem, quem
potestas ad ulciscendum impellit, sed revocat tamen
ab ultione miseratio? Quid praestantius fide imperatoris,
quem non extollat potentia, superbia non erigat,
sed pietas inclinet? de quo praeclare Salomon
ait: <hi>Iniqui regis minitatio similis rugitui leonis:
sicut autem ros in herba, sic et hilaritas ejus <note>(Prov.
XIX, 12)</note>
          </hi>. Quantum igitur est deponere terrorem potentiae,
praeferre suavitatem gratiae?</p>
        </div3>
<div3>
          <head>13.</head>
          <p>
 Beneficium se putabat accepisse augustae memoriae
Theodosius, cum rogaretur ignoscere; et
tunc propior erat veniae, cum fuisset commotio
<pb n="1390C"/>
major iracundiae. Praerogativa <emph>1202</emph> ignoscendi erat
indignatum fuisse: et optabatur in eo, quod in aliis timebatur,
ut irasceretur. Hoc erat remedium reorum;
quoniam cum haberet supra omnes potestatem,
quasi parens expostulare malebat, quam quasi judex
punire. Saepe trementes vidimus, quos objurgabat, et
convictos sceleris, cum desperassent, solutos crimine.
Vincere enim volebat, non plectere aequitatis
judex, non poenae arbiter, qui numquam veniam confitenti
negaret: aut si quid esset, quod occulta conscientia
involveret, Deo servabat. Hanc vocem ejus
homines magis, quam poenam timebant: quod tanta
imperator ageret verecundia, ut mallet sibi homines
religione quam timore astringere.</p>
        </div3>
<div3>
          <head>14.</head>
          <p>
 Maximum philosophorum impunitatem ferunt
<pb n="1391A"/>
dedisse iis facinoribus, quae per iram commissa
forent; sed Scriptura divina melius ait: <hi>Irascimini,
et nolite peccare <note>(Psal. IV, 5)</note>
          </hi>. Maluit peccatum recidere,
quam excusare. Satius est in indignatione laudem
clementiae reperire, quam ira in ultionem excitari.</p>
        </div3>
<div3>
          <head>15.</head>
          <p>
 Quis ergo dubitabit filiis ejus apud Dominum
maximum praesidium fore? Domino favente, Arcadius
imperator jam validus juventa est: Honorius
continuo pulsat adolescentiae fores, provectior aetate
quam Josias. Ille enim destitutus patre, orsus imperium
usque ad tricesimum et primum annum regni
sui perduxit aetatem, et placuit Domino; quoniam
prae caeteris regibus Israel Domini pascha celebravit,
et ceremoniarum abolevit errores <note>(IV Reg. XXII, 1 et
seq.)</note>. Asa quoque adhuc invalidus corporis robore,
<pb n="1391B"/>
cum regnandi curricula recepisset, quadraginta annis
regnavit in Hierusalem: qui cum Aethiopum infinita
urgeretur atque innumerabili multitudine, speravit
 a Domino et in paucis se posse salvari <note>(III
Reg. XV, 8)</note>. Utinam tam fidelis processu, quam devotus
exordio! Nam servatus in paucis et victor,
postea a Syris auxilia, relicto Domino, postulavit, et
medicos adhibuit ad pedum dolorem; accepto enim
tanto indicio divini favoris, auxiliatorem suum derelinquere
non debuit, sed tenere. Ideo ei nec medici
profuerunt, et quasi incredulus mortem implevit.</p>
        </div3>
<div3>
          <head>16.</head>
          <p>
 Sed illorum patres Abias et Amos ambo infideles:
Theodosius vero plenus timoris Dei, plenus
misericordiae, speramus quod liberis suis apud Christum
<pb n="1391C"/>
praesul assistat, si Dominus propitius sit rebus
humanis. Bonum est misericors homo, qui dum aliis
subvenit, sibi consulit, et <emph>1203</emph> in alieno remedio
vulnera sua curat. Agnoscit enim se esse hominem,
qui novit ignoscere: et vias Christi sequitur, qui
carne suscepta, maluit in hunc mundum redemptor
venire, quam judex.</p>
        </div3>
<div3>
          <head>17.</head>
          <p>
 Unde pulchre Psalmista dixit: <hi>Dilexi quoniam
exaudiet Dominus vocem orationis meae <note>(Psal. CXIV, 1)</note>
          </hi>.
In quo psalmo dum legitur, velut ipsum Theodosium
loquentem audivimus. <hi>Dilexi,</hi> inquit: agnosco
vocem piam, cujus testimonia vocis agnosco. Et
vere dilexit, qui officia diligentius implevit, qui servavit
hostes, quid dilexit inimicos, qui iis a quibus
est appetitus, ignovit, qui regni affectatores perire
<pb n="1391D"/>
non est passus. Non mediocris, sed perfecti in Lege
<pb n="1392A"/>
vox ista est dicere: <hi>Dilexi. Plenitudo enim Legis, dilectio
est <note>(Rom. XIII, 10)</note>
          </hi>. Sed qui dilexerit, audiamus.
 Cum tacetur genus dilectionis, utique divinae charitatis
gratia significatur, qua diligimus illud, quod est
super omnia desiderabilia desiderabile, de quo scriptum
est: <hi>Diliges Dominum Deum tuum <note>(Deut. VI, 5)</note>
          </hi>.</p>
        </div3>
<div3>
          <head>18.</head>
          <p>
 Ergo discedens e terris pia anima, et sancto
repleta Spiritu, quasi interrogantibus iis, qui sibi
occurrerunt, cum sese ad sublimia et superna subrigeret,
dicebat: <hi>Dilexi.</hi> Nihil hoc plenius, nihil
expressius. Interrogabant angeli vel archangeli:
Quid egisti in terris? occultorum enim solus cognitor
Deus. Dicebat, <hi>Dilexi;</hi> hoc est dicere: Legem implevi,
Evangelium non praeterivi; hoc est dicere:
Morti me obtuli, <hi>et tota die aestimatus sum sicut ovis
<pb n="1392B"/>
occisionis <note>(Psal. XLIII, 22)</note>
          </hi>. Et ideo confido, <hi>quia
neque mors, neque vita, neque Angeli, neque Virtutes,
neque altitudo, neque profundum, neque creatura alia
poterit nos separare a charitate Dei, quae est in Christo
Jesu Domino nostro <note>(Rom. VIII, 38, 39)</note>
          </hi>.</p>
        </div3>
<div3>
          <head>19.</head>
          <p>
 Hoc mandatum Legis etiam in Evangelio Dominus
Jesus docet esse servandum, cum dicit ad
Petrum: <hi>Simon Joannis, diligis me?</hi> et ille respondit: <hi>Tu scis, Domine, quia diligo te.</hi> 
 Et iterum dixit: <hi>Simon Joannis, diligis me?</hi> 
 et iterum respondit: <hi>Etiam, Domine, tu scis quia diligo te.</hi> 
 Et tertio interrogatus
ait: <hi>Domine, omnia tu scis, tu nosti quia
amo te <note>(Joan. XXI, 15 et seq.)</note>
          </hi>. Confirmavit itaque
charitatem trina responsio, vel abolevit trinae negationis
errorem. Et hic trinam responsionem si quaerimus,
invenimus: <hi>Dilexi, quoniam exaudiet Dominus
<pb n="1392C"/>
vocem orationis meae <note>(Psal. CXIV, 1 et seq.)</note>
          </hi>. Dilexi quoniam
inclinavit aurem suam mihi, ut in diebus meis
invocarem eum. Dilexi, quia tribulationem et dolorem
inveni, et pro nomine Dei mei pericula inferni non
refugi, sed exspectavi ut comprehendere et invenire
me possent.</p>
        </div3>
<div3>
          <head>20.</head>
          <p>
 Et pulchre ait: <hi>Dilexi,</hi> quia jam cursum vitae
hujus impleverat. Unde et Apostolus in passione
jam positus ait: <hi>Certamen bonum certavi, cursum
consummavi, fidem servavi; quod reliquum est, reposita
est mihi corona justitiae <note>(II Tim. IV, 7, 8)</note>
          </hi>. Magnus
Dominus, qui nobis dedit certamina, quibus mereatur,
qui vicerit, coronari. <hi>Dilexi,</hi> <emph>1204</emph> inquit confidens, <hi>quoniam exaudiet Dominus vocem orationis meae.</hi> </p>
        </div3>
<div3>
          <head>21.</head>
          <p>
 Dilexi, et ideo inclinavit aurem suam mihi; ut
<pb n="1392D"/>
jacentem erigeret, mortuum resuscitaret. Non enim
<pb n="1393A"/>
Deus inclinat aurem suam, ut audiat corporaliter:
sed ut condescendat nobis, quo nos audire dignetur,
 et infirmitatis nostrae relevare substantiam. Inclinat
se nobis, ut nostra ad eum ascendat oratio. Voce
non indiget, qui misericordiam defert; neque enim
voce indiguit, qui Mosen tacentem audivit: et non
loquentem, sed interpellantem gemitibus ineffabilibus
ad se clamare dicebat <note>(Exod. XIV, 15)</note>. Novit
Deus et sanguinem audire <note>(Gen. IV, 10)</note>, cui nulla
vox subest, lingua non suppetit: sed accepit vocem
sacrae titulo passionis. Clamavit in martyrio, clamavit
in parricidio, quod pertulit pro sacrificio.</p>
        </div3>
<div3>
          <head>22.</head>
          <p>
 <hi>Dilexi,</hi> inquit, et ideo diligens feci voluntatem
Domini, et invocavi eum non in paucis, sed in
omnibus diebus vitae meae. Nam certis diebus invocare,
<pb n="1393B"/>
non omnibus, fastidientis est, non sperantis:
et pro usu affluentium commodorum, mercedem
gratiarum referre, non pro devotionis affectu. Et
ideo Paulus: <hi>In omnibus,</hi> inquit, <hi>gratias agite <note>(I Thess.
V, 17)</note>
          </hi>. Quando enim non habes quod Deo debeas?
 aut quando sine Dei munere es, cui quotidie vivendi
usus a Domino est? <hi>Quid enim habes, quod non accepisti <note>(I Cor. IV, 7)</note>
          </hi>?
Ergo quia semper accipis, semper
invoca: et quia quod habes, a Domino est, debitorem
te semper esse cognosce. Malo tamen ut quasi
diligens, quam coactus debitum tuum solvas.</p>
        </div3>
<div3>
          <head>23.</head>
          <p>
 Audis dicentem: <hi>Circumdederunt me dolores
mortis <note>(Psal. CXIV, 3)</note>
          </hi>? Ego tamen et in mortis dolore
Dominum dilexi. <hi>Pericula inferni invenerunt me,</hi> 
non timentem utique, sed amantem, sed sperantem,
<pb n="1393C"/>
quod nullae me angustiae, nulla persecutio, nulla
pericula, nullus gladius separet a Christo. Denique
volens invenit tribulationem et dolorem, sciens quia
tribulatio patientiam operatur, patientia probationem,
probatio spem. Etenim quasi bonus athleta quaesivit
certamina, ut coronam inveniret; quam tamen non
suis viribus, sed Domini auxilio novit sibi esse donatam.
Non enim potuisset vincere, nisi eum qui
certantes adjuvat, invocasset.</p>
        </div3>
<div3>
          <head>24.</head>
          <p>
 Miser homo congreditur, ut vincat; et ipse
in periculum ruit, nisi Domini nomen adfuerit, nisi
cum veretur, oraverit dicens: <hi>O Domine, libera animam
meam <note>(Psal. CXIV, 4)</note>
          </hi>. Hinc illud Apostolicum: <hi>Video legem carnis meae repugnantem legi mentis meae,
et captivantem me in legem peccati, quod est in membris
<pb n="1393D"/>
meis. Infelix ego homo! quis me liberabit de corpore
mortis hujus? Gratia Dei per Jesum Christum
Dominum nostrum 
 <note>(Rom. VII, 23 et seq.)</note>
          </hi>.</p>
        </div3>
<div3>
          <head>25.</head>
          <p>
 Ille vincit, qui gratiam Dei sperat, non qui
<pb n="1394A"/>
de sua virtute praesumit. Cur enim non praesumas
gratiam, cum habeas praesulem certaminis misericordem; <hi>Misericors enim et justus Dominus, et Deus
noster miseretur 
 <note>(Psal. XI, 45)</note>
          </hi>. Bis misericordiam posuit,
semel justitiam: in medio justitia est, <emph>1205</emph> 
gemino septo inclusa misericordiae; superabundant
enim peccata, superabundet ergo misericordia. Apud
Dominum omnium virtutum abundantia est; quia
Dominus virtutum est <note>(Psal. XXIII, 10)</note>. Neque tamen
justitia sine misericordia est, neque sine miseratione
justitia; quia scriptum est: <hi>Noli esse nimium justus <note>(Eccles. VII, 17)</note>
          </hi>.
Quod supra mensuram est, et si
bonum est, tamen tu non sustines. Mensuram serva,
ut secundum mensuram recipias.</p>
        </div3>
<div3>
          <head>26.</head>
          <p>
 Non impedivit tamen justitiam misericordia;
<pb n="1394B"/>
quia misericordia ipsa justitia est: <hi>Dispersit dedit
pauperibus, justitia ejus manet in aeternum <note>(Psal. CXI,
9)</note>
          </hi>; novit enim justus debere se infirmis atque inopibus
subvenire. Unde Dominus veniens ad baptismum,
ut nobis infirmantibus peccata donaret, ait ad Joannem:
 <hi>Sine modo; sic enim decet nos implere omnem
justitiam <note>(Matth. III, 15)</note>
          </hi>. Liquet igitur justitiam esse
misericordiam, et misericordiam esse justitiam.
Etenim si Dei nos misericordia non sustentaret,
quomodo in ipso exordio parvuli viveremus; cum
effusi utero de calidis in frigida, de humidis in arida,
piscium more, jactemur, quos naufragos in hanc
vitam quidam velut naturae fluctus expuerit? Ratio
deest, sed gratia divina non deficit. Ipse ergo custodit
parvulos <note>(Psal. CXIV, 6)</note>, aut certe eos qui se parvulos
<pb n="1394C"/>
humili confitentur affectu.</p>
        </div3>
<div3>
          <head>27.</head>
          <p>
 Bona igitur humilitas, quae liberat periclitantes,
jacentes erigit. Novit eam ille qui dixit: <hi>Ecce
sum, ego peccavi, et ego pastor male feci; et isti in
hoc grege quid fecerunt? Fiat manus tua in me <note>(II Reg.
XXIV, 17)</note>
          </hi>. Bene hoc dicit, qui regnum suum Deo
subjecit, et poenitentiam gessit, et peccatum suum
confessus, veniam postulavit: ipse per humilitatem
pervenit ad salutem. Humiliavit se Christus, ut
omnes elevaret: ipse ad Christi pervenit requiem,
qui humilitatem Christi fuerit secutus.</p>
        </div3>
<div3>
          <head>28.</head>
          <p>
 Et ideo quia humilem se praebuit Theodosius
imperator, et ubi peccatum obrepsit, veniam postulavit,
conversa est anima ejus in requiem suam,
sicut habet Scriptura quae dicit: <hi>Convertere, anima
<pb n="1394D"/>
mea, in requiem tuam; quia Dominus benefecit tibi <note>(Psal. CXIV, 7)</note>
          </hi>.
Pulchre dicit animae: <hi>Convertere,</hi> 
 quasi diuturno cujusque operis sudore exercitae, ut a
labore convertatur ad requiem. Convertitur equus ad
<pb n="1395A"/>
stabulum, ubi cursum impleverit: navis ad portum,
ubi ad stationem fidam a fluctuum mole subducitur.
Sed quid est, quod ait: <hi>In requiem tuam,</hi> nisi secundum
illud intelligas, quod ait Dominus Jesus: <hi>Venite,
benedicti Patris mei, haereditate possidete paratum
vobis regnum a constitutione mundi <note>(Matth. XXV, 34)</note>
          </hi>.
Tamquam enim possessionem haereditariam recipimus
ea, quae promissa sunt nobis; fidelis enim
Deus, qui semel servis suis praeparata non subtrahit.
Si fides nostra maneat, manet et sponsio.</p>
        </div3>
<div3>
          <head>29.</head>
          <p>
 Vide, o homo, circa te gratiam Christi: adhuc
in terris quateris, et in coelo possides. Ibi ergo <emph>1206</emph> 
 sit cor tuum, ubi est possessio tua. Haec est
requies quae justis debetur, negatur indignis. Unde
ait Dominus: <hi>Sicut juravi in ira mea, si introibunt
<pb n="1395B"/>
in requiem meam <note>(Psal. XCIV, 11)</note>
          </hi>; qui enim non cognoverunt
vias Domini, non ingrediuntur in requiem
Domini. Qui autem bonum certamen certavit, et
cursum consummavit <note>(II Tim. IV, 7)</note>, ipsi dicitur: <hi>Convertere in requiem tuam 
 <note>(Psal. CXIV, 7)</note>
          </hi>. Bona requies
praeterire quae mundi sunt, et illis quae supra
mundum sunt, coelestibus consortiis requiescere secretorum.
Haec est requies, ad quam propheta properavit,
dicens: <hi>Quis dabit mihi pennas sicut columbae,
et volabo et requiescam <note>(Psal. LIV, 7)</note>
          </hi>. Hanc
sanctus requiem suam novit, ad hanc requiem
 convertendum animae suae dicit. Erat ergo anima in
requie sua, ad quam dicit esse redeundum. Haec est
requies sabbati magni, ut unusquisque sanctorum
supra mundi sensibilia sit, in illo intelligibili secreto
<pb n="1395C"/>
totus intentus, atque adhaerens Deo. Haec est requies
illa sabbati, quo requievit Deus ab omnibus operibus
mundi istius <note>(Gen. II, 2)</note>.</p>
        </div3>
<div3>
          <head>30.</head>
          <p>
 Feriatus his saeculi curis Theodosius se ereptum
gaudet, et elevat animam suam, atque ad
illam perpetuam dirigit requiem, pulchre sibi consultum
asserens, quod eripuerit animam ejus Deus
de morte, quam mortem frequenter in hoc saeculi
istius lubrico sustinebat, inquietus fluctibus peccatorum:
eripuerit etiam oculos ejus a lacrymis <note>(Psal.
CXIV, 8)</note>; fugiet enim dolor et tristitia et gemitus <hi>(Esa.
<pb n="1395D"/>
XXXV, 10)</hi>. Et alibi habemus: <hi>Delebit omnem lacrymam
<pb n="1396A"/>
ab oculis eorum, et mors non erit amplius, neque
luctus, neque clamor, neque dolor <note>(Apoc. XXI, 4)</note>
          </hi>. Si
ergo mors non erit, lapsum sentire non poterit in
illa requie constitutus: sed placebit Deo in regione
vivorum. Non enim ut hic homo involutus est mortis
corpore obnoxio lapsibus atque delictis; ita et illic.
Ideoque regio illa vivorum est, ubi anima est, quae ad
imaginem et similitudinem Dei facta est, non caro figurata
delimo <note>(Gen. I, 27)</note>. Ideo caro in terram revertitur,
anima ad requiem festinat supernam, cui dicitur: <hi>Convertere,
anima mea, in requiem tuam <note>(Psal. CXIV, 9)</note>
          </hi>.</p>
        </div3>
<div3>
          <head>31.</head>
          <p>
 In quam festinavit intrare Theodosius, atque
ingredi civitatem Hierusalem, de qua dictum est: <hi>Et
reges terrae ferent gloriam suam in illam <note>(Apoc. XXI,
24)</note>
          </hi>. Illa est vera gloria, quae ibi sumitur; illud regnum
<pb n="1396B"/>
beatissimum, quod ibi possidetur, ad quod
festinabat Apostolus, dicens: Audemus ergo, et
consentimus magis peregrinari de corpore, et adesse
ad Dominum <note>(II Cor. V, 6)</note>; et ideo connitimur sive
absentes, sive praesentes placere illi <note>(Ibid., 9)</note>.</p>
        </div3>
<div3>
          <head>32.</head>
          <p>
 Absolutus igitur dubio certamine, fruitur nunc
augustae memoriae Theodosius luce perpetua, tranquillitate
diuturna, et pro iis quae in hoc gessit corpore
remunerationis divinae fructibus gratulatur.
Ergo quia dilexit augustae memoriae Theodosius
Dominum Deum suum, meruit sanctorum consortia.</p>
        </div3>
<div3>
          <head>33.</head>
          <p>
 Et ego, ut quadam sermonem meum peroratione
concludam, dilexi virum misericordem, <emph>1207</emph> 
 humilem in imperio, corde puro, et pectore
mansueto praeditum, qualem Dominus amare consuevit,
<pb n="1396C"/>
dicens: <hi>Supra quem requiescam, nisi supra humilem,
et mansuetum <note>(Esai. LXVI, 2)</note>
          </hi>?</p>
        </div3>
<div3>
          <head>34.</head>
          <p>
 Dilexi virum, qui magis arguentem, quam
adulantem probaret. Stravit omne, quo utebatur
insigne regium, deflevit in Ecclesia publice peccatum
suum, quod ei aliorum fraude obrepserat:
gemitu et lacrymis oravit veniam. Quod privati erubescunt,
non erubuit imperator, publice agere poenitentiam:
neque ullus postea dies fuit, quo non
illum doleret errorem. Quid, quod praeclaram adeptus
victoriam; tamen quia hostes in acie prostrati sunt,
<pb n="1396D"/>
 abstinuit a consortio sacramentorum, donec Domini
<pb n="1397A"/>
circa se gratiam filiorum experiretur adventu.</p>
        </div3>
<div3>
          <head>35.</head>
          <p>
 Dilexi virum, qui me in supremis suis ultimo
spiritu requirebat. Dilexi virum, qui cum jam
corpore solveretur, magis de statu Ecclesiarum,
quam de suis periculis angebatur. Dilexi ergo, fateor,
et ideo dolorem meum intimo viscere dolui, et
prolixiore sermonis prosecutione solandum putavi.
Dilexi, et praesumo de Domino quod suscipiat vocem
orationis meae, qua prosequor animam piam.</p>
        </div3>
<div3>
          <head>36.</head>
          <p>
 <hi>Circumdederunt me dolores mortis, pericula inferni
invenerunt me <note>(Psal. CXIV, 3)</note>
          </hi>; multorum enim
pericula sunt, sed remedia paucorum. In omnibus
sacerdos periclitatur, in omnibus reis angitur; quod
enim alii patiuntur, ipse sustinet: et iterum liberatur,
cum alii qui tenentur, periculis liberantur. Conteror
<pb n="1397B"/>
corde; quia ereptus est vir, quem vix possumus
invenire: sed tamen tu solus, Domine, invocandus
es, tu rogandus, ut eum in filiis repraesentes.
Tu, Domine, custodiens etiam parvulos in hac
humilitate <note>(Ibid., 5, 6)</note> salvos facito sperantes in
te. Da requiem perfectam servo tuo Theodosio, requiem
illam, quam praeparasti sanctis tuis. Illo
convertatur anima ejus, unde descendit; ubi mortis
aculeum sentire non possit, ubi cognoscat mortem
hanc non naturae finem esse, sed culpae. Quod enim
mortuus est, peccato mortuus est <note>(Rom. VI, 10)</note>; ut
jam <emph>1208</emph> peccato locus esse non possit: resurget
autem, ut perfectior renovato munere vita reparetur.</p>
        </div3>
<div3>
          <head>37.</head>
          <p>
 Dilexi, et ideo prosequor eum usque ad regionem
vivorum, nec deseram, donec fletu et precibus
<pb n="1397C"/>
inducam virum, quo sua merita vocant, in
montem Domini sanctum: ubi perennis vita, ubi
corruptela nulla, nulla contagio, nullus gemitus,
nullus dolor, nullum consortium mortuorum; vera
regio viventium, ubi mortale hoc induat immortalitatem,
et corruptibile hoc induat incorruptionem <note>(I Cor. XV, 54)</note>.
Magna requies, quae votum
impleat diligentis, pulcherrima promissio. Ideo centesimus
quartus decimus psalmus alleluia inscribitur:
<pb n="1398A"/>
denique supra in quarto decimo psalmo perfectionem
hominis accepimus. Sed illic formatus,
perfectus licet vir, sed adhuc peccato obnoxius;
quia vivit in saeculo: hic vera perfectio est, ubi
jam culpa cessavit, gratia perpetuae quietis affulsit.</p>
        </div3>
<div3>
          <head>38.</head>
          <p>
 Ideo centesimus quartus decimus psalmus,
quia remuneratio charitatis est: unde Domini pascha
quarta decima luna formam celebritatis accepit;
quoniam qui pascha celebrat, debet esse perfectus,
debet amare Dominum Jesum, qui diligens populum
suum perfecta charitate, sese obtulit passioni.
Et nos sic diligamus, ut si necesse fuerit, pro Domini
nomine mortem non fugiamus, nullum aestimemus
dolorem, nihil metuamus: <hi>Perfecta enim charitas
timorem expellit foras <note>(I Joan. IV, 18)</note>
          </hi>. Grande
<pb n="1398B"/>
numeri mysterium, quando Pater Filium unicum
pro nobis omnibus tradidit, cum pleno luminis sui
orbe luna fulgeret. Ita est enim Ecclesia, quae pie
pascha celebrat Domini nostri Jesu Christi, sicut
luna perfecta in aeternum manet. Quisquis bene hic
Domini pascha celebraverit, in lumine perpetuo erit.
Quis splendidius celebravit, quam qui sacrilegos removit
errores, clausit templa, simulacra destruxit?
In hoc Josias rex superioribus antelatus est <note>(IV
Reg. XXIII, 25)</note>.</p>
        </div3>
<div3>
          <head>39.</head>
          <p>
 Manet ergo in lumine Theodosius, et sanctorum
coetibus gloriatur. Illic nunc complectitur Gratianum
jam sua vulnera non moerentem, quia invenit
ultorem: qui licet indigna <emph>1209</emph> morte praereptus
sit, requiem animae suae possidet. Illic bonus
<pb n="1398C"/>
uterque et pietatis interpres largus misericordiae suae
consortio delectantur. De quibus bene dicitur: <hi>Dies
diei eructat verbum <note>(Psal. XVIII, 3)</note>
          </hi>. Contra autem
Maximus et Eugenius in inferno, quasi <hi>nox nocti indicat
scientiam;</hi> docentes exemplo miserabili quam
durum sit arma suis principibus irrogare. De quibus
pulchre dicitur: <hi>Vidi impium superexaltatum et elevatum
sicut cedros Libani; et transivi, et ecce non erat <note>(Psal. XXXVI, 35)</note>
          </hi>.
Transivit enim pius de caligine
<pb n="1399A"/>
saeculari ad lumen aeternum, et non erat impius,
qui esse desivit iniquus.</p>
        </div3>
<div3>
          <head>40.</head>
          <p>
 Nunc se augustae memoriae Theodosius regnare
cognoscit, quando in regno Domini Jesu Christi
est, et considerat templum ejus. Nunc sibi rex est,
quando recipit etiam filium Gratianum, et Pulcheriam,
dulcissima sibi pignora, quae hic amiserat,
quando ei sua Flaccilla adhaeret, fidelis anima
Deo; quando patrem sibi redditum gratulatur, quando
Constantino adhaeret. Cui licet baptismatis
gratia in ultimis constituto omnia peccata dimiserit,
tamen quod primus imperatorum credidit, et post
se haereditatem fidei principibus dereliquit, magni
meriti locum reperit. Cujus temporibus completum
est illud propheticum: <hi>In illo die erit, quod super
<pb n="1399B"/>
frenum equi, sanctum Domino omnipotenti <note>(Zach.
XIV, 20)</note>
          </hi>. Quod illa sanctae memoriae Helena mater
ejus infuso sibi Dei Spiritu revelavit.</p>
        </div3>
<div3>
          <head>41.</head>
          <p>
 Beatus Constantinus tali parente, quae imperanti
filio divini muneris quaesivit auxilium, quo
inter praelia quoque tutus assisteret, et periculum
non timeret. Magna femina, quae multo amplius invenit
quod imperatori conferret, quam quod ab
imperatore acciperet. Anxia mater pro filio, cui
regnum orbis Romani cesserat, festinavit Hierosolymam,
et scrutata est locum Dominicae passionis.</p>
        </div3>
<div3>
          <head>42.</head>
          <p>
 Stabulariam hanc primo fuisse asserunt, sic
cognitam Constantio seniori, qui postea regnum
adeptus est. Bona stabularia, quae tam diligenter
praesepe Domini requisivit. Bona stabularia, quae
<pb n="1399C"/>
stabularium non ignoravit illum, qui vulnera curavit
a latronibus vulnerati <note>(Luc. X, 34)</note>. Bona stabularia,
 quae maluit aestimari stercora, <emph>1210</emph> ut
<pb n="1400A"/>
Christum lucrifaceret <note>(Philip. III, 8)</note>. Ideo illam
Christus de stercore levavit ad regnum, secundum
quod scriptum est: <hi>Quia suscitat de terra inopem, et
de stercore erigit pauperem <note>(Psal. CXII, 7)</note>
          </hi>.</p>
        </div3>
<div3>
          <head>43.</head>
          <p>
 Venit ergo Helena, coepit revisere loca sancta,
infudit ei Spiritus ut lignum crucis requireret, accessit
ad Golgotha, et ait: Ecce locus pugnae, ubi
est victoria? Quaero vexillum salutis, et non invenio.
Ego, inquit, in regnis, et crux Domini in pulvere?
 ego in aureis, et in ruinis Christi triumphus?
ille adhuc latet, et latet palma vitae aeternae?
Quomodo me redemptam arbitror, si redemptio ipsa
non cernitur?</p>
        </div3>
<div3>
          <head>44.</head>
          <p>
 Video quid egeris, diabole, ut gladius quo
peremptus es, obstrueretur. Sed Isaac obstructos
<pb n="1400B"/>
ab alienigenis puteos eruderavit, nec latere aquam
passus est <note>(Gen. XXVI, 18)</note>. Tollatur igitur ruina,
ut vita appareat: promatur gladius, quo veri Goliae
caput est amputatum <note>(I Reg. XVII, 51)</note>: aperiatur
humus, ut salus fulgeat <note>(Esai. XLV, 8)</note>. Quid egisti,
diabole, ut absconderes lignum; nisi ut iterum
vincereris? Vicit te Maria, quae genuit triumphatorem,
quae sine imminutione virginitatis, edidit eum,
qui crucifixus vinceret te, et mortuus subjugaret.
Vinceris et hodie, ut mulier tuas insidias deprehendat.
Illa quasi sancta Dominum gestavit, ego crucem
ejus investigabo: illa generatum docuit, ego resuscitatum:
illa fecit ut Deus inter homines videretur,
ego ad nostrorum remedium peccatorum divinum de
ruinis elevabo vexillum.
<pb n="1400C"/>
</p>
        </div3>
<div3>
          <head>45. </head>
          <p>
Aperit itaque humum, decutit pulverem: tria
patibula confusa reperit, quae ruina contexerat, inimicus
absconderat. Sed non potuit oblitterari Christi
<pb n="1401A"/>
triumphus. Incerto haeret: haeret, ut mulier; sed
certam indaginem Spiritus sanctus inspirat eo quod
duo latrones cum Domino crucifixi fuerint. Quaerit
ergo medium lignum. Sed poterat fieri ut patibula inter
se ruina confunderet, casus inverteret. Redit ad
Evangelii lectionem, invenit quia in medio patibulo
praelatus titulus erat: <hi>Jesus Nazarenus, Rex Judaeorum <note>(Joan. XIX, 19)</note>
          </hi>.
Hinc collecta est series veritatis,
titulo crux patuit salutaris. Hoc est quod petentibus
Judaeis Pilatus respondit: <hi>Quod scripsi,</hi> <emph>1211</emph> 
 <hi>scripsi <note>(Ibid., 22)</note>
          </hi>, id est, non ea scripsi,
quae vobis placerent, sed quae aetas futura cognosceret:
non vobis scripsi, sed posteritati; propemodum
dicens: Habeat Helena quod legat, unde crucem
Domini recognoscat.
</p>
        </div3>
<div3>
          <head>46. </head>
<p>
            <pb n="1401B"/>Invenit ergo titulum, Regem adoravit, non lignum
utique; quia hic gentilis est error, et vanitas
impiorum: sed adoravit illum, qui pependit in ligno,
scriptus in titulo: illum inquam, qui sicut scarabaeus
clamavit, ut persecutoribus suis Pater
peccata donaret <note>(Luc. XXIII, 34)</note>. Avida mulier festinabat
tangere remedium immortalitatis, metuebat
calcare sacramentum salutis. Laeto corde, et trepidanti
vestigio, quid faceret, nesciebat. Pertendit tamen
ad cubile veritatis, lignum refulsit, et gratia
micuit. Et quia jam feminam visitaverat Christus in
Maria, Spiritus in Helena visitavit: docuit eam quod
mulier ignorabat, et deduxit in viam, quam mortalis
scire non poterat.</p>
        </div3>
<div3>
          <head>47.</head>
          <p>
 Quaesivit clavos, quibus crucifixus est Dominus,
et invenit. De uno clavo frenos fieri praecepit, de
<pb n="1401C"/>
altero diadema intexuit: unum ad decorem,alterum
ad devotionem vertit. Visitata est Maria, ut
Evam liberaret: visitata est Helena, ut imperatores
redimerentur. Misit itaque filio suo Constantino diadema
<pb n="1402A"/>
gemmis insignitum, quas pretiosior ferro innexas
crucis redemptionis divinae gemma connecteret.
Misit et frenum. Utroque usus est Constantinus,
et fidem transmisit ad posteros reges. Principium
itaque credentium imperatorum sanctum est quod
super frenum <note>(Zach. XIV, 20)</note>: ex illo fides, ut persecutio
cessaret, devotio succederet.</p>
        </div3>
<div3>
          <head>48.</head>
          <p>
 Sapienter Helena, quae crucem in capite regnum
locavit; ut crux Christi in regibus adoretur.
Non insolentia ista, sed pietas est; cum defertur sacrae
redemptioni. Bonus itaque clavus Romani imperii,
qui totum regit orbem, ac vestit principum
frontem; ut sint praedicatores, qui persecutores esse
consueverunt. Recte in capite clavus, ut ubi sensus
est, ibi sit praesidium. In vertice corona in manibus
<pb n="1402B"/>
habena. Corona de cruce, ut fides luceat: habena
quoque de cruce, ut potestas regat: sitque
justa moderatio non injusta praeceptio. Habeant <emph>1212</emph> 
 hoc etiam principes Christi sibi liberalitate
concessum, ut ad imitationem Domini dicatur de imperatore
Romano: <hi>Posuisti in capite ejus coronam de
lapide pretioso <note>(Ps. XX, 3)</note>
          </hi>.</p>
        </div3>
<div3>
          <head>49.</head>
          <p>
 Ex illo gratulatur Ecclesia, erubescit Judaeus: nec
solum erubescit, sed etiam torquetur; quod ipse sibi
auctor confusionis est. Dum insultat Christo, confessus
est eum regem: dum regem Judaeorum appellavit,
sacrilegium suum, qui non credidit, confitetur. Ecce,
inquiunt, crucifiximus Jesum; ut christiani, et post
mortem resurgant, et mortui regnent. Nos crucifiximus
quem reges adorant: quem non adoramus, ipsi adorant.
Ecce et clavus in honore est; et quem ad mortem
<pb n="1402C"/>
impressimus, remedium salutis est, atque invisibili
quadam potestate daemones torquet. Putabamus nos
vicisse, sed victos fatemur. Iterum Christus resurrexit,
et resurrexisse eum principes agnoverunt. Iterum
<pb n="1403A"/>
vivit, qui non videtur. Nunc major nobis contentio,
nunc pugna vehementior adversus eum. Cui
regna famulantur, cui servit potestas, illum contempsimus,
 quomodo regibus resistemus? Ferro
pedum ejus reges inclinantur. Reges adorant, et
Photiniani divinitatem ejus negant? Clavum crucis
ejus diademati suo praeferunt imperatores, et Ariani
potestatem ejus imminuunt?</p>
        </div3>
<div3>
          <head>50.</head>
          <p>
 Sed quaero: Quare sanctum super frenum, nisi
ut imperatorum insolentiam refrenaret, comprimeret
licentiam tyrannorum, qui quasi equi in libidines
adhinnirent; quod liceret illis adulteria impune committere?
Quae Neronum, quae Caligularum, caeterorumque
probra comperimus, quibus non fuit sanctum
super frenum?
<pb n="1403B"/>
</p>
        </div3>
<div3>
          <head>51. </head>
          <p>
Quid ergo aliud egit Helenae operatio, ut frena
dirigeret; nisi ut omnibus imperatoribus sancto dicere
Spiritu videretur: <hi>Nolite fieri sicut equus et mulus <note>(Ps. XXXI, 9)</note>
          </hi>;
sed in freno et chamo maxillas eorum
constringeret, qui se non agnoscerent reges, ut
regerent sibi subditos? Prona enim potestas in vitium
ferebatur, et more pecudum vaga sese libidine polluebant.
Ignorabant Deum, restrinxit eos crux Domini,
et revocavit a lapsu impietatis. Levavit oculos <emph>1213</emph> 
 eorum, ut Christum in coelum quaererent.
Exuerunt se chamo perfidiae, susceperunt frena devotionis
et fidei, secuti dicentem: <hi>Tollite jugum meum
super vos . . . Jugum enim meum suave est, et onus meum
leve <note>(Matth. XI, 30)</note>
          </hi>. Inde reliqui principes christiani,
praeter unum Julianum, qui salutis suae auctorem reliquit,
<pb n="1403C"/>
dum philosophiae se dedit errori. Inde Gratianus
et Theodosius.</p>
        </div3>
<div3>
          <head>52.</head>
          <p>
 Non ergo mentita est prophetia, dicens: <hi>Ambulabunt
reges in lumine tuo <note>(Esai. LX, 3)</note>
          </hi>. Ambulabunt
plane ac maxime Gratianus et Theodosius prae
caeteris principes, non jam armis militum, sed meritis
suis tecti: non purpureum habitum, sed amictum
induti gloriae. Qui cum hic delectarentur absolutione
multorum, quanto magis illic pepercisse se
pluribus recensendo, pietatis suae recordatione mulcentur?
Qui nunc luce fruuntur candida, longe meliora
illic, quam hic possidebant, habitacula consecuti,
dicentes: <hi>O Israel, quam magna est domus Domini,
et quam ingens locus possessionis ejus: magnum,
<pb n="1404A"/>
et non habens finem <note>(Baruc. III, 24)</note>
          </hi>! Et perfuncti maximis
laboribus inter se conferunt: <hi>Bonum est viro cum
portaverit jugum grave a juventute, sedebit singulariter,
et silebit; quia portavit jugum grave <note>(Thren. III, 27)</note>
          </hi>.
Qui enim jugum grave portaverit a juventute, requiescit
postea: remotus a turba, praecipuum locum quietis
suae possidet, dicens: <hi>Quoniam tu, Domine, singulariter
in spe constituisti me <note>(Ps. IV, 10)</note>
          </hi>.</p>
        </div3>
<div3>
          <head>53.</head>
          <p>
 Portavit jugum grave a juventute sua Lazarus
pauper, ideo singulariter in sinu Abrahae requiescit,
divinae testimonio lectionis <note>(Luc. XVI, 24)</note>. Portavit
jugum grave Theodosius a juventute, quando insidiabantur
ejus saluti, qui patrem ejus triumphatorem
occiderant. Portavit jugum grave, quando subiit pietatis
exsilium, quando infusis Romano imperio barbaris,
<pb n="1404B"/>
suscepit imperium. Portavit jugum grave, ut
tyrannos Romano dimoveret imperio: sed quia hic
in labore, ibi in requie.</p>
        </div3>
<div3>
          <head>54.</head>
          <p>
 Sed jam veniamus ad augusti corporis transmissionem.
Fles, Honori, germen augustum, <emph>1214</emph> 
et lacrymis pium testificaris affectum; quod inhonorum
adhuc honore tumuli patris corpus per spatia
multa transmittis. Sed et patriarcha Jacob propter
populum liberandum, quem tetra fames gravi urgebat
periculo, relicta domo, senex ad peregrina contendit:
atque ibi defunctus, ad sepulcrum patrium
per aliquot dies, filio prosequente, deductus est <note>(Gen.
XLIX, L)</note>. Nec derogatum est aliquid meritis ejus, sed
magis accessit ad laudem, quod pro suis carens debitae
domus sorte, quodam supremi funeris peregrinabatur
<pb n="1404C"/>
exsilio.</p>
        </div3>
<div3>
          <head>55.</head>
          <p>
 Fles etiam, imperator auguste, quod non usque
Constantinopolim reverendas reliquias ipse prosequeris.
Eadem tibi causa nobiscum est, omnes justo dolore
prosequimur, omnes, si fieri posset, deductores
tecum esse cuperemus. Sed Joseph ad finitimam accessit
provinciam: hic multa interjacent regionum
divortia, hic maria transfretanda sunt. Nec hoc quidem
tibi laboriosum, nisi te teneret Respublica, quam
boni imperatores et parentibus et filiis praetulerunt.
Denique ideo te imperatorem pater fecit, Dominus
confirmavit; ut non soli militares patri, sed omnibus
imperares.</p>
        </div3>
<div3>
          <head>56.</head>
          <p>
 Nec vereare ne inhonorae videantur, quocumque
<pb n="1405A"/>
accesserint, reliquiae triumphales. Non hoc sentit
Italia, quae claros spectavit triumphos, quae a tyrannis
iterum liberata, concelebrat suae libertatis auctorem:
non hoc Constantinopolis, quae secundo ad
victoriam principem misit: quem cum vellet tenere,
non potuit. Exspectabat quidem in reditu ejus triumphales
solemnitates, et titulos victoriarum: exspectabat
<pb n="1406A"/>
totius orbis imperatorem, stipatum exercitu
Gallicano, et totius orbis subnixum viribus. Sed nunc
illic Theodosius potentior, nunc gloriosior redit:
quem angelorum caterva deducit, quem sanctorum
turba prosequitur. Beata plane, quae paradisi incolam
suscipis, et habitatorem supernae illius civitatis y augusto
sepulti corporis tenebis hospitio.

</p>
        </div3>
      </div1>
</body>
  </text>
</TEI>