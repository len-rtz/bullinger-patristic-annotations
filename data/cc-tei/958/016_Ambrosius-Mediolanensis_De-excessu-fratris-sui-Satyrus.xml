<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De excessu fratris sui Satyrus</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.DeExFrS</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS.</head>
<p>
          <pb n="1289"/> <emph>1113</emph> 1. Deduximus, fratres dilectissimi, hostiam
meam, hostiam incontaminatam, hostiam Deo placentem,
<pb n="1290"/>
 domnum et fratrem meum Satyrum.
Memineram esse mortalem, nec fefellit opinio,
<pb n="1291A"/>
 sed superabundavit gratia. Itaque nihil habeo quod
querar, et habeo in quo Deo gratias agam; quia semper
optavi, ut si quae perturbationes vel Ecclesiam vel
me manerent, in me potius ac meam deciderent
domum. Deo igitur gratias, quia in hoc omnium
metu, cum omnia motibus sint suspecta Barbaricis,
communem moerorem privato dolore transegi, et in
me conversum est quidquid timebam omnibus.
Atque utinam hic consummatum sit, ut dolor meus
publici doloris redemptio sit!</p>
<div3>
          <head>2.</head>
          <p>
 Nihil quidem habui, fratres charissimi, in rebus
humanis tanto fratre pretiosius, nihil amabilius,
nihil charius; sed praestant privatis publica. Ipsius
quoque sententiam si quis sciscitaretur, mallet
occidi pro aliis, quam sibi vivere; propterea enim
<pb n="1291B"/>
pro omnibus secundum carnem Christus est mortuus,
ut nos non solis nobis vivere disceremus <note>(II Cor.
V, 15)</note>.</p>
        </div3>
<div3>
          <head>3.</head>
          <p>
 Accedit illud quod ingratus divinitati esse non
possum: laetandum est enim magis quod talem fratrem
habuerim, quam dolendum quod fratrem amiserim;
illud enim munus, hoc debitum est. Itaque
 perfunctus sum, quamdiu licuit, <emph>1114</emph> commisso
mihi fenore: qui deposuit pignus, recepit. Nihil
interest utrum abjures depositum, an doleas restitutum.
In utroque fidei ambiguum, vitae periculum
est. An si pecuniam neges, culpa est: si hostiam
neges, pietas est? cum pecuniae fenerator illudi
possit, naturae auctor, et necessitudinis creditor
fraudari non queat. Itaque quanto uberior fenoris
<pb n="1291C"/>
summa, tanto gratior sortis usura.</p>
        </div3>
<div3>
          <head>4.</head>
          <p>
 Unde ingrati de fratre esse non possumus;
quia quod naturae communis fuit, reddidit: quod
gratiae singularis est, meruit. Quis enim communem
conditionem recuset? Quis doleat sibi proprium
pignus ereptum cum ad solatium nostri Filium suum
unicum pro nobis Pater tradiderit ad mortem <note>(Rom.
VIII, 32)</note>? Quis exceptum se putet esse debere a
conditione moriendi, qui non sit exceptus a conditione
nascendi? Magnum pietatis mysterium, ut
mors corporis nec in Christo esset excepta; ac licet
naturae Dominus, carnis tamen quam susceperat, legem
non recusaret. Et mihi necesse est mori, illi
necesse non fuit. An qui de servo dicit: <hi>Si eum
volo sic manere, donec venio, quid ad te (Joan. XXI,
<pb n="1292A"/>
22)</hi>? Non potuit ipse sic manere, si vellet? Sed perpetuitate
vitae hujus sibi pretium, mihi sacrificium
perdidisset. Quod igitur majus est solatium nostri,
quam quod secundum carnem et Christus mortuus
est? Aut cur ego vehementius fleam fratrem, cum
sciam illam mori non potuisse pietatem? <emph>1115</emph>
</p>
        </div3>
<div3>
          <head>5.</head>
          <p>
 Cur solus prae caeteris fleam, quem fletis
omnes? Privatum dolorem communi dolore digessi,
praesertim cum meae lacrymae nihil prosint,
vestrae autem lacrymae fidem astruant, consolationem
afferant. Fletis divites, et flendo probatis nihil
opitulari repositas divitias ad salutem; cum pecuniae
pretio mors differri non queat, et pari usu divitem,
inopemque dies supremus eripiat. Fletis senes,
quod in hoc liberorum sortem pavetis; et ideo
<pb n="1292B"/>
quia vitam corporis producere non potestis, instituite
liberos non ad usum corporis, sed ad virtutis officium.
Fletis et juvenes, quod naturae finis non sit
maturitas senectutis. Fleverunt et pauperes, et quod
multo est pretiosius, multoque uberius, lacrymis
suis ejus delicta laverunt. Illae sunt lacrymae redemptrices,
illi gemitus qui dolorem mortis abscondunt,
ille dolor qui, perpetuae ubertate laetitiae, veteris
 sensum doloris obducat. Itaque licet privatum funus,
fletus tamen est publicus; et ideo non potest fletus
esse diuturnus, qui universorum est affectibus consecratus.</p>
        </div3>
<div3>
          <head>6.</head>
          <p>
 Nam quid te, mi frater amantissime, fleam, qui
mihi sic ereptus es, ut esses omnium? Non enim
perdidi usum tui, sed commutavi: ante corpore inseparabilis,
<pb n="1292C"/>
nunc individuus affectu; manes enim
mecum, at semper manebis. Et quidem cum viveres
nobiscum, numquam te patria eripuit mihi, nec ipse
mihi umquam patriam praetulisti: et nunc alteram
praestitisti: coepi enim jam hic non esse peregrinus,
ubi melior mei portio est. Numquam enim totus in
me fui, sed in altero nostri pars major amborum:
uterque autem eramus in Christo, in quo et summa
universitatis, et portio singulorum est. Hic mihi tumulus
genitali solo gratior, in quo non naturae, sed
gratiae meae fructus est; in isto enim corpore, quod
nunc exanimum jacet, praestantior vitae meae functio;
quia in hoc quoque quod gero corpore, uberior tui
portio.</p>
        </div3>
<div3>
          <head>7.</head>
          <p>
 Atque utinam ut memoriae, ut gratiae; ita etiam
<pb n="1293A"/>
vitae tuae hoc quidquid est, quod spiramus, spirare
possemus, dimidiumque meorum decideret temporum,
quod ad tuorum proficeret usum! Par enim
erat, ut quibus indivisum semper fuit patrimonium
facultatum, non esset vitae tempus divisum: vel
certe qui indistincta semper habuimus vivendi consortia,
non haberemus distincta moriendi.</p>
        </div3>
<div3>
          <head>8.</head>
          <p>
 Nunc vero, frater, quo progrediar, quove convertar?
Bos bovem requirit, seque non totum putat,
et frequenti mugitu pium testatur amorem, si forte
defecerit cum quo ducere collo aratra consuevit: et
ego te, frater, non requiram? Aut possum umquam
oblivisci tui, cum quo vitae hujus semper aratra sustinui?
Labore inferior, sed amore conjunctior: non
tam mea virtute habilis, quam tua patientia tolerabilis,
<pb n="1293B"/> <emph>1116</emph> 
 qui pio semper sollicitus affectu latus
meum tuo latere sepiebas: charitate, ut frater:
cura, ut pater; sollicitudine, ut senior: reverentia,
ut junior. Ita in unius necessitudinis gradu complurium
mihi necessitudinum officia impendebas; ut in
te non unum, sed plures amissos requiram, in quo
uno ignorata adulatio, expressa est pietas. Neque
enim habebas quod simulatione adderes, qui totum
pietate comprehenderes, ut nec incrementa receperis,
nec vicem exspectaris.</p>
        </div3>
<div3>
          <head>9.</head>
          <p>
 Sed quo immemor officii, memor gratiae, immodico
dolore progredior? Revocat Apostolus, et
tamquam frenos moerori inducit, dicens sicut nuper
audistis: <hi>Nolumus vos ignorare, fratres, de dormientibus;
ut non tristes sitis, sicut et caeteri qui spem non
<pb n="1293C"/>
habent <note>(I Thess. IV, 12)</note>
          </hi>. Date veniam, fratres charissimi.
Neque enim omnes possumus dicere: <hi>Imitatores
mei estole, sicut et ego Christi <note>(I Cor. IV, 16)</note>
          </hi>; sed
ad imitandum si auctorem quaeritis, habetis quem
possitis imitari. Non omnes ad docendum idonei,
utinam omnes ad discendum habiles!</p>
        </div3>
<div3>
          <head>10.</head>
          <p>
 At non gravem lacrymis contraximus culpam:
non omnis infidelitatis aut infirmitatis est fletus.
Alius est naturae dolor, alia est tristitia diffidentiae:
et plurimum refert desiderare, quod habueris; et lugere,
quod amiseris. Non solus dolor lacrymas habet,
habet et laetitia lacrymas suas, et pietas fletum
excitat, et oratio stratum rigat, et precatio, juxta
Propheticum dictum <note>(Psal. VI, 7)</note>, lectulum lavat.
Fecerunt et fletum magnum sui cum patriarchae sepelirentur.
<pb n="1293D"/>
Lacrymae ergo, pietatis indices, non illices
<pb n="1294A"/>
sunt doloris. Lacrymavi ergo, fateor, etiam ego,
sed lacrymavit et Dominus. Ille alienum, ego fratrem <note>(Joan. XI, 35)</note>:
ille in uno lacrymavit omnes,
ego in omnibus lacrymabo te, frater.</p>
        </div3>
<div3>
          <head>11.</head>
          <p>
 Ille nostro, non suo lacrymavit affectu; neque
enim divinitas lacrymas habet: sed lacrymavit eo,
quo tristis fuit <note>(Matth. XXVI, 38)</note>: lacrymavit eo, quo
crucifixus est, quo mortuus, quo sepultus est: lacrymavit
in eo, de quo hodie nobis insinuavit propheta,
dicens: <hi>Mater Sion dicet: Homo, et homo
factus est in ea, et ipse fundavit eam Altissimus <note>(Psal.
LXXXVI, 5)</note>
          </hi>. Eo lacrymavit, quo matrem Sion dixit,
genitus in Judaea, susceptus ex Virgine. Matrem autem
secundum divinitatem habere non potuit, quia
auctor est matris. Ille factus est non divina generatione,
<pb n="1294B"/>
sed humana; quia homo factus est, Deus
natus est.</p>
        </div3>
<div3>
          <head>12.</head>
          <p>
 Sic et alibi habes: <hi>Puer natus est nobis, Filius
datus est nobis <note>(Esai. IX, 6)</note>
          </hi>. In puero enim nomen
aetatis, in Filio plenitudo divinitatis est. Factus
ex matre, natus ex Patre; idem tamen et natus est
et datus: non diversum, sed unum putes. Unus
enim Dei Filius, et natus ex Patre, et ortus ex Virgine,
distanti ordine, sed in unum concurrente nomine,
sicut et praesens lectio docet, quia <hi>et homo
factus est in ea, et ipse fundavit</hi> <emph>1117</emph> <hi>eam Altissimus <note>(Psal. LXXXVI, 5)</note>
          </hi>,
homo utique corpore, altissimus
potestate. Et si Deus et homo diversitate naturae;
idem tamen non alter in utroque. Aliud ergo speciale
naturae suae, aliud commune nobiscum: sed in
<pb n="1294C"/>
utroque unus, et utroque perfectus.</p>
        </div3>
<div3>
          <head>13.</head>
          <p>
 Non igitur mirandum est, quia et Dominum
eum et Christum fecit Deus. Fecit ergo Jesum, eum
utique qui ex corpore nomen accepit; fecit eum de
quo etiam patriarcha scribit David: <hi>Mater Sion dicet:
Homo, et homo factus est in ea.</hi> (Homo autem factus)
dissimilis utique est non divinitate, sed corpore: nec
discretus a Patre, sed exceptus in munere: manens
in consortio potestatis, segregatus in mysterio passionis.</p>
        </div3>
<div3>
          <head>14.</head>
          <p>
 Plura loci hujus tractatus exposcit, quibus
possimus ostendere auctoritatem Patris, proprietatem
Filii, Trinitatis totius unitatem: sed consolandi
hodie, non tractandi partes recepi; quamquam
abducere a moerore animum intentione tractandi
<pb n="1294D"/>
consolationis sit usus. Sed temperandus mihi magis
<pb n="1295A"/>
moeror, quam alienandus affectus; ut mulceantur
magis desideria, quam sopiantur. Non libet enim
abire a fratre longius, et occupatione subduci; cum
velut comitandi ejus gratia hic sermo susceptus sit,
ut diutius sensu prosequar proficiscentem: et quem
oculis teneo, mente complectar. In illo enim totam
oculorum aciem figere libet, cum illo totis animorum
officiis immorari, illum toto blanditiarum ambire
obsequio; dum stupet animus, nec amissum credo,
quem adhuc cerno praesentem: nec mortuum puto,
cujus adhuc officia non requiro, quibus ego vitae
meae usum et spirandi omne munus addixeram.</p>
        </div3>
<div3>
          <head>15.</head>
          <p>
 Quid enim referam tantae gratiae, tanto labori?
Ego te, frater, haeredem feceram, tu me haeredem
reliquisti: ego te superstitem optabam, tu me superstitem
<pb n="1295B"/>
dimisisti. Ego pro muneribus tuis, ut
compensarem beneficia, vota referebam: nunc et
vota perdidi, sed tamen tua beneficia non amisi.
Quid agam, mei successor haeredis? quid agam, meae
vitae superstes? quid agam exsors hujus, quod capio
luminis? quas grates, quae munera referam tibi?
Nihil a me praeter lacrymas habes. Aut fortasse securus
meriti tui, quas solas superstites habeo lacrymas,
non requiris. Nam etiam cum adhuc viveres,
flere prohibebas: moeroremque magis nostrum,
quam tuam mortem tibi esse testabaris dolori. Prohibent
ulterius prodire lacrymae, <emph>1118</emph> fletusque revocant.
Prohibet etiam tui gratia; ne dum nostra
deflemus, de tuis meritis desperare videamur.</p>
        </div3>
<div3>
          <head>16.</head>
          <p>
 At certe nobis tu etiam moeroris istius minuis
<pb n="1295C"/>
acerbitatem: non habeo quod timeam, qui timebam
tibi; non habeo quod mihi jam mundus eripiat.
Etsi sancta supersit soror, integritate venerabilis,
aequalis moribus, non impar officiis; tibi tamen
ambo plus timebamus, in te vitae hujus jucunditatem
repositam putabamus. Propter te vivere delectabat,
propter te mori non pigebat; te enim ambo superstitem
precabamur, tibi nos supervivere non juvabat.
Quando non cohorruit animus, cum metus hujusmodi
titillaret? Quomodo consternata mens erat
aegritudinis tuae nuntio!</p>
        </div3>
<div3>
          <head>17.</head>
          <p>
 Vae miserae opinioni! Putabamus redditum,
<pb n="1296A"/>
quem videmus dilatum; tuis enim votis apud sanctum
martyrem Laurentium impetratum esse nunc
cognoscimus commeatum. Atque utinam non solum
commeatum, sed etiam prolixum vitae tempus rogasses!
Potuisti annos plurimos impetrare vivendi,
qui potuisti commeatum impetrare veniendi. Et
quidem tibi, omnipotens aeterne Deus, gratias ago,
quod vel haec nobis suprema solatia non negasti,
quod amantissimi fratris ex Siculis Africanisve regionibus
exoptatum nobis reditum contulisti; ita
enim mature, postquam venit, ereptus est; quasi
propter hoc solum videretur esse dilatus, ut ad fratres
rediret.</p>
        </div3>
<div3>
          <head>18.</head>
          <p>
 Habeo plane pignus meum, quod nulla mihi
peregrinatio jam possit avellere: habeo quas complectar,
<pb n="1296B"/>
reliquias: habeo tumulum, quem corpore
tegam; habeo sepulcrum, super quod jaceam; et
commendabiliorem Deo futurum esse me credam,
quod supra sancti corporis ossa requiescam. Utinam
sic potuissem adversus mortem quoque tuam meum
corpus objicere! Si gladiis petitus esses, me pro te
potius suffigendum dedissem: si exeuntem potuissem
revocare animam, meam potius obtulissem.</p>
        </div3>
<div3>
          <head>19.</head>
          <p>
 Nihil mihi profuit ultimos hausisse anhelitus,
 nihil flatus in os inspirasse morienti; putabam enim
quod aut tuam mortem ipse susciperem, aut meam
vitam in te ipse transfunderem. O infelicia illa, sed
tamen dulcia suprema osculorum pignora! O amplexus
miseri, inter quos exanimum corpus obriguit,
halitus supremus evanuit! Stringebam quidem brachia,
<pb n="1296C"/>
sed jam perdideram, quem tenebam; et extremum
spiritum ore relegebam, ut consortium
mortis <emph>1119</emph> haurirem. Sed nescio quomodo vitalis
ille mihi halitus factus est, et majorem gratiam
 in ipsa morte redolebat. Atque utinam si tuam nequivi
meo spiritu vitam producere, vel ultimi anhelitus
tui vigor transfundi potuisset in meam mentem,
et illam tui animi puritatem atque innocentiam noster
spirasset affectus! Hanc mihi haereditatem, frater
charissime, reliquisses, quae non lacrymabili
dolore percuteret affectum, sed memorabili gratia
commendaret haeredem.
<pb n="1297A"/>
</p>
        </div3>
<div3>
          <head>20. </head>
          <p>
Quid igitur nunc agam, cum omnes vitae istius
suavitates, cuncta solatia, cuncta denique ornamenta
amiserim? Tu enim mihi unus eras domi solatio,
foris decori: tu, inquam, in consiliis arbiter,
curae particeps, deprecator sollicitudinis, depulsor
moeroris: tu meorum assertor actuum, cogitationumque
defensor: tu postremo unus, in quo domestica
sollicitudo resideret, publica cura requiesceret.
Testor sanctam animam tuam, me in fabricis
Ecclesiae id saepe veritum esse, ne displicerem tibi.
Denique ubi rediisti, objurgasti moram: ita domi
forisque eruditor quidam et arbiter sacerdotis, ut
domestica cogitare non sineres, publica curare censeres.
At non verear, ne videar arroganter dicere;
haec enim laudis tuae portio est, quia sine offensione
<pb n="1297B"/>
ulla et gubernasti fratris domum, et commendasti
sacerdotium.</p>
        </div3>
<div3>
          <head>21.</head>
          <p>
 Sentio equidem quod repetendis officiis tuis,
recensendisque virtutibus, afficiatur animus: sed
tamen in ipsa mei affectione requiesco, atque hae
mihi recordationes etsi dolorem renovant, tamen
afferunt voluptatem. An ego possum aut non cogitare
de te, aut umquam sine lacrymis cogitare? Et
potero umquam aut tanti non meminisse fratris,
aut sine lacrymabili quadam meminisse gratia? Quid
enim mihi umquam jucundum, quod non esset ex
te profectum? Quid, inquam, mihi sine te, aut tibi
umquam sine me voluptati fuit? Quis non usus nobis,
et prope visus ipse, somnusque communis?
Quae discreta umquam voluntas? Quod non commune
<pb n="1297C"/>
vestigium? fere ut cum gradum tollerem, vel
tu meum, vel ego tuum corpus videremur attollere.</p>
        </div3>
<div3>
          <head>22.</head>
          <p>
 Quod si quando sine altero prodeundum fuit,
intectum latus putares, affectum vultum cerneres,
moestum animum judicares: non assueta gratia, non
vigor solitus praenitebat: suspecta omnibus solitudo
metum alicujus aegritudinis afferebat. Ita novum videbatur
omnibus nos dividi! Ego certe fraternae
 impatiens et non oblitus absentiae, quasi praesentem
reflexa saepius cervice quaerebam, et coram alloqui
atque aspicere videbar mihi: sed tamquam suspenso
collo jugum, ubi speratis excideram, <emph>1120</emph> trahere
me putabam, difficilis progredi, verecundus
videri, et redire properans, quod sine te procedere
non liberet.
<pb n="1298A"/>
</p>
        </div3>
<div3>
          <head>23. </head>
          <p>
At vero ubi ambobus prodeundum fuit, non
plura in itinere vestigia, quam verba; nec incessus,
quam sermo crebrior: nec ambulandi cura, sed
colloquendi gratia; uterque enim nostrum ex alterius
ore pendebat. Non intento aspectu legere iter,
sed mutuo sollicitos experiri sermones, haurire
oculorum gratiam, spirare fraternae imaginis voluptates.
Quam virtutes tuas tacitus mecum ipse mirabar!
quam plaudebam mihi, quod tali me Dominus
fratre donaverat, tam pudico, tam efficaci, tam
innocenti, tam simplici; ut cum tuam innocentiam
cogitarem, efficaciam desperarem: cum efficaciam
cernerem, innocentiam non putarem! Sed utrumque
mira quadam virtute jungebas.</p>
        </div3>
<div3>
          <head>24.</head>
          <p>
 Denique ea quae ambo nequiveramus concludere,
<pb n="1298B"/>
solus implesti. Plaudebat sibi, ut audio, Prosper,
quod sacerdotii mei occasione redditurum se,
quae abstulerat, non putabat: sed vehementiorem
tuam unius efficaciam expertus est, quam duorum.
Itaque solvit omnia, nec moderationi ingratus tuae,
nec illudens pudori: sed et modestiae gratus, nec
insolens efficaciae. Sed cui, frater, illa quaesisti?
Nos enim idem volebamus laborum tuorum esse praemium,
quod documentum erat. Peregisti omnia, et
ubi perfunctus omnibus revertisti, tu solus nobis,
qui omnibus es praeferendus, eriperis; quasi ideo
mortem distuleris, ut consummares pietatis officium,
palmam efficaciae reportares.</p>
        </div3>
<div3>
          <head>25.</head>
          <p>
 Quam nec ipsi nos, frater charissime, saeculi
hujus delectabant honores, quod nos a nobis invicem
<pb n="1298C"/>
dividebant! Quos ideo adepti sumus, non quia
fuit eorum expetenda perceptio, sed ne vilis dissimulatio
videretur. Aut fortasse ideo sunt tributi, ut
quia immaturo tui obitu nostrae futurus eras voluptatis
occasus, sine nobis jam vivere disceremus.</p>
        </div3>
<div3>
          <head>26.</head>
          <p>
 Et quidem praesagae mentis agnosco formidinem,
dum repeto saepe, quae scripserim. Revocabam
te, frater, ne ipse Africam peteres, ac potius aliquem
destinares. Timebam te committere viae, fluctibus
credere, et solito metus major incesserat
animum: sed et peregrinationem explicuisti, et rem
ordinasti, et veteri et sentinoso, ut audio, navigio
iterum te fluctibus credidisti. Namque cum celeritatem
aucuparis, cautelam praetermisisti, avidus
nostrae gratiae, dissimulans periculi tui.
<pb n="1299A"/>
</p>
        </div3>
<div3>
          <head>27. </head>
          <p>
O fallax laetitia! o incerta humanarum rerum
curricula! Ex Africa redditum, ex mari restitutum,
ex naufragio servatum, putabamus jam nobis non
posse eripi: sed graviora naufragia <emph>1121</emph> in terris
positi sustinemus; nam quem non potuerunt naufragia
maris ad mortem deducere, strenuis natatibus
evitata, ejus mors coepit nobis esse naufragio.
Quid enim superest suavitatis, quibus tam praedulce
decus, tam clarum in his mundi tenebris lumen
exstinctum est: in quo non nostrae solum familiae,
sed totius patriae decus occidit?</p>
        </div3>
<div3>
          <head>28.</head>
          <p>
 Habeo sane vobis, fratres dilectissimi, plebs
sancta, maximam gratiam, quod non alium dolorem
meum, quam vestrum putatis; quod vobis accidisse
hanc nostri creditis solitudinem, quod fletum totius
<pb n="1299B"/>
civitatis, aetatum omnium, ordinum omnium
vota, nova quadam pietate defertis. Non enim misericordiae
privatae dolor, sed quoddam publicae officium
et munus est gratiae: aut si qua vos mei tangit
misericordia, quod talem fratrem amiserim, habeo
fructum uberem, habeo vestri pignus affectus. Mallem
fratrem viventem; sed tamen publicum officium
in secundis rebus jucundius est, in adversis
gratius.</p>
        </div3>
<div3>
          <head>29.</head>
          <p>
 Neque vero mihi mediocre meritum tanti
videtur officii. Neque enim otiose vel in Actibus
apostolorum <note>(Act. IX, 39)</note>, Thabita mortua, flentes
viduae describuntur, vel in Evangelio <note>(Luc. VII, 12)</note> 
mota lacrymis viduae prosequens turba funus adolescentis
inducitur, cui resurrectio debebatur; illam
<pb n="1299C"/>
tamen Thabitam viduae, hunc tota civitas flevit. Non
ergo dubium est vestris lacrymis apostolorum patrocinium
comparari: non, inquam, dubium est
Christum misericordia motum, cum vos flentes videret.
Etsi nunc non tetigit loculum, suscepit
tamen commendatum spiritum: et si non appellavit
corporis voce defunctum; divinae tamen potestatis
auctoritate a cruciatibus mortis, et a nequitiae spiritalis
incursionibus ejus animam liberavit: et si non
resedit in loculo, qui erat mortuus; tamen requievit
in Christo: et si non locutus est nobis; tamen
ea quae supra nos sunt, cernit: et quae potiora sunt
nobis, jam se videre laetatur. Per ea enim quae in
<pb n="1300A"/>
Evangelio legimus, quae futura sunt intelligimus: et
praesentium species indicium est futurorum.</p>
        </div3>
<div3>
          <head>30.</head>
          <p>
 Non opus fuit ei resurrectio temporalis, cui
aeterna debetur. Quid enim in hanc miseram et
aerumnosissimam recideret labem, atque in hanc
flebilem vitam rediret, quem raptum magis <emph>1122</emph> 
esse ex tam imminentibus malis urgentibusque periculis
gaudere debemus? Nam si pacato saeculo,
bellisque cessantibus, raptum Enoch <note>(Gen. V, 24)</note> 
nemo deflevit, sed magis propheta laudavit, sicut
de illo Scriptura dixit: <hi>Raptus est, ne malitia mutaret
cor ejus <note>(Sap. IV, 11)</note>
          </hi>; quanto magis nunc jure
dicendum est, cum ad saeculi lubricum, vitae accedat
ambiguum! Raptus est, ne in manus incideret
Barbarorum: raptus est, ne totius orbis excidia,
<pb n="1300B"/>
mundi finem, propinquorum funera, civium mortes,
ne postremo sanctarum virginum atque viduarum,
quod omni morte acerbius est, colluvionem videret.</p>
        </div3>
<div3>
          <head>31.</head>
          <p>
 Ego vero te, frater, cum vitae tuae flore, tum
mortis commoditate beatum arbitror. Non enim nobis
ereptus es, sed periculis: non vitam amisisti,
sed ingruentium acerbitatum formidine caruisti.
 Nam qua eras sanctae mentis misericordia in tuos,
si nunc urgeri Italiam tam propinquo hoste cognosceres,
quantum ingemisceres, quam doleres in Alpium
vallo summam nostrae salutis consistere,
 lignorumque concaedibus construi murum pudoris!
Qua afflictione moereres tam tenui discrimine tuos
ab hoste distineri, ab hoste impuro atque crudeli,
qui nec pudicitiae parceret, nec saluti!
<pb n="1300C"/>
</p>
        </div3>
<div3>
          <head>32. </head>
          <p>
Quonam, inquam, haec modo ferres, quae
nos perpeti, et fortasse (quod gravius est) spectare
cogemur, rapi virgines, et avulsos a complexu
parentum parvulos liberos supra tela jactari, incestari
sacrata Deo corpora, et senilem viduae maturioris
uterum in usus desuetos oncrum redire, non
pignorum? Quonam, inquam, modo ista tolerares,
qui etiam ultimo spiritu tui jam fortassis oblitus,
et adhuc nostri non immemor, de cavenda incursione
Barbarorum nos saepius admonebas, commemorans
non frustra te dixisse fugiendum. Fortasse
ideo quod nos destitui tua morte cernebas: quod
non infirmitate animi, sed pietate faciebas; et si
<pb n="1301A"/>
infirmus pro nobis, tamen firmus tibi. Qui cum a
viro nobili revocareris Symmacho tuo parente,
quod ardere bello Italia diceretur, quod in periculum
tenderes, quod in hostem incurreres; respondisti
hanc ipsam tibi causam esse veniendi, ne
nostro deesses periculo, ut consortem te fraterni
discriminis exhiberes.</p>
        </div3>
<div3>
          <head>33.</head>
          <p>
 Felix igitur tam opportuno obitu, quia non
est in hunc servatus dolorem. Certe felicior <emph>1123</emph> 
quam sancta soror, quae tuo solatio destituta, de
suo pudore sollicita, duobus nuper beata germanis,
nunc ex duobus fratribus aerumnosa, neque alterum
sequi potest, neque alterum derelinquere: cui
tumulus hospitium tuus, et corporis tui sepulcrum
est domus. Atque utinam vel hoc tutum diversorium!
<pb n="1301B"/>
Cibus in fletibus, potus in lacrymis; cibum
etenim dedisti nobis panem lacrymarum, et potum
dedisti nobis in lacrymis in mensura, aut fortasse
ultra mensuram <note>(Psal. LXXIX, 6)</note>.</p>
        </div3>
<div3>
          <head>34.</head>
          <p>
 Nam quid de me loquar, cui neque mori licet,
ne sororem relinquam: neque vivere libet, ne a te
avellar? Quid enim mihi sine te potest esse jucundum,
in quo omnis semper fuit nostra jucunditas?
aut quid diutius in hac vita degere juvat, atque in
terris morari, in quibus tamdiu jucunde viximus,
quamdiu simul viximus! Etsi esset quod hic delectare
nos posset, sine te delectare non posset: et si quando
voluissemus impense vitam producere, jam tamen
sine te esse nollemus.</p>
        </div3>
<div3>
          <head>35.</head>
          <p>
 Haec intolerabilia. Quid enim tolerabile sine
<pb n="1301C"/>
te tanto vitae comite, tanto laborum meorum officiorumque
consorte? Cujus ego casum quo esset
tolerabilior, nec praemeditari potui; ita pavebat animus
de illo tale aliquid cogitare! non quo conditionem
ignorarem, sed quidam votorum usus sensum
communis fragilitatis obduxerat; ut de illo nisi
secunda omnia cogitare nescirem.</p>
        </div3>
<div3>
          <head>36.</head>
          <p>
 Denique proxime cum gravi (quodam atque utinam
supremo!) urgerer occasu; hoc solum dolebam,
quod non ipse assideres lectulo, ac votivum mihi cum
sancta sorore partitus officium, morientis oculos
digitis tuis clauderes. Quid optaveram! Quid rependo!
<pb n="1302A"/>
Quae vota deficiunt! Quae ministeria succedunt!
Aliud praeparabam, aliud exhibere compellor;
non jam ipse ministerium funeris, sed minister.
O dura oculorum lumina, quae potuistis fratrem videre
morientem! O immites et asperae manus, quae
clausistis oculos, in quibus plus videbam! O durior
<pb n="1302D"/>
cervix, quae tam lugubre onus, consolabili licet obsequio,
gestare potuisti!</p>
        </div3>
<div3>
          <head>37.</head>
          <p>
 Haec tu, frater, mihi justius exhiberes. Haec
ego a te exspectabam, haec ego officia desiderabam.
Nunc vero ipsae meae vitae superstes, quod sine te
solatium capiam, qui solus moerentem solari solebas,
excitare laetitiam, moestitudinem propulsare? Qualem
te nunc ego, frater, aspicio, jam nulla mihi verba
referentem, <emph>1124</emph> jam nulla offerentem oscula!
<pb n="1302B"/>
Quamquam ita mutuus semper utrique nostrum insederit
amor, ut interiore potius foveretur affectu,
quam forensi blanditia divulgaretur; neque enim
aliorum quaerebamus testimonium, qui tantam nostri
gratiam tenebamus. Ita virilis se utrique nostrum
germanitatis succus infuderat, ut non blanditiis probare
amorem, sed conscia mente pietatis interno
amore contenti, fucum blanditiarum non requirere
videremur, quos et ipsa in amorem mutuum imago
formaret; nescio enim qua expressione mentis,
qua corporis similitudine alter in altero videbamur.</p>
        </div3>
<div3>
          <head>38.</head>
          <p>
 Quis te aspexit, qui non me visum putaret?
Quoties aliquos salutavi, qui quoniam te prius consalutaverant,
se a me jam dicerent salutatos!
Quanti tibi dixerunt aliquid, qui se mihi dixisse memorarent!
<pb n="1302C"/>
Quae mihi hinc gaudia, quanta frequenter
oborta laetitia, quod eos errare in nobis cernerem!
 Quam gratus error, quam jucunda prolapsio, quam
religiosa fallacia, quam suavis calumnia! Neque enim
de tuis erat aliquid aut factis aut sermonibus, quod
timerem, qui mihi tua laetabar ascribi.</p>
        </div3>
<div3>
          <head>39.</head>
          <p>
 Tamen si vehementius contenderent, quod se
mihi aliquid intimasse memorarent, respondebam
ridens et gaudens: Videte ne fratri dixeritis. Nam
cum omnia nobis essent nostra communia, individuus
spiritus, individuus affectus; solum tamen
commune non erat secretum amicorum: non quo
<pb n="1303A"/>
conferendi periculum vereremur, sed tenendi servaremus
fidem. Sane si consilio pendenda res esset,
erat semper commune consilium, nec semper
commune secretum. Nam etsi amici ita alteri
nostrum dicerent, ut dicta sua ad alterum pervenirent;
tamen scio plerumque ita fidem secreti esse
servatam, ut nec fratri committeretur. Erat enim
fidele indicium, et extraneo non esse proditum, quod
non esset cum fratre collatum.</p>
        </div3>
<div3>
          <head>40.</head>
          <p>
 His igitur tantis ac talibus bonis in excessum
quemdam, fateor, mentis elatus, superstitem me
 timere desieram, quod illum vita crederem digniorem:
et ideo excepi plagam, quam ferre non possum;
tolerabiliora enim tanti doloris praemeditata, quam
inexplorata vulnera. Quis jam moestum solabitur?
<pb n="1303B"/>
Quis afflictum levabit? Cum quo participabo curas?
Quis me ab istius mundi vindicabit usura? Tu enim
auctor negotiorum, censor servulorum, arbiter fratrum;
non litis, sed pietatis arbiter.</p>
        </div3>
<div3>
          <head>41.</head>
          <p>
 Nam si quando aliquid cum sancta sorore <emph>1125</emph> 
 mihi conferendum fuit, utra melior videretur
sententia, te judicem sumebamus, qui nullius laederes
os, atque utrique satisfacere gestiens, et
amandi affectum tenebas, et censendi modum; ut et
utrumque gratum dimitteres, et utriusque tibi gratiam
vindicares. Aut si ipse aliquid disceptandum deferres,
quam grata contentio tua! quam sine felle ipsa indignatio!
quam servulis ipsis coercitio non amara;
cum te fratribus magis deferre, quam ex affectu
disceres vindicare! Nobis enim professio repressit
<pb n="1303C"/>
studia coercendi; immo tu, frater, ab omni nos
abducebas
<pb n="1304A"/>
coercitionis affectu, vindicare pollicens, et
lenire desiderans.</p>
        </div3>
<div3>
          <head>42.</head>
          <p>
 Non mediocris igitur prudentiae testimonium,
quae ita a sapientibus definitur: Bonorum primum
esse Deum scire, et verum illud atque divinum pia
mente venerari, illam amabilem et concupiscendam
aeternae pulchritudinem veritatis tota mentis charitate
diligere. Secundum autem, in proximos a divino
illo fonte atque coelesti naturae derivare pietatem:
quod etiam mundi sapientes nostris hausere de legibus.
Neque enim derivare ista in hominum disciplinas,
nisi de coelesti illo divinae legis fonte potuissent.</p>
        </div3>
<div3>
          <head>43.</head>
          <p>
 Quid igitur observantiam ejus erga Dei cultum
praedicem? Qui priusquam perfectioribus esset initiatus
<pb n="1304B"/>
mysteriis, in naufragio constitutus, cum ea qua
veheretur, navis scopuloso illisa vado, et urgentibus
hinc atque inde fluctibus solveretur, non mortem metuens,
sed ne vacuus mysterii exiret e vita; quos
initiatos esse cognoverat, ab his divinum illud fidelium
sacramentum poposcit: non ut curiosos
oculos inferret arcanis, sed ut fidei suae consequeretur
auxilium. Etenim ligari fecit in orario, et
orarium involvit collo, atque ita se dejecit in mare,
non requirens de navis compage resolutam tabulam,
cui supernatans juvaretur, quoniam fidei solius arma
quaesierat. Itaque his se tectum atque munitum satis
credens, alia auxilia non desideravit.</p>
        </div3>
<div3>
          <head>44.</head>
          <p>
 Simul fortitudinem ejus spectare licet, qui
fatiscente remigio, non quasi naufragus tabulam
<pb n="1304C"/>
sumpserit, sed quasi fortis ex se ipso adminiculum
<pb n="1305A"/>
suae virtutis assumpserit: nec deseruit <emph>1126</emph> spes,
nec fefellit opinio. Denique primus servatus ex undis,
et in portum terrenae stationis evectus, praesulem
suum, cui se crediderat, recognovit: statimque ubi
etiam caeteros servulos suos vel ipse liberavit, vel
liberatos comperit, negligens facultatum, nec amissa
desiderans, Dei ecclesiam requisivit; ut ageret gratias
liberatus, et mysteria aeterna cognosceret, pronuntians
 nullum referenda gratia majus esse officium.
 Quod si homini non referre, simile homicidio
judicatum est; quantum crimen est non referre
Deo!</p>
        </div3>
<div3>
          <head>45.</head>
          <p>
 Est ergo prudentis agnoscere se ipsum, et
quemadmodum a sapientibus definitum est, secundum
naturam vivere. Quid enim est tam secundum naturam,
<pb n="1305B"/>
quam referre auctori gratiam? Aspice coelum
hoc; nonne auctori refert gratiam, cum videtur? <hi>Coeli</hi> 
 enim <hi>enarrant gloriam Dei, et opera manuum ejus
annuntiat firmamentum <note>(Psal. XVIII, 2)</note>
          </hi>. Mare ipsum
cum sedatum atque tranquillum est, divinae serenitatis
testatur indicium: cum movetur, indignatio
superna terrori est. Nonne omnes Dei gratiam jure
miramur, cum advertimus quod insensibilis natura
quadam sensibili ratione suos fluctus coerceat, et
fines suos unda cognoscat? Nam de terris quid loquar,
quae divino obedientes praecepto omnibus sponte
animantibus pabulum subministrant <note>(Gen. I, 11)</note>;
atque id quod acceperint agri, velut crescentibus
usuris multiplicatum, cumulatumque restituunt?</p>
        </div3>
<div3>
          <head>46.</head>
          <p>
 Ergo ille qui natura duce divini rationem
<pb n="1305C"/>
operis igneo mentis vigore perceperat, scivit primo
omnium servatori suo gratiam esse referendam: sed
<pb n="1306A"/>
quia referre non poterat, habere poterat. Est enim
hujuscemodi gratiae vis, ut et cum refertur, habeatur;
et habendo referatur. Referebat igitur gratiam, deferebat
fidem. Nam qui tantum mysterii coelestis
involuti in orario praesidium fuisset expertus, quantum
arbitrabatur si ore sumeret, et toto pectoris
hauriret arcano! quam majus putabat fusum in
viscera, quod tantum sibi tectum orario profuisset!</p>
        </div3>
<div3>
          <head>47.</head>
          <p>
 Sed non ita avidus fuit, ut esset incautus;
scimus enim plerosque aviditate studii praetermittere
cautionem. Advocavit ad se episcopum <note>(24, q. 1,
cap. Advocavit)</note>, <emph>1127</emph> nec ullam veram putavit
nisi verae fidei gratiam, percontatusque ex eo est
utrumnam cum episcopis catholicis, hoc est, cum
Romana Ecclesia conveniret? Et forte ad id locorum
<pb n="1306B"/>
in schismate regionis illius Ecclesia erat;
Lucifer enim se a nostra tunc temporis communione
diviserat, et quamquam pro fide exsulasset, et fidei
suae reliquisset haeredes; non putavit tamen fidem
esse in schismate. Nam etsi fidem erga Deum tenerent,
tamen erga Dei Ecclesiam non tenebant, cujus
patiebantur velut quosdam artus dividi, et membra
lacerari. Etenim cum propter Ecclesiam Christus
passus sit, et Christi corpus Ecclesia sit <note>(Ephes.
V, 25)</note>; non videtur ab his exhiberi Christo fides, a
quibus evacuatur ejus passio, corpusque distrahitur.</p>
        </div3>
<div3>
          <head>48.</head>
          <p>
 Itaque quamvis gratiae fenus teneret, et metueret
tanti nominis debitor navigare; tamen eo
transire maluit, ubi tuto posset exsolvere: judicabat
enim divinae solutionem gratiae in affectu ac fide
<pb n="1306C"/>
esse; quam quidem statim ubi primum copia liberior
Ecclesiae fuit, implere non distulit. Deique gratiam
<pb n="1307A"/>
et accepit desideratam, et servavit acceptam. Nihil
igitur ea prudentia sapientius, quae divina et humana
secernit.</p>
        </div3>
<div3>
          <head>49.</head>
          <p>
 Nam quid spectatam in stipendiis forensibus
ejus facundiam loquar? Quam incredibili admiratione
in auditorio praefecturae sublimis emicuit!
Sed malo illa laudare, quae perceptis mysteriis Dei
duxit humanis esse potiora.</p>
        </div3>
<div3>
          <head>50.</head>
          <p>
 Fortitudinem quoque ejus si quis plenius spectare
volet, consideret quoties post naufragium invicto
quodam contemptu vitae hujus, maria transfretaverit:
diffusasque regiones obeundo peragrarit:
postremo quod hoc ipso tempore periculum non refugerit,
sed ad periculum venerit, patiens injuriae,
negligens frigoris, atque utinam sollicitus cautionis!
<pb n="1307B"/>
Sed hoc ipso beatus, quod dum licuit vigore uti corporis,
inoffenso ad exsequenda quae vellet, functus <emph>1128</emph> 
 juventutis officio, vitam vixit, debilitatem
ignoravit.</p>
        </div3>
<div3>
          <head>51.</head>
          <p>
 Qua vero prosecutione simplicitatem ejus edisseram?
Ea est enim quaedam morum temperantia,
mentisque sobrietas. Date, quaeso, veniam, et permittite
dolori meo; ut de eo mihi paulo uberius liceat
loqui, cum quo jam non conceditur colloqui. Certe
et vobis proficit, ut advertatis non fragilitate quadam
vos hoc officium, sed judicio detulisse: nec misericordia
mortis impulsos, sed virtutum honorificentia
provocatos; anima enim benedicta omnis simplex <note>(Prov., XI)</note>.
Tanta autem simplicitas erat, ut
conversus in puerum, simplicitate illius aetatis innoxiae,
<pb n="1307C"/>
perfectae virtutis effigie, et quodam innocentium
morum speculo eluceret. Intravit igitur in
regnum coelorum, quoniam credidit Dei verbo; quoniam
sicut puer artem repulit adulandi, injuriae dolorem
clementer absorbuit, quam inclementius vindicavit:
querelae quam dolo promptior, satisfactioni
facilis, difficilis ambitioni, sanctus pudori; ut frequenter
in eo superfluam magis verecundiam praedicares,
 quam necessariam quaereres.</p>
        </div3>
<div3>
          <head>52.</head>
          <p>
 Sed numquam superflua fundamenta virtutis;
pudor enim non revocat, sed commendat officium.
Itaque velut quadam virginali verecundia suffusus
ora, cum vultu affectum proderet, si forte aliquam
subito veniens offendisset parentem, velut depressus
<pb n="1308A"/>
et quasi demersus in terram, licet in ipso nequaquam
dissimilis coetu virorum, rarus attollere os,
elevare oculos, referre sermonem: quod pudico quodam
mentis pudore faciebat, cum quo castimonia
quoque corporis congruebat. Etenim intemerata sacri
baptismatis dona servavit, mundus corpore, purior
corde: non minus adulterini sermonis opprobrium,
quam corporis perhorrescens: non minorem ratus
pudicitiae reverentiam deferendam integritate verborum,
quam corporis castitate.</p>
        </div3>
<div3>
          <head>53.</head>
          <p>
 Denique in tantum castimoniam dilexit, ut <emph>1129</emph> 
 nec uxorem expeteret; licet in eo non solum
castitatis appetentia fuerit, sed etiam pietatis gratia.
Miro autem modo et conjugium dissimulabat, et
jactantiam declinabat: tantaque erat dissimulatio,
<pb n="1308B"/>
ut nobis quoque urgentibus, differre magis consortium,
quam refugere videretur. Hoc unum itaque
fuit, quod nec fratribus crederet: non aliqua cunctationis
haesitantia, sed virtutis verecundia.</p>
        </div3>
<div3>
          <head>54.</head>
          <p>
 Quis igitur non miretur virum inter fratres
duos alterum virginem, alterum sacerdotem, aetate
medium, magnanimitate non imparem, ita inter duo
maxima munera praestitisse; ut alterius muneris castitatem,
alterius sanctitatem referret, non professionis
vinculo, sed virtutis officio? Ergo si libido atque
iracundia reliquorum vitiorum educatrices sunt, jure
castitatem atque clementiam dixerim quasdam virtutum
parentes; quamquam pietas quoque ut omnium
principatus bonorum, ita etiam seminarium virtutum
est caeterarum.
<pb n="1308C"/>
</p>
        </div3>
<div3>
          <head>55. </head>
          <p>
Nam de parcimonia quid loquar, et quadam
habendi castitate? Is enim non quaerit aliena, qui
sua servat: nec inflatur immodico, qui contentus est
proprio. Nihil ergo aliud nisi proprium recuperare
voluit; magis ne fraudaretur, quam ut ditaretur.
Nam eos qui aliena quaererent, recte accipitres pecuniae
nominabat. Quod si radix malorum omnium avaritia
est; utique vitia exuit, qui pecuniam non requirit <note>(I Tim. VI, 10)</note>.</p>
        </div3>
<div3>
          <head>56.</head>
          <p>
 Non umquam accuratioribus epulis aut congestis
ferculis delectatus est, nisi cum amicos rogaret:
quantum naturae satis esset, non quantum
voluptati superesset, requirens. Et certe erat non pauper
opibus, sed tamen pauper spiritu. De istius beatitudine.
<pb n="1309A"/> <note>(Matth. V, 3)</note> 
 nequaquam utique dubitare
debemus, qui neque ut opulens, exsultavit in divitiis:
neque ut pauper, exiguum quod habuit, judicavit.</p>
        </div3>
<div3>
          <head>57.</head>
          <p>
 Superest ut ad conclusionem cardinalium virtutum,
etiam justitiae partes in eo debeamus advertere.
Nam etsi cognatae sint inter se, concretaeque virtutes;
tamen singularum quaedam forma expressior
desideratur, maximeque justitiae. Ea enim sibi parcior
foris tota est, et quidquid habet quadam inclementia
sui, dum rapitur amore communi, transfundit
in proximos.</p>
        </div3>
<div3>
          <head>58.</head>
          <p>
 Sed hujus multiplex est species. Alia erga
propinquos, alia erga universos, alia erga Dei cultum,
vel adjumentum inopum. Itaque qualis in universos
<pb n="1309B"/>
fuerit, provincialium, quibus praefuit, studia
docent: qui parentem magis fuisse proprium, quam
judicem loquebantur: gratum piae necessitudinis arbitrum,
constantem aequi juris disceptatorem.</p>
        </div3>
<div3>
          <head>59.</head>
          <p>
 Inter fratres autem qualis fuerit, licet <emph>1130</emph> 
omne hominum genus benevolentia complecteretur,
indivisum patrimonium docet: nec distributa aut
delibata, sed reservata haereditas. Etenim pietatem
sibi causam esse negavit testandi. Nam hoc quoque
ultimo sermone signavit, cum quos dilexerat, commendaret;
sibi nec uxoris arbitrium fuisse ducendae,
ne a fratribus divelleretur: nec testamenti faciendi
voluntatem, ne nostrum in aliquo arbitrium laederetur.
Denique et oratus et obsecratus a nobis, nihil
tamen condendum putavit: non oblitus tamen pauperum,
<pb n="1309C"/>
sed tantum obsecrans esse tribuendum,
quantum nobis justum videretur.</p>
        </div3>
<div3>
          <head>60.</head>
          <p>
 Quo uno satis et divini timoris expressit indicium,
et humanae edidit religionis exemplum. Nam
quod pauperibus contulit, Deo detulit; quoniam <hi>qui
largitur pauperi, Deo fenerat <note>(Prov. XIX, 17)</note>
          </hi>: et postulando
quod justum est, non exiguum, sed totum
reliquit. Haec enim est summa justitiae, vendere quae
habeas, et conferre pauperibus. Qui enim <hi>dispersit,
dedit pauperibus, justitia ejus manet in aeternum <note>(Psal. CXI, 9)</note>
          </hi>.
Ergo dispensatores nos, non haeredes
reliquit; nam haereditas successori quaeritur, dispensatio
pauperibus obligatur.</p>
        </div3>
<div3>
          <head>61.</head>
          <p>
 Unde non immerito quantus fuerit, hodie
quoque per vocem lectoris parvuli, Spiritus sanctus
<pb n="1309D"/>
expressit: <hi>Innocens manibus, et mundo corde, qui
non accepit in vanum animam suam, nec fecit proximo
<pb n="1310A"/>
suo dolum: haec est generatio requirentium Deum <note>(Psal. XXIII, 4, 6)</note>
          </hi>.
Hic ergo et in montem Domini
ascendet, et in tabernaculo habitabit Dei; quia <hi>ingressus
sine macula, operatus est justitiam, locutus est
veritatem, non decepit proximum <note>(Psal. XIV, 2, 3)</note>
          </hi>:
nec pecuniam feneratus est suam, qui semper voluit
recuperare haereditariam. Agnosco oraculum;
quod enim nulla ordinavit dispositio, Spiritus revelavit.</p>
        </div3>
<div3>
          <head>62.</head>
          <p>
 Quid vero illud recenseam, quod supra ipsam
justitiam pietate progressus; cum quaedam incubatori
communium fructuum mei contemplatione muneris
putasset esse tribuenda, largitatis me jactabat
auctorem, portionis suae lucrum ad commune consortium
conferebat.
<pb n="1310B"/>
</p>
        </div3>
<div3>
          <head>63. </head>
          <p>
Haec et alia, quae mihi tunc erant voluptati,
maxime nunc recordationem doloris exasperant.
Manent tamen, eruntque semper, nec umquam velut
umbra praetereunt, neque enim virtutis gratia cum
corpore occidit, nec idem naturae meritorumque
finis; licet ipsius naturae usus non in aeternum occidat,
sed temporali quadam vacatione requiescat.</p>
        </div3>
<div3>
          <head>64.</head>
          <p>
 Talibus igitur perfunctum virtutibus, ereptum
periculis desiderio magis quam amissione flebo.
Suadet enim ipsa opportunitas mortis, ut prosequendum
magis gratia, quam dolendum <emph>1131</emph> putemus;
scriptum est enim in communi dolore proprium vacare
debere <note>(IV Esdr. X, 11 et seq.)</note>. Neque enim
prophetico sermone uni illi mulieri, quae figuratur,
sed singulis dicitur, cum Ecclesiae dictum
<pb n="1310C"/>
videtur.</p>
        </div3>
<div3>
          <head>65.</head>
          <p>
 Dicitur ergo et ad me, et dicit Scriptura coelestis:
Hoccine doces, sic instituis Dei plebem? An
nescis quia exemplum tuum periculum caeterorum
est? Nisi forte exauditum non esse te quereris. Primum
istud arrogantis est impudentiae, mereri solum
velle, quod multis etiam sanctis negatum noveris;
cum scias, <hi>quia non est personarum acceptor Deus <note>(Act. X, 34)</note>
          </hi>.
Nam etsi misericors Deus, tamen si
semper exaudiret omnes, non jam ex voluntate libera,
sed ex quadam velut necessitate facere videretur;
Deinde cum omnes rogent, si exaudiret omnes,
nemo moreretur. Pro quantis ergo quotidie rogas!
Numquid constitutio Dei contemplatione solvenda
est tui? Cur ergo non impetratum aliquando
<pb n="1310D"/>
doles, quod non semper impetrabile esse cognoscis?
<pb n="1311A"/>
</p>
        </div3>
<div3>
          <head>66. </head>
          <p>
Stulte, inquit, <hi>super omnes mulieres, nonne
vides luctum nostrum, et quae nobis contigerunt, quoniam
Sion mater nostra omnium tristitia contristatur,
et humilitate humiliata est. Lugete validissime et nunc,
quoniam omnes lugemus; et tristes sitis, quoniam omnes
contristati sumus: tu enim contristaris</hi> in fratre. <hi>Interroga terram et dicet tibi, quoniam haec est quae
debeat lugere, tantorum superstes germinum: et ex ipsa,</hi> 
inquit, <hi>ab initio omnes nati, et alii venient, et ecce
pene omnes in perditionem ambulant, et in exterminium
fit multitudo eorum. Et quis ergo debet lugere magis,
nisi quae tam magnam multitudinem perdidit, quam tu
qui pro uno doles <note>(IV Reg. X, 6 et seq.)</note>
          </hi>?</p>
        </div3>
<div3>
          <head>67.</head>
          <p>
 Absorbeat igitur nostrum dolorem communis
dolor, et acerbitatem proprii moeroris excludat.
<pb n="1311B"/>
Non enim dolere debemus eos, quos cernimus
liberatos; neque enim otiose tam sanctas hoc tempore
animas corporeis vinculis reminiscimur absolutas.
Namque velut divino judicio tam graves viduas, ita
uno tempore defunctas videmus, ut profectionis quidam
videatur excessus, non mortis occasus; ne veterana
emeritis stipendiis pudicitia in dubium diu
servati pudoris incideret. Quos gemitus mihi, quos
dolores tam acerba excitat recordatio! Et si moeroribus
non vacabam; tamen in ipso dolore privato, in
ipso tantorum amisso flore meritorum, communis
quaedam naturae me conditio solabatur: defixusque
in uno dolor acerbitatem publici funeris, domesticae
specie pietatis obduxerat.</p>
        </div3>
<div3>
          <head>68.</head>
          <p>
 Repeto ergo, sacra Scriptura, solatia tua; juvat
<pb n="1311C"/>
enim tuis praeceptis, tuis sententiis immorari.
 Quam facilius est coelum et terram praeterire, quam
de Lege unum apicem cadere <note>(Luc. XVI, 17)</note>! Sed
jam audiamus quae scripta sunt: <hi>Nunc,</hi> inquit, <hi>retine
apud temet ipsam dolorem tuum, et</hi> <emph>1132</emph> <hi>fortiter
fer, qui tibi contigerunt, casus. Si enim justificaveris
terminum Dei, et filium tuum recipies in tempore, et in
mulieribus collaudaberis <note>(IV Esdr. X, 15, 16)</note>
          </hi>. Si hoc
ad mulierem, quanto magis ad sacerdotem? Si de filio,
non utique absurdum etiam de fratrum amissione
talia posse memorari; quamquam si mihi fuisset
filius, numquam eum amplius dilexissem. Nam sicut
in obitu liberorum effusi labores, suscepti frustra dolores
moerorem videntur augere; ita etiam in fratribus
consuetudinis usus atque collegii acerbitatem
<pb n="1311D"/>
doloris accendunt.</p>
        </div3>
<div3>
          <head>69.</head>
          <p>
 Sed ecce dicentem Scripturam audio: <hi>Noli facere
hunc sermonem, sed consenti persuaderi. Qui enim
casus Sion? Consolare propter dolorem Hierusalem.
Vides enim quia sancta nostra contaminata sunt, et
<pb n="1312A"/>
nomen quod nominatum est super nos, pene profanatum
est, et illi nostri contumeliam passi sunt, et sacerdotes
nostri succensi sunt, et levitae nostri in captivitate
fuerunt, et mulieres nostrae contaminatae sunt, et virgines
nostrae vim passae, et justi nostri rapti, et parvuli nostri proditi
sunt, et juvenes nostri servierunt, et fortes nostri invalilidi
facti sunt. Et quod omnium majus, signaculum Sion
quoniam resignata est de gloria sua, nunc et tradita est in
manibus eorum, qui nos oderunt. Tu ergo excute tuam multam
tristitiam, et depone abs te multitudinem dolorum; ut
tibi repropitietur fortis, et requiem faciat tibi Altissimus
requietione dolorum <note>(Ibid., 20 et seq.)</note>
          </hi>.</p>
        </div3>
<div3>
          <head>70.</head>
          <p>
 Cessabunt igitur lacrymae, parendum est enim
remediis salutaribus, quia debet aliquid inter fidos
et perfidos interesse. Fleant ergo qui spem resurrectionis
<pb n="1312B"/>
habere non possunt, quam non sententia
Dei eripit, sed fidei inclementia. Intersit inter Christi
servulos, idolorumque cultores; ut illi fleant suos,
quos in perpetuum existimant interiisse: illi nullas
habeant lacrymarum ferias, nullam tristitiae requiem
consequantur, qui nullam putant requiem mortuorum.
Nobis vero quibus mors non naturae, sed vitae
istius finis est; quoniam in melius ipsa natura reparatur,
fletus omnes casus mortis abstergat.</p>
        </div3>
<div3>
          <head>71.</head>
          <p>
 Certe si illi sibi aliqua solatia repererunt, qui
finem sensus, defectumque naturae mortem arbitrati
sunt; quanto magis nos, quibus meliora post mortem
praemia bonorum factorum conscientia pollicetur!
Habent gentiles solatia sua, quia requiem malorum
omnium mortem existimant: et ut vitae fructu carent,
<pb n="1312C"/>
ita etiam caruisse se putant omni sensu et dolore
poenarum, quas in hac vita graves et assiduas
sustinemus. Nos vero ut erectiores praemio, ita etiam
patientiores solatio esse debemus; non enim amitti,
sed praemitti videntur, quos non assumptura mors,
sed aeternitas receptura est.</p>
        </div3>
<div3>
          <head>72.</head>
          <p>
 Cessabunt ergo lacrymae: aut si cessare non
poterunt, in communibus lamentis flebo te, frater, et
sub dolore publico domesticos gemitus <emph>1133</emph> tegam.
Nam cessare qui poterunt, cum ad omnem sonum
nominis tui lacrymae subrepant, vel cum usus ipse
recordationem excitat, vel cum affectus imaginem
repraesentat, vel cum recordatio dolorem renovat?
Quando enim dees, qui tantis officiis repraesentaris?
 Ades, inquam, et semper offunderis, et toto te animo
<pb n="1312D"/>
ac mente complector, aspicio, alloquor, osculor,
comprehendo vel in ipsa quiete nocturna, vel in luce
clara; cum revisere et consolari dignaris moerentem.
Denique ipsae jam noctes, quae quasi molestiores,
vivente te, videbantur; quod mutui conspectus
<pb n="1313A"/>
copiam denegarent: ipse jam somnus colloquiorum
nostrorum dudum interruptor inamabilis, dulcis esse
jam coepit; quia te mihi reddidit. Non igitur miseri,
sed beati; quorum nec praesentia deficit, nec cura
minuitur, et augetur gratia. Etenim somni similis
imago mortis.</p>
        </div3>
<div3>
          <head>73.</head>
          <p>
 Quod si in quiete nocturna vinculis adhuc corporeis
inhaerentes, et quasi inter carceraria religatae
claustra membrorum; possunt tamen animae altiora
et discreta perspicere: quanto magis spectant haec,
cum jam puro aethereoque sensu nulla corporeae labis
impedimenta patiuntur! Meritoque mihi conquerenti,
 vergente quodam jam in occasum die, quod
non reviseres quiescentem, totus omni tempore individuus
adfuisti; ita ut illo perfusus sopore membrorum,
<pb n="1313B"/>
cum ego vigilarem tibi, tu viveres mihi, dicerem:
Quid est mors, frater? Nam certe nullis a
me separabare momentis; ita enim ubique praesto
eras, ut quam in istius vitae usu habere nostri copiam
nequibamus, nunc nobis semper et ubique praesto
sit. Nam tunc utique omnia praesto esse non poterant;
nec enim complexiones nostrae, conspectusque et osculorum
corporalium suavitates locis omnibus et omnibus
temporibus suppetebant. Animorum imagines
semper nobiscum erant, etiam quando non eramus
una: quae ne nunc quidem occiderunt, assiduoque
advolant, quo majore desiderio, eo majore copia.</p>
        </div3>
<div3>
          <head>74.</head>
          <p>
 Teneo igitur te, frater, nec mihi te aut mors
aut tempus avellet. Ipsae dulces lacrymae sunt, ipsi
fletus jucundi, quibus restinguitur ardor animi, et
<pb n="1313C"/>
quasi relaxatus evaporat affectus. Neque enim sine
te esse possum, aut tui non meminisse umquam, aut
meminisse sine lacrymis. O amari dies, qui interruptam
copulam proditis! O flebiles noctes, quae tam
bonum consortem quietis, et individuum mihi comitem
perdidistis! Quas ederetis cruces, nisi se offunderet
imago praesentis, nisi visiones animi repraesentarent,
quem species corporis denegaret!</p>
        </div3>
<div3>
          <head>75.</head>
          <p>
 Jam jam, frater animo meo charissime, quamquam
tu immaturo decesseris obitu; beatus tamen,
qui ista non sustines, nec amissum fratrem moerere
compelleris, quem absentem diu ferre non poteras,
sed recursu celeri revisebas. <emph>1134</emph> Quod si tunc
solitudinis meae taedia repellere, moestitiam fraternae
mentis ablevare properabas; quanto nunc crebrius afflictum
<pb n="1313D"/>
animum debes revisere, et ex te conceptum,
per te lenire moerorem!</p>
        </div3>
<div3>
          <head>76.</head>
          <p>
 At mihi tamen dat aliquas officii usus inducias,
et obsequii sacerdotalis intentio abducit animum:
sanctae vero sorori quid fiet, quae licet divino
<pb n="1314A"/>
metu pietatem temperet; rursus tamen ipsum pietatis
dolorem studio religionis accendit, strata humi et
totum gremio sui complexa tumulum, laborioso fessa
incessu, tristis affectu, dies noctesque moerorem integrat?
Nam licet fletum plerumque sermone suspendat,
 in oratione renovat: et quamvis Scripturarum
memoria consolationes serentibus praecurrat; flendi
tamen desiderium precandi assiduitate compensat,
lacrymarum ubertatem tunc praecipue, quando nemo
interrumpere possit, instaurans. Ita quod miserearis,
habes: quod reprehendas, non habes; flere enim in
oratione virtutis est. Et quamquam istud familiare
virginibus, quibus mollior sexus, tenerior affectus,
contuitu communis fragilitatis in lacrymas etiam sine
domestici sensu doloris exuberat; tamen cum major
<pb n="1314B"/>
causa moerendi est, finis moeroribus excluditur.</p>
        </div3>
<div3>
          <head>77.</head>
          <p>
 Deest igitur consolandi via, quia suppetit excusandi
gratia. Neque enim possis prohibere, quod
doceas; praesertim cum religionis astruat lacrymas,
non doloris; et communis seriem deplorationis metu
pudoris obtexat. Consolare ergo qui potes adire animum,
penetrare mentem. Cernat te esse praesentem,
sentiat non esse defunctum; ut cujus secura de merito,
ejus functa solatio, discat pro eo non graviter
dolere, qui se admonuerit non esse dolendum.</p>
        </div3>
<div3>
          <head>78.</head>
          <p>
 Sed quid ego te morer, frater? quid exspectem,
ut nostra tecum commoriatur, et quasi consepeliatur
oratio? Licet ipsa species et exanimis
corporis forma soletur, oculosque manens gratia et
permanens figura demulceat; nihil, inquam, moror,
<pb n="1314C"/>
procedamus ad tumulum. Sed prius ultimum coram
populo vale dico, pacem praedico, osculum solvo.
Praecede ad illam communem omnibus et debitam,
sed jam mihi prae caeteris desiderabilem domum.
Para hospiti consortium; et quemadmodum hic omnia
nobis fuere communia, ita illic quoque jus dividuum
nesciamus.</p>
        </div3>
<div3>
          <head>79.</head>
          <p>
 Ne, quaeso, cupientem tui diu differas, properantem
exspecta, festinantem adjuva, et si diutius
morari tibi videbor, accerse. Neque enim umquam
prolixius abfuimus a nobis, tu tamen solebas revisere.
Nunc quoniam tu redire jam non potes, nos ad
te ibimus: aequum est ut officium rependamus, subeamus
vicem. Numquam nobis fuit vitae conditio
discretior: semper aut sanitas aut aegritudo communis;
<pb n="1314D"/>
ut cum alter aegresceret, alter in morbum incurreret: <emph>1135</emph> 
 et cum alter revalesceret, uterque
consurgeret. Quomodo jus nostrum amisimus? Et nunc
consortium aegritudinis fuit, quomodo mortis consortium
non fuit?
<pb n="1315A"/>
</p>
        </div3>
<div3>
          <head>80. </head>
          <p>
Tibi nunc, omnipotens Deus, innoxiam commendo
animam, tibi hostiam meam offero: cape
propitius ac serenus fraternum munus, <emph>1136</emph> sacrificium
sacerdotis. Haec mei jam libamina praemitto,
in hoc ad te pignore venio, non pecuniae, sed
<pb n="1316A"/>
vitae pignore; ne me diutius residere facias tanti fenoris
debitorem. Non mediocris est fraterni amoris
usura, nec vilis naturae sors, quam cumulant incrementa
virtutis. Possum ferre, si cito cogar exsolvere.
</p>
        </div3>
      </div1>

<div1>
        <head>LIBER SECUNDUS. DE FIDE RESURRECTIONIS.</head>

<pb n="1315"/>
<p>
          <pb n="1315B"/> <emph>1135</emph> 1. Superiore libro aliquid indulsimus desiderio,
ne tamquam ferventi plagae austeriora adhibita
medicamenta exasperarent magis, quam lenirent
dolorem: simul quia fratrem saepius allocuti sumus,
et oculis tenebamus, absurdum non fuit relaxare
paulisper affectum naturae, qui lacrymis magis pascitur,
fletibus delinitur, stupore defigitur. Mollis enim
et tenera species est forma pietatis, nihil insolens
amat, nihil immite, nihil durum: ferendo autem
magis probatur patientia, quam resistendo.</p>
<div3>
          <head>2.</head>
          <p>
 Ergo quia dudum dies mortis inter lacrymabiles
aspectus debuit animum declinare fraternum, quia
totum tenebat; nunc quoniam die septimo ad sepulcrum
redimus, qui dies symbolum futurae quietis
est, a fratre paululum ad communem humani generis
<pb n="1315C"/>
cohortationem juvat derivare mentem, intentionemque
transfundere; ita ut neque toti sensibus defigamur
in fratre, ne obrepat affectus: neque tantae
exsules pietatis et gratiae eum, quem diligimus, deseramus;
et vere ipsi nobis tanti doloris augeamus
injuriam, si hodie nobis et in sermone moriatur.</p>
        </div3>
<div3>
          <head>3.</head>
          <p>
 Unde, proposuimus, fratres charissimi, solari
nos communi usu, nec durum putare, quidquid universos
maneret; et ideo mortem non esse lugendam:
primum, quia communis sit, et cunctis debita: deinde,
quia nos saeculi hujus absolvat aerumnis: postremo,
quia somni specie ubi ab istius mundi labore
requietum sit, vigor nobis vivacior refundatur. Quem
dolorem non soletur resurrectionis gratia? quem non
<pb n="1315D"/>
excludat moerorem, si credas nihil perire morte;
immo ipsius mortis celeritate fieri, ut plus perire
<pb n="1316B"/>
non possit? Erit ergo, fratres charissimi, ut in adhortatione
communi, etiam fratri nostrum pendamus
affectum: nec ab eo longius deviasse videamur, si
per resurrectionis spem, et futurae <emph>1136</emph> gloriae
suavitatem, etiam in sermone nobis hodie reviviscat.</p>
        </div3>
<div3>
          <head>4.</head>
          <p>
 Ordiamur igitur ab eo, ut lugendum nobis nostrorum
obitum non esse doceamus. Quid enim absurdius,
quam ut id quod scias omnibus esse praescriptum,
quasi speciale deplores? Hoc est animum supra
conditionem extollere, legem non recipere communem,
naturae consortium recusare, mentem carnis
inflari, et carnis ipsius nescire mensuram. Quid absurdius,
quam nescire qui sis, affectare quod non
sis? Aut quid imprudentius, quam quod futurum
<pb n="1316C"/>
scias, id cum acciderit, ferre non posse? Natura ipsa
nos revocat, et ab hujuscemodi moeroribus quadam
sui consolatione subducit. Quis est enim tam gravis
luctus, aut tam acerbus dolor, in quo non interdum
relaxetur animus? Habet hoc natura, ut quamvis
homines in tristibus rebus sint; tamen si modo
homines sunt, a moerore mentem paulisper abducant.</p>
        </div3>
<div3>
          <head>5.</head>
          <p>
 Fuisse etiam quidam feruntur populi, qui ortus
hominum lugerent, obitusque celebrarent. Nec
imprudenter; eos enim qui in hoc vitae salum venissent,
moerendos putabant: eos vero qui ex istius
mundi procellis et fluctibus emersissent, non injusto
gaudio prosequendos arbitrabantur. Nos quoque ipsi
 natales dies defunctorum obliviscimur, et eum quo
<pb n="1316D"/>
obierunt diem, celebri solemnitate renovamus.</p>
        </div3>
<div3>
          <head>6.</head>
          <p>
 Non est ergo gravis subeundus moeror secundum
<pb n="1317A"/>
naturam; ne aut excellentiorem aliquam naturae
exceptionem nobis arrogare videamur, aut communem
recusare. Etenim mors aequalis est omnibus,
indiscreta pauperibus, inexcepta divitibus. Et ideo
licet per unius peccatum, in omnes tamen pertransivit <note>(Rom. V, 18)</note>;
ut quem generis non refugimus
auctorem, non refugiamus et mortis: et sit nobis sicut
per unum mors, ita per unum etiam resurrectio;
nec recusemus aerumnam, ut perveniamus ad gratiam: <hi>Venit</hi> 
 enim, <emph>1137</emph> ut legimus, <hi>Christus salvum
facere, quod perierat <note>(Luc. XIX, 10)</note>
          </hi>: <hi>et ut non
solum vivorum, sed etiam mortuorum dominetur <note>(Rom.
XIV, 9)</note>
          </hi>. Lapsus sum in Adam, de paradiso ejectus in
Adam, mortuus in Adam; quomodo revocet, nisi me
in Adam invenerit, ut in illo culpae obnoxium, morti
<pb n="1317B"/>
debitum, ita in Christo justificatum <note>(S. Aug. de Pecc.
orig., cap. 41)</note>? Si ergo debitum est mortis, solutio
debet esse tolerabilis. Sed hic locus posterioribus
partibus reservandus.</p>
        </div3>
<div3>
          <head>7.</head>
          <p>
 Nunc propositum est asserere mortem graviori
non debere esse moerori, quod eum natura ipsa respuat.
Denique Lyciorum feruntur esse praecepta,
quae viros jubeant mulierum vestem induere, si moerori
indulgeant; eo quod mollem et effeminatum judicaverint
in viro luctum. Deforme est enim eos qui
pro fide, pro religione, pro patria, pro aequitate judicii,
atque intentione virtutis obvium morti debent
pectus offerre, moerere in alio gravius, quod in se,
si causa exegerit, sit expetendum. Nam quemadmodum
potes in te non refugere, quod impatientius alii
<pb n="1317C"/>
doleas accidisse? Depone moerorem, si potes: include,
si non potes.</p>
        </div3>
<div3>
          <head>8.</head>
          <p>
 Aut absorbendus omnis, aut premendus est dolor.
Cur enim moestitiam tuam non ratio potius,
quam dies leniat? Non quod oblitteratura est temporis
series, melius prudentia mitigabit. Quin etiam
hoc ipsum irreligiosum puto erga ipsorum memoriam,
quos dolemus amissos; ut oblivisci eorum malimus,
quam consolatione mulceri: aut cum horrore
reminisci, quam meminisse cum gratia: recordationem
timere, quorum imago debeat esse voluptati:
diffidere potius quam sperare de meritis defunctorum:
et poenae addictos, quam immortalitati debitos,
quos dilexeris, aestimare.</p>
        </div3>
<div3>
          <head>9.</head>
          <p>
 Sed dicis: Quos diligebamus, amisimus. Nonne
<pb n="1317D"/>
haec nobis cum ipso mundo elementisque communia
<pb n="1318A"/>
sunt; quia ad tempus credita in perpetuum tenere
non possumus? Gemit terra sub aratris, imbribus
caeditur, tempestate concutitur, stringitur frigore,
sole torretur: ut fructus annuos feta parturiat: et
cum se vario flore vestierit, proprio exuitur et spoliatur
ornatu. Quantos haec raptores habet? Nec fructum
suum queritur amissum, quem ideo generavit,
ut amitteret: nec imposterum negat, quem sibi meminit
auferendum.</p>
        </div3>
<div3>
          <head>10.</head>
          <p>
 Coelum ipsum non semper stellarum micantium
globis fulget, quibus quasi quibusdam insignitur coronis.
Non semper ortu lucis albescit, radiis solis irrutilat:
sed assiduis vicibus ille quidam mundi vultus
gratissimus, humenti noctium caligat horrore. Quid
gratius luce? quid sole jacundius? quae quotidie occidunt;
<pb n="1318B"/> <emph>1138</emph> 
 decessisse tamen haec nobis non moleste
ferimus, quia eum redire praesumimus. Doceris
in his quam in tuis debeas exhibere patientiam.
Si superiora tibi occidunt, nec dolori sunt; cur si
occiderint humana, doleantur?</p>
        </div3>
<div3>
          <head>11.</head>
          <p>
 Sit tamen patiens dolor, sit in tristibus modus,
qui exigitur in secundis. An si immoderate gaudere
non convenit, lugere convenit? Non enim mediocre
malum est immoderatio doloris, aut metus mortis.
Quantos ad laqueum impulit, armavit ad gladium; ut
in eo ipso amentiam suam proderent, mortem non
ferentes, et mortem appetentes: et quod pro malo
fugerent, pro remedio adsciscerent? Qui quoniam
consentaneum naturae suae ferre ac perpeti nequiverunt,
contrarium voto incidunt; ut ab his in perpetuum
<pb n="1318C"/>
separentur, quos sequi desideraverint. Sed haec
rara; quoniam natura ipsa revocat, etsi praecipitet
amentia.</p>
        </div3>
<div3>
          <head>12.</head>
          <p>
 Illud vero frequens in mulieribus, ut clamores
publicos serant, quasi metuant ne earum ignoretur
aerumna: ut illuviem vestis affectent, quasi in
ea sit sensus dolendi: ut impexum sordibus immadident
caput: ut postremo, quod plerisque in locis
vulgo fieri solet, discisso amictu, diloricata veste,
secreti pudoris nuda prostituant, quasi ipsum lenocinentur
pudorem, quia pudoris sui praemia perdiderunt.
Sic procaces oculi provocantur, ut concupiscant,
ut amare incipiant membra nudata: quae si non
aspicerent, non amarent. Atque utinam sordidata illa
tegumenta corporis non speciem, sed mentem obnuberent!
<pb n="1318D"/>
Latet plerumque sub tristi amictu mentis
<pb n="1319A"/>
lascivia: et deformis horror vestis obtexitur; ut secreta
petulantium tegantur animorum.</p>
        </div3>
<div3>
          <head>13.</head>
          <p>
 Satis pie virum luget, quae servat pudorem,
non deserit fidem. Haec bene defunctis officia impenduntur,
ut vivant in mentibus, in affectibus perseverent.
Non amisit virum, quae exhibet castitatem:
non est viduata conjugio, quae non mutavit nomen
mariti. Nec tu perdidisti haeredem, quae adjuvas cohaeredem:
sed pro successore corruptibilium, mutasti
consortem immortalium. Habes qui tibi repraesentet
haeredem: solve pauperi, quod debetur haeredi;
ut non solum maternae aut paternae senectutis,
sed etiam vitae propriae sit superstes. Plus successori
tuo relinquis, si portio ejus non ad luxum praesentium
proficiat, sed ad pretium futurorum.
<pb n="1319B"/>
</p>
        </div3>
<div3>
          <head>14. </head>
          <p>
Sed desideramus amissos. Duo sunt enim quae
maxime angunt, aut desiderium eorum, quos amiserimus,
sicut meo exemplo metior: aut quod eos
vitae suavitate privatos, creptos laboris sui fructibus
arbitremur. Tenera enim <emph>1139</emph> amoris est titillatio,
quae improvisum affectum excitat, ut sedandi
magis, quam excludendi doloris facultas relinquatur:
simul quia pium videtur desiderare quod amiseris,
et specie virtutis adolescit infirmitas.</p>
        </div3>
<div3>
          <head>15.</head>
          <p>
 Sed cur tu putes patientiorem illam esse debere,
quae dilectum ad peregrina dimiserit, et militiae
gratia, vel susceptae administrationis officio, vel
negotiandi usu transfretasse compererit; quam te
qui non fortuito arbitrio derelinqueris, aut studio
pecuniae, sed lege naturae? At recuperandi tibi interclusa
<pb n="1319C"/>
spes: quasi cuiquam certa sit redeundi. Et
plerumque dubia plus fatigant, ubi periculi metus integer, graviusque est timere, ne acciderit, quam
tolerare quod jam noveris accidisse. Aliud enim
summam formidinis coacervat, aliud finem exspectat
doloris.</p>
        </div3>
<div3>
          <head>16.</head>
          <p>
 An dominis jus est, quo decreverint, transferre
mancipia, Deo non est? Sed non suppetit exspectare
remeantem; suppetit tamen praecedentem
sequi. Et certe brevis vitae usus nec illi multum videtur
eripuisse, qui ante praecessit: nec te differre
diutius, qui remanseris.</p>
        </div3>
<div3>
          <head>17.</head>
          <p>
 Quod si desiderium tuum mitigare non possis;
nonne tamen videtur indignum pro desiderii
tui studio rerum ordinem velle converti? Amantium
<pb n="1319D"/>
ardentiora utique desideria sunt, et tamen necessitatis
contuitu temperantur: et si dolent deseri, lugere
tamen non solent: destituti amare impatientius
erubescunt. Ita patientia desiderii plus probatur.</p>
        </div3>
<div3>
          <head>18.</head>
          <p>
 Quid autem de his loquar, qui defunctos putant
vitae suavitate privari? Nulla potest esse jucunditas
inter has vitae nostrae amaritudines aut dolores,
<pb n="1320A"/>
quae vel ex corporis ipsius infirmitate, vel extrinsecus
accidentium incommoditate generantur.
Anxii enim semper, et ad ipsa laetiorum vota suspensi,
quodam fluctuamus incerto, sperantes dubia
pro certis, incommoda pro secundis, caduca pro solidis:
nihil habentes potestatis in arbitrio, nihil firmitatis
in voto. At si aliquid contra voluntatem acciderit,
perditos nos putamus; plusque adversorum
dolore frangimur, quam secundorum fructu potimur.
Quibus igitur carent bonis, qui magis eripiuntur incommodis?</p>
        </div3>
<div3>
          <head>19.</head>
          <p>
 Valetudo, credo, bona plus adjuvat, quam affligit
mala: aut opulentia plus delectat, quam egestas
afficit: aut filiorum magis amabilis gratia, quam
lugubris amissio: aut adolescentia jucundior, quam
<pb n="1320B"/>
senectus tristior. Quam plerumque suorum taedet votorum
et optati poenitet; ut doleat impetratum, quod
non impetrare metuebat. Exsilia vero, et caeterarum
poenarum acerbitates, quae potest compensare patria?
quae voluptates? Quae etiam cum adsunt;
debilitantur tamen, aut non utendi affectu, aut amittendi
metu.</p>
        </div3>
<div3>
          <head>20.</head>
          <p>
 Esto tamen: maneat inoffensus, immunis a doloribus,
perpes in voluptatibus vitae cursus <emph>1140</emph> 
humanae; quid tamen commodi consequi potest
anima in istiusmodi corporis inclusa compagibus, et
quibusdam membrorum angustiis coarctata? Si caro
nostra carcerem fugit, si detestatur omne quidquid
evagandi facultatem negat; quae utique parvis ultra
se audiendi videndique excurrere videtur sensibus:
<pb n="1320C"/>
quanto magis anima nostra corporeum istud evadere
gestit ergastulum, quae motu aereo libera, nescimus
quo vadat, aut unde veniat <note>(Joan. III, 8)</note>!</p>
        </div3>
<div3>
          <head>21.</head>
          <p>
 Scimus tamen quod corpori supervivat, et ea,
jam depositis proprii sensus repagulis expedita, libero
cernat obtutu, quae ante sita in corpore non
videbat. Quod exemplo dormientium possumus
aestimare (quorum animi velut sepulto quieti corpore,
ad altiora se subrigunt, et renuntiant corpori) rerum
absentium, vel etiam coelestium visiones. Ergo si mors
carnis ex saeculi nos absolvit aerummis, utique malum
non est, quae libertatem restituit, excludit dolorem.</p>
        </div3>
<div3>
          <head>22.</head>
          <p>
 Hinc igitur nobis adoriendus disputandi locus
mortem malum non esse; quia aerumnarum omnium
<pb n="1320D"/>
malorumque perfugium est, et fida statio securitatis,
ac portus quietis. Nam quid in hac vita non experimur
adversi? Quas non procellas, tempestatesque
perpetimur? quibus non exagitamur incommodis?
cujus parcitur meritis?</p>
        </div3>
<div3>
          <head>23.</head>
          <p>
 Sanctus patriarcha Israel profugus patria, fratre,
parentibus, domum mutavit exsilio <hi>(Gen. XXVIII,
<pb n="1321A"/>
5)</hi>, stuprum filiae <note>(Gen. XXXIV, 2)</note>, generi necem flevit <note>(Gen. XLIX, 5)</note>,
famen pertulit, sepulturam defunctus
amisit; transferri enim ossa sua, ne vel
mortuus requiesceret, obsecravit.</p>
        </div3>
<div3>
          <head>24.</head>
          <p>
 Sanctus Joseph odia fratrum, insidias invidorum,
servulorum obsequia, mercatorum imperia <note>(Genes. XXXVII, 4 et seq.)</note>,
dominae petulantiam, mariti
inscitiam, carceris quoque est expertus aerumnam <note>(Gen. XXXIX, 12 et seq.)</note>.</p>
        </div3>
<div3>
          <head>25.</head>
          <p>
 Sanctus David filios amisit duos: unum incestum <note>(II Reg. XIII, 29)</note>,
alterum parricidam <note>(II Reg.
XVIII, 14)</note>. Hos habuisse pudoris est, doloris est perdidisse.
Amisit et tertium, quem amabat, parvulum.
Hunc viventem adhuc flevit, mortuum non desideravit.
Sic enim legimus <note>(II Reg. XII, 18)</note> quod, aegrotante
<pb n="1321B"/>
puero, deprecabatur David Dominum pro eo, et
jejunavit, et in cilicio jacuit, et astantibus majoribus
natu, ut excitarent eum de terra, nec surgendum sibi,
nec coenandum putavit. Ubi vero defunctum puerum
comperit surrexit de terra, lavit illico, unctus est,
vestimenta mutavit, adoravit Dominum, cibum sumpsit <note>(Ibid., 20)</note>.
Cum haec miranda pueris suis viderentur,
respondit eis recte se, infante vivente, jejunasse
et plorasse; quia jure arbitrabatur Dominum
posse misereri, nec dubitandum quod vitam posset
servare viventis, qui posset vivificare defunctos: jam
vero, obita morte, quid jejunaret, qui jam non posset
reducere mortuum exanimemque revocare: <hi>Ego,</hi> inquit, <hi>ibo ad eum: ipse autem non revertetur ad me 
 <note>(Ib. 23)</note>
          </hi>. <emph>1141</emph>
</p>
        </div3>
<div3>
          <head>26.</head>
          <p>
 O maximum solatium desiderantis! O
<pb n="1321C"/>
verum sapientis judicium! O miram sapientiam servientis!
ut nemo sibi adversi aliquid accidisse indigne
ferat, et contra meritum suum se queratur afflictum.
Quis enim tu es, qui de tuo merito ante
pronunties? Cur praevenire desideras cognitorem?
Cur eripis sententiam judicaturo? Nec sanctis
istud permissum est, nec a sanctis impune umquam
est usurpatum. David se propterea flagellatum
suo carmine confitetur: <hi>Ecce ipsi peccatores et
abundantes in saeculo, obtinuerunt divitias. Ergo sine
causa justificavi cor meum, et lavi inter innocentes manus
meas: et fui flagellatus tota die, et index meus
in matutinum <note>(Ps. LXXII, 12 et seq.)</note>
          </hi>.</p>
        </div3>
<div3>
          <head>27.</head>
          <p>
 Petrus quoque quamvis plenus fide devotionis;
tamen quia nondum conscius nostrae infirmitatis praesumptive
<pb n="1321D"/>
dixerat Domino: <hi>Animam meam pro te ponam</hi> 
<pb n="1322A"/> <note>(Joan. XIII, 37)</note>;
tentationem praesumptionis antequam
tertio gallus cantaret incurrit <note>(Joan. XVIII,
27)</note>. Licet illa tentatio documentum fuerit ad salutem;
ut discamus non contemnere carnis infirmitatem,
ne contemnendo tentemur. Si Petrus tentatus
est, quis praesumat, quis astruat se non posse tentari?
Atque haud dubie pro nobis tentatus est Petrus, ut
in fortiore non esset tentamenti periculum: sed in
illo disceremus quemadmodum in persecutionibus resistentes,
etsi vitae studio tentaremur; tentationis tamen
aculeum patientiae lacrymis vinceremus.</p>
        </div3>
<div3>
          <head>28.</head>
          <p>
 Idem tamen David, ne quem fortassis Scripturarum
tenacem moveat factorum diversitas: idem,
inquam, David parricidam mortuum flevit, qui non
fleverat innocentem. Denique cum ploraret et lugeret,
<pb n="1322B"/>
dixit: <hi>Filius meus Abessalon, filius meus Abessalon;
quis dabit mihi mortem pro te <note>(II Reg. XVIII, 33)</note>
          </hi>?
Non solus ergo fletur Abessalon, fletur parricida, fletur
Ammon <note>(II Reg. XIII, 36)</note>. Non solum fletur incestus,
sed etiam vindicatur: alter contemptu regni,
alter fratris exsilio. Fletur sceleratus, non fletur dilectus.
Quae causa? quae ratio? Non mediocris
igitur in prudentibus deliberatio, sapientibus confirmatio;
magna enim prudentiae in tanta factorum diversitate
constantia, una fides. Et illos mortuos flevit,
et flendum infantem mortuum non putavit; illos
enim sibi periisse credebat, hunc resurrecturum
sperabat.</p>
        </div3>
<div3>
          <head>29.</head>
          <p>
 Sed de resurrectione posterius, nunc ad proposita
revertamur. Praemisimus enim etiam sanctos
<pb n="1322C"/>
viros gravia in hoc mundo et multa perpessos sine
suffragatione meritorum, cum aerumna laborum.
Unde regressus ad se David, in posterioribus dicit:
Memento, Domine, <hi>quia pulvis sumus, homo tamquam
foenum, dies ejus <note>(Ps. CII, 15)</note>
          </hi>; et alibi: <hi>Homo vanitati
similis factus est, dies ejus sicut umbra praetereunt <note>(Ps. CXLIII, 4)</note>
          </hi>.
Quid enim nobis <emph>1142</emph> miserius,
 qui tamquam spoliati et nudi projicimur in hanc
vitam, corpore fragili, corde lubrico, imbecillo
animo, anxii ad sollicitudines, desidiosi ad labores,
proni ad voluptates?</p>
        </div3>
<div3>
          <head>30.</head>
          <p>
 Non nasci igitur longe optimum, secundum
sancti Salomonis sententiam. Ipsum enim etiam ii
qui sibi visi sunt in philosophia excellere secuti
sunt. Nam ipse illis anterior, nostris posterior, ita
<pb n="1322D"/>
in Ecclesiaste locutus est: <hi>Et laudavi ego omnes defunctos
<pb n="1323A"/>
qui jam mortui sunt, magis quam viventes, quicumque
vivunt usque adhuc. Et optimus super hos duos,
qui nondum natus est, et qui non vidit hoc opus malum,
quod factum est sub sole. Et vidi ego universum
laborem, et omnem virtutem operis hujus; quia aemulatio
viro ab altero ejus. Et quidem hoc vanitas, et praesumptio
spiritus <note>(Eccles. IV, 2 et seq.)</note>
          </hi>.</p>
        </div3>
<div3>
          <head>31.</head>
          <p>
 Et quis hoc dixit, nisi ille qui sapientiam
poposcit et impetravit <note>(Sap. VII, 7)</note>; ut sciret compositionem
orbis terrarum, et virtutem elementorum,
anni cursus, et stellarum dispositiones, non
ignoraret naturas animalium, et iras colligeret bestiarum,
vim ventorum, et cogitationes hominum deprehenderet?
Quem igitur non latuerunt coelestia,
quemadmodum laterent mortalia? Qui cogitationem
<pb n="1323B"/>
mulieris investigavit sibi infantem vindicantis alienum <note>(III Reg. III, 27)</note>,
qui naturas animalium, quas
non acceperat, divina tamen gratia aspirante cognovit <note>(Sap. VII, 20)</note>:
hic de suae conditione naturae,
quam in se expertus est, errare aut mentiri potuit?</p>
        </div3>
<div3>
          <head>32.</head>
          <p>
 Sed non solus hoc sensit, etsi solus expressit.
Legerat sanctum dixisse Job: <hi>Pereat dies ille, in quo
natus sum <note>(Job. III, 3)</note>
          </hi>; et cognoverat nasci malorum
omnium esse principium: et ideo diem quo natus est,
perire optavit; ut tolleretur origo incommodorum:
et optavit perire diem generationis suae; ut diem
resurrectionis acciperet. Audierat etiam Salomon
dixisse patrem suum: <hi>Notum fac mihi, Domine, finem
meum, et numerum, dierum meorum; ut sciam
<pb n="1323C"/>
quid desit mihi <note>(Ps. XXXVIII, 5)</note>
          </hi>. Noverat enim David
non posse id quod perfectum est, hic comprehendi,
et ideo ad ea quae sunt futura, properabat. Nunc enim
ex parte scimus, et ex parte cognoscimus: tunc autem
id quod perfectum est, poterit comprehendi;
cum revelata facie nobis speculandae majestatis aeternitatisque
divinae coeperit relucere non umbra, sed
veritas <note>(I Cor. XIII, 12)</note>.</p>
        </div3>
<div3>
          <head>33.</head>
          <p>
 Nemo tamen festinaret ad finem, nisi vitae
istius fugeret incommoditatem. Et ideo etiam David
quare ad finem festinet, exposuit dicens: <hi>Ecce veteres
posuisti dies meos, et habitudo mea tamquam nihil
ante te: verumtamen universa vanitas, omnis homo vivens <note>(Ps. XXXVIII, 6)</note>
          </hi>.
Quid igitur moramur <emph>1143</emph> 
fugere vanitatem? aut quid nos delectat in hoc saeculo
<pb n="1323D"/>
vane conturbari, thesaurum pecuniarum condere,
<pb n="1324A"/>
et ignorare cui congregamus haeredi? Petamus
amoveri a nobis plagas, eripi nos ex insipienti saeculo,
carere peregrinatione diuturna, ad illam redire
patriam et naturalem domum. In hac enim terra advenae
sumus atque peregrini <note>(Ephes. II, 19)</note>: remigrandum
eo, unde descendimus: ambiendum et
obsecrandum non perfunctorie, sed obnixe; ut a
dolis et ab iniquitate loquacium liberemur. Et ille
qui remedium noverat, prolongatum tamen suum ingemit
incolatum, et cum peccatoribus et iniquis se
habitare deplorat <note>(Ps. CXIX, 5)</note>. Quid ego faciam, qui
et peccatum habeo, et ignoro remedium?</p>
        </div3>
<div3>
          <head>34.</head>
          <p>
 Hieremias quoque quod generatus sit, et ipse
deplorat his verbis, dicens: <hi>Heu me, mater! ut quid
me peperisti virum causam dicentem judicii in omni
<pb n="1324B"/>
terra? Non profui, neque profuit mihi quisquam:
virtus mea defecit <note>(Jerem. XV, 10)</note>
          </hi>. Si igitur sancti
viri vitam fugiunt, quorum vita etsi nobis utilis,
sibi tamen inutilis aestimatur; quid nos facere
oportet, qui nec aliis prodesse possumus, et nobis
vitam hanc quasi fenebrem pecuniam usurario quodam
cumulo gravescentem onerari in dies peccatorum
aere sentimus?</p>
        </div3>
<div3>
          <head>35.</head>
          <p>
 <hi>Quotidie morior,</hi> Apostolus dicit <note>(I Cor. XV, 31)</note>.
Melius utique, quam illi, qui meditationem mortis
philosophiam esse dixerunt: illi enim studium praedicarunt,
hic usum ipsum mortis exercuit. Et illi
quidem propter se: Paulus autem ipse perfectus
moriebatur non propter suam, sed propter nostram
infirmitatem. Quid autem est mortis meditatio, nisi
<pb n="1324C"/>
quaedam corporis et animae segregatio; quia mors
ipsa non aliud quam corporis atque animae secessio
definitur? Sed hoc secundum communem opinionem.</p>
        </div3>
<div3>
          <head>36.</head>
          <p>
 Secundum Scripturas autem triplicem esse
mortem accipimus. Una est cum morimur peccato,
Deo vivimus <note>(Rom. VI, 10)</note>. Beata igitur mors, quae
culpae refuga, Domino dedita, a mortali nos separat,
immortali nos consecrat. Alia mors est vitae hujus
excessus, qua mortuus est patriarcha Abraham,
patriarcha David, et sepulti sunt cum patribus suis;
cum anima nexu corporis liberatur. Tertia mors
est, de qua dictum est: <hi>Dimitte mortuos sepelire
mortuos suos <note>(Matth. VIII, 22)</note>
          </hi>. Ea morte non solum
caro, sed etiam anima moritur: <hi>Anima enim quae
<pb n="1324D"/>
peccaverit, ipsa morietur <note>(Ezech. XVIII, 4)</note>
          </hi>. Moritur
<pb n="1325A"/>
enim Domino, non naturae infirmitate, sed culpae.
Sed haec mors non perfunctio hujus est vitae, sed
lapsus erroris.</p>
        </div3>
<div3>
          <head>37.</head>
          <p>
 Una ergo est mors spiritalis, alia naturalis,
tertia poenalis. Sed non quae naturalis, eadem poenalis;
non enim pro poena Dominus, sed pro remedio
dedit mortem. Denique Adae peccanti praescriptum
est aliud pro poena, aliud <emph>1144</emph> pro remedio;
pro poena, cum dicitur: <hi>Quoniam audisti
vocem uxoris tuae, et manducasti de ligno, de quo praeceperam
tibi ab eo solo ne manducares, maledicta
terra in operibus tuis: in tristitia manducabis fructum
ejus omnibus diebus vitae tuae. Spinas et tribulos germinabit
tibi, et edes pabulum agri. Cum sudore vultus
tui manducabis panem tuum, donec revertaris in
<pb n="1325B"/>
terram, de qua assumptus es <note>(Gen. III, 17 et seq.)</note>
          </hi>.</p>
        </div3>
<div3>
          <head>38.</head>
          <p>
 Habes poenarum ferias, quia adversus spinas
saeculi hujus et sollicitudines mundi, voluptatesque
divitiarum, quae Verbum excludunt, poenam includunt <note>(Luc. VIII, 12)</note>;
mors pro remedio data est,
quasi finis malorum. Non enim dixit: Quoniam audisti
vocem mulieris, reverteris in terram; haec
enim esset poenalis sententia, quemadmodum est
illa: <hi>Maledicta terra spinas et tribulos germinabit
tibi;</hi> sed dixit: <hi>Manducabis panem tuum in sudore,
donec revertaris in terram.</hi> Vides mortem magis metam
esse nostrarum poenarum, qua cursus hujus
vitae inciditur?</p>
        </div3>
<div3>
          <head>39.</head>
          <p>
 Ergo mors non solum malum non est, sed
etiam bonum est. Denique pro bono quaeritur, sicut
<pb n="1325C"/>
scriptum est: <hi>Quaerent homines mortem et non invenient
eam <note>(Apoc. IX, 6)</note>
          </hi>. Quaerent enim illi qui dicturi
sunt montibus: <hi>Cadite super nos, et collibus:
Operite nos <note>(Luc. XXIII, 30)</note>
          </hi>. Quaeret etiam anima
illa, quae peccat. Quaerit dives ille positus in inferno,
qui vult digito Lazari refrigerari linguam
suam <note>(Luc. XVI, 24)</note>.</p>
        </div3>
<div3>
          <head>40.</head>
          <p>
 Videmus itaque quod et mors haec lucrum
est, et vita poena est. Unde et Paulus ait: <hi>Mihi vivere
Christus est, et mori lucrum <note>(Phil. I, 21)</note>
          </hi>. Quid
est Christus, nisi mors corporis, spiritus vitae? Et
ideo commoriamur cum eo, ut vivamus cum eo. Sit
quidam quotidianus usus in nobis, affectusque moriendi;
ut per illam, quam diximus, segregationem
a corporeis cupiditatibus anima nostra se discat extrahere,
<pb n="1325D"/>
et tamquam in sublimi locata, quo terrenae
adire libidines, et eam sibi glutinare non possint,
suscipiat mortis imaginem, ne poenam mortis incurrat.
Repugnat enim lex carnis legi mentis, et
<pb n="1326A"/>
eam legi erroris addicit, sicut Apostolus revelavit,
dicens: <hi>Video enim legem carnis meae repugnantem
legi mentis meae, et captivantem me in lege peccati <note>(Rom. VII, 23)</note>
          </hi>.
Omnes impugnamur, omnes sentimus:
sed non omnes liberamur. Et ideo infelix
ego homo, nisi remedium quaeram.</p>
        </div3>
<div3>
          <head>41.</head>
          <p>
 Sed quod remedium? <hi>Quis me liberabit de
corpore mortis hujus? Gratia Dei per Jesum Christum
Dominum nostrum <note>(Ibid., 24, 25)</note>
          </hi>. Habemus medicum, 
sequamur remedium. Remedium nostrum
Christi gratia est, et corpus mortis corpus est nostrum.
Ergo peregrinemur a corpore, ne peregrinemur
a Christo: etsi in corpore sumus, tamen
quae sunt corporis non sequamur, nec <emph>1145</emph> deseramus
jura naturae, sed dona gratiae praeoptemus:
<pb n="1326B"/> <hi>Dissolvi enim, et cum Christo esse multo melius: permanere
autem in carne magis necessarium propter
vos 
 <note>(Phil. I, 23, 24)</note>
          </hi>.</p>
        </div3>
<div3>
          <head>42.</head>
          <p>
 Sed non omnibus necessarium, Domine Jesu:
non mihi, qui nulli utilis sum; nam mihi lucrum
est mori, ne plura peccem. Lucrum mihi est mori,
qui ipso libro quo alios consolor, quasi vehementiore
monitore ad desiderium amissi fratris impellor;
quoniam me ejus non sinit oblivisci. Nunc
magis amo, et vehementius desidero. Desidero cum
loquor, desidero cum relego; et ideo hoc potius
scribendum arbitror, ne quando ab ejus recordatione
divellar. Quod non contra Scripturas facio, sed cum
Scripturis sentio; ut patientius doleam, impatientius
desiderem.
<pb n="1326C"/>
</p>
        </div3>
<div3>
          <head>43. </head>
          <p>
Praestitisti mihi, frater, ne mortem timerem,
atque utinam moriatur anima mea in anima tua;
hoc enim sibi Balaam pro maximo bono optat, donatus
Spiritu prophetandi: <hi>Moriatur,</hi> inquit, <hi>anima
mea in animis justorum, et fiat semen meum 
 sicut semen istorum <note>(Num. XXIII, 10)</note>
          </hi>. Et vere hoc
secundum prophetiam optat; qui enim viderat
ortum Christi, vidit ejus triumphale, vidit mortem,
vidit in eo perennem hominum resurrectionem; et
ideo mori non timet resurrecturus. Non moriatur
ergo anima mea in peccato, neque peccatum in se
recipiat: sed moriatur in anima justi: ut ejus recipiat
aequitatem. Denique qui moritur in Christo, fit
ejus gratiae particeps in lavacro.</p>
        </div3>
<div3>
          <head>44.</head>
          <p>
 Non ergo formidabilis mors, nec amara
<pb n="1326D"/>
egentibus, nec gravior divitibus, nec injusta senioribus,
nec ignava fortibus, nec perpetua fidelibus,
nec improvisa sapientibus. Quam multi enim
vitam solo mortis titulo consecrarunt, quantos vivere
<pb n="1327A"/>
puduit, mori profuit? Morte unius plerumque
accepimus maximos populos liberatos: morte imperatoris
fugatos exercitus hostium, quos vivus
vincere nequivisset.</p>
        </div3>
<div3>
          <head>45.</head>
          <p>
 Morte martyrum religio defensa, cumulata fides,
Ecclesia roborata est: vicerunt mortui, victi
persecutores sunt. Itaque quorum vitam nescimus,
horum mortem celebramus. Unde et David prophetice
gloriatus in suae mentis excessu: <hi>Pretiosa,</hi> 
inquit, <hi>in conspectu Domini mors sanctorum ejus <note>(Psal. CXV, 15)</note>
          </hi>.
Mortem maluit praeferre, quam vitam.
Ipsa mors martyrum praemium vitae est.
Morte etiam inimicorum odia solvuntur.</p>
        </div3>
<div3>
          <head>46.</head>
          <p>
 Quid plura? Unius morte mundus redemptus
est. Potuit enim Christus non mori, si voluisset:
<pb n="1327B"/>
sed neque refugiendam mortem quasi ignavam putavit,
neque melius nos quam <emph>1146</emph> moriendo servasset.
Itaque mors ejus vita est omnium. Morte
ejus signamur, mortem ejus orantes annuntiamus,
mortem ejus offerentes praedicamus: mors ejus
victoria est, mors ejus sacramentum est, mors ejus
annua solemnitas mundi est. Quid praeterea de ejus
morte dicamus, cum divino probemus exemplo,
quia immortalitatem mors sola quaesivit, atque ipsa
se mors redemit? Non igitur moerenda mors, quae
causa salutis est publicae: non fugienda mors,
quam Dei Filius non dedignatus est, non refugit.
Non solvendus ordo naturae; quod enim commune
est omnibus, exceptum in singulis esse non
potest.
<pb n="1327C"/>
</p>
        </div3>
<div3>
          <head>47. </head>
          <p>
Et mors quidem in natura non fuit, sed conversa
est in naturam; non enim a principio Deus
mortem instituit, sed pro remedio dedit. Et consideremus
ne videatur esse contrarium. Nam si bonum
est mors, cur scriptum est, quia <hi>Deus mortem
non fecit: sed malitia hominum mors introivit in orbem
terrarum <note>(Sap. I, 13; II, 24)</note>
          </hi>. Revera enim mors
divino operi necessaria non fuit, cum in paradiso
positis bonorum omnium jugis successus afflueret;
sed praevaricatione damnata in labore diuturno, gemituque
intolerando vita hominum coepit esse miserabilis:
debuitque dari finis malorum, ut mors restitueret,
quod vita amiserat. Immortalitas enim
oneri potius quam usui est, nisi aspiret gratia.</p>
        </div3>
<div3>
          <head>48.</head>
          <p>
 Et si bene discutias, non naturae mors ista
<pb n="1327D"/>
est, sed malitiae; manet enim natura, malitia moritur.
Resurgit quod fuit: atque utinam ut jam peccandi
liberum, ita vacuum culpae prioris! Sed hoc
ipsum indicio est mortem non esse naturae, quia
iidem erimus, qui fuimus. Itaque aut peccatorum
<pb n="1328A"/>
nostrorum supplicia pendemus, aut bene gestorum
gratiam consequemur. Resurget enim natura eadem,
jam stipendiis mortis honoratior. Denique <hi>mortui, qui in Christo sunt, resurgent primi: deinde
et nos qui vivimus,</hi> 
 inquit, <hi>simul cum illis rapiemur
in nubibus obviam Christo in aera; et ita semper cum
Domino erimus <note>(I Thess. IV, 15, 16)</note>
          </hi>. Illi primi, viventes
autem secundi. Illi cum Jesu, viventes per
Jesum. Illis dulcior vita post requiem: viventibus
etsi grata compendia, tamen ignota remedia.</p>
        </div3>
<div3>
          <head>49.</head>
          <p>
 Nihil est igitur quod in morte timeamus,
nihil quod debeamus dolere; si aut naturae repetenti
vita, quae accepta est, rependatur: aut petenti
impendatur officio, in quo religionis cultus, aut virtutis
usus est. Neque enim quisquam sibi, ut sic maneret,
<pb n="1328B"/>
optavit. Joanni promissum aestimatum est,
sed non est creditum. Verba tenemus, sententiam
derivamus. Ipse in libro negat sibi, quod non moreretur,
esse promissum; ne quem vana spes exemplo
incesseret. <emph>1147</emph> Quod si id velle spes insolens;
quanto insolentius, quod non praeter modum acciderit,
ultra modum dolere?</p>
        </div3>
<div3>
          <head>50.</head>
          <p>
 Gentiles plerumque se consolantur viri, vel
de communitate aerumnae, vel de jure naturae, vel
de immortalitate animae. Quibus utinam sermo constaret,
ac non miseram animam in varia portentorum
ludibria formasque transfunderent! Quid igitur
nos facere oportet, quorum stipendium resurrectio
est? cujus gratiam quoniam negare plerique non
possunt, fidem abnuunt. Et ideo eam non uno argumento
<pb n="1328C"/>
aliquo, sed pluribus modis, ut possumus,
astruamus.</p>
        </div3>
<div3>
          <head>51.</head>
          <p>
 Et quidem omnia aut usu, aut ratione, aut
exemplo, aut eo quia decorum sit ea esse, ideo esse
creduntur; et ad fidem singula suffragantur. Usus,
quia movemur: ratio, quia quod movet, virtutis
alterius convenit aestimari: exemplum, quia generavit
ager fruges, et ideo generaturum esse praesumimus:
decorum, quia et ubi fructum non putamus,
decere tamen credimus, ut virtutis opera minime
deseramus.</p>
        </div3>
<div3>
          <head>52.</head>
          <p>
 Singula igitur singulis astruuntur. Tribus tamen
evidentius colligitur resurrectionis fides, quibus
omnia comprehenduntur: ratione, universitatis
exemplo, testimonio rei gestae; quia plurimi
<pb n="1328D"/>
surrexerunt. Ratio evidens est; quia cum omnis vitae
nostrae usus in corporis animaeque consortio sit,
resurrectio autem aut boni actus praemium habeat,
aut poenam improbi; necesse sit corpus resurgere,
cujus actus expenditur. Quomodo enim in judicium
<pb n="1329A"/>
vocabitur anima sine corpore, cum de suo et
corporis contubernio ratio praestanda sit?</p>
        </div3>
<div3>
          <head>53.</head>
          <p>
 Resurrectio omnibus attributa est: sed ideo
difficile creditur, quia non nostrum meritum,
sed Dei munus est. Prima igitur resurrectionis fides
usus est mundi, rerumque status omnium, generationum
series, successionum vices, obitus ortusque
signorum, diei et noctis occasus, eorumque quotidie
tamquam rediviva successio. Temperamenti quoque
genitalis hujus terrae aliter ratio subesse non
posset, nisi humoris ipsius quo omnia terrena generantur,
quantum diurni solis aestus excoqueret,
tantum rore nocturno dispositio divina repararet.
Nam quid de fructibus loquar? Nonne tibi videntur
occidere, cum decidunt: resurgere, cum revirescunt?
<pb n="1329B"/>
Quod satum est, resurgit: quod mortuum
est, resurgit; et in eadem genera, in easdem species
reformatur. Hos terra primum reddidit fructus,
in his primum natura nostra speciem resurrectionis
imitata est.</p>
        </div3>
<div3>
          <head>54.</head>
          <p>
 Quid dubitas de corpore corpus resurgere?
Granum seritur, granum resurgit: pomum decidit,
pomum resurgit; sed flore granum induitur, folliculoque
vestitur: <hi>Et hoc mortale</hi> <emph>1148</emph> <hi>oportet induere
immortalitatem, et hoc corruptibile induere
incorruptionem <note>(I Cor. XV, 53)</note>
          </hi>. Flos resurrectionis
immortalitas est, flos resurrectionis incorruptio est.
Quid enim uberius quiete perpetua? quid locupletius
securitate diuturna? Hic est multiplex fructus,
cujus proventu pullulat fecundior hominum natura
<pb n="1329C"/>
post mortem.</p>
        </div3>
<div3>
          <head>55.</head>
          <p>
 Sed miraris quemadmodum putrefacta solidentur,
dispersa coeant, absumpta reparentur, non
miraris quemadmodum semina vapore et compressu
terrae soluta viridescant. Nam utique etiam ipsa terreno
coalitu putrefacta solvuntur, et cum occaecata
et mortua soli genitalis succus animaverit,
quodam calore vitali spiritum quemdam herbae viridantis
exhalant. Deinde paulatim teneram spicae
adolescentis aetatem culmo erigit, et vaginis quibusdam
natura tamquam sedula mater includit; ne pubescentem
glacies adurat aspera, atque a nimio solis
defendat ardore: frugem quoque ipsam adhuc
quasi primis erumpentem cunabulis, mox adultam
ne pluvia decutiat, ne aura dispergat, ne avium minorum
<pb n="1329D"/>
morsus interimat, vallo aristarum sepire
consuevit.
<pb n="1330A"/>
</p>
        </div3>
<div3>
          <head>56. </head>
          <p>
Quid igitur miraris si homines, quos acceperit,
terra restituat; cum seminum corpora quaecumque
susceperit, vivificet, erigat, vestiat, muniat,
atque defendat? Desine ergo dubitare quod depositum
generis humani terrae fides reddat, quae commendata
sibi semina usurario quodam fenore multiplicata
restituat. Nam quid de generibus arborum
loquar, quae posito surgunt de semine, fructusque
resolutos rediviva fecunditate resuscitant, et formae
veteri atque imagini suae reddunt, multasque aetates
quaedam arborum corpora reparata transmittunt;
ut ipsa durando vincant saecula? Putrescere videmus
acinum, vitem resurgere: surculus inseritur, arbor
renascitur. An de reparandis arboribus divina
est providentia, de hominibus nulla cura? Et qui ea
quae ad usus hominum dedit, perire non passus est;
<pb n="1330B"/>
hominem perire patietur, quem ad imaginem sui fecit?</p>
        </div3>
<div3>
          <head>57.</head>
          <p>
 Sed incredibile tibi videtur, ut mortui reviviscant: <hi>Insipiens tu ipse quod seminas, nonne prius
moritur, ut vivificetur 
 <note>(Ibid., 36)</note>
          </hi>? Sere quemlibet
fructum arentem, resuscitatur. Sed habet succum.
Et nostrum corpus habet sanguinem suum, habet
humorem suum. Hic nostri succus est corporis.
Unde illud quoque explosum arbitror, quod arentem
surculum quidam reviviscere negant, idque ad
praejudicium carnis derivare nituntur. Non enim caro
arida, cum caro omnis e limo sit, limus in humore,
humor e terris. Denique multa gignentia
quamvis jugi serenitate humo arida arenosaque
nascuntur; quoniam ipsa sibi terra humorem sufficit.
<pb n="1330C"/> <emph>1149</emph> 
 Num igitur in hominibus terra degenerat,
quae omnia regenerare consuevit? Unde claret
non esse dubitandum quod secundum naturam
magis, quam contra naturam est; ex natura enim
est resurgere nascentia omnia, contra naturam est
interire.</p>
        </div3>
<div3>
          <head>58.</head>
          <p>
 Sequitur illud quod gentiles plerumque perturbat,
quomodo fieri possit ut quos mare absorbuerit,
 ferae dilaceraverint, bestiae devoraverint,
terra restituat. Quo ita demum veniatur necesse
est, ut non de fide resurrectionis, sed de parte dubitetur.
Esto enim ut laceratorum corpora non resurgant,
resurgunt caeteri: nec resurrectio destruitur,
si conditio excipitur. Miror tamen cur vel de his
dubitandum putent, quasi non omnia quae ex terris
<pb n="1330D"/>
sunt, in terram redeant, et in terram resolvantur <note>(Eccles. III, 20)</note>.
Mare quoque ipsum quaecumque
<pb n="1331A"/>
corpora humana demerserit, vicinis exspuit unda
plerumque littoribus. Quod ni ita esset, difficile,
credo, Deo foret dispersa connectere, dissipata sociare;
cui mundus obtemperat, muta obsequuntur
elementa, servit natura: quasi non majoris miraculi
sit limum animare quam jungere?</p>
        </div3>
<div3>
          <head>59.</head>
          <p>
 Avis in regione Arabiae, cui nomen est phoenix,
redivivo suae carnis humore reparabilis, cum
mortua fuerit, reviviscit; solos non credimus homines
resuscitari? Atqui hoc relatione crebra, et
scripturarum auctoritate cognovimus memoratam
avem quingentorum annorum spatia vitalis usus habere
praescripta; eamque cum sibi finem vitae adesse
praesaga quadam naturae suae aestimatione cognoverit,
thecam sibi de thure et myrrha, et caeteris odoribus
<pb n="1331B"/>
adornare, completoque opere pariter ac tempore,
intrare illo, atque emori: ex cujus humore
oriri vermem, paulatimque eum in avis ejusdem
figuram concrescere, usumque formari, subnixam
quoque remigio pennarum, renovatae vitae officia
munere pietatis ordiri. Nam thecam illam, vel tumulum
corporis, vel incunabulum resurgentis, in
qua deficiens occidit, et occidens resurgit, ex
Aethiopia in Lycaoniam vehit: atque ita resurrectione
avis hujus, locorum incolae completum quingentorum
annorum tempus intelligunt. Ergo isti avi
quingentesimus resurrectionis annus est, nobis
millesimus: illi in hoc saeculo, nobis in consummatione
mundi. Plerique etiam opinantur quod avis
haec rogum sibi ipsa succendat, et rursus <emph>1150</emph> de
<pb n="1331C"/>
favillis suis et cineribus reviviscat.</p>
        </div3>
<div3>
          <head>60.</head>
          <p>
 Sed fortasse natura discretior, fidei quoque
discretionem videatur afferre: in originem principiumque
hominis procreandi mens nostra redeat.
Viri estis, feminae estis quae humana sunt, non
ignoratis: et si qui ignoratis, ex nihilo putatis esse,
quod nascimur. Quam ex parvo quanti exsurgimus!
Et si non exprimimus, intelligitis tamen quid
<pb n="1332A"/>
velimus, vel potius quid nolimus dicere. Unde
hoc caput, et vultus iste mirabilis, cujus artificem
non videmus, opus videmus, in varia officia ususque
formatur? Unde forma erectior, status excelsior,
faciendi vis, sentiendi vivacitas, gradiendi
facultas? Ignota certe nobis sunt naturae organa,
 sed nota ministeria. Et tu semen fuisti, et tuum
corpus semen est resurrecturi. Audi Paulum, et
disce quia semen es: <hi>Seminatur in corruptione, surget
in incorruptione: seminatur in ignobilitate, surget
in gloria: seminatur in infirmitate, surget in virtute, seminatur
corpus animale, surget corpus spiritale <note>(I Cor.
XV, 42 et seq.)</note>
          </hi>. Et tu ergo seminaris ut caetera,
quid miraris si resurges ut caetera? Sed illa credis,
quia vides: ista non credis, quia non vides: <hi>Beati
<pb n="1332B"/>
qui non viderunt, et crediderunt <note>(Joan. XX, 29)</note>
          </hi>.</p>
        </div3>
<div3>
          <head>61.</head>
          <p>
 Tamen antequam tempus veniat, nec illa creduntur;
non enim omne tempus accommodum ad
resuscitanda semina. Alio triticum seminatur, alio
nascitur: alio vitis inseritur, alio gemmantia sarmenta
pubescunt, luxuriat pampinus, uva formatur:
alio plantatur olea, alio velut alvo gravis et onusta
prole baccarum, fructus sui ubertate curvescit.
Ante vero quam suum cuique tempus adveniat, fetura
restrictior est: nec generationis aetatem habet in
potestate generandi ipsa, quae generat. Nunc informem
situ, nunc fetu nudam, nunc virentem floribus,
nunc arentem ipsam omnium cernas parentem.
Quae utique vellet omnibus se vestire temporibus, nec
umquam aurea segetum aut viridantia pratorum indumenta
<pb n="1332C"/>
deponere: ipsa sui egens, et proventuum suorum,
quae in alios transfuderit, indotata compendiis.</p>
        </div3>
<div3>
          <head>62.</head>
          <p>
 Ergo et nostram resurrectionem et si non credis
fide, non credis exemplo, usu es crediturus. Et
aliis quidem fructibus, ut viti, oleae, pomisque diversis
anni aetas extrema habilis maturandis: nobis
quoque mundi consummatio tamquam extremus
anni finis accommodam resurgendi praescripsit aetatem.
<pb n="1333A"/>
Et bene in consummatione mundi <emph>1151</emph> resurrectio
mortuorum est; ne post resurrectionem
in hoc malum nobis esset saeculum recidendum. Ideo
enim Christus est passus, ut nos ex hoc malo saeculo
liberaret; ne iterum nos hujus saeculi tentamenta
subruerent et obesset renasci, si renasceremur
ad culpam.</p>
        </div3>
<div3>
          <head>63.</head>
          <p>
 Et rationem igitur resurrectionis, et tempus
tenemus: rationem quia in omnibus sibi fetibus aeque
natura respondet, nec in sola hominum successione
degenerat: tempus, quia omnia in anni fine generantur.
Mundi tempora annus unus est. Et quid mirum
si annus unus est, quando dies una est? Una
enim die Dominus operarios conduxit ad vineam, dicens: <hi>Quid hic statis tota die otiosi 
 <note>(Matth. XX, 6)</note>
          </hi>?
<pb n="1333B"/>
</p>
        </div3>
<div3>
          <head>64. </head>
          <p>
Causae originum semina sunt. Semen esse
corpus humanum gentium Doctor asseruit <note>(I Cor. XV,
42)</note>. Est ergo substantia resurgendi, quando est series
seminandi. Quod si substantia aut causa non
esset, arduum quisquam putaret Deo unde vellet, vel
quomodo vellet, homines regenerare, qui mundum
ex nulla materia, nulla substantia esse jussit, et
factus est? Coelum aspice, terram intuere. Unde
stellarum ignes? unde orbis solis et radii? unde
lunae globus? unde montium vertices, dura saxorum,
nemorosa silvarum? unde vel diffusus aer, vel
infusae vel superfusae aquae? Sed si haec omnia Deus
fecit ex nihilo ( <hi>Ipse enim <note>(Psal. CXLVIII, 5)</note> dixit et
facta sunt: ipse mandavit, et creata sunt</hi> ), cur miremur
renasci posse, quod fuerit; cum videamus natum
<pb n="1333C"/>
esse, quod non fuit?</p>
        </div3>
<div3>
          <head>65.</head>
          <p>
 Illud mirum, quod cum resurrectionem non
credant, tamen ne genus pereat hominum, clementi
quadam benignitate prospiciunt; et ideo transire ac
demigrare in corpora dicunt animas, ne mundus intereat.
Sed quid sit difficilius, ipsi asserant, transire
animas an redire: sua repetere, an nova quaerere.</p>
        </div3>
<div3>
          <head>66.</head>
          <p>
 Sed illi dubitent, qui non didicerunt: nos
vero qui legimus Legem, prophetas, apostolos,
Evangelium, dubitare fas non est. Quis enim dubitet,
cum legit: <hi>Et in tempore illo salvabitur omnis plebs
tua, quae scripta est in libro: et multi dormientium 
 in terrae fossis, una apertione exsurgent, hi in vitam
aeternam, et hi in opprobrium et in confusionem perpetuam:
et intelligentes splendebunt ut splendor firmamenti,
<pb n="1333D"/>
et ex justis multi sicut stellae in saecula <note>(Dan.
XII, 1 et seq.)</note>
          </hi>? Bene itaque dormientium dixit quietem,
<pb n="1334A"/>
ut intelligas mortem non esse perpetuam, quae
somni vice initur ad tempus, et ad tempus excluditur:
melioremque profectum vitae ejus ostendit, quae futura
post mortem est, quam ejus quae ante mortem <emph>1152</emph> 
 moerore ac dolore transigitur. Siquidem illa
stellis comparatur, haec aerumnae addicitur.</p>
        </div3>
<div3>
          <head>67.</head>
          <p>
 Nam quid illa contexam, quae alio loco scripta
sunt: <hi>Suscitabis me et confitebor tibi?</hi> Quid etiam
illud, quod Job sanctus vitae istius expertus injurias,
et adversa omnia patientia virtutis exsuperans,
compensationem sibi malorum praesentium
de resurrectione promisit dicens: <hi>Suscitabis corpus
meum hoc, quod multa mala passum est <note>(Job. XIX, 26)</note>
          </hi>?
Esaias quoque resurrectionem populis annuntians,
Dominici se nuntium dixit esse responsi; sic enim
<pb n="1334B"/>
habes: <hi>Os enim Domini locutum est, et dicent die
illa <note>(Esai. XXV, 8)</note>
          </hi>. Quid igitur os Domini locutum
sit populos esse dicturos, in posterioribus declaratur,
ubi scriptum est: <hi>Propter timorem tuum, Domine,
in utero accepimus et parturivimus spiritum salutis
tuae, quem effudisti super terram. Cadent qui inhabitant
terram, resurgent qui in monumentis sunt <note>(Esai.
XXVI, 18)</note>
          </hi>: ros enim qui abs te, sanitas est illis,
terra vero impiorum peribit. Ambula, populus meus,
et intra in recessus tuos. Abscondere aliquantulum,
donec transeat ira Dei.</p>
        </div3>
<div3>
          <head>68.</head>
          <p>
 Quam bene recessus esse signavit tumulos
mortuorum, quibus pauxillulum abscondimur; ut in
judicium Dei, quod pro nostris sceleribus jus debitae
indignationis assumet, tolerabilius transire possimus!
<pb n="1334C"/>
Vivit igitur qui absconditur et quiescit, quasi
e medio se subtrahens et recedens; ne eum arctioribus
laqueis mundi hujus involvat aerumna, quibus
repositam resurrectionis esse laetitiam, sanitatemque
corporum solutorum divino rore reparabilem; coelestia
oracula propheticis vocibus pollicentur. Et bene
ros significatur, quo genitalia omnia terrarum semina
suscitantur. Quid igitur mirum si fatiscentis quoque
corporis nostri cineres ac favillae pinguedine coelestis
roris exuberant, et accepto humore vitali in compaginem
suam membrorum nostrorum habitus reformantur?</p>
        </div3>
<div3>
          <head>69.</head>
          <p>
 Docet etiam sanctus Ezechiel propheta, et
plena expositione describit, quemadmodum arentibus
vigor ossibus refundatur, sensus redeat, motus
<pb n="1334D"/>
accedat, nervisque redeuntibus, corporis compago
rigescat humani: quemadmodum nimis arida renatis
<pb n="1335A"/>
ossa visceribus vestiantur, venarumque hiatus, et
sanguinis rivulos extentae cutis velamen obducat. In
ipsis, dum legimus, propheticis sermonibus humanorum
videtur seges corporum rediviva consurgere,
atque ipsa spatia diffusa camporum novis videas pullulare
seminibus.</p>
        </div3>
<div3>
          <head>70.</head>
          <p>
 Quod si veteres sapientes satis hydri dentibus <emph>1153</emph> 
 in regione Thebana inhorruisse armatorum
segetem crediderunt: cum utique alterius naturae
semina certum sit in naturam verti alteram nequivisse,
nec partum suis discordem fudisse seminibus;
ut ex serpente homines nascerentur, ut caro ex dentibus
gigneretur: quanto magis utique credendum
est, quaecumque sunt seminata, in suam naturam resurgere,
nec a satione sua segetes discrepare, nec
<pb n="1335B"/>
duris mollia, nec mollibus dura viviscere, nec in
sanguinem venena converti; sed carnem de carne,
os de ossibus, sanguinem de sanguine, humorem de
humore reparari. Potestis ergo, gentiles, reformationem
negare naturae, qui mutationem potestis asserere?
Potestis non credere oraculis, non Evangelio,
non prophetiis, qui fabulis inanibus creditis?</p>
        </div3>
<div3>
          <head>71.</head>
          <p>
 Sed jam ipsum audiamus prophetam; sic
enim ait: <hi>Et facta est super me manus Domini, et
eduxit me in spiritu Dominus, et posuit me in medio
campo, et hic erat plenus ossibus humanis: et circumduxit
me per gyrum eorum, et ecce ossa multa valde
in facie campi, arida nimis. Et ait ad me: Fili hominis,
si vivent ossa ista? Et dixi: Domine tu scis. Et
ait ad me: Prophetiza super ossa ista, et dices illis:
<pb n="1335C"/>
Ossa arida haec, audite verbum Domini. Haec dicit
Dominus ossibus istis: Ecce ego induco in vos spiritum
vitae, et dabo in vos nervos, et adducam super vos
viscera, et extendam super vos cutem, et dabo Spiritum
meum in vos; et vivetis, et scietis quod ego sum Dominus.
Et prophetavi sicut mandavit mihi. Et factum est
cum prophetarem haec omnia, ecce factus est terrae
motus magnus <note>(Ezech. XXXVII, 1 et seq.)</note>
          </hi>.</p>
        </div3>
<div3>
          <head>72.</head>
          <p>
 Vide nunc quemadmodum et auditum in ossibus,
et motum prius ostendat esse, quam vitae spiritus
refundatur. Nam et supra ossa arida jubentur
audire, quasi sensum habeant audiendi: et hic accessisse
eorum unumquodque ad suam compaginem
prophetico sermone signatur; sic enim habes: <hi>Et
accedebant ossa, unumquodque ad suam compaginem.
<pb n="1335D"/>
Et vidi, et ecce super illa nervi et viscera nascebantur,
et ascendebat super ea cutis desuper, et spiritus in
his non erat <note>(Ibid., 7 et seq.)</note>
          </hi>.
<pb n="1336A"/>
</p>
        </div3>
<div3>
          <head>73. </head>
          <p>
Magna Domini gratia, quod futurae resurrectionis
propheta testis adhibetur, ut nos quoque eam
illius oculis videremus. Neque enim omnes testes
adhiberi poterant, sed in uno omnes testes sumus:
quia nec in virum sanctum cadit mendacium, nec
in tantum error prophetam.</p>
        </div3>
<div3>
          <head>74.</head>
          <p>
 Nec nimus verisimile debet videri, quia jubente
Deo, ossa in suam compaginem reformantur;
cum utique innumera habeamus exempla, quibus
natura rerum coelestibus est obsecuta praeceptis; ut
terra pabulum gignere juberetur, et gigneret <note>(Gen.
I, 11)</note>; ut ad virgae tactum sitientibus populis petra
vomeret aquam <note>(Num. XX, 11)</note>, atque aestu <emph>1154</emph> 
torridis miseratione divina undarent fluenta dura
saxorum <note>(Exod. IV, 3)</note>. Virga in serpentem versa
<pb n="1336B"/>
quid aliud indicavit, nisi volente Deo ex insensibilibus
sensibilia posse generari? An vero incredibilius
putas quod ossa, cum jubentur, accedunt <note>(Ezech.
XXXVII, 7)</note>; quam quod retrorsum fluenta vertuntur,
maria fugiunt? Sic enim propheta testatur; <hi>Mare
vidit et fugit, Jordanis conversus est retrorsum <note>(Psal.
CXIII, 3)</note>
          </hi>. Nec super hoc ambigi potest, quod duorum
populorum alterius salute, alterius obitu comprobatum
est, aquarum cursus stetisse frenatos eosdemque
aliis circumfusos, aliis ad mortem refusos,
 ut alios mergerent, alios reservarent <note>(Exod. XIV,
22 et seq.)</note>. Quid in ipso Evangelio? Nonne ibi
probavit Dominus, quod verbo unda mitescat <note>(Matth.
VIII, 26)</note>, fugentur coeli nubila, cedantflabra ventorum,
placidisque littoribus muta Deo famulentur elementa?
<pb n="1336C"/>
</p>
        </div3>
<div3>
          <head>75. </head>
          <p>
Sed persequamur caetera, ut quemadmodum
spiritu vitae animentur defuncti, surgant jacentes,
sepulcra reserentur, possimus advertere. <hi>Et ait ad
me: Prophetiza, fili hominis, et dic spiritui: Haec
dicit Dominus: A quatuor ventis coeli veni, spiritus, et
insuffla in mortuos istos, et vivant. Et prophetavi sicut
mandavit mihi, et intravit in eos spiritus vitae, et vixerunt,
et steterunt in pedibus suis congregatio nimis
multa. Et locutus est Dominus ad me, dicens: Fili
hominis, ossa haec omnis domus Israel. Ipsi enim dicunt:
Arida facta sunt ossa nostra, periit spes nostra,
interibimus. Propterea prophetiza et dic: Haec dicit
Dominus: Ecce ego aperio vobis monumenta vestra, et
educam vos de monumentis vestris in terram Israel, et
scietis quod ego sum Dominus, cum aperiam sepulcra
<pb n="1336D"/>
vestra, et educam de sepulcris populum meum, et dabo
Spiritum meum in vobis, et vivetis, et ponam vos super
terram vestram, et scietis quia ego sum Dominus:
<pb n="1337A"/>
locutus sum, et faciam, dicit Dominus <note>(Ezech. XXXVII,
9 et seq.)</note>
          </hi>.</p>
        </div3>
<div3>
          <head>76.</head>
          <p>
 Advertimus quemadmodum vitalis spiritus
commercia resumantur, cognovimus quemadmodum
dehiscentibus tumulis, mortui suscitentur. An vero
mirandum est jussu Domini mortuorum sepulcra reserari,
cum tota suis terminis uno tonitruo terra
quatiatur, mare suis exundet finibus, idemque suarum
cursus refrenet undarum? Denique ille qui
credidit quia in momento, in ictu oculi, in novissima
tuba (canet enim tuba) mortui resurgent <note>(I Cor. XV,
52)</note>; cum primis rapietur in nubibus obviam Christo
in aera <note>(I Thess. IV, 16)</note>; qui non credidit, relinquetur,
et perfidia sua subdet se ipse sententiae.</p>
        </div3>
<div3>
          <head>77.</head>
          <p>
 Ostendit tibi Dominus etiam in Evangelio,
<pb n="1337B"/>
ut jam ad exempla veniamus, quemadmodum resurgas.
Non enim unum Lazarum, sed fidem omnium
suscitavit: quod tu si credas, cum legis, mens quoque
tua, quae mortua fuerat, in illo Lazaro reviviscit.
quid enim sibi vult quod Dominus ad monumentum
accessit, magna voce clamavit: <hi>Lazare, exi foras <note>(Joan.
XI, 44)</note>
          </hi>? nisi ut <emph>1155</emph> futurae resurrectionis specimen
praestaret, exemplum ederet? Cur voce clamavit,
quasi spiritu non soleat operari, quasi tacitus
 non soleat imperare? Sed ut illud ostenderet,
quod scriptum est: <hi>Quoniam in momento, in ictu
oculi, in novissima tuba, et mortui resurgent incorrupti <note>(I Cor. XV, 52)</note>
          </hi>;
tubarum enim crepitus vocis
metitur elatio. Et clamavit: <hi>Lazare, exi foras.</hi> Cur
etiam nomen additur; nisi forte ne alius resuscitatus
<pb n="1337C"/>
pro alio videretur, aut fortuita magis resurrectio,
quam imperata?</p>
        </div3>
<div3>
          <head>78.</head>
          <p>
 Audivit ergo defunctus, et exivit foras de monumento, ligatus pedes et manus institis, et facies
ejus orario colligata erat <note>(Joan. XI, 44)</note>. Comprehende,
si potes, quemadmodum clausis oculis
iter carpat, vinctis pedibus gradum dirigat, inseparabili
gressu, separabilique progressu. Manebant
vincula, nec tenebant: tegebantur oculi, sed videbant.
Videbat denique qui resurgebat, qui ambulabat,
qui deserebat sepulcrum. Virtute enim divinae praeceptionis
operante, natura suum non requirebat officium;
et tamquam in excessu posita, non jam suo
ordini, sed divino nutui serviebat. Rumpebantur
prius mortis quam sepulturae vincula: agebatur
<pb n="1337D"/>
priusquam parabatur incessus.
<pb n="1338A"/>
</p>
        </div3>
<div3>
          <head>79. </head>
          <p>
Si miraris haec, disce quis imperaverit, ut
mirari desinas. Jesus Christus Dei virtus; vita,
lux, resurrectio mortuorum: virtus erexit jacentem,
vita gressum extulit, lux fugavit tenebras, reparavit
obtutum, resurrectio vivendi gratiam reformavit.</p>
        </div3>
<div3>
          <head>80.</head>
          <p>
 Fortasse moveat quod Judaei lapidem tollunt,
Judaei institas solvunt; ne forte et tu sollicitus sis,
quis lapidem de monumento tuo tollat <note>(Ibid., 41)</note>.
Quasi vero qui spiritum refundere poterat, lapidem
removere non poterat: aut vincula rumpere, qui
vinctum fecerat ambulare: aut deoperire faciem,
qui opertis oculis lumen infuderat: aut findere petram,
qui poterat reformare naturam? Sed ut vel
oculis suis crederent, qui credere mente nolebant,
removent lapidem, vident cadaver, fetorem sentiunt,
<pb n="1338B"/>
institas rumpunt. Non possunt negare defunctum,
quem aspiciunt resurgentem, vident signa mortis,
et vitae munera. Quid si dum conantur, labore ipso
emendantur? quid si dum audiunt, vel auribus suis
credunt? quid si dum intuentur, vel oculis suis corriguntur?
quid si dum rumpunt vincula, mentes suas
solvunt? quid si dum Lazarus exuitur, populus liberatur?
dum Lazarum abire permittunt, ipsi ad Dominum
revertuntur? Denique multi qui venerant ad
Mariam, videntes quae facta sunt, crediderunt <note>(Ibid., 45)</note>.</p>
        </div3>
<div3>
          <head>81.</head>
          <p>
 Nec hoc solum exemplum edidit Dominus <emph>1156</emph> 
 noster Jesus Christus; sed alios quoque resuscitavit,
ut nos vel exemplis uberioribus crederemus.
Resuscitavit adolescentem fletu viduae matris
<pb n="1338C"/>
inflexus, quando accessit et tetigit loculum, dicens: <hi>Adolescens, tibi dico surge: et resedit qui erat mortuus,
et coepit loqui 
 <note>(Luc. VII, 14)</note>
          </hi>. Statim ut audivit, statim
resedit, statim locutus est. Alia ergo virtutis gratia,
alius ordo naturae.</p>
        </div3>
<div3>
          <head>82.</head>
          <p>
 Nam quid de archisynagogi filia loquar, in
cujus obitu flebant turbae, tibicines personabant? Etenim
ad fidem mortis pompa funeris exhibetur.
Quam cito ad vocem Domini convertitur spiritus,
redivivum corpus erigitur, cibus sumitur; ut vitae
testimonium crederetur.</p>
        </div3>
<div3>
          <head>83.</head>
          <p>
 Et quid miremur ad vocem Dei refundi animam,
redire ossibus viscera; cum meminerimus
prophetici tactu corporis mortuum suscitatum <note>(IV
Reg. 13, 21)</note>? Elias oravit, et defunctum suscitavit
<pb n="1338D"/>
infantem <note>(III Reg. XVII, 22)</note>: Petrus in nomine
<pb n="1339A"/>
Christi Tabitham surgere atque ambulare praecepit,
et redditam sibi pauperes gratulati crediderunt pro
alimentis <note>(Act. IX, 40)</note>; et nos adhuc pro salute
 non credimus? Illi resurrectionem alienam suis lacrymis
redemerunt, nos nostram nec Christi credimus
passione? Qui cum emitteret spiritum, ut ostenderet
pro nostra resurrectione se mortuum, seriem
ipsam resurrectionis exercuit; simul enim ut <hi>clamans
iterum voce magna emisit spiritum; et terra mota est,
et petrae scissae sunt, et monumenta aperta sunt, et
multa corpora sanctorum dormientium resurrexerunt,
et exeuntes de monumento post resurrectionem ejus
venerunt in sanctam civitatem, et multis apparuerunt <note>(Matth. XXVII, 51, 52)</note>
          </hi>.</p>
        </div3>
<div3>
          <head>84.</head>
          <p>
 Si haec facta sunt, cum emitteret spiritum,
<pb n="1339B"/>
cur incredibilia putamus, cum redire coeperit ad judicium?
praesertim cum haec resurrectio documentum
illius resurrectionis, et futurae sit veritatis exemplum:
minus autem exemplum est, quam veritas. Quis igitur
in Domini passione monumenta aperuit, manum resurgentibus
dedit, viam qua civitatem sanctam peterent,
demonstravit? si nemo fuit, fuit utique vis
divina, quae operaretur in corporibus mortuorum.
Hominis tu quaeris auxilium, ubi opus Dei cernis?</p>
        </div3>
<div3>
          <head>85.</head>
          <p>
 Non egent humanis divina ministeriis. Coelum
Deus fieri jussit, et factum est: terram creari
statuit, et creata est <note>(Gen. I, 6 et seq.)</note>. Quis humeris
saxa convexit? quis congessit impensas? quis laboranti
Deo suam operam ministravit? In momento
haec facta sunt. Vis scire quam brevi? <hi>Dixit, et facta
<pb n="1339C"/>
sunt <note>(Psal. CXLIII, 5)</note>
          </hi>. Si dicto elementa consurgunt,
cur dicto mortui non resurgant? Qui licet mortui
sint, tamen aliquando vixerunt, habuerunt spiritum
sentiendi, habuerunt vires agendi; plurimumque
refert capax animi non fuisse, <emph>1157</emph> et exanimum
remansisse. Diabolus dixit: <hi>Dic lapidi huic, ut fiat
panis <note>(Luc. IV, 3)</note>
          </hi>. Confitetur, jubente Deo, converti
posse naturam; tu non credis, jubente Deo, reformari
posse naturam?</p>
        </div3>
<div3>
          <head>86.</head>
          <p>
 De solis cursu coelique ratione philosophi disputant,
et sunt qui putant his esse credendum; cum
quid loquantur, ignorent. Neque enim coelum ascenderunt,
axem dimensi, mundum oculis perscrutati
sunt; quia nullus eorum cum Deo in principio fuit,
nullus eorum de Deo dixit: <hi>Cum pararet coelum,
<pb n="1339D"/>
cum ipso eram, et eram cum eo componens, ego eram 
 cui adgaudebat <note>(Prov. VIII, 27, 30)</note>
          </hi>. Si ergo illis creditur,
non creditur Deo, qui ait: <hi>Quemadmodum coelum
novum, et terra nova, quae ego facio manere coram
me, dicit Dominus, sic stabit nomen vestrum, et
semen vestrum: et erit mensis ex mense, et sabbatum
ex sabbato: et veniet omnis caro in conspectu meo,
<pb n="1340A"/>
ut adorent in Hierusalem, dicit Dominus Deus: et exibunt,
et videbunt membra hominum, qui praevaricati
sunt in me. Nam vermis eorum non morietur, et ignis
eorum non exstinguetur, et erunt in aspectum universae
carni <note>(Esai. LXVI, 22 et seq.)</note>
          </hi> </p>
        </div3>
<div3>
          <head>87.</head>
          <p>
 Si terra renovatur et coelum, cur dubitemus
hominem posse renovari, propter quem terra facta
et coelum est? Si praevaricator servatur ad poenam,
cur justus non perpetuatur ad gloriam? Si vermis non
moritur peccatorum, quemadmodum interibit caro
justorum? Haec est enim resurrectio, sicut verbi ipsius
sonus exprimit; ut quod cecidit, hoc resurgat: quod
mortuum fuerit, reviviscat.</p>
        </div3>
<div3>
          <head>88.</head>
          <p>
 Et haec est series et causa justitiae, ut quoniam
corporis animique communis est actus (quia
<pb n="1340B"/>
quae animus cogitavit, corpus effecit) utrumque in
judicium veniat, utrumque aut poenae dedatur, aut
gloriae reservetur. Nam propemodum absurdum videtur,
ut cum animi legem lex carnis impugnet, et
mens plerumque quod odit, hoc faciat, quando inhabitans
in homine peccatum carnis operatur; animus
 subdatur injuriae alienae reus culpae, caro
quiete potiatur auctor aerumnae: et solus atteratur,
qui non solus erravit: aut solus gloriam referat, qui
non solus gratiae militavit.</p>
        </div3>
<div3>
          <head>89.</head>
          <p>
 Plena, ni fallor, et justa ratio: sed ego rationem
a Christo non exigo. Si ratione convincor, fidem
abnuo. Credidit Abraham Deo <note>(Gen. XV, 6)</note>, et
nos credamus; ut qui sumus generis, etiam fidei
simus haeredes. Credidit et David, propter quod et
<pb n="1340C"/>
locutus est <note>(Psal. CXV, 10)</note>: et nos credamus, ut
possimus loqui, scientes quoniam, <hi>qui suscitavit Dominum
Jesum Christum, et nos cum Jesu suscitabit <note>(II Cor. IV, 14)</note>
          </hi>.
Hoc enim promisit, qui numquam
mentitur, Deus <note>(Tit. I, 2)</note>: hoc promisit veritas in
Evangelio suo, dicens: <hi>Haec est autem voluntas ejus
qui misit me, ut omne quod dedit mihi, non perdam
ex eo: sed resuscitem illud in novissimo die <note>(Joan. VI,
39)</note>
          </hi>. Nec satis putavit semel dixisse, sed etiam
 repetita expressione signavit; sic enim sequitur: <hi>Haec est enim</hi> 
 <emph>1158</emph> <hi>voluntas Patris mei, qui misit
me, ut omnis qui videt Filium, et credit in eum, habeat
vitam aeternam, et ego resuscitabo eum in novissimo
die <note>(Ibid., 40)</note>
          </hi>.</p>
        </div3>
<div3>
          <head>90.</head>
          <p>
 Quis hoc dicit? Utique is qui mortuus plurima
<pb n="1340D"/>
defunctorum corpora suscitavit. Si Deo non credimus,
nec exemplo credimus? Non credimus quod
promisit; quando etiam quod non promisit, effecit?
Ipse autem quam causam moriendi habuisset, nisi
habuisset et causam resurgendi? Etenim quoniam
Deus mori non poterat, mori non poterat sapientia:
resurgere autem non poterat, quod mortuum non
<pb n="1341A"/>
erat; assumitur caro, quae mori posset; ut dum moritur,
quod solet, quod mortuum fuerat, hoc resurgeret.
Neque enim poterat esse nisi per hominem
resurrectio; quoniam <hi>sicut per hominem mors, ita et
per hominem resurrectio mortuorum <note>(I Cor. XV, 21)</note>
          </hi>.</p>
        </div3>
<div3>
          <head>91.</head>
          <p>
 Ergo resurrexit homo, quoniam homo mortuus
est: resuscitatus homo, sed resuscitans Deus.
Tunc secundum carnem homo, nunc per omnia Deus:
nunc enim secundum carnem jam non novimus Christum,
sed carnis gratiam tenemus; ut ipsum primitias
quiescentium, ipsum primogenitum ex mortuis noverimus.
Primitiae utique ejusdem sunt generis atque
naturae, cujus et reliqui fructus quorum pro laetiore
proventu primitiva Deo munera deferuntur,
sacrum munus pro omnibus, et quasi reparatae quaedam
<pb n="1341B"/>
libamina naturae. Primitiae ergo quiescentium
Christus. Sed utrum suorum quiescentium, qui quasi
mortis exsortes dulci quodam sopore teneantur, an
omnium mortuorum? Sed <hi>sicut in Adam omnes moriuntur,
ita et in Christo omnes vivificabuntur <note>(I Cor.
XV, 22)</note>
          </hi>. Itaque sicut primitiae mortis in Adam, ita
etiam primitiae resurrectionis in Christo.</p>
        </div3>
<div3>
          <head>92.</head>
          <p>
 Omnes resurgunt, sed nemo desperet, neque
justus doleat commune consortium resurgendi; cum
praecipuum fructum virtutis exspectet. <hi>Omnes quidem
resurgent, sed unusquisque,</hi> ut ait Apostolus, <hi>in
suo ordine <note>(Ibid., 23)</note>
          </hi>. Communis est divinae fructus
clementiae, sed distinctus ordo meritorum. Dies omnibus
lucet, sol omnes populos fovet, pluvia possessiones
omnium uberiore imbre fecundat.
<pb n="1341C"/>
</p>
        </div3>
<div3>
          <head>93. </head>
          <p>
Omnes nascimur, omnes resurgemus: sed in
utroque vel vivendi, vel reviviscendi gratia dispar,
diversa conditio. <hi>In momento</hi> enim, <hi>in ictu oculi, in
novissima tuba mortui resurgent incorrupti, et nos
immutabimur <note>(Ibid., 52)</note>
          </hi>. Quinetiam in ipsa morte
 quiescunt alii, vivunt alii. Bona quies, sed vita
melior. Denique Paulus ad vitam excitat quiescentem,
dicens: <hi>Surge, qui dormis, et exsurge a mortuis,
et illuminabit tibi Christus <note>(Ephes. V, 14)</note>
          </hi>. Ergo
hic excitatur, ut vivat, ut similis Pauli sit, ut possit
dicere: <hi>Quia nos qui vivimus, non praeveniemus eos
qui dormierunt <note>(I Thess. IV, 14)</note>
          </hi>. Non enim communem
hunc vivendi loquitur usum, spirandique commercium,
sed meritum resurgendi. Nam cum dixisset. <hi>Et mortui qui in</hi> 
 <emph>1159</emph> <hi>Christo sunt, resurgent
<pb n="1341D"/>
primi <note>(Ibid., 15)</note>
          </hi>; subjecit deinde: <hi>Et nos qui vivimus,
simul cum illis rapiemur in nubibus obviam
Christo in aera.</hi> </p>
        </div3>
<div3>
          <head>94.</head>
          <p>
 Utique mortuus est Paulus, et passione venerabili
vitam corporis cum immortali gloria commutavit:
<pb n="1342A"/>
num fefellit ergo qui se viventem scripsit in
nubibus obviam Christo esse rapiendum? Hoc enim
de Enoch legimus <note>(Gen. V, 24)</note>, aut Elia <note>(IV Reg. II,
11)</note>: sed et tu rapieris in spiritu. Ecce currus Eliae,
ecce ignes, etsi non videntur, parantur; ut justus
ascendat, innocens transferatur, et tua vita mori
nesciat. Denique apostoli mori nescierunt; unde et
dictum est: <hi>Amen, amen dico vobis, multi ex his astantibus
non gustabunt mortem, donec videant Filium
hominis venientem in regno suo <note>(Matth. XVI, 28)</note>
          </hi>. Vivit
enim qui non habet, quod moriatur in eo, qui non
habet ex Aegypto calceamentum aliquod aut vinculum:
sed exuit illud priusquam corporis hujus deponat
officium. Non solus itaque Enoch vivit, quia
non solus est raptus: rapitur et Paulus obviam
<pb n="1342B"/>
Christo.</p>
        </div3>
<div3>
          <head>95.</head>
          <p>
 Vivunt etiam patriarchae; neque enim aliter
Deus Abraham, Deus Isaac, et Deus Jacob, nisi mortui
viverent, diceretur; Deus enim mortuorum non
est, sed viventium <note>(Luc. XX, 38)</note>. Vivemus et nos,
si gesta moresque majorum voluerimus imitari. Miramur
patriarcharum praemia, imitemur obsequia:
praedicamus gratiam, sequamur obedientiam, non escis
inducti, saeculi laqueos incidamus. Arripiamus opportunitatem
temporis, praescriptum Legis, clementiam
vocationis, desiderium passionis. Exierunt de
terra sua patriarchae, et nos exeamus proposito de
corporis potestate; nos exeamus proposito, illi exsilio:
sed exsilium non putarunt, quod devotio obiret,
non necessitas imperaret. Illi terram solo mutarunt,
<pb n="1342C"/>
nos terram coelo mutemus: illi habitatione, nos spiritu.
Illis illuminatum stellis coelum ostenderit
sapientia, nostri cordis oculos illuminet. Sic typus
veritati, et veritas concurrit typo.</p>
        </div3>
<div3>
          <head>96.</head>
          <p>
 Abraham paratus excipiendis hospitibus <note>(Gen. XVIII, 2)</note>,
fidelis Deo, impiger ministerio promptus
officio, Trinitatem in typo vidit, hospitalitatem
religione cumulavit, tres suspiciens, unum adorans;
et personarum distinctione servata, unum tamen
Dominum nominabat, tribus honorificentiam muneris
deferens, et unam significans potestatem. Loquebatur
enim in eo non doctrina, sed gratia: et melius
credebat ille, quod non didicerat, quam nos qui
didicimus. Nemo enim typum falsaverat veritatis, et
ideo tres videt, sed unitatem veneratur. Tres mensuras
<pb n="1342D"/>
similaginis promit, unum immolat vitulum;
satis credens unum esse sacrificium, trium munus:
unam hostiam, trium gratiam. Nam in quatuor
regibus <note>(Gen. XIV, 1 et seq.)</note> quis non intelligat
quod materialis elementa naturae, praefiguratae Dominicae
<pb n="1343A"/>
passionis indicio, et omnia sibi mundana
subjecerit? Fidelis in bello, abstemius in triumpho,
qui donis non hominum ditescere, sed Dei mallet. <emph>1160</emph>
</p>
        </div3>
<div3>
          <head>97.</head>
          <p>
 Generare se posse filium senex credidit,
immolare posse se filium pater judicavit <note>(Gen.
XXII, 11)</note>: nec patrius trepidavit affectus, cum senis
dexteram pietas adjuvaret; sciebat enim acceptiorem
Deo filium immolatum esse, quam sanum. Ergo
adducit ad sacrificium filium dilectissimum; et
quem sero susceperat, cito obtulit: nec paterni nominis
appellatione revocatur, cum ille patrem vocaret,
hic filium. Chara quidem nominum pignora,
 sed amabiliora Dei praecepta. Itaque licet compaterentur
corda, vota durabant. Distrinxit super filium
gladium paterna manu, et patrio percussit affectu,
<pb n="1343B"/>
ne periret poena: trepidavit, ne ictus erraret, dextera
deficeret. Sensit pietatis affectum, sed non omisit
devotionis negotium: et properabat obsequium,
etiam cum audiret oraculum. Unde nos quoque
Deum omnibus, quos diligimus, praeferamus, patri,
fratribus, matri; ut possit nobis servare dilectos,
sicut in Abraham uberiorem remuneratorem, quam
ministrum videmus.</p>
        </div3>
<div3>
          <head>98.</head>
          <p>
 Obtulit quidem filium pater, sed Deus non
sanguine, sed pietate placatur. Ovem pro homine
demonstravit in ligno; ut et filium patri redderet,
nec periret hostia sacerdoti. Itaque nec Abraham
parricidio cruentatus est, nec Deus sacrificio defraudatus.
Vidit propheta, nec affectavit jactantiam, nec
tenuit pertinaciam: ovem pro homine mutavit. Quo
<pb n="1343C"/>
magis ostenditur, quam religiose obtulerit, quem
tam libenter recepit. Et tu si Deo munus tuum offeras,
non amittis. Sed avari sumus. Deus unicum Filium
morti pro nobis obtulit <note>(Rom. VIII, 32)</note>, nos
nostros negamus. Vidit hoc Abraham, et agnovit
mysterium, salutem nobis in ligno futuram: nec latuit
in uno eodemque sacrificio aliud esse quod videretur
offerri, aliud quod posset occidi.</p>
        </div3>
<div3>
          <head>99.</head>
          <p>
 Imitemur ergo Abrahae devotionem, imitemur
Isaac bonitatem, imitemur castimoniam. Bonus plane
et pudicus vir, devotus Deo, castus uxori: qui
injuriam non reddidit, excludentibus cessit, poenitentes
eosdem recepit, nec protervus contumaciae,
nec durus gratiae. Litium fugitans, cum recederet:
facilis veniae, cum reciperet: profusior bonitate,
<pb n="1343D"/>
cum ignosceret. Petebatur societatis consortium, adjunxit
convivium voluptatis.</p>
        </div3>
<div3>
          <head>100.</head>
          <p>
 Imitemur etiam in Jacob typum Christi, sit
ejus in nobis aliqua similitudo factorum. Erimus
consortes, si fuerimus imitatores. Matri obedivit,
fratri cessit, socero servivit, mercedem de lucris,
non de gregis divisione quaesivit. Non avara divisio,
ubi lucrativa portio. Nec illa otiosa significatio, scala
<pb n="1344A"/>
de coelo <note>(Gen. XXVIII, 12)</note>, quod per crucem Christi
angelorum atque hominum futura consortia viderentur.
Cui obstupefactum est femur <note>(Gen. XXXII,
29)</note>, ut in femore suo agnosceret generationis haeredem,
et obstupefactio femoris passionem prophetaret
haeredis. <emph>1161</emph>
</p>
        </div3>
<div3>
          <head>101.</head>
          <p>
 Videmus igitur coelum patere virtuti,
nec hoc esse paucorum: <hi>Multi enim venient ab
Oriente, et ab Occidente, et Aquilone et Austro, et recumbent
in regno Dei <note>(Matth. VIII, 11)</note>
          </hi>, delectationem
perpetuae quietis sepultis animorum motibus exprimentes.
Sequamur Abraham moribus, ut nos recipiat
in gremium suum, et tamquam Lazarum suae
humilitatis haeredem <note>(Luc. XVI, 23)</note> propriis circumfusum
virtutibus pio foveat amplexu. Non enim
<pb n="1344B"/>
nos in gremio corporali, sed in quodam bonorum
factorum amictu sancti patriarchae probata Deo successio
fovet. <hi>Nolite,</hi> inquit, <hi>seduci, Deus non deridetur <note>(Galat. VI, 7)</note>
          </hi>.</p>
        </div3>
<div3>
          <head>102.</head>
          <p>
 Advertimus quam grave sit sacrilegium resurrectionem
non credere; si enim non resurgimus,
ergo Christus gratis mortuus est, ergo Christus non
surrexit <note>(I Cor. XV, 13)</note>. Si enim nobis non resurrexit,
utique non resurrexit, qui sibi cur resurgeret,
non habebat. Resurrexit in eo mundus, resurrexit in
eo coelum, resurrexit in eo terra; erit enim coelum
novum et terra nova <note>(Apoc. XXI, 1)</note>. Sibi autem ubi
erat necessaria resurrectio, quem mortis vincula non
tenebant? Nam etsi secundum hominem mortuus,
in ipsis tamen erat liber infernis.
<pb n="1344C"/>
</p>
        </div3>
<div3>
          <head>103. </head>
          <p>
Vis scire quam liber? <hi>Factus sum sicut homo
sine adjutorio, inter mortuos liber <note>(Psal. LXXXVII, 5)</note>
          </hi>.
Et bene liber, qui se poterat suscitare, juxta quod
scriptum est: <hi>Solvite hoc templum, et in triduo resuscitabo
illud <note>(Joan. II, 19)</note>
          </hi>. Et bene liber, qui alios
descenderat redempturus. Factus est autem sicut homo,
non specie utique, sed veritate formatus; quia et
homo est, et quis cognoscet eum? Etenim <hi>in similitudinem
hominum factus, et specie inventus ut homo,
humiliavit semetipsum, factus obediens usque ad mortem <note>(Phil. II, 7, 8)</note>
          </hi>;
ut per illam scilicet obedientiam
ejus gloriam videremus, <hi>gloriam quasi unigeniti a
Patre</hi> secundum Joannem sanctum <note>(Joan. I, 14)</note>.
Ita enim Scripturae figura servatur, ut et unigeniti gloria,
et perfecti hominis natura servetur in Christo.
</p>
        </div3>
<div3>
          <head>104. </head>
<p>
            <pb n="1344D"/>Itaque adjutore non eguit: neque enim
eguit, cum faceret mundum; ut egeret, cum redimeret.
Non legatus, non nuntius, sed ipse Dominus
salvum fecit eum: <hi>Ipse dixit, et facta sunt <note>(Psal.
XXXII, 9)</note>
            </hi>. Ipse Dominus salvum fecit eum: ubique
ipse, quia per ipsum omnia <note>(Coloss. I, 17)</note>. Quis
autem adjuvaret eum, in quo creata sunt omnia, et
omnia in ipso constant? Quis adjuvaret eum, qui
<pb n="1345A"/>
omnia in momento facit, et in novissima tuba mortuos
suscitat <note>(I Cor. XV, 52)</note>? Non quia aut prima, aut
secunda non possit, aut tertia: sed ordo servatur,
non quo difficultas sero vincenda, sed legitimus
 numerus explicandus sit.</p>
        </div3>
<div3>
          <head>105.</head>
          <p>
 Tempus autem, arbitror, de tubarum <emph>1162</emph> 
specie dicere, quoniam sermo propinquat ad finem;
ut nostri quoque consummandi eloquii tuba sit signum.
Septem tubas legimus in Apocalypsi Joannis,
quas septem sumpsere angeli <note>(Apoc. VIII, 2)</note>. Ubi
habes quoniam septimus angelus tuba cecinit, et
facta est vox magna de coelo dicens: <hi>Factum est regnum
hujus mundi Dei nostri, et Christi ejus, et regnabit
in saecula saeculorum <note>(Apoc. XI, 15)</note>
          </hi>. Tuba quidem
et pro voce accipitur, quia habes: <hi>Quoniam
ecce ostium apertum in coelo, et vox prima, quam audivi,
<pb n="1345B"/>
sicut tubam loquentem mecum et dicentem: Ascende
huc, et ostendam tibi quae oportet fieri <note>(Apoc.
IV, 1)</note>
          </hi>. Legimus etiam: <hi>Canite initio mensis tuba <note>(Psal. LXXX, 4)</note>
          </hi>;
sed etiam alibi: <hi>Laudate eum in
sono tubae <note>(Psal. CL, 3)</note>
          </hi>.</p>
        </div3>
<div3>
          <head>106.</head>
          <p>
 Ergo quid sibi velit tubarum significatio,
omni virtute debemus advertere; ne quasi fabulam
aniliter accipientes periclitemur, si indigna dogmate
spiritali, nec convenientia Scripturarum eminentiae
sentiamus. Nam cum legerimus bellum nobis esse
non adversus carnem et sanguinem, sed adversus
spiritalia nequitiae, quae sunt in coelestibus <note>(Ephes.
VI, 12)</note>; non carnalia utique arma, sed fortia Deo
aestimare debemus <note>(II Cor. X, 4)</note>. Non enim satis est
<pb n="1345C"/>
tubam te videre, nec sonum ejus audire, nisi proprietatem
sonitus intelligas. Etenim si incertam vocem
det tuba, quomodo quis parabit se ad bellum? Unde
oportet vocis tubae nos scire virtutem, ne videamur
barbari, cum tubas hujusmodi aut audimus, aut
loquimur. Et ideo cum loquimur, oremus ut eas nobis
Spiritus sanctus interpretetur.</p>
        </div3>
<div3>
          <head>107.</head>
          <p>
 Requiramus igitur in Scripturis veteribus
quid de tubarum genere legerimus, consentientes
eas solemnitates, quae Judaeis Lege praescriptae sunt,
<pb n="1346A"/>
superiorum esse umbram celebritatum, coelestiumque
festorum. Hic enim umbra, illic veritas. Per umbram
ad veritatem pervenire nitamur. Cujus figura
etiam alibi expressa est hoc modo; habes enim quia
locutus est Dominus ad Moysen: <hi>Loquere filiis Israel,
dicens: Mense septimo, una mensis, erit vobis
requies in memoriale tubarum, vocata sancta erit vobis.
Omne opus servile non facietis, et accendetis holocaustum
Domino <note>(Levit. XXIII, 24)</note>
          </hi>. In Numeris autem: <hi>Locutus est Dominus ad Moysen, dicens: Fac
tibi duas tubas ductiles, argenteas facies eas, et erunt
tibi ad evocandam synagogam, et promovenda castra:
et tuba canes in illis, et colligetur omnis turba ad ostium
tabernaculi testimonii. Si autem in una tuba cecineris,
ad te venient omnes principes et duces Israel, et
tuba canetis significationem primam, et promovebunt
<pb n="1346B"/>
castra, et constituentur ad Orientem. Et tuba canetis
significationem secundam, et promovebunt castra, et
constituentur 
 ad Libanum.</hi> <emph>1163</emph> <hi>Et tuba canetis
significationem tertiam, et promovebunt castra, quae
constituentur ad Boream. Et tuba canetis significationem
quartam, et promovebunt castra, quae constituentur
ad Aquilonem. Significationem tuba canent in
promotu eorum. Et cum congregabitis synagogam, tuba
canite, et non significationem. Et filii Aaron sacerdotes
tubis canent, et erit vobis legitimum aeternum in
progenies vestras. Si autem exieritis in bellum in terram
vestram ad adversarios, qui resistunt vobis, significabitis
tubis, et reminiscemini coram Domino, et liberationem
habebitis a mortuis vestris. Et in diebus laetitiae
<pb n="1346C"/>
vestrae, et in diebus festis vestris, et in neomeniis
vestris concinite tubis, et in holocaustis et sacrificiis salutaribus
vestris, et erit vobis in commemoratione vestra
coram Domino, ait Dominus <note>(Num. X, 1 et seq.)</note>
          </hi>.</p>
        </div3>
<div3>
          <head>108.</head>
          <p>
 Quid igitur, dies festos in potu et in epulis
aestimabimus? Sed nemo nos in manducando dijudicet;
novimus enim quia Lex spiritalis est <note>(Rom. VII,
14)</note>: <hi>Nemo ergo nos judicet in escis aliquibus aut in
potu, aut in parte diei festi, aut neomeniis, aut sabbato;
quae sunt umbra futurorum, corpus autem Christi</hi> 
<pb n="1347A"/> <note>(Coloss. II, 16)</note>.
Corpus itaque Christi requiramus,
quod vobis quasi novissima tuba vox de coelo paterna
monstravit, tunc cum dicebant Judaei, quia tonitruum
factum est illi <note>(Joan. XII, 28)</note>: corpus Christi
quod iterum tuba nobis novissima revelabit; quoniam <hi>ipse Dominus in jussu archangeli, et in tuba Dei descendet
de coelo: et mortui qui in Christo sunt, resurgent <note>(I Thess. IV, 15)</note>
          </hi>;
 <hi>ubi</hi> enim <hi>corpus, illic et aquilae <note>(Luc. XVII, 37)</note>
          </hi>:
ubi Christi corpus, ibi veritas.</p>
        </div3>
<div3>
          <head>108.</head>
          <p>
 Septima igitur tuba hebdomadis requiem videtur
significare, quae non solum in diebus et annis
et periodis aestimatur (unde et jubilaeus sacratus est
numerus), sed etiam annum septuagesimum comprehendit,
quando in Hierusalem regressus est populus,
qui septuaginta annis in captivitate duravit. In centesimis
<pb n="1347B"/>
quoque et in millesimis sacri observatio numeri
minime praeteritur; neque enim otiose Deus
dixit: <hi>Reliqui mihi septem millia virorum, qui non
curvaverunt genua ante Baal <note>(III Reg. XIX, 18)</note>
          </hi>. Ergo
umbra futurae quietis in diebus, mensibus, annis,
mundi ipsius tempore figuratur; et ideo per Moysen
mandatur filiis Israel, ut septimo mense, una mensis,
singulis fiat requies in memoriale tubarum: nec servile
aliquod opus, sed Deo sacrificium offeratur; eo quod
in ipso fine hebdomadis, quasi mundi sabbato, spiritalia
a nobis non carnalia opera flagitantur. Quod
enim carnale, servile; quia animo caro servit:
 liberum vero innocentia facit, culpa vernaculum.</p>
        </div3>
<div3>
          <head>109.</head>
          <p>
 Oportuit igitur per speculum et in aenigmate
fieri spiritalia: <hi>Nunc enim per speculum videmus,
<pb n="1347C"/>
tunc autem facie ad faciem <note>(I Cor. XIII, 12)</note>
          </hi>. Nunc secundum
carnem militamus, tunc spiritu videbimus
divina mysteria. Et ideo verae legis character <emph>1164</emph> 
in nostris moribus exprimatur, qui in Dei ambulamos
imagine; quoniam jam legis umbra transivit:
umbra Judaeis carnalibus, imago nobis, veritas resurrecturis.
Tria enim haec secundum Legem esse
cognovimus, umbram, imaginem, veritatem: umbram
in Lege, imaginem in Evangilio, veritatem in judicio.
Sed Christi omnia, et in Christo omnia, quem
nunc secundum veritatem videre non possumus: sed
videmus quasi in quadam imagine futurorum, quorum
umbram in Lege perspeximus. Ergo Christus
non umbra, sed imago Dei: non vacua imago,
sed veritas. Et ideo per Moysen Lex; quia umbra
<pb n="1347D"/>
per hominem, figura per Legem, per Jesum veritas <note>(Joan. I, 17)</note>.
Neque enim veritas aliunde, nisi ex veritate
procederet.</p>
        </div3>
<div3>
          <head>110.</head>
          <p>
 Si quis ergo hanc imaginem Dei videre desiderat,
debet diligere Deum ut diligatur a Deo: et sit
jam non servus, sed amicus, qui mandata Dei fecerit;
ut possit introire in nubem, ubi est Deus <hi>(Exod. XXIV,
<pb n="1348A"/>
15)</hi>. Ipse faciat sibi rationabiles tubas duas ductiles
argento probato <note>(Num. X, 1)</note>, hoc est, pretioso verbo
compositas et ornatas; quibus non raucum increpans,
terribili sonitu murmur interstrepat, sed sublimes
gratiae Deo continua jubilatione fundantur.
Talium enim tubarum sonitu mortui suscitantur, non
crepitu utique aeris, sed verbo veritatis animati. Et
fortasse duae istae tubae sunt, per quas divino spiritu
Paulus increpuit dicens: <hi>Orabo spiritu, orabo et
mente: psallam spiritu, psallam et mente <note>(I Cor. XIV,
15)</note>
          </hi>; alterum enim sine altero nequaquam videtur
evocationem habere perfectam.</p>
        </div3>
<div3>
          <head>111.</head>
          <p>
 Nec tamen omnium est utraque canere tuba,
nec est omnium universam colligere synagogam:
sed solis sacerdotibus, et ministris Dei canentibus
<pb n="1348B"/>
ista praerogativa defertur <note>(Num. X, 2 et seq.)</note>; ut
quicumque audierit, secutus eo fuerit, ubi est Dei
gloria, et ad tabernaculum testimonii praematura intentione
convenerit: et opera possit spectare divina,
et legitimum illud aeternumque domicilium in suae
posteritatis seriem promereri. Tunc enim bellum
conficitur, hostis fugatur; quando Spiritus gratia
concinit, et mentis industria.</p>
        </div3>
<div3>
          <head>112.</head>
          <p>
 Sunt et illae salutares tubae, si corde credas,
et ore confitearis: <hi>Corde enim creditur ad justitiam
ore autem confessio fit ad salutem <note>(Rom. X, 10)</note>
          </hi>. Hac
igitur gemina tuba ad illam sanctam terram, resurrectionis
scilicet gratiam, pervenitur; et ideo semper
tibi concinant, ut semper audias Dei vocem:
semper te angelorum prophetarumque oracula excitent
<pb n="1348C"/>
atque commoveant, ut ad superiora festines.</p>
        </div3>
<div3>
          <head>113.</head>
          <p>
 Hanc intentionem David versabat in pectore,
cum dicebat: <hi>Quoniam transibo in locum tabernaculi
admirabilis, usque ad domum Dei; in voce exsultationis
et confessionis, sonus epulantis <note>(Psal. XLI, 5)</note>
          </hi>.
Non enim soli hostes harum tubarum <emph>1165</emph> sonitu
vincuntur: sed et delectationes, et dies festi, et
neomeniae sine his esse non possunt. Nemo enim
potest nisi divini hauriat promissa sermonis, et resultantibus
credat oraculis, exsultare laetitia, dies
festos aut neomenias agere, quibus se corporali gratia,
et saeculari occupatione vacuatum, Christi repleri
luce desideret. Sacrificia quoque ipsa Deo probata
esse non possunt, nisi confessio vocis aspiret, quae
sacerdotali oblatione ad obsecrandam Dei gratiam
<pb n="1348D"/>
populos excitare consuevit.</p>
        </div3>
<div3>
          <head>114.</head>
          <p>
 Itaque simus praedicatores Domini, et laudemus
eum in voce tubae <note>(Psal. CL, 3)</note>, non exigua de
virtute ejus et vilia sentientes, sed ea quae possint
aurem mentis implere, et intimae conscientiae penetrare
secretum; ut ea quae corpori conveniunt, divinitati
non putemus aptanda: nec divinae magnitudinem
<pb n="1349A"/>
potestatis humanis viribus metiamur; ut
quaeramus quomodo quis resurgat, aut quali corpore
veniat, aut quemadmodum soluta coeant, lapsa reparentur;
haec enim arbitrio Dei simul ut statuuntur,
implentur. Nec sensibilis tubarum exspectatur auditus,
sed invisibilis potentia magnificentiae coelestis
operatur; Deo enim velle pro facto est: nec resurrectionis
requirendus nisus, sed fructus nobis est
expetendus. Quae proclivius celebrabitur, si exinaniti
vitiis plenitudinem spiritalis mysterii consequamur,
gratiamque renovata caro sumat a spiritu, et fulgorem
lucis aeternae anima mutuetur a Christo.</p>
        </div3>
<div3>
          <head>115.</head>
          <p>
 Sed non solum singulorum, verum etiam
universitatis sunt ista mysteria. Adverte enim juxta
typum Legis, ordinem gratiae. Cum tuba prima cecinerit,
<pb n="1349B"/>
orientales congregat, quasi praecipuos et electos:
cum secunda, suppares meritis, qui secundum
libanum siti, dereliquerint ludibria nationum: cum
tertia, eos qui tamquam in mari exagitati istius freto
mundi, saeculi hujus fluctibus vacillaverint: cum
quarta, illos qui duritiam mentium nequaquam satis
potuerint eloquii spiritalis mollire praecepto; et ideo
secundum boream vocati sunt, boreas enim secundum
Salomonem durus est ventus <note>(Prov. XXVII, 16)</note>.</p>
        </div3>
<div3>
          <head>116.</head>
          <p>
 Itaque licet momento resuscitentur omnes,
omnes tamen meritorum ordine suscitantur. Et ideo
primi resurgunt, qui maturo devotionis occursu, et
quodam antelucano fidei exortu prodeuntes, solis
aeterni radios receperunt. Quod vel de patriarchis
juxta veteris seriem Testamenti, vel de apostolis
<pb n="1349C"/>
juxta Evangelium jure memoraverim. Secundi autem,
qui ritum gentium relinquentes, ab errore sacrilego
transierunt in Ecclesiae disciplinam. Et ideo
illi primi ex patribus, isti secundi ex gentibus; ab
illis enim lux fidei coepit, in istis usque ad mundi
occasum suscepta duravit. Tertii suscitantur, et
quarti, qui ab austro, et qui ab aquilone sunt. His
quatuor terra distinguitur, his quatuor annus includitur,
his quatuor mundus <emph>1166</emph> impletur, his quatuor
Ecclesia congregatur. Omnes enim qui sacrosanctae
Ecclesiae copulati, divini nominis appellatione
censentur, praerogativam resurrectionis et delectationis
aeternae gratiam consequentur; quoniam <hi>venient
ab Oriente et Occidente, ab Aquilone et Austro, et recumbent
in regno Dei <note>(Luc. XIII, 29)</note>
          </hi>.
<pb n="1349D"/>
</p>
        </div3>
<div3>
          <head>117. </head>
          <p>
Non enim exigua mundum suum Christus
luce complectitur; quandoquidem <hi>a summo coelo
egressio ejus, et occursus ejus usque ad summum ejus:
nec est qui se abscondat a calore ejus <note>(Psal. XVIII, 7)</note>
          </hi>.
Omnes enim benignus illustrat, nec refutare levem,
<pb n="1350A"/>
sed emendare vult: nec excludere durum Ecclesia,
sed mollire desiderat. Et ideo in Canticis canticorum
eos Ecclesia, in Evangelio Christus invitat dicens: <hi>Venite ad me omnes qui laboratis, et onerati
estis: et ego reficiam vos. Tollite jugum meum super
vos, et discite a me quia mitis sum et humilis corde <note>(Mat. XI, 28, 29)</note>
          </hi>.</p>
        </div3>
<div3>
          <head>118.</head>
          <p>
 Ecclesiae quoque vocem invitantis agnosce;
dicit enim: <hi>Exsurge, aquilo, et veni, auster; perfla
hortum meum, et defluant unguenta mea. Descendat
frater meus in hortum suum, et edat fructum pomiferarum
suarum <note>(Cant. IV, 16; V, 1)</note>
          </hi>. Sciens enim jam
tunc etiam horum tibi fore opera fructuosa, Christo
tuo fructum de talibus pollicebare: et quae primo
te in cubiculum dixisti Regis inductam, diligens
<pb n="1350B"/>
ubera super vinum, cum diligentem amares, lactantem
quaereres, pericula pro religione contemneres.</p>
        </div3>
<div3>
          <head>119.</head>
          <p>
 Deinde a Libano, sponsa, rogaris ut venias,
judicio Domini adhuc tota formosa, adhuc tota irreprehensibilis.
Sic enim scriptum est: <hi>Tota es formosa,
proxima mea, et reprehensio non est in te. Ades
huc a Libano, sponsa, ades huc a Libano <note>(Cant.
IV, 7, 8)</note>
          </hi>.</p>
        </div3>
<div3>
          <head>120.</head>
          <p>
 Postea ipsa jam nullos aquae lapsus, jam nullos
impetus descendentes a Libano pertimescens,
aquilonem et austrum advocas, perflari cupiens hortum
tuum; ut in aliis unguenta tua defluant, in aliis
multiplices fecunditatis tuae fructus offeras Christo.</p>
        </div3>
<div3>
          <head>121.</head>
          <p>
 Et ideo <hi>beatus qui custodit verba prophetiae
hujus <note>(Apoc. XXIII, 7)</note>
          </hi>, quae nobis resurrectionem
<pb n="1350C"/>
evidentioribus testimoniis revelavit dicens: <hi>Et vidi
mortuos magnos et pusillos stantes ante sedem, et libros
aperuerunt: et alius liber apertus est, qui est vitae: et
judicati sunt mortui de scriptis in libris, secundum
facta sua. Et dedit mare mortuos, qui in ipso erant:
et inferi dederunt mortuos, qui penes se erant <note>(Apoc. XX
12)</note>
          </hi>. Ne ergo dubites quemadmodum resurgant, quor
inferi revomunt, mare reddidit.</p>
        </div3>
<div3>
          <head>122.</head>
          <p>
 Accipe etiam quando promittatur gratia futura
justorum: <hi>Et audivi,</hi> inquit, <hi>vocem magnam de
throno dicentem: Ecce tabernaculum Dei cum hominibus,
et habitabit cum illis; et ipsi populus ejus erunt,
et ipse Deus cum illis erit illorum Deus. Et delebit
omnem lacrymam de oculis eorum, et mors non erit
amplius, neque luctus, neque clamor, neque dolor ultra
<pb n="1350D"/>
erit. <note>(Apoc. XXI, 3, 4)</note>
          </hi>. <emph>1167</emph>
</p>
        </div3>
<div3>
          <head>123.</head>
          <p>
 Compara nunc, si placet, atque contende
vitam hanc cum illa vita, et elige, si potes,
perpetuam corporis vitam in labore aerumnaque
miserabili tantarum commutationum, votorumque
<pb n="1351A"/>
taedio, fastidio voluptatum. Nonne si Deus ista perpetuare
velit, illa deligeres? Nam si per se ipsa vita
fugienda est, ut sit molestiarum fuga, requies aerumnarum;
quanto magis ea requies est expetenda, cui
futurae resurrectionis voluptas perpetua succedet;
ubi nulla criminum series, nulla illecebra delictorum?</p>
        </div3>
<div3>
          <head>124.</head>
          <p>
 Quis in dolore tam patiens, qui non mortem
oret? quis in infirmitate tam constans, ut non optet
mori se potius, quam debilem vivere? quis in moerore
tam fortis, ut non desideret eo se vel moriendo
defungi? Quod si ipsi nobis dum vivimus, displicemus,
cum vivendo finem praestitum esse noverimus;
quanto amplius vitae nos taederet istius, si sine fine
futuros nobis labores hujus corporis cerneremus?
<pb n="1351B"/>
Quis est igitur qui se velit mortis exsortem? Aut
quid gravius immortalitate miserabili? <hi>Si in hac vita,</hi> 
inquit, <hi>in Christo tantum sperantes sumus, miserabiliores
sumus omnibus hominibus <note>(I Cor. XV, 19)</note>
          </hi>; non
quod in Christo sperare sit miserum, sed quia Christus
sperantibus in se vitam alteram praeparaverit.
Haec enim peccato obnoxia est, illa praemio reservata.</p>
        </div3>
<div3>
          <head>124.</head>
          <p>
 Ipsos cursus breves nostrarum aetatum quantum
videmus nobis afferre fastidium? Puer adolescentiam
desiderat, adolescens annos sibi majoris
metitur aetatis, juvenis beneficio aevi florentis ingratus,
senilem honorificentiam concupiscit. Ita omnibus
ex natura venit velle mutari; quia ejus nos
quod sumus, poenitet. Denique etiam ipsa post usum
<pb n="1351C"/>
vota fastidio sunt: et quae mereri optavimus, cum
meruerimus, abdicamus.</p>
        </div3>
<div3>
          <head>125.</head>
          <p>
 Unde non immerito etiam sancti viri prolongatum
incolatum suum saepe doluerunt <note>(Psal.
CXIX, 5)</note>: doluit David, doluit Jeremias <note>(Jerem. XX,
17)</note>, doluit Elias <note>(III Reg. XIX, 4)</note>. Si sapientibus
creditur, et hi in quibus divinus Spiritus loquebatur,
ad meliora properabant: si reliquorum judicia
sciscitamur, ut cognoscamus omnes in unam convenire
sententiam; quanti mortem moerori, quanti
mortem formidini praetulerunt? judicantes videlicet
graviorem metum mortis esse, quam mortem. Adeo
suis malis mors non timetur, sed vitae miseriis antefertur!
<pb n="1352A"/>
cum expetitur morientis exitus, et evitatur
formido viventis.</p>
        </div3>
<div3>
          <head>126.</head>
          <p>
 Sed esto, huic vitae resurrectio praeferatur. <emph>1168</emph> 
 Quid, philosophi ipsi genus post mortem
aliquod repererunt, quo nos uti magis, quam resurgere
delectabit? Et illi quidem qui dicunt animas
immortales esse, non satis mulcere me possunt,
cum pro parte me redimunt. Nam quae potest esse
gratia, ubi non totus evasi? quae vita, si in me opus
Dei occidat? quae justitia, si naturae finis mors sit,
erranti justove communis? quae veritas, ut quia
ipsa se moveat, et semper moveatur anima, immortalis
esse credatur? Quod nobis in corpore commune
cum bestiis, ante corpus quid geratur incertum;
nec ex contrariis colligatur veritas, sed destruatur.
<pb n="1352B"/>
</p>
        </div3>
<div3>
          <head>127. </head>
          <p>
An vero illorum sententia placet, qui nostras
animas, ubi ex hoc corpore emigraverint, in corpora
ferarum, variorumque animantium transire
commemorant? At certe haec circeis medicamentorum
illecebris composita esse ludibria poetarum ipsi
philosophi disserere solent: nec tam illos qui perpessi
ista simulentur, quam sensus eorum qui ista
confinxerint, velut circeo poculo ferunt in varia
bestiarum monstra conversos. Quid enim tam simile
prodigii, quam homines credere in habitum
ferarum potuisse mutari? Quanto majoris est prodigii
gubernatricem hominis animam, adversam
humano generi bestiarum suscipere naturam, capacemque
rationis ad irrationabile animal posse transire,
<pb n="1352C"/>
quam corporis effigies esse mutatas? Vos ipsi
haec destruitis, qui docetis. Nam magicis incantata
carminibus portentosae hujus conversionis genera
tradidistis.</p>
        </div3>
<div3>
          <head>128.</head>
          <p>
 Ludunt haec poetae, reprehendunt philosophi:
et quae putant ficta de viventibus, haec arbitrantur
vera de mortuis. Illi autem qui ista finxerunt,
non suam probare fabulam, sed philosophorum errores
irridere voluerunt: qui putant quod illa anima
quae miti humilique proposito iracundiam vincere,
patientiam assumere, cruore abstinere consueverat,
eadem frementi motu leonis incensa, irae impatiens,
effrena rabie, sitire sanguinem, caedemque possit
<pb n="1353A"/>
expetere: et illa quae populorum fremitus varios
regali quodam consilio temperabat, et rationabili
voce mulcebat; eadem se inter devia atque deserta
ritu luporum patiatur ululare: aut quae injusto sub
onere gemeus, dures aratri labores questu miserabili
mugiebat; eadem postea in figuram hominis
commutata, levi cornua quaerat in fronte: vel illa
quam praepetes prius pennae usque ad alta coeli per
sublime aeris alarum remigiis evehebant; eadem <emph>1169</emph> 
 postea volatus jam non suos requirat, et
se humani doleat corporis gravitate pigrescere.</p>
        </div3>
<div3>
          <head>129.</head>
          <p>
 Hinc fortasse et illum Icarum perdidistis,
quod persuasionibus vestris inductus adolescens,
prius avem se fuisse fortasse crediderat. Hinc etiam
senes plerique decepti sunt, ut gravi immorerentur
<pb n="1353B"/>
dolori, cygneis male creduli fabulis, dum putant
modulis se mulcendo flebilibus albentem molli pluma
mutare canitiem.</p>
        </div3>
<div3>
          <head>130.</head>
          <p>
 Haec quam incredibilia! quam deformia!
Quanto illud est convenientius, ut credas secundum
naturam, credas secundum usum fructuum caeterorum,
credas secundum gestorum exempla, oracula
prophetarum, Christi coeleste promissum. Quid vero
praestantius, quam ut opus Dei judices non perire,
et secundum imaginem et similitudinem Dei factos
transferri non posse in effigies bestiarum; cum utique
ad similitudinem Dei non corporis sit imago, sed
spiritus? Nam quemadmodum homo, cui subjecta
sunt animantium genera caeterorum, in subjectum
sibi animal meliore sui parte demigret? Non patitur
<pb n="1353C"/>
hoc natura, et si pateretur natura, non pateretur
gratia.</p>
        </div3>
<div3>
          <head>131.</head>
          <p>
 Sed videro quid vos de vobis, gentes, opinionis
habeatis; neque enim mirum debet videri,
quod creditis vos in bestias posse mutari, qui bestias
adoratis. Ego tamen malim de vestro merito melius
judicetis; ut non inter coetus ferarum, sed inter angelorum
consortia vos credatis futuros.</p>
        </div3>
<div3>
          <head>132.</head>
          <p>
 Habet animus ex hoc jam vitae anfractu, et
<pb n="1354A"/>
terreni corporis colluvione discedere, et ad illa concilia
superna contendere, etsi sanctorum sit pervenire,
laudem dicere Deo (quam <emph>1170</emph> citharizantes
illos <note>(Apoc. XIV, 2)</note> dicere prophetica lectione <note>(Apoc.
XV, 3, 4)</note> comperimus: <hi>Quia magna mirabilia opera
tua, Domine Deus omnipotens: justae et verae viae
tuae, Rex gentium! Quis non timebit et magnificabit
nomen tuum; quia solus sanctus es, quia omnes gentes
venient et adorabunt ante te;</hi> videre quoque tuas,
Jesu, nuptias, in quibus de terrenis ad coelestia,
concinentibus omnium gaudiis sponsa deducitur; <hi>ad
te enim omnis caro veniet <note>(Psal. LXIV, 3)</note>
          </hi>, jam non
saeculo obnoxia, sed spiritui copulata: videre thalamos
ornatos byssino, rosis, liliis, et coronis. Cujus
enim alterius sic ornantur nuptiae? Ornantur
<pb n="1354B"/>
enim confessorum livore, martyrum sanguine, lillis
virginum, coronis etiam sacerdotum?</p>
        </div3>
<div3>
          <head>133.</head>
          <p>
 Hoc sibi prae caeteris David sanctus optavit,
ut haec spectaret et cerneret. Denique ait: <hi>Unam
petivi a Domino, hanc requiram; ut inhabitem in domo
Domini omnes dies vitae meae, et videam voluptatem
Domini <note>(Ps. XXVI, 4, 5)</note>
          </hi>.</p>
        </div3>
<div3>
          <head>134.</head>
          <p>
 Juvat hoc credere, sperare delectat: certe
non credidisse poena est, sperasse gratia. Quod si
in hoc erro, quia angelis me post mortem sociari
malo, quam bestiis; libenter in hoc erro, neque
umquam hac me opinione, dum vivo, fraudari patiar.</p>
        </div3>
<div3>
          <head>135.</head>
          <p>
 Quid enim mihi superest solatii, quam quod
me citius ad te, frater, spero venturum, nec digressus
<pb n="1354C"/>
tui inter nos longa divortia fore; tuisque intercessionibus
mihi hoc posse conferri, ut citius desiderantem
tui advoces. Quis enim est, qui non sibi
debeat istud optare prae caeteris; <hi>ut corruptibile hoc
induat incorruptelam, et mortale hoc induat immortalitatem <note>(I Cor. XV, 53)</note>
          </hi>?
ut qui nunc morti corporis
fragilitate succumbimus, supra naturam siti, mortem
jam timere nequeamus.

</p>
        </div3>
      </div1>
</body>
  </text>
</TEI>