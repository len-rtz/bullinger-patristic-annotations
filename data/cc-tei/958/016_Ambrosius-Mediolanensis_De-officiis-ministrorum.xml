<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De officiis ministrorum</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.DeOfMi</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS.</head>

<emph>1</emph> 

<div2>
          <head>CAPUT PRIMUM.</head>

<pb n="0023A"/>
<p divs_removed="true"> <hi>Episcopi proprium munus, docere: sibi autem discendum
esse, ut doceat; immo etiam docendum quod
non didicerit, aut saltem et discendum simul, et
docendum.</hi> 

          </p>
          <div3 moved_from_p="true">
              <head>1.</head>
            <p>
 Non arrogans videri arbitror, si inter filios suscipiam
affectum docendi; cum ipse humilitatis magister
dixerit: <hi>Venite, filii, audite me; timorem Domini
docebo vos <note>(Psal. XXXIII, 12)</note>
              </hi>. In quo licet et humilitatem
verecundiae ejus spectare et gratiam. Dicendo
enim, <hi>timorem Domini,</hi> qui <emph>2</emph> communis videtur esse
omnibus, expressit insigne verecundiae. Et tamen
cum ipse timor initium sapientiae sit, et effector
beatitudinis (quoniam timentes Deum beati sunt),
praeceptorem se sapientiae edocendae, et demonstratorem
<pb n="0023B"/>
beatitudinis adipiscendae, evidenter significavit.</p>
          </div3>
<div3>
            <head>2.</head>
            <p>
 Et nos ergo ad imitandam verecundiam seduli,
ad conferendam gratiam non usurpatores, quae illi
Spiritus infudit sapientiae, ea per illum nobis manifestata,
<pb n="0024A"/>
et visu comperta atque exemplo, vobis
quasi liberis tradimus; cum jam effugere non possimus
officium docendi, quod nobis refugientibus imposuit
sacerdotii necessitudo: <hi>Dedit</hi> enim <hi>Deus
quosdam quidem apostolos, quosdam autem prophetas,
alios vero evangelistas, alios autem pastores et doctores <note>(Ephes. IV, 11)</note>
            </hi>.</p>
          </div3>
<div3>
            <head>3.</head>
            <p>
 Non igitur mihi apostolorum gloriam vindico. <emph>3</emph> 
 Quis enim hoc, nisi quos ipse Filius elegit Dei?
Non prophetarum gratiam, non virtutem evangelistarum,
non pastorum circumspectionem: sed tantummodo
intentionem et diligentiam circa Scripturas
divinas opto assequi, quam ultimam posuit
Apostolus inter officia sanctorum, et hanc ipsam ut
docendi studio possim discere. Unus enim verus
<pb n="0024B"/>
magister est, qui solus non didicit quod omnes doceret:
homines autem discunt prius quod doceant,
et ab illo accipiunt quod aliis tradant.</p>
          </div3>
<div3>
            <head>4.</head>
            <p>
 Quod ne ipsum quidem mihi accidit. Ego enim
<pb n="0025A"/>
raptus de tribunalibus atque administrationis infulis
ad sacerdotium, docere vos coepi, quod ipse non
didici. Itaque factum est ut prius docere inciperem,
quam discere. Discendum igitur mihi simul et docendum
est; quoniam non vacavit ante discere.
</p>
          </div3>
        </div2>

<div2>
          <head>CAPUT II.</head>
<p> <hi>Multiplex loquendo incurri periculum, cujus remedium
Scriptura in silentio demonstrat esse positum.</hi> </p>
<div3>
            <head>5.</head>
            <p>
 Quid autem prae caeteris debemus discere,
quam tacere, ut possimus loqui: ne prius me vox condemnet
mea, quam absolvat aliena; scriptum est enim: <hi>Ex verbis tuis condemnaberis 
 <note>(Matth. XII, 37)</note>
            </hi>. Quid
opus est igitur ut properes periculum suscipere condemnationis,
loquendo; cum tacendo possis esse
tutior? Quamplures vidi loquendo peccatum incidisse,
<pb n="0025B"/>
vix quemquam tacendo: ideoque tacere nosse
quam loqui difficilius est. Scio loqui plerosque, cum
tacere nesciant. Rarum est tacere quemquam, cum
sibi loqui nihil prosit. Sapiens est ergo qui novit
tacere. Denique Sapientia Dei dixit: <hi>Dominus dedit
mihi linguam eruditionis, quando oporteat sermonem
dicere <note>(Esai. L, 4)</note>
            </hi>. Merito ergo sapiens qui a Domino
accipit, quo tempore sibi loquendum sit. Unde bene
ait Scriptura: <hi>Homo sapiens tacebit usque ad tempus <note>(Eccli. XX, 7)</note>
            </hi>.</p>
          </div3>
<div3>
            <head>6.</head>
            <p>
 Ideo sancti Domini, qui scirent quia vox hominis
plerumque peccati annuntiatio est, et initium
erroris humani, sermo est hominis, amabant tacere.
Denique sanctus Domini ait: <hi>Dixi custodiam vias
meas, ut non delinquam in lingua mea (Psal. XXXVIII,
<pb n="0025C"/>
2)</hi>. Sciebat enim et legerat divinae esse protectionis,
ut homo a linguae suae flagello absconderetur, et a
conscientiae suae testimonio <note>(Job V, 21)</note>. Verberamur
enim tacito cogitationis nostrae opprobrio; et
judicio conscientiae: verberamur etiam vocis nostrae
verbere, cum loquimur ea quorum sono caeditur
animus noster, et mens consauciatur. Quis autem
est qui mundum cor a peccatorum habeat colluvione,
aut non delinquat in lingua sua? Et ideo quia
neminem videbat sanctum os servare posse ab
immunditia sermonis, ipse sibi silentio legem imposuit
innocentiae; <emph>4</emph> ut tacendo culpam declinaret,
quam vix effugere posset loquendo.</p>
          </div3>
<div3>
            <head>7.</head>
            <p>
 Audiamus ergo cautionis magistrum: <hi>Dixi, custodiam
vias meas,</hi> hoc est, dixi mihi, tacito cogitationis
<pb n="0025D"/>
praecepto indixi mihi, ut custodirem vias
<pb n="0026A"/>
meas. Aliae sunt viae quas debemus sequi, aliae quas
custodire: sequi vias Domini, custodire nostras; ne
in culpam dirigant. Potes autem custodire, si non
cito loquaris. Lex dicit: <hi>Audi, Israel, Dominum Deum
tuum <note>(Deut. VI, 3)</note>
            </hi>. Non dixit, loquere, sed audi.
Ideo Eva lapsa est, quia locuta est viro, quod non
audierat a Domino Deo suo. Prima vox Dei dicit
tibi: <hi>Audi.</hi> Si audias, custodis vias tuas: et si
lapsus es, cito corrigis. <hi>In quo</hi> enim <hi>corrigit juvenior
viam suam, nisi in custodiendo verba Domini <note>(Psal.
CXVIII, 9)</note>
            </hi>? Tace ergo prius, et audi, ut non delinquas
in lingua tua.</p>
          </div3>
<div3>
            <head>8.</head>
            <p>
 Grave malum ut aliquis ore suo condemnetur.
Etenim si pro otioso verbo reddet unusquisque rationem <note>(Matth. XII, 36)</note>,
quanto magis pro verbo impuritatis
<pb n="0026B"/>
et turpitudinis! Graviora enim sunt verba
praecipitationis quam otiosa. Ergo, si pro otioso
verbo ratio poscitur, quanto magis pro sermone
impietatis poena exsolvitur!
</p>
          </div3>
        </div2>

<div2>
          <head>CAPUT III.</head>
<p> <hi>Non perpetuum nec otiosum esse debere silentium: et
quo pacto custodia cordi ac ori contra inordinatos
affectus adhibenda sit.</hi> </p>
<div3>
            <head>9.</head>
            <p>
 Quid igitur? Mutos nos esse oportet? Minime.
Est enim tempus tacendi, et est tempus loquendi <note>(Eccles. III, 7)</note>.
Deinde si pro otioso verbo reddimus
rationem, videamus ne reddamus et pro otioso silentio.
 Est enim et negotiosum silentium; ut erat Susannae,
quae plus egit tacendo, quam si esset locuta <note>(Dan. XIII, 3)</note>.
Tacendo enim apud homines, locuta
<pb n="0026C"/>
est Deo: nec ullum majus indicium suae castitatis
invenit, quam silentium. Conscientia loquebatur,
ubi vox non audiebatur: nec quaerebat pro se hominum
judicium, quae habebat Domini testimonium.
Ab illo igitur volebat absolvi, quem sciebat
nullo modo posse falli. Ipse Dominus in Evangelio <note>(Matth. XXVI, 63)</note> 
 tacens operabatur salutem hominum.
Recte ergo David non silentium sibi indixit
perpetuum, sed custodiam.</p>
          </div3>
<div3>
            <head>10.</head>
            <p>
 Custodiamus ergo cor nostrum, custodiamus
os nostrum; utrumque enim scriptum est: hic, ut
os custodiamus, alibi tibi dicitur: <hi>Omni custodia
serva cor tuum <note>(Prov. IV, 23)</note>
            </hi>. Si custodiebat David,
tu non custodies? Si immunda labia habebat
Esaias, qui dixit: <hi>O miser ego, quoniam compunctus
<pb n="0026D"/>
sum, quia cum sim homo, et immunda labia habeam</hi> 
<pb n="0027A"/> <note>(Esai. VI, 5)</note>:
si propheta Domini immunda habebat
labia, quomodo nos munda habemus?</p>
          </div3>
<div3>
            <head>11.</head>
            <p>
 Et cui, nisi unicuique nostrum scriptum est: <hi>Sepi possessionem tuam spinis . . . et argentum</hi> 
 <emph>5</emph> <hi>et aurum
tuum alliga, et ori tuo fac ostium et vectem, et
verbis tuis jugum et stateram <note>(Eccli. XXVIII, 28, 29)</note>
            </hi>?
Possessio tua mens tua est: aurum tuum cor tuum
est: argentum tuum eloquium tuum est: <hi>Eloquia
Domini, eloquia casta, argentum igne examinatum <note>(Psal. XI, 7)</note>
            </hi>.
Bona etiam possessio mens bona. Denique
possessio pretiosa homo mundus. Sepi ergo
hanc possessionem, et circumvallato cogitationibus,
munito spinis, sollicitudinibus; ne in eam irruant,
et captivam ducant irrationabiles corporis passiones,
ne incursent motus graves, ne diripiant vindemiam
<pb n="0027B"/>
ejus, transeuntes viam. Custodi interiorem
hominem tuum. Noli eum quasi vilem negligere ac
fastidire, quia pretiosa possessio est. Et merito pretiosa,
cujus fructus non caducus et temporalis, sed
stabilis atque aeternae salutis est. Cole ergo possessionem
tuam, ut sint tibi agri.</p>
          </div3>
<div3>
            <head>12.</head>
            <p>
 Alliga sermonem tuum, ne luxuriet, ne lasciviat,
et multiloquio peccata sibi colligat. Sit restrictior,
et ripis suis coerceatur. Cito lutum colligit amnis
exundans. Alliga sensum tuum, non sit remissus
ac defluus, ne dicatur de te: <hi>Non est malagma apponere,
neque oleum, neque alligaturam <note>(Esai. I, 6)</note>
            </hi>.
Habet suas habenas mentis sobrietas, quibus regitur
et gubernatur.</p>
          </div3>
<div3>
            <head>13.</head>
            <p>
 Sit ori tuo ostium, ut claudatur ubi oportet:
<pb n="0027C"/>
et obseretur diligentius; ne quis in iracundiam excitet
vocem tuam, et contumeliam rependas contumeliae.
Audisti hodie lectum: <hi>Irascimini et nolite
peccare <note>(Psal. IV, 5)</note>
            </hi>. Ergo etsi irascimur, quia affectus
naturae est, non potestatis; malum sermonem
non proferamus de ore nostro, ne in culpam ruamus:
sed jugum sit verbis tuis et statera, hoc est,
humilitas atque mensura; ut lingua tua menti subdita
sit. Restringatur habenae vinculis, frenos habeat
suos, quibus revocari possit ad mensuram: sermones
proferat libra examinatos justitiae: ut sit
gravitas in sensu, in sermone pondus, atque in verbis
modus.
</p>
          </div3>
        </div2>

<div2>
          <head>CAPUT IV.</head>
<p> <hi>Eadem custodia prospicitur, ne a pravis motibus, sed
<pb n="0028A"/>
a recta ratione prodeat oratio: in qua potissimum
nobis diabolus insidiatur.</hi> </p>
<div3>
            <head>14.</head>
            <p>
 Haec si custodiat aliquis, fit mitis, mansuetus,
modestus. Custodiendo enim os suum, et retinendo
linguam suam, nec prius loquendo quam interroget,
et expendat atque examinet verba sua, si dicendum
hoc, si dicendum adversus hunc, si tempus sermonis
hujus est: is profecto exercet modestiam, ac
mansuetudinem, et patientiam; ut non ex indignatione
et ira in sermonem erumpat, non alicujus passionis
indicium det in verbis suis, non ardorem libidinis
flammare in sermone suo indicet, <emph>6</emph> et inesse
dictis suis stimulos iracundiae: ne sermo postremo
qui commendare interiora debet, vitium aliquod esse
in moribus, aperiat et prodat.
<pb n="0028B"/>
</p>
          </div3>
<div3>
            <head>15. </head>
            <p>
Tunc enim maxime insidiatur adversarius,
quando videt nobis passiones aliquas generari: tunc
fomites movet, laqueos parat. Unde non immerito,
sicut audisti hodie legi, Propheta dicit: <hi>Quia ipse 
 liberavit me de laqueo venantium et a verbo aspero <note>(Psal. XC, 3)</note>
            </hi>.
Symmachus irritationis verbum dixit,
alii perturbationis. Laqueus adversarii est sermo noster:
sed etiam ipse non minus adversarius nobis.
Loquimur plerumque quod excipiat inimicus, et
quasi nostro gladio nos vulneret. Quanto tolerabilius
est alieno gladio, quam nostro perire!</p>
          </div3>
<div3>
            <head>16.</head>
            <p>
 Explorat ergo adversarius nostra arma, et
concutit sua tela. Si viderit moveri me, inserit aculeos
suos, ut seminaria jurgiorum excitet. Si emisero
verbum indecorum, laqueum suum stringit. Interdum
<pb n="0028C"/>
mihi quasi escam proponit vindictae possibilitatem;
ut dum vindicari cupio, ipse me inseram laqueo,
et nodum mortis astringam mihi. Si quis ergo
hunc adversarium sentit praesentem esse, tunc magis
custodiam adhibere debet ori suo, ne det locum adversario:
sed non multi hunc vident.
</p>
          </div3>
        </div2>

<div2>
          <head>CAPUT V.</head>
<p> <hi>Contra visibilem etiam adversarium, cum nos instigat,
utendum silentio, cujus unius ope superiores
evadimus, et humilitatem quae exhibenda adversus
omnes, conservamus.</hi> </p>
<div3>
            <head>17.</head>
            <p>
 Sed etiam ille cavendus est, qui videri potest,
quicumque irritat, quicumque incitat, quicumque
exasperat, quicumque incentiva luxuriae aut libidinis
suggerit. Quando ergo aliquis nobis conviciatur, lacessit,
<pb n="0029A"/>
ad violentiam provocat, ad jurgium vocat:
tunc silentium exerceamus, tunc muti fieri non erubescamus.
Peccator est enim qui nos provocat, qui
injuriam facit, et nos similes sui fieri desiderat.</p>
          </div3>
<div3>
            <head>18.</head>
            <p>
 Denique si taceas, si dissimules, solet dicere:
Quid taces? Loquere, si audes. Sed non audes:
mutus es, elinguem te feci. Si ergo taceas, plus rumpitur:
victum sese putat, irrisum, posthabitum atque
illusum. Si respondeas, superiorem se factum arbitratur,
quia parem invenit. Si enim taceas, dicetur:
Ille conviciatus est, hunc contempsit iste. Si referas
contumeliam, dicetur: Ambo conviciati sunt. Uterque
condemnatur, nemo absolvitur. Ergo illius est
studium, ut irritet, ut similia illi loquar, similia
agam: justi est autem dissimulare, nihil loqui, tenere
<pb n="0029B"/>
bonae fructum conscientiae, plus committere
bonorum judicio, quam criminantis insolentiae, <emph>7</emph> 
contentum esse gravitate morum suorum. Hoc est
enim silere a bonis; quia bene sibi conscius, falsis
non debet moveri: nec aestimare plus ponderis
in alieno esse convicio, quam in suo testimonio.</p>
          </div3>
<div3>
            <head>19.</head>
            <p>
 Ita fit ut etiam humilitatem custodiat. Si autem
nolit humilior videri, talia tractat, et dicit ipse
secum: Hic ergo ut me contemnat, et in conspectu
meo loquatur talia adversum me, quasi non
possim ego ei aperire os meum? Cur non etiam ergo
dicam, in quibus eum moestificare possim? Hic ergo
ut mihi injurias faciat, quasi vir non sim, quasi vindicare
me non possim? Hic ut me criminetur, quasi
ego non possim graviora in eum componere?
<pb n="0029C"/>
</p>
          </div3>
<div3>
            <head>20. </head>
            <p>
Qui talia dicit, non est mitis atque humilis,
non est sine tentatione. Tentator eum exagitat, ipse
ei tales opiniones inserit. Plerumque adhibet hominem,
atque apponit nequam spiritus, qui haec illi
dicat: sed tu in petra fixum vestigium tene. Etsi
servus convicium dicat, justus tacet; etsi infirmus
contumeliam faciat, justus tacet: etsi pauper criminetur,
justus non respondet. Haec sunt arma justi,
ut cedendo vincat. Sicut periti jaculandi cedentes
solent vincere, et fugientes gravioribus sequentem
vulnerare ictibus.
</p>
          </div3>
        </div2>

<div2>
          <head>CAPUT VI.</head>
<p> <hi>Hac in re silentium atque humilitatem David imitanda
esse, ne digni videamur injuria.</hi> </p>
<div3>
            <head>21. </head>
<p>
              <pb n="0029D"/>Quid enim opus est moveri, cum audimus convicia?
<pb n="0030A"/>
Cur non imitamur dicentem: <hi>Obmutui, et
humiliatus sum, et silui a bonis <note>(Psal. XXXVIII, 3)</note>
              </hi>?
An hoc dixit tantummodo, non etiam fecit David?
Immo et fecit <note>(II Reg. XVI, 6 et seq.)</note>. Nam cum ei
conviciaretur Semei filius Jemini, tacebat David:
et quamvis septus armatis, non retorquebat convicium,
non ultionem quaerebat, eousque ut dicenti
sibi Sarviae filio quod vindicare in eum vellet, non
permiserit. Ibat ergo tamquam mutus et humiliatus,
ibat tacens, nec movebatur, cum vir appellaretur
sanguinis, qui erat conscius propriae mansuetudinis.
Non ergo movebatur conviciis, cui abundabat bonorum
operum conscientia.</p>
          </div3>
<div3>
            <head>22.</head>
            <p>
 Itaque is qui cito injuria movetur, facit se
dignum videri contumelia, dum vult ea indignus probari.
<pb n="0030B"/>
Melior est itaque qui contemnit injuriam, quam qui
dolet; qui enim contemnit, quasi non sentiat, ita despicit:
qui autem dolet, quasi senserit, torquetur.
<emph>8</emph> </p>
          </div3>
        </div2>

<div2>
          <head>CAPUT VII.</head>
<p> <hi>Quam pulchre prooemii loco usurpatus fuerit psalmus</hi> XXXVIII, <hi>quo inductus Vir sanctus de Officiis scribere
constituit: idque potiori jure quam olim Cicero
ad filium, et quam ob causam.</hi> </p>
<div3>
            <head>23.</head>
            <p>
 Neque improvide ad vos filios meos scribens,
hujus psalmi prooemio <note>(Psal. XXXVIII, 1)</note> usus sum.
Quem psalmum propheta David sancto Idithum
canendum dedit, ego vobis tenendum suadeo, delectatus
ejus sensu profundo et virtute sententiarum.
Advertimus enim ex his quae breviter libavimus, et
<pb n="0030C"/>
silendi patientiam, et opportunitatem loquendi, et in
posterioribus <note>(Ibid., 8)</note> contemptum divitiarum, quae
maxima virtutum fundamenta sunt, hoc psalmo doceri.
Dum igitur hunc psalmum considero, successit
animo de Officiis scribere.</p>
          </div3>
<div3>
            <head>24.</head>
            <p>
 De quibus etiamsi quidam Philosophiae studentes
scripserint, ut Panaetius, et filius ejus apud
Graecos, Tullius apud Latinos; non alienum duxi a
nostro munere, ut etiam ipse scriberem. Et sicut
Tullius ad erudiendum filium, ita ego quoque ad
vos informandos filios meos; neque enim minus vos
diligo quos in Evangelio genui, quam si conjugio suscepissem.
Non enim vehementior est natura ad diligendum,
quam gratia. Plus certe diligere debemus
<pb n="0030D"/>
quos perpetuo nobiscum putamus futuros, quam
<pb n="0031A"/>
quos in hoc tantum saeculo. Illi degeneres nascuntur
frequenter, qui dedeceant patrem: vos ante elegimus,
ut diligamus. Itaque illi necessitate diliguntur,
quae non satis idonea atque diuturna est ad perpetuitatem
diligendi magistra: vos judicio, quo magnum
 charitatis pondus ad vim diligendi adjungitur,
probare quos diligas, et diligere quos elegeris.
</p>
          </div3>
        </div2>

<div2>
          <head>CAPUT VIII.</head>
<p> <hi>Nomen Officii, non solum philosophis, sed etiam scriptoribus
sacris usitatum esse; et unde hoc deductum?</hi> </p>
<div3>
            <head>25.</head>
            <p>
 Ergo quoniam personae conveniunt, videamus
utrum res ipsa conveniat scribere de Officiis: et
utrum hoc nomen philosophorum tantummodo scholae
aptum sit, an etiam in Scripturis reperiatur divinis.
Pulchre itaque dum legimus hodie Evangelium
<pb n="0031B"/>
(quasi adhortaretur ad scribendum) Spiritus sanctus
obtulit nobis lectionem, qua confirmaremur etiam
in nobis Officium dici posse. Nam cum Zacharias sacerdos
obmutuisset in templo, et loqui non posset: <hi>Factum est,</hi> 
 inquit, <hi>ut impleti sunt dies Officii ejus,
abiit in domum suam <note>(Luc. I, 23)</note>
            </hi>. Legimus igitur
Officium dici a nobis posse. <emph>9</emph>
</p>
          </div3>
<div3>
            <head>26.</head>
            <p>
 Nec ratio ipsa abhorret, quandoquidem
 Officium ab efficiendo dictum putamus, quasi efficium:
sed propter decorem sermonis una immutata
littera, officium nuncupari: vel certe, ut ea agas,
quae nulli officiant, prosint omnibus.
</p>
          </div3>
        </div2>

<div2>
          <head>CAPUT IX.</head>
<p> <hi>Officium ab honesto et utili, nec non ab amborum
inter se comparatione desumi: sed a Christianis nihil
<pb n="0031C"/>
quod ad futuram vitam non conferat, honestum aut
utile agnosci; atque adeo non supervacaneum fore
hunc de Officio tractatum.</hi> </p>
<div3>
            <head>27.</head>
            <p>
 Officia autem ab honesto et utili duci existimaverunt,
et de iis duobus eligere quid praestet:
 deinde incidere ut duo concurrant honesta, et duo
utilia; et quaeratur quid honestius, et quid utilius.
Primum igitur in tres partes Officium dividitur: honestum,
et utile, et quid praestantius. Deinde haec
<pb n="0032A"/>
tria in quinque genera diviserunt, in duo honesta, et
duo utilia, et eligendi judicium. Prima pertinere
dicunt ad decus honestatemque vitae, secunda ad
vitae commoda, copias, opes, facultates: de iis eligendis
subesse judicium. Haec illi.</p>
          </div3>
<div3>
            <head>28.</head>
            <p>
 Nos autem nihil omnino nisi quod deceat
et honestum sit, futurorum magis quam praesentium
metimur formula: nihilque utile nisi quod ad
vitae illius aeternae prosit gratiam definimus, non
quod ad delectationem praesentis. Neque aliqua commoda
in facultatibus et copiis opum constituimus:
sed incommoda haec putamus, si non rejiciantur;
 eaque oneri cum sint aestimari magis, quam dispendio
cum erogantur.</p>
          </div3>
<div3>
            <head>29.</head>
            <p>
 Non superfluum igitur scriptionis nostrae est
<pb n="0032B"/>
opus, quia Officium diversa aestimamus regula atque
illi aestimaverunt. Illi saeculi commoda in bonis
ducunt, nos haec etiam in detrimentis; quoniam
qui hic recipit bona, ut ille dives, illic cruciatur: et
Lazarus qui mala hic pertulit, illic consolationem
invenit <note>(Luc. XVI, 25)</note>. Deinde qui illa non legunt,
nostra legent si volent: qui non sermonum supellectilem,
neque artem dicendi; sed simplicem rerum
exquirunt gratiam.
</p>
          </div3>
        </div2>

<div2>
          <head>CAPUT X.</head>
<p> <hi>Prius sacris litteris decorum quam in philosophorum
libris frequentatum esse: Pythagoram silentii sui
legem mutuatum a Davide: sed hujus tamen praestare
disciplinam; cum primum officium sit loquendi modus.</hi> </p>
<div3>
            <head>30.</head>
            <p>
 Decorum autem in nostris Scripturis primo
<pb n="0032C"/>
constitui loco (quod Graece <foreign xml:lang="greek">πρέπον</foreign> <emph>10</emph> dicitur) instruimur
et docemur, legentes: <hi>Te decet hymnus, Deus,
in Sion <note>(Psal. LXIV, 2)</note>
            </hi>: vel Graece, <foreign xml:lang="greek">Σοὶ πρέπει ὑμνὸς
ὦ Θεὸς, ἐν Σίων.</foreign> Et Apostolus ait: <hi>Loquere quae decent
sanam doctrinam <note>(Tit. II, 1)</note>
            </hi>. Et alibi: <hi>Decebat autem
eum per quem omnia, et propter quem omnia, multis
filiis in gloriam adductis, ducem salutis eorum per passionem
consummari <note>(Hebr. II, 10)</note>
            </hi>.</p>
          </div3>
<div3>
            <head>31.</head>
            <p>
 Numquid prior Panaetius, numquid Aristoteles,
<pb n="0033A"/>
qui et ipse disputavit de Officio, quam David;
cum et ipse Pythagoras, qui legitur Socrate antiquior,
prophetam secutus David <note>(Psal. XXXVIII, 2 et seq.)</note>,
legem silentii dederit suis? Sed ille ut per quinquennium
discipulis usum inhiberet loquendi: David autem
non ut naturae munus imminueret; sed ut custodiam
proferendi sermonis doceret. Et Pythagoras
quidem ut non loquendo loqui doceret, David ut
loquendo magis disceremus loqui. Quomodo enim
sine exercitio doctrina, aut sine usu profectus?</p>
          </div3>
<div3>
            <head>32.</head>
            <p>
 Qui disciplinam bellicam vult assequi, quotidie
exercetur armis, et tamquam in procinctu positus
praeludit praelium, et velut coram posito praetendit
hoste: atque ad peritiam viresque jaculandi,
vel suos explorat lacertos, vel adversariorum declinat
<pb n="0033B"/>
ictus, et vigilanti exit obtutu. Qui navim in
mari regere gubernaculis studet, vel remis ducere,
prius in fluvio praeludit. Qui canendi suavitatem et
vocis affectant praestantiam, prius sensim canendo
vocem excitant. Et qui viribus corporis, legitimoque
luctandi certamine coronam petunt, quotidiano usu
palaestrae durantes membra, nutrientes patientiam,
laborem assuescunt.</p>
          </div3>
<div3>
            <head>33.</head>
            <p>
 Haec ipsa natura nos in parvulis docet, quod
prius sonos meditantur loquendi, ut loqui discant.
Itaque sonus exercitatio quaedam et palaestra vocis
est. Ita ergo et qui volunt discere cautionem loquendi,
quod naturae est, non negent: quod custodiae
est, exerceant; ut qui in specula sunt, speculando
intendant, non dormiendo. Omnis enim res propriis
<pb n="0033C"/>
ac domesticis exercitiis augetur.</p>
          </div3>
<div3>
            <head>34.</head>
            <p>
 Ergo David tacebat non semper, sed pro tempore:
non jugiter, neque omnibus; sed irritanti
adversario, provocanti peccatori non respondebat.
Et, sicut alibi ait <note>(Psal. XXXVII, 13, 14)</note>, loquentes
vanitatem, et cogitantes dolum, non audiebat quasi
surdus, et quasi mutus non aperiebat illis os suum;
quia et alibi habes: <hi>Noli respondere imprudenti ad
imprudentiam ejus, ne similis illi fias <note>(Prov. XXVI,
4)</note>
            </hi>.</p>
          </div3>
<div3>
            <head>35.</head>
            <p>
 Primum igitur officium est loquendi modus.
Hoc sacrificium laudis Deo dependitur, <emph>11</emph> hoc reverentia
exhibetur, cum Scripturae divinae leguntur,
hoc honorantur parentes. Scio loqui plerosque,
cum tacere nesciant. Rarum est tacere quemquam,
<pb n="0033D"/>
cum sibi non prosit loqui. Sapiens ut loquatur, multa
prius considerat, quid dicat, aut cui dicat, quo in
loco, et tempore. Est ergo et tacendi et loquendi
<pb n="0034A"/>
modus: est etiam facti modus. Pulchrum igitur tenere
mensuram officii.
</p>
          </div3>
        </div2>

<div2>
          <head>CAPUT XI.</head>
<p> <hi>Officium omne, aut medium, aut perfectum esse Scripturae
testimoniis ostenditur: cui subjungitur misericordiae
laus, atque ad eam exhortatio.</hi> </p>
<div3>
            <head>36.</head>
            <p>
 Officium autem omne aut medium, aut perfectum
est, quod aeque Scripturarum auctoritate
probare possumus. Habemus etenim in Evangelio
dixisse Dominum: <hi>Si vis in vitam aeternam venire, serva
mandata. Dixit ille? Quae? Jesus autem dixit illi:
Non homicidium facies, non adulterabis, non facies
furtum, non falsum testimonium dices: honora patrem
et matrem:</hi> et, <hi>Diliges proximum tuum sicut te ipsum <note>(Matth. XIX, 17 et seq.)</note>
            </hi>.
Haec sunt media officia, quibus
aliquid deest.
<pb n="0034B"/>
</p>
          </div3>
<div3>
            <head>37. </head>
            <p>
Denique dicit illi adolescens: <hi>Omnia haec custodivi
a juventute mea, quid adhuc mihi deest? Ait illi
Jesus: Si vis perfectus esse, vade, vende omnia bona
tua, et da pauperibus, et habebis thesaurum in coelo,
et veni, sequere me <note>(Ibid., XX, 21)</note>
            </hi>. Et supra <note>(Matth.
V, 44, 45)</note> ita est scriptum, ubi diligendos inimicos,
et orandum dicit pro calumniantibus et persequentibus
nos, et benedicere maledicentes; hoc nos facere
debemus, si volumus perfecti esse, sicut Pater
noster qui in coelo est, qui super bonos et malos
solem jubet radios suos fundere, et pluvia et rore
terras universorum sine ulla discretione pinguescere.
Hoc est igitur perfectum officium, quod <foreign xml:lang="greek">κατόρθωμα</foreign>
dixerunt Graeci, quo corriguntur omnia, quae aliquos
potuerunt lapsus habere.
</p>
          </div3>
<div3>
            <head>38. </head>
<p>
              <pb n="0034C"/>Bona etiam misericordia, quae et ipsa perfectos
facit, quia imitatur perfectum Patrem. Nihil tam
commendat Christianam animam quam misericordia.
 Primum in pauperes, ut communes judices partus
naturae, quae omnibus ad usum generat fructus terrarum;
ut quod habes, largiaris pauperi, et consortem
et conformem tuum adjuves. Tu nummum largiris,
ille vitam accipit: tu pecuniam das, ille substantiam
suam aestimat. Tuus denarius, census illius est.</p>
          </div3>
<div3>
            <head>39.</head>
            <p>
 Ad haec plus ille tibi confert, cum sit debitor
salutis. Si nudum vestias, te ipsum induis justitiam.
Si peregrinum sub tectum inducas tuum, si suscipias
egentem: ille tibi acquirit sanctorum amicitias et
aeterna tabernacula. Non mediocris ista gratia. Corporalia
seminas, et recipis spiritalia. Miraris judicium
<pb n="0034D"/>
Domini de sancto Job? Mirare virtutem ejus,
qui poterat dicere: <emph>12</emph> <hi>Oculus eram caecorum, pes
claudorum. Ego eram infirmorum pater, velleribus
<pb n="0035A"/>
agnorum meorum calefacti sunt humeri eorum. Foris
non habitabat peregrinus: ostium autem meum omni venienti
patebat <note>(Job XXIX, 15, 16)</note>
            </hi>. Beatus plane, de
cujus domo numquam vacuo sinu pauper exivit;
neque enim quisquam magis beatus, quam qui intelligit
super pauperis necessitatem et infirmi atque
inopis aerumnam. In die judicii habebit salutem a
Domino, quem habebit suae debitorem misericordiae.
</p>
          </div3>
        </div2>

<div2>
          <head>CAPUT XII.</head>
<p> <hi>Ne quis ab exercenda misericordia revocetur, ostenditur
Deum curare actus hominum, et quemlibet improbum
in ipsa opum affluentia miserum esse Jobi
auctoritate demonstratur.</hi> </p>
<div3>
            <head>40.</head>
            <p>
 Sed plerique revocantur ab officio dispensatricis
misericordiae, dum putant hominis actus non
curare Dominum, aut nescire eum quid in occultis
<pb n="0035B"/>
geramus, quid teneat nostra conscientia: aut judicium
ejus nequaquam justum videri, quando peccatores
divitiis abundare vident, gaudere honoribus,
sanitate, liberis: contra autem, justos inopes degere,
inhonoros, sine liberis, infirmos corpore, luctu frequenti.</p>
          </div3>
<div3>
            <head>41.</head>
            <p>
 Nec mediocris ea quaestio, quando quidem tres
illi reges amici Job, propterea eum peccatorem pronuntiabant,
quia inopem factum ex divite, orbatum
liberis ex fecundo parente, perfusum ulceribus,
 inhorrentemque vibicibus, exaratum vulneribus a
capite usque ad pedes videbant <note>(Job. IV, 3, 11, 14
et seq.)</note>. Quibus hanc sanctus Job proponit assertionem:
Si ego propter peccata mea haec patior, <hi>Cur
<pb n="0035C"/>
impii vivunt? Inveteraverunt autem, et in divitiis semen
eorum secundum voluntatem, filii eorum in oculis, domus
ipsorum abundant, timor autem nusquam: Flagellum
autem a Domino non est in ipsis <note>(Job XXI, 7
et seq.)</note>
            </hi>.</p>
          </div3>
<div3>
            <head>42.</head>
            <p>
 Haec videns infirmus corde exagitatur, et studium
avertit suum. Cujus dicturus sermones, ante
sanctus praemisit Job, dicens: <hi>Portate me, ego autem
loquar, deinde videte me. Nam et si arguor, quasi homo
arguor. Portate ergo onus sermonum meorum <note>(Ibid., 1
et seq.)</note>
            </hi>. Dicturus enim sum quod non probo: sed ad
vos redarguendos proferam sermonis iniquos. Aut
certe; quia ita est versus. <hi>Quid autem? Numquid
ab homine arguor?</hi> hoc est, homo me non potest
redarguere quia peccavi, etsi argui dignus sum;
<pb n="0035D"/>
quia non ex evidenti culpa me arguitis, sed ex injuriis
aestimatis merita delictorum. Videns ergo infirmus
abundare injustos successibus prosperis, se
autem alteri, dicit Domino: <hi>Discede a me, vias tuas
<pb n="0036A"/>
scire nolo <note>(Ibid., 14)</note>
            </hi>. Quid prodest, quia servivimus
ipsi: aut quae utilitas, quia occurrimus ipsi?
In manibus ipsorum omnia bona, opera autem impiorum
non videt.</p>
          </div3>
<div3>
            <head>43.</head>
            <p>
 Laudatur in Platone, quod in Politia sua <emph>13</emph> 
 posuit eum qui contra justitiam disputandi partes
recepisset, postulare veniam dictorum quae non
probaret, et veri inveniendi atque examinandae disputationis
gratia, illam sibi impositam personam
dicere. Quod eousque Tullius probavit, ut ipse in
libris quos scripsit de Republica, in eam sententiam
dicendum putaverit.</p>
          </div3>
<div3>
            <head>44.</head>
            <p>
 Quanto antiquior illis Job, qui haec primus
reperit, nec eloquentiae phalerandae gratia, sed veritatis
probandae, praemittenda aestimavit? Statimque
<pb n="0036B"/>
ipse quaestionem enodem reddidit, subjiciens quod
exstinguatur lucerna impiorum, et futura sit eorum
eversio <note>(Job. XXI, 17)</note>: non falli Deum doctorem
sapientiae et disciplinae, sed esse veritatis judicem <hi>(Ibidem, 22)</hi>:
et ideo non secundum forensem
abundantiam aestimandam beatitudinem singulorum;
sed secundum interiorem conscientiam, quae innocentium
et flagitiosorum merita discernit, vera atque
incorrupta poenarum praemiorumque arbitra. Moritur
innocens in potestate simplicitatis suae, in
abundantia propriae voluntatis, sicut adipe repletam
animam gerens <note>(Ibid., 23 et seq.)</note>. At vero peccator
quamvis foris abundet, deliciis diffluat, et odoribus
fragret, in amaritudine animae suae vitam exigit,
et ultimum diem claudit, nihil secum eorum quae
<pb n="0036C"/>
 epulatus fuerit, boni referens: nihil secum auferens,
nisi scelerum suorum pretia.</p>
          </div3>
<div3>
            <head>45.</head>
            <p>
 Haec cogitans nega, si potes, divini esse judicii
remunerationem. Ille suo affectu beatus, hic miser:
ille suo judicio absolutus, hic reus: ille in exitu
laetus, hic moerens. Cui absolvi potest, qui nec sibi
innocens est? Dicite, inquit, mihi, ubi est protectio
tabernaculorum ejus <note>(Job XXI, 28)</note>? Signum ejus
non invenietur. Vita etenim facinorosi, ut somnium.
Aperuit oculos, transivit requies ejus, evanuit delectatio:
licet ipsa quae videtur, etiam dum vivunt,
impiorum requies in inferno sit: viventes enim in
inferna descendunt.</p>
          </div3>
<div3>
            <head>46.</head>
            <p>
 Vides convivium peccatoris, interroga conscientiam
ejus. Nonne gravius omnibus fetet sepulcris?
<pb n="0036D"/>
Intueris laetitiam ejus, et salubritatem miraris
corporis filiorum atque opum abundantiam: introspice
ulcera et vibices animae ejus, et cordis moestitudinem.
Nam de opibus quid loquar, cum legeris:
<pb n="0037A"/> <hi>Quia non in abundantia est vita ejus 
 <note>(Luc. XII, 15)</note>
            </hi>:
cum scias quia etsi tibi videatur dives, sibi pauper
est, et tuum judicium <emph>14</emph> suo refellat? De multitudine
quoque filiorum, et de indolentia quid loquar;
cum se ipse lugeat, et sine haerede futurum judicet,
cum imitatores sui successores suos esse nolit? Nulla
enim haereditas peccatoris. Ergo impius ipse sibi
poena est: justus autem ipse sibi gratia; et utrique
aut bonorum aut malorum operum merces ex se
ipso solvitur.
</p>
          </div3>
        </div2>

<div2>
          <head>CAPUT XIII.</head>
<p> <hi>Refelluntur philosophorum opiniones qui Deo vel
mundi totius, vel alicujus ex ejus partibus curam
abjudicant.</hi> </p>
<div3>
            <head>47.</head>
            <p>
 Sed revertamur ad propositum, ne divisionem
<pb n="0037B"/>
factam praeteriisse videamur, quia occurrimus opinioni
eorum qui videntes sceleratos quosque divites,
laetos, honoratos, potentes, cum plerique justorum
egeant, atque infirmi sint, putant vel nihil Deum
curare de nobis, ut Epicurei dicunt: vel nescire
actus hominum, ut flagitiosi putant: vel si scit
omnia, iniquum esse judicem; ut bonos egere patiatur,
abundare improbos. Nec superfluus velut
quidam excursus fuit, ut opinioni hujusmodi ipsorum
affectus responderet, quos beatos judicant,
cum ipsi se miseros putent. Arbitratus enim sum
quod ipsi sibi facilius quam nobis crederent.</p>
          </div3>
<div3>
            <head>48.</head>
            <p>
 Quo decurso, proclive aestimo, ut refellam
caetera. Et primo eorum assertionem, qui Deum
putant curam mundi nequaquam habere, sicut
<pb n="0037C"/>
 Aristoteles asserit usque ad lunam ejus descendere
providentiam. Et quis operator negligat operis sui
<pb n="0038A"/>
curam? Quis deserat et destituat quod ipse condendum
putavit? Si injuria est regere, nonne est major
injuria fecisse; cum aliquid non fecisse nulla injustitia
sit, non curare quod feceris, summa inclementia?</p>
          </div3>
<div3>
            <head>49.</head>
            <p>
 Quod si aut Deum creatorem suum abnegant,
aut ferarum et bestiarum se haberi numero censent:
quid de illis dicamus, qui hac se condemnant injuria?
Per omnia Deum ire ipsi asserunt, et omnia in
virtute ejus consistere, vim et majestatem ejus per
omnia elementa penetrare, terras, coelum, maria:
et putant injuriam ejus, si mentem hominis qua nihil
nobis ipse praestantius dedit, penetret, et divinae
majestatis ingrediatur scientia?</p>
          </div3>
<div3>
            <head>50.</head>
            <p>
 Sed horum magistrum velut ebrium, et <emph>15</emph> 
<pb n="0038B"/>
voluptatis patronum, ipsi qui putantur sobrii, irrident
philosophi? Nam de Aristotelis opinione quid
loquar, qui putat Deum suis contentum esse
finibus, et praescripto regni modo degere, ut poetarum
loquuntur fabulae, qui mundum inter tres
ferunt esse divisum; ut alii coelum, alii mare, alii
inferna coercenda imperio, sorte obvenerint: eosque
cavere ne usurpata alienarum partium sollicitudine,
inter se bellum excitent. Similiter ergo asserit quod
terrarum curam non habeat, sicut maris vel inferni
non habet. Et quomodo ipsi excludunt quos sequuntur,
poetas?
</p>
          </div3>
        </div2>

<div2>
          <head>CAPUT XIV.</head>
<p> <hi>Dei cognitionem nihil fugere et Scripturarum testimoniis,
et solis comprobatur exemplo, qui licet creatura
<pb n="0038C"/>
sit, tamen vel lumine, vel calore cuncta penetrat.</hi> </p>
<div3>
            <head>51.</head>
            <p>
 Sequitur illa responsio, utrum Deum, si
<pb n="0039A"/>
operis sui cura non praeterierit, praetereat scientia.
Ergo qui plantavit aurem, non audit: qui finxit
oculum, non videt, non considerat?</p>
          </div3>
<div3>
            <head>52.</head>
            <p>
 Non praeteriit haec vana opinio sanctos prophetas.
Denique David inducit eos loquentes, quos
superbia inflatos asserit. Quid enim tam superbum,
quam cum ipsi sub peccato sint, alios indigne ferant
peccatores vivere, dicentes: <hi>Usquequo peccatores, Domine,
usquequo peccatores gloriabuntur <note>(Psal. XCIII, 3)</note>
            </hi>?
Et infra: <hi>Et dixerunt. Non videbit Dominus, neque
intelliget Deus Jacob.</hi> Quibus respondet propheta
dicens: <hi>Intelligite nunc insipientes in populo, et stulti
aliquando sapite. Qui plantavit aurem, non audit: et
qui finxit oculum, non considerat? Qui corripit gentes,
non arguit, qui docet hominem scientiam? Dominus
<pb n="0039B"/>
scit cogitationes hominum, quoniam vanae sunt <note>(Ibid. 7
et seq.)</note>
            </hi>. Qui ea quaecumque vana sunt deprehendit,
ea quae sancta sunt, nescit, et ignorat quod ipse
fecit? Potest opus suum ignorare artifex? Homo
est, et in opere suo latentia deprehendit; et Deus
opus suum nescit? Altius ergo profundum in opere,
quam in auctore. Et fecit aliquid quod supra se esset,
cujus meritum ignoraret auctor, cujus affectum nesciret
arbiter? Haec illis.</p>
          </div3>
<div3>
            <head>53.</head>
            <p>
 Caeterum nobis satis est ipsius testimonium,
qui ait: <hi>Ego sum scrutans corda et renes <note>(Jerem. XVII,
10)</note>
            </hi>. Et in Evangelio ait Dominus Jesus: <hi>Quid cogitatis
mala in cordibus vestris <note>(Luc. V, 22)</note>
            </hi>? Sciebat
enim quod cogitarent mala. Denique Evangelista
testatur dicens: <hi>Sciebat enim Jesus cogitationes eorum <note>(Luc. VI, 8)</note>
            </hi>.</p>
          </div3>
<div3>
            <head>54.</head>
            <p>
 Quorum non poterit satis movere opinio, si
facta eorum consideremus. Nolunt supra se esse judicem,
quem nihil fallat: nolunt ei dare occultorum
scientiam, qui metuunt occulta sua prodi. Sed etiam
Dominus sciens opera eorum, tradidit eos in tenebras. <hi>In nocte,</hi> 
 inquit, <hi>erit fur. Et oculus adulteri
servabit tenebras, dicens: Non considerabit me oculus:
et latibulum personae posuit suae <note>(Job XXIV, 14, 15)</note>
            </hi>. <emph>16</emph> 
Omnis enim qui lucem fugit, diligit tenebras, studens
latere, cum Deum latere non possit, qui intra
profundum abyssi, et intra hominum mentes non
solum tractata, sed etiam volvenda cognoscit.
Denique et ille qui dicit in Ecclesiastico: <hi>Quis videt
me? Et tenebrae cooperiunt me, et parietes, quem
<pb n="0039D"/>
vereor <note>(Eccli. XXIII, 25, 26)</note>
            </hi>? quamvis in lecto suo
positus haec cogitet, ubi non putaverit, comprehenditur. <hi>Et erit,</hi> 
 inquit, <hi>dedecus, quod non intellexerit
timorem Dei <note>(Ibid., 31)</note>
            </hi>.</p>
          </div3>
<div3>
            <head>55.</head>
            <p>
 Quid autem tam stolidum, quam putare quod
Deum quidquam praetereat; cum sol qui minister
luminis est, etiam abdita penetret, et in fundamenta
domus vel secreta conclavia vis caloris ejus irrumpat?
Quis neget verna temperie tepefieri interiora
terrarum, quas glacies hiberna constrinxerit? Norunt
<pb n="0040A"/>
ergo arborum occultam vim caloris vel frigoris,
adeo ut radices arborum aut urantur frigore, aut
fotu solis virescant. Denique ubi clementia coeli arriserit,
 varios terra se fundit in fructus.</p>
          </div3>
<div3>
            <head>56.</head>
            <p>
 Si igitur radius solis fundit lumen suum super
omnem terram, et in ea quae clausa sunt, se inserit,
nec vectibus ferreis aut gravium valvarum obicibus,
quominus penetret, impeditur; quomodo non potest
intelligibilis Dei splendor in cogitationes hominum
et corda semet quae ipse creavit, inserere: sed ea
quae ipse fecit, non videt, et fecit ut meliora sint
quae facta sunt, et potentiora, quam ipse est qui ea
fecit, ut possint quando volunt, cognitionem sui operatoris
latere? Tantam ergo virtutem et potestatem
inseruit mentibus nostris; ut eam comprehendere
<pb n="0040B"/>
cum velit, ipse non possit?
</p>
          </div3>
        </div2>

<div2>
          <head>CAPUT XV.</head>
<p> <hi>Quibus displicet quod bonis male, et malis bene sit, eis
Lazari exemplo et Pauli auctoritate ostenditur post
vitam poenas ac praemia reservari.</hi> </p>
<div3>
            <head>57.</head>
            <p>
 Duo absolvimus et, ut arbitramur, non incongrue
nobis hujusmodi cecidit disputatio. Tertium
genus quaestionis residet hujusmodi: cur peccatores
abundent opibus et divitiis, epulentur jugiter, sine
moerore, sine luctu; justi autem egeant, et afficiantur
aut conjugum amissione, aut liberorum? Quibus
satisfacere debuit illa Evangelii parabola, quod dives
bysso et purpura induebatur, et epulas copiosas exhibebat
quotidie: pauper autem plenus ulcerum de
mensa ejus colligebat reliquias. Post obitum vero
<pb n="0040C"/>
utriusque, pauper erat in sinu Abrahae requiem habens,
dives in suppliciis <note>(Luc. XVI, 25)</note>. Nonne evidens
est meritorum aut praemia aut supplicia post mortem
manere?</p>
          </div3>
<div3>
            <head>58.</head>
            <p>
 Et recte, quia in certamine labor est, post
certamen aliis victoria, aliis ignominia. Numquid
priusquam cursus conficiatur, palma cuiquam datur,
aut defertur corona? Merito Paulus: <hi>Certamen,</hi> inquit, <hi>bonum certavi, cursum consummavi, fidem servavi:
quod reliquum est, reposita est mihi corona
justitiae, quam reddet mihi Dominus</hi> 
 <emph>17</emph> <hi>in illa die,
justus judex: non solum autem mihi, sed etiam his qui
diligunt adventum ejus <note>(II Tim. IV, 7, 8)</note>
            </hi>. <hi>In illa,</hi> 
inquit, <hi>die reddet,</hi> non hic. Hic autem in laboribus,
<pb n="0040D"/>
in periculis, in naufragiis, quasi athleta bonus decertabat;
quia sciebat quoniam per multas tribulationes
oportet nos introire in regnum Dei. Ergo non
potest quis praemium accipere, nisi legitime certaverit;
nec est gloriosa victoria, nisi ubi fuerint laboriosa
certamina.
</p>
          </div3>
        </div2>

<div2>
          <head>CAPUT XVI.</head>
<p> <hi>Confirmato quod supra de praemiis et poenis dictum fuerat,
subjungitur non mirum esse si quibus merces in
futuro non destinatur, hic illi non laborent neque
<pb n="0041A"/>
confligant: additurque ideo temporalia bona ipsis
concedi, ne qua relinquatur excusatio.</hi> </p>
<div3>
            <head>59.</head>
            <p>
 Nonne injustus est, qui ante dat praemium,
quam certamen fuerit absolutum? Ideoque Dominus
in Evangelio ait: <hi>Beati pauperes spiritu, quoniam ipsorum
est regnum coelorum <note>(Matth. V, 3)</note>
            </hi>. Non dixit:
Beati divites, sed pauperes. Inde incipit beatitudo
judicio divino, ubi aerumna aestimatur humana. <hi>Beati
qui esuriunt, quia ipsi saturabuntur. Beati qui lugent,
quoniam ipsi consolationem habebunt. Beati misericordes,
quoniam ipsis miserebitur Deus. Beati mundo
corde, quoniam ipsi Deum videbunt. Beati qui persecutionem
patiuntur propter justitiam, quoniam ipsorum
est regnum coelorum. Beati estis, cum vobis maledicent,
et persequentur, et dicent omne malum adversum
<pb n="0041B"/>
vos, propter justitiam. Gaudete et exsultate quoniam
merces vestra copiosa est in coelo <note>(Ibid., 5 et seq.)</note>
            </hi>.
Futuram, non praesentem: in coelo, non in terra
mercedem promisit esse reddendam. Quid alibi poscis,
quod alibi debetur? quid praepropere coronam
exigis, antequam vincas? quid detergere pulverem?
quid requiescere cupis? quid epulari gestis, antequam
stadium solvatur? Adhuc populus spectat,
adhuc athletae in scammate sunt, et tu jam otium
petis.</p>
          </div3>
<div3>
            <head>60.</head>
            <p>
 Sed forte dicas: Cur impii laetantur? cur
luxuriantur? cur etiam ipsi non mecum laborant?
Quoniam qui non subscripserint ad coronam, non
tenentur ad laborem certaminis: qui in stadium non
descenderint, non se perfundunt oleo, non oblinunt
<pb n="0041C"/>
pulvere. Quos manet gloria, exspectat injuria.
 Unguentati spectare solent, non decertare: non
solem, aestus, pulverem, imbresque perpeti. Dicant
ergo et ipsis athletae: Venite, nobiscum laborate.
Sed respondebunt spectatores: Nos hic interim
de vobis judicamus: vos autem sine nobis coronae,
si viceritis, gloriam vindicabitis.</p>
          </div3>
<div3>
            <head>61.</head>
            <p>
 Isti igitur qui in deliciis, qui in luxuria, rapinis,
quaestibus, honoribus, studia posuerunt sua,
spectatores magis sunt quam praeliatores. Habent
 lucrum laboris, fructum virtutis <emph>18</emph> non habent.
Fovent otium, astutia et improbitate aggerant divitiarum
acervos: sed exsolvent, seram licet, nequitiae
suae poenam. Horum requies in infernis, tua
vero in coelo: horum domus in sepulcro, tua in
paradiso. Unde pulchre vigilare eos in tumulo Job
<pb n="0041D"/>
dixit <note>(Job. XXI, 32)</note>; quia soporem quietis habere
non possunt, quem ille dormivit, qui resurrexit.</p>
          </div3>
<div3>
            <head>62.</head>
            <p>
 Noli igitur ut parvulus sapere, ut parvulus
<pb n="0042A"/>
loqui, ut parvulus cogitare, ut parvulus vindicare
ea quae sunt posterioris aetatis. Perfectorum est corona.
Exspecta, ut veniat quod perfectum est, quando
non per speciem in aenigmate, sed facie ad faciem
formam ipsam redopertae veritatis possis agnoscere.
Tunc qua causa ille dives fuerit, qui erat improbus
et raptor alieni, qua causa potens alius, qua causa
ille abundaverit liberis, ille fultus honoribus, revelabitur.</p>
          </div3>
<div3>
            <head>63.</head>
            <p>
 Fortasse ut dicatur raptori: Dives eras, qua
causa aliena rapiebas? Egestas non compulit, inopia
non coegit. Nonne ideo te divitem feci, ut excusationem
habere non possis? Dicatur etiam potenti:
Cur non adfuisti viduae, orphanis quoque injuriam
patientibus? Numquid tu infirmus eras? Numquid
non poteras subvenire? Ideo te feci potentem, ut
<pb n="0042B"/>
non inferres violentiam, sed repelleres. Non tibi
scriptum est: <hi>Eripe injuriam accipientem <note>(Eccli. IV,
9)</note>
            </hi>? Non tibi scriptum est: <hi>Pauperem, et egenum de
manu peccatoris liberate <note>(Psal. LXXXI, 4)</note>
            </hi>? Dicatur
etiam abundanti: Liberis, et honoribus cumulavi
te, salubritatem corporis concessi tibi; cur non
secutus es praecepta mea? Famule meus, quid feci
tibi, aut quid contristavi te? Nonne ego tibi liberos
dedi, honores contuli, salutem donavi; cur
me negabas? Cur aestimabas quod ad scientiam meam
quae gereres non pervenirent: cur tenebas dona
mea, despiciebas mandata mea <note>(Mich. VI, 3 et seq.)</note>.</p>
          </div3>
<div3>
            <head>64.</head>
            <p>
 Denique de Juda proditore haec colligere licet,
qui et apostolus inter duodecim electus est,
<pb n="0042C"/>
et loculos pecuniarum quas pauperibus erogaret,
commissos habebat, ne videretur aut quasi inhonorus,
aut quasi egenus Dominum prodidisse. Et
ideo ut justificaretur in eo Dominus, haec ei contulit;
ut non quasi injuria exasperatus, sed quasi
praevaricatus gratiam, majori esset offensae obnoxius.
</p>
          </div3>
        </div2>

<div2>
          <head>CAPUT XVII.</head>
<p> <hi>Adolescentis officia, et exempla eidem aetati accommoda
proponuntur.</hi> </p>
<div3>
            <head>65.</head>
            <p>
 Quoniam igitur et poenam improbitati, et
virtuti fore praemium satis claruit, de Officiis aggrediamur
dicere; quae nobis ab adolescentia spectanda
sunt, ut cum aetate accrescant simul. Est
igitur bonorum adolescentium timorem Dei habere,
deferre parentibus, honorem habere senioribus,
castitatem tueri, <emph>19</emph> non aspernari humilitatem,
<pb n="0042D"/>
diligere clementiam ac verecundiam, quae ornamento
sunt minori aetati. Ut enim in senibus gravitas,
in juvenibus alacritas; ita in adolescentibus
<pb n="0043A"/>
verecundia, velut quadam dote commendatur naturae.</p>
          </div3>
<div3>
            <head>66.</head>
            <p>
 Erat Isaac Dominum timens, utpote Abrahae
indoles, deferens patri usque adeo, ut adversus paternam
voluntatem nec mortem recusaret <note>(Gen. XXII,
9 et seq.)</note>. Joseph quoque cum somniasset quod sol et
luna et stellae adorarent eum, sedulo tamen obsequio
deferebat patri <note>(Gen. XXXVII, 6 et seq.)</note>: castus ita
ut ne sermonem quidem audire vellet nisi pudicum:
humilis usque ad servitutem, verecundus usque
ad fugam, patiens usque ad carcerem, remissor
injuriae usque ad remunerationem. Cujus tanta verecundia
fuit, ut comprehensus a muliere, vestem
in manibus ejus fugiens mallet relinquere, quam
verecundiam deponere <note>(Gen. XXXIX, 8 et seq.)</note>. Moyses
<pb n="0043B"/>
quoque et Hieremias electi a Domino, ut oracula
Dei praedicarent populo, quod poterant per gratiam,
excusabant per verecundiam <note>(Exod. IV, 10; Jerem.
I, 6)</note>.
</p>
          </div3>
        </div2>

<div2>
          <head>CAPUT XVIII.</head>
<p> <hi>De partibus verecundiae: quemadmodum sermonem ac
silentium temperet, pudicitiam comitetur, preces
nostras Deo commendet, motibus corporeis moderetur;
ubi refertur historia de duobus clericis observatu
minime indigna: tum subnectitur qua ratione
componendus ex eadem virtute incessus, quantave
cautio ne quid inverecundum ore proferatur, aut
detegatur in corpore, adhibenda sit: et haec omnia
exemplis appositissimis illustrantur.</hi> </p>
<div3>
            <head>67.</head>
            <p>
 Pulchra igitur virtus est verecundiae, et
suavis gratia, quae non solum in factis, sed etiam
<pb n="0043C"/>
in ipsis spectatur sermonibus; ne modum progrediaris
loquendi, ne quid indecorum sermo resonet
tuus. Speculum enim mentis plerumque in verbis
refulget. Ipsum vocis sonum librat modestia, ne
cujusquam offendat aurem vox fortior. Denique in
ipso canendi genere prima disciplina verecundia est:
immo etiam in omni usu loquendi; ut sensim quis
aut psallere, aut canere, aut postremo loqui incipiat;
ut verecunda principia commendent processum.</p>
          </div3>
<div3>
            <head>68.</head>
            <p>
 Silentium quoque ipsum, in quo est reliquarum
virtutum otium, maximus actus verecundiae
est. Denique si aut infantiae putatur aut superbiae,
probro datur: si verecundiae, laudi ducitur. Tacebat
in periculis Suzanna, et gravius verecundiae, quam
<pb n="0043D"/>
vitae damnum putabat, nec arbitrabatur periculo pudoris
tuendam salutem. Deo soli loquebatur <note>(Dan.
XIII, 35)</note>, cui poterat casta verecundia eloqui: refugiebat
<pb n="0044A"/>
ora intueri virorum; est enim et in oculis
verecundia, ut nec videre viros femina, nec videri
velit.</p>
          </div3>
<div3>
            <head>69.</head>
            <p>
 Neque vero quisquam solius hanc laudem <emph>20</emph> 
castitatis putet. Est enim verecundia pudicitiae comes,
cujus societate castitas ipsa tutior est. Bonus
enim regendae castitatis pudor est comes: qui si
se praetendat ad ea quae prima pericula sunt,
pudicitiam temerari non sinat. Hic primus in ipso
cognitionis ingressu, Domini matrem commendat
legentibus, et tamquam testis locuples, dignam quae
ad tale munus eligeretur, astruit: quod in cubiculo,
quod sola, quod salutata ab angelo tacet, et
mota est in introitu ejus, quod ad virilis sexus speciem
peregrinam turbatur aspectus Virginis <hi>(Luc. I,
<pb n="0044B"/>
20 et seq.)</hi>. Itaque quamvis esset humilis, prae verecundia
tamen salutantem non resalutavit, nec ullum
responsum retulit, nisi ubi de suscipienda Domini
generatione cognovit; ut qualitatem effectus disceret,
non ut sermonem referret.</p>
          </div3>
<div3>
            <head>70.</head>
            <p>
 In ipsa oratione nostra multum verecundia
placet, multum conciliat gratiae apud Deum nostrum.
Nonne haec praetulit Publicanum, et commendavit
enim qui nec oculos suos audebat ad coelum levare?
Ideo justificatur magis Domini judicio, quam
ille Pharisaeus, quem deformavit praesumptio <note>(Luc.
XVIII, 13, 14)</note>. Ideoque oremus in incorruptione quieti
et modesti spiritus, qui est ante Deum locuples,
ut ait Petrus <note>(I Petr. III, 4)</note>. Magna igitur modestia,
quae cum sit etiam sui juris remissior, nihil sibi
<pb n="0044C"/>
usurpans, nihil vindicans, et quodammodo intra vires
suas contractior, dives est apud Deum, apud
quem nemo dives. Dives est modestia, quia portio
Dei est. Paulus quoque orationem deferri praecepit
cum verecundia et sobrietate. Primam hanc et quasi
praeviam vult esse orationis futurae, ut non glorietur
peccatoris oratio: sed quasi colore pudoris
obducta, quo plus defert verecundiae de recordatione
delicti, hoc uberiorem mereatur gratiam <note>(Tim.
II, 9)</note>.</p>
          </div3>
<div3>
            <head>71.</head>
            <p>
 Est etiam in ipso motu, gestu, incessu tenenda
verecundia. Habitus enim mentis in corporis
statu cernitur. Hinc homo cordis nostri absconditus,
aut levior, aut jactantior, aut turbidior: aut
contra gravior, et constantior, et purior, et maturior
aestimatur. Itaque vox quaedam est animi, corporis
<pb n="0044D"/>
motus.</p>
          </div3>
<div3>
            <head>72.</head>
            <p>
 Meministis, filii, quemdam amicum, cum
sedulis se videretur commendare officiis; hoc solo
<pb n="0045A"/>
tamen in clerum a me non receptum, quod gestus
ejus plurimum dedeceret: alterum quoque cum in
clero reperissem, jussisse me ne umquam praeiret
mihi; quia velut quodam insolentis incessus verbere
oculos feriret meos. Idque dixi, cum redderetur
post offensam muneri. Hoc solum excepi, nec fefellit
sententia; uterque enim ab Ecclesia recessit, ut
qualis incessu prodebatur, talis perfidia animi demonstraretur.
Namque alter Arianae infestationis
tempore, fidem deseruit: alter pecuniae studio, ne
judicium subiret sacerdotale, se nostrum negavit. <emph>21</emph> 
 Lucebat in illorum incessu imago levitatis, species
quaedam scurrarum percursantium.</p>
          </div3>
<div3>
            <head>73.</head>
            <p>
 Sunt etiam qui sensim ambulando imitantur
histrionicos gestus, et quasi quaedam fercula pomparum,
<pb n="0045B"/>
et statuarum motus nutantium, ut quotiescumque
gradum transferunt, modulos quosdam servare
videantur.</p>
          </div3>
<div3>
            <head>74.</head>
            <p>
 Nec cursim ambulare honestum arbitror, nisi
cum causa exigit alicujus periculi, vel justa necessitas.
Nam plerumque festinantes anbelos videmus
torquere ora, quibus si causa desit festinationis necessariae,
naevus est justae offensionis. Sed non de
his dico, quibus rara properatio ex causa nascitur:
sed quibus jugis et continua in naturam vertitur.
Nec in illis ego tamquam simulacrorum effigies probo,
nec in istis tamquam excussorum ruinas.</p>
          </div3>
<div3>
            <head>75.</head>
            <p>
 Est etiam gressus probabilis, in quo sit species
auctoritatis, gravitatisque pondus, tranquillitatis vestigium;
ita tamen si studium desit atque affectatio,
<pb n="0045C"/>
sed motus sit purus ac simplex; nihil enim fucatum
placet. Motum natura informet. Si quid sane in natura
vitii est, industria emendet; ut ars desit, non desit
correctio.</p>
          </div3>
<div3>
            <head>76.</head>
            <p>
 Quod si etiam ista spectantur altius, quanto
magis cavendum est ne quid turpe ore exeat; hoc
enim graviter coinquinat hominem. Non enim cibus
coinquinat, sed injusta obtrectatio, sed verborum
 obscoenitas. Haec etiam vulgo pudori sunt. In nostro
vero officio nullum verbum quod inhoneste cadat,
non incutiat verecundiam. Et non solum nihil ipsi indecorum
loqui, sed ne aurem quidem debemus hujusmodi
<pb n="0046A"/>
praebere dictis: sicut Joseph ne incongrua
suae audiret verecundiae, veste fugit relicta <note>(Gen.
XXXIX, 12)</note>; quoniam quem delectat audire, alterum
loqui provocat.</p>
          </div3>
<div3>
            <head>77.</head>
            <p>
 Intelligere quoque quod turpe sit, pudori maximo
est. Spectare vero si quid hujusmodi fortuitu
accidat, quanti horroris est! Quod ergo in aliis displicet,
numquid potest in se ipso placere? nec ipsa
natura nos docet? quae perfecte quidem omnes partes
nostri corporis explicavit; ut et necessitati consuleret,
et gratiam venustaret. Sed tamen eas quae decorae
ad aspectum forent, in quibus formae apex quasi
in arce quadam locatus, et figurae suavitas, et <emph>22</emph> vultus
specie semineret, operandique usus esset paratior,
obvias atque apertas reliquit: eas vero in quibus esset
<pb n="0046B"/>
naturalis obsequium necessitatis, ne deforme sui
praeberent spectaculum, partim tamquam in ipso
amandavit atque abscondit corpore, partim docuit et
suasit tegendas.</p>
          </div3>
<div3>
            <head>78.</head>
            <p>
 Nonne igitur ipsa natura est magistra verecundiae?
Cujus exemplo modestia hominum (quam a
modo scientiae quid deceret appellatam arbitror) id
quod in hac nostri corporis fabrica abditum reperit,
operuit et texit; ut ostium illud quod ex transverso
faciendum in arca illa Noe justo dictum est <note>(Gen. 6,
16)</note>; in qua vel Ecclesiae, vel nostri figura est corporis:
per quod ostium egeruntur reliquiae ciborum.
Ergo naturae opifex sic nostrae studuit verecundiae,
sic decorum illud et honestum in nostro custodivit
corpore, ut ductus quosdam atque exitus cuniculorum
<pb n="0046C"/>
nostrorum post tergum relegaret, atque ab aspectu
nostro averteret, ne purgatio ventris visum
oculorum offenderet. De quo pulchre Apostolus ait: <hi>Quae videntur,</hi> 
 inquit, <hi>membra corporis infirmiora, necessariora
sunt: et quae putamus ignobiliora esse membra
corporis, his abundantiorem honorem circumdamus:
et quae inhonesta sunt nostra, honestatem abundantiorem
habent <note>(I Cor. XII, 23)</note>
            </hi>. Etenim imitatione
naturae industria auxit gratiam. Quod alio loco etiam
altius interpretati sumus <note>(Lib. I de Noe et Arca,
cap. 8)</note>, ut non solum abscondamus ab oculis, verum
etiam quae abscondenda accepimus, eorum indicia
<pb n="0047A"/>
ususque membrorum suis appellationibus nuncupare
indecorum putemus.</p>
          </div3>
<div3>
            <head>79.</head>
            <p>
 Denique si casu aperiantur hae partes, confunditur
verecundia: si studio, impudentia aestimatur.
Unde et filius Noe Cham offensam retulit, quia nudatum
videns patrem risit: qui autem operuerunt
patrem, acceperunt benedictionis gratiam <note>(Gen. IX,
22 et seq.)</note>. Ex quo mos vetus et in urbe Roma, et
in plerisque civitatibus fuit, ut filii puberes cum parentibus,
vel generi cum soceris non lavarent, ne
paternae reverentiae auctoritas minueretur: licet plerique
se et in lavacro quantum possunt tegant; ne
vel illic ubi nudum totum est corpus, hujusmodi intecta
sit portio.</p>
          </div3>
<div3>
            <head>80.</head>
            <p>
 Sacerdotes quoque veteri more, sicut in Exodo
legimus, brachas accipiebant, sicut ad <emph>23</emph> Mosen dictum
<pb n="0047B"/>
est a Domino: <hi>Et facies illis brachas lineas, ut tegatur 
 turpitudo pudoris. A lumbis usque ad femora
erunt, et habebit eas Aaron et filii ejus, cum intrabunt
in tabernaculum Testimonii: et cum accedent sacrificare
ad aram Sanctuarii, et non inducent super se
peccatum, ne moriantur <note>(Exod. XVIII, 42, 43)</note>
            </hi>. Quod
nonnulli nostrorum servare adhuc feruntur: plerique
spiritali interpretatione ad cautionem verecundiae et
custodiam castitatis, dictum arbitrantur.
</p>
          </div3>
        </div2>

<div2>
          <head>CAPUT XIX.</head>
<p> <hi>Decorum quomodo describatur ab Oratore: an et quantum
<pb n="0048A"/>
ad virtutem conferat formositas: postremo qua
cura ne quid affectatum aut effeminatum in nobis
appareat, efficiendum?</hi> </p>
<div3>
            <head>81.</head>
            <p>
 Delectavit me diutius in partibus demorari verecundiae;
quia ad vos loquebar, qui aut bona ejus
ex vobis recognoscitis, aut damna ignoratis. Quae
cum sit omnibus aetatibus, personis, temporibus et
locis apta, tamen adolescentes, juvenilesque annos
maxime decet.</p>
          </div3>
<div3>
            <head>82.</head>
            <p>
 In omni autem servandum aetate, ut deceat
quod agas et conveniat, et quadret sibi ordo vitae
tuae. Unde Tullius etiam ordinem putat in illo decore
servari oportere: idque positum dicit in formositate,
ordine, ornatu ad actionem apto: quae difficile
ait loquendo explicari posse, et ideo satis esse
intelligi.
<pb n="0048B"/>
</p>
          </div3>
<div3>
            <head>83. </head>
            <p>
Formositatem autem cur posuerit, non satis
intelligo; quamvis ille etiam vires corporis laudet.
Nos certe in pulchritudine corporis locum virtutis
non ponimus, gratiam tamen non excludimus; quia
verecundia et vultus ipsos solet pudore obfundere,
gratioresque reddere. Ut enim artifex in materia
commodiore melius operari solet, sic verecundia in
ipso quoque corporis decore plus eminet; ita tamen
ut etiam ipse non sit affectatus decor corporis: sed
naturalis, simplex, neglectus magis quam expetitus,
non pretiosis et albentibus adjutus vestimentis sed
<pb n="0049A"/>
communibus; ut honestati vel necessitati nihil desit,
nihil accedat nitori. <emph>24</emph>
</p>
          </div3>
<div3>
            <head>84.</head>
            <p>
 Vox ipsa non remissa, non fracta, nihil femineum
sonans, qualem multi gravitatis specie simulare
consuerunt, sed formam quamdam et regulam ac
succum virilem reservans. Hoc est enim pulchritudinem
vivendi tenere, convenientia cuique sexui et
personae reddere. Hic ordo gestorum optimus, hic ornatus
ad omnem actionem accommodus. Sed ut molliculum
et infractum aut vocis sonum, aut gestum
corporis non probo; ita neque agrestem ac rusticum.
Naturam imitemur: ejus effigies, formula disciplinae,
forma honestatis est.
</p>
          </div3>
        </div2>

<div2>
          <head>CAPUT XX.</head>
<p> <hi>Ad conservandam verecundiam intemperantium hominum
<pb n="0049B"/>
consortia, convivia extraneorum, ac mulierum
commercia vitanda: sed otium nostrum domi in piis
honestisque studiis insumendum.</hi> </p>
<div3>
            <head>85.</head>
            <p>
 Habet sane suos scopulos verecundia, non
quos ipsa invehit, sed quos saepe incurrit; si intemperantium
incidamus consortia, qui sub specie jucunditatis
venenum infundunt bonis. Hi si assidui
sunt, et maxime in convivio, ludo ac joco, enervant
gravitatem illam virilem. Caveamus itaque ne dum
relaxare animum volumus, solvamus omnem harmoniam,
quasi concentum quemdam bonorum operum;
usus enim cito inflectit naturam.</p>
          </div3>
<div3>
            <head>86.</head>
            <p>
 Unde quam prudenter factis convenire ecclesiasticis,
et maxime ministrorum officiis arbitror,
declinare extraneorum convivia: vel ut ipsi hospitales
<pb n="0049C"/>
sitis peregrinantibus, vel ut ea cautione nullus sit
opprobrio locus. Convivia quippe extraneorum occupationes
habent, tum etiam epulandi produnt cupiditatem.
Subrepunt etiam fabulae frequenter de
saeculo ac voluptatibus: claudere aures non potes,
prohibere, putatur superbiae. Subrepunt etiam praeter
voluntatem pocula. Melius est tuae domui semel
excuses, quam alienae frequenter: et ut ipse sobrius
surgas, tamen ex aliena insolentia condemnari non
debet praesentia tua.</p>
          </div3>
<div3>
            <head>87.</head>
            <p>
 Viduarum ac virginum domos, nisi visitandi
gratia, <emph>25</emph> juniores adire non est opus: et hoc cum
<pb n="0050A"/>
senioribus, hoc est, vel cum episcopo, vel si gravior
est causa, cum presbyteris. Quid necesse est ut demus
saecularibus obtrectandi locum? Quid opus est
ut illae quoque visitationes crebrae accipiant auctoritatem?
Quid si aliqua illarum forte labatur? cur
alieni lapsus subeas invidiam? Quam multos etiam
fortes illecebra decepit! Quanti non dederunt errori
locum, et dederunt suspicioni!</p>
          </div3>
<div3>
            <head>88.</head>
            <p>
 Cur non illa tempora, quibus ab Ecclesia vacas,
lectioni impendas? Cur non Christum revisas,
Christum alloquaris, Christum audias? Illum alloquimur
cum oramus, illum audimus cum divina
legimus oracula. Quid nobis cum alienis domibus?
Una est domus, quae omnes capit. Illi potius ad nos
veniant, qui nos requirunt. Quid nobis cum fabulis?
<pb n="0050B"/>
Ministerium altaribus Christi, non obsequium
hominibus deferendum recepimus.</p>
          </div3>
<div3>
            <head>89.</head>
            <p>
 Humiles nos esse decet, mites, mansuetos,
graves, patientes, modum tenere in omnibus; ut
nullum vitium esse in moribus vel tacitus vultus, vel
sermo annuntiet.
</p>
          </div3>
        </div2>

<div2>
          <head>CAPUT XXI.</head>
<p> <hi>Iracundiam priusquam oriatur, praecavendam; si oborta
fuerit, reprimendam ac mitigandam: si nec
id assequi valuerimus linguam saltem a conviciis coercendam;
ut sint motus nostri puerilium commotionum
similes. Dictum Architae memoratur, ostenditurque
Davidem ipsi hac in re factis et scriptis
praeivisse.</hi> </p>
<div3>
            <head>90.</head>
            <p>
 Caveatur iracundia, aut si praecaveri non
<pb n="0050C"/>
potest, cohibeatur; mala enim illex peccati indignatio
est: quae ita animum perturbat, ut rationi non
relinquat locum. Primum est igitur, si fieri potest,
ut morum tranquillitas usu quodam, affectione,
proposito, in naturam vertatur. Deinde quoniam ita
plerumque motus infixus est naturae ac moribus, ut
evelli atque evitari non queat: si praevideri potuerit,
ratione reprimatur. Aut si prius occupatus
fuerit animus ab indignatione, quam consilio prospici
ac provideri potuerit, ne occuparetur: meditare
quomodo motum animi tui vincas, iracundiam temperes.
Resiste irae, si potes: cede, si non potes;
<pb n="0051A"/>
quia scriptum est: <hi>Date locum irae <note>(Rom. XII, 19)</note>
            </hi>.</p>
          </div3>
<div3>
            <head>91.</head>
            <p>
 Jacob fratri indignanti pie cessit <note>(Gen. XXVII,
42 et seq.)</note>, et Rebeccae, id est, patientiae instructus
consilio, abesse maluit et peregrinari, quam excitare
fratris indignationem; et tunc redire, cum fratrem
mitigatum putaret. Et ideo tantam apud Deum invenit
gratiam. Quibus deinde obsequiis, quantis muneribus
fratrem ipsum reconciliavit sibi; ut ille praereptae
benedictionis non meminisset, meminisset
delatae satisfactionis <note>(Gen. XXXII, 3 et seq.)</note>!</p>
          </div3>
<div3>
            <head>92.</head>
            <p>
 Ergo si praevenerit et praeoccupaverit mentem
tuam iracundia, et ascenderit in te, non relinquas locum
tuum. Locus tuus patientia est, <emph>26</emph> locus tuus sapientia
est, locus tuus ratio est, locus tuus sedatio indignationis
est. Aut si te contumacia respondentis moverit, et
<pb n="0051B"/>
perversitas impulerit ad indignationem: si non potueris
mitigare mentem, reprime linguam tuam. Sic
enim scriptum est: <hi>Cohibe linguam tuam a malo, et
labia tua ne loquantur dolum.</hi> Deinde <hi>inquire pacem,
et sequere eam <note>(Psal. XXXIII, 14, 15)</note>
            </hi>. Pacem illam
sancti Jacob vide, qua tu primum sedato animum:
si non praevalueris, frenos linguae impone tuae:
deinde reconciliationis studium non praetermittas.
Haec oratores saeculi de nostris usurpata in suis posuere
libris: sed ille sensus hujus habet gratiam,
qui prior dixit.</p>
          </div3>
<div3>
            <head>93.</head>
            <p>
 Vitemus ergo, aut temperemus iracundiam;
ne sit ejus aut in laudibus exceptio, aut in vitiis
exaggeratio. Non mediocre est mitigare iracundiam:
non inferius quam omnino non commoveri. Hoc
<pb n="0051C"/>
nostrum est, naturae illud. Denique commotiones in
pueris innoxiae sunt, quae plus habent gratiae, quam
amaritudinis. Et si cito pueri inter se moventur, facile
sedantur, et majori suavitate in se recurrunt.
Nesciunt se subdole artificioseque tractare. Nolite
hos contemnere pueros, de quibus Dominus ait: <hi>Nisi conversi fueritis, et efficiamini sicut puer iste,
non intrabitis in regnum coelorum 
 <note>(Matth. XVIII, 3)</note>
            </hi>.
Itaque et ipse Dominus, hoc est, Dei virtus, sicut
puer, cum malediceretur, non remaledixit: cum
percuteretur non repercussit <note>(I Petr. II, 23)</note>. Ita
ergo te compara, ut quasi puer injuriam non teneas,
malitiam non exerceas: omnia a te innocenter
proficiscantur. Non consideres quid ab aliis in
te revertatur. Locum tuum serva, simplicitatem
<pb n="0051D"/>
et puritatem tui pectoris custodi. Noli respondere
irato ad iracundiam ejus, sive imprudenti ad imprudentiam.
Cito culpa culpam excutit. Si lapides teras,
nonne ignis erumpit?
<pb n="0052A"/>
</p>
          </div3>
<div3>
            <head>94. </head>
            <p>
Ferunt gentiles, ut in majus omnia verbis extollere
solent Architae Tarentini dictum philosophi,
quod ad villicum suum dixerit: O te infelicem, quem
afflictarem, nisi iratus essem! Sed jam David et armatam
dexteram in indignatione compresserat <note>(I Reg.
XXV, 32)</note>. Et quanto plus est non remaledicere,
quam non vindicare? Et bellatores adversus Nabal
ad ultionem paratos, Abigail deprecatione revocaverat.
Unde advertimus tempestivis quoque intercessionibus
non solum cedere nos, sed etiam delectari
oportere. Eo usque autem delectatus est, ut benediceret
intervenientem, quod ab studio vindictae revocatus
foret.</p>
          </div3>
<div3>
            <head>95.</head>
            <p>
 Jam dixerat de inimicis suis: <hi>Quoniam declinaverunt
in me iniquitatem, et in ira molesti erant mihi</hi> 
<pb n="0052B"/> <note>(Psal. LIV, 4)</note>.
Audiamus turbatus in ira quid dixerit: <hi>Quis dabit mihi pennas sicut columbae, et volabo,
et requiescam 
 <note>(Ibid., 7)</note>
            </hi>? Illi ad iracundiam provocabant,
hic tranquillitatem eligebat.</p>
          </div3>
<div3>
            <head>96.</head>
            <p>
 Jam dixerat: <hi>Irascimini, et nolite peccare <note>(Psal. IV, 5)</note>
            </hi>.
Moralis magister, qui naturalem affectum
inflectendum magis ratione doctrinae, quam
extirpandum <emph>27</emph> noverat, moralia docet; hoc est,
Irascimini ubi culpa est, cui irasci debeatis. Non
potest enim fieri, ut non rerum indignitate moveamur:
alioquin non virtus, sed lentitudo et remissio
judicatur. Irascimini ergo ita, ut a culpa abstineatis.
Vel sic: Si irascimini, nolite peccare, sed
vincite ratione iracundiam. Vel certe sic: Si irascimini,
vobis irascamini, quia commoti estis, et non
<pb n="0052C"/>
peccabitis. Qui enim sibi irascitur, quia cito commotus
est, desinit irasci alteri: qui autem vult iram
suam justam probare, plus inflammatur, et cito in
culpam cadit. Melior est autem secundum Salomonem <note>(Prov. XVI, 32)</note>,
qui iracundiam continet, quam
qui urbem capit; quia ira etiam fortes decipit.</p>
          </div3>
<div3>
            <head>97.</head>
            <p>
 Cavere igitur debemus, ne in perturbationes
prius incidamus, quam animos nostros ratio componat;
exanimat enim mentem plerumque aut ira, aut
dolor, aut formido mortis, et improviso percellit
ictu. Ideo praevenire pulchrum est cogitatione, quae
volvendo mentem exerceat; ne repentinis excitetur
commotionibus, sed jugo quodam rationis et habenis
astricta mitescat.
</p>
          </div3>
        </div2>

<div2>
          <head>CAPUT XXII.</head>
<p>
            <pb n="0052D"/> <hi>De cogitationibus, et appetitu: deque decoro sermonis
in confabulatione, ac disceptatione servando.</hi> </p>
<div3>
            <head>98.</head>
            <p>
 Sunt autem gemini motus, hoc est, cogitationum
et appetitus: alteri cogitationum, alteri appetitus:
<pb n="0053A"/>
non confusi, sed discreti et dispares. Cogitationes
verum exquirere, et quasi emolere muneris
habent: appetitus ad aliquid impellit agendum
atque excitat. Itaque ipso genere naturae suae et cogitationes
tranquillitatem sedationis infundunt, et appetitus
motum agendi excutit. Ita ergo informati simus,
ut bonarum rerum subeat animum cogitatio:
appetitus rationi obtemperet (si vere ut illud decorum
custodiamus, animum volumus intendere) ne rationem
excludat rei alicujus affectus: sed ratio quid
honestati conveniat, examinet.</p>
          </div3>
<div3>
            <head>99.</head>
            <p>
 Et quoniam ad conservationem decori <emph>28</emph> spectare
diximus, ut sciamus in factis dictisve quis modus:
prior autem ordo loquendi quam faciendi est;
sermo in duo dividitur, in colloquium familiare, et
<pb n="0053B"/>
in tractatum, disceptationemque fidei atque justitiae.
In utroque servandum, ne sit aliqua perturbatio:
sed tamquam mitis et placidus, et benevolentiae plenus
et gratiae, sine ulla sermo ducatur contumelia.
Absit pertinax in familiari sermone contentio;
quaestiones enim magis excitare inanes, quam utilitatis
aliquid afferre solet. Disceptatio sine ira, suavitas
sine amaritudine sit, monitio sine asperitate,
hortatio sine offensione. Et sicut in omni actu
vitae id cavere debemus, ne rationem nimius animi
motus excludat, sed teneamus consilii locum:
ita etiam in sermone formulam eam teneri convenit,
ne aut ira excitetur, aut odium, aut cupiditatis
nostrae, aut ignaviae aliqua exprimamus
indicia.
<pb n="0053C"/>
</p>
          </div3>
<div3>
            <head>100. </head>
            <p>
Sit igitur sermo hujusmodi de Scripturis
maxime. Quid enim magis nos oportet loqui, quam
de conversatione optima, adhortatione observationis,
<pb n="0054A"/>
disciplinae custodia. Habeat caput ejus rationem et
finis modum. Sermo enim taediosus iram excitat.
Quam vero indecorum, ut cum omnis confabulatio
habere soleat incrementum gratiae, habeat naevum
offensionis?</p>
          </div3>
<div3>
            <head>101.</head>
            <p>
 Tractatus quoque de doctrina fidei, de magisterio
continentiae, de disceptatione justitiae, adhortatione
diligentiae, non unus semper, sed ut se
dederit lectio, nobis et arripiendus est, et prout possumus,
prosequendus: neque nimium prolixus, neque
cito interruptus; ne vel fastidium derelinquat,
vel desidiam prodat atque incuriam. Oratio pura,
simplex, dilucida, atque manifesta, plena gravitatis
et ponderis: non affectata elegantia, sed non intermissa
gratia.
</p>
          </div3>
        </div2>

<div2>
          <head>CAPUT XXIII.</head>

<pb n="0054B"/>
<p> <hi>Jocos etsi nonnumquam honesti sint, tamen in ecclesiasticis
viris omnino proscribendos: vocem autem
puram ac simplicem esse oportere.</hi> </p>
<div3>
            <head>102.</head>
            <p>
 Multa praeterea de ratione dicendi dant praecepta
saeculares viri, quae nobis praetereunda arbitror,
 ut de jocandi disciplina. <emph>29</emph> Nam licet interdum
honesta joca ac suavia sint, tamen ab ecclesiastica
abhorrent regula; quoniam quae in Scripturis sanctis
non reperimus, ea quemadmodum usurpare possumus?</p>
          </div3>
<div3>
            <head>103.</head>
            <p>
 Cavenda enim etiam in fabulis, ne inflectant
gravitatem severioris propositi. <hi>Vae vobis, qui
ridetis, quia flebitis <note>(Luc. VI, 21)</note>
            </hi>! ait Dominus: et
<pb n="0054C"/>
nos ridendi materiam requirimus, ut hic ridentes,
illic fleamus? Non solum profusos, sed omnes
etiam jocos declinandos arbitror; nisi forte plenum
<pb n="0055A"/>
suavitatis et gratiae sermonem esse, non indecorum
est.</p>
          </div3>
<div3>
            <head>104.</head>
            <p>
 Nam de voce quid loquar, quam simplicem
et puram esse satis arbitror: canoram autem
esse naturae est, non industriae. Sit sane distincta
pronuntiationis modo, et plena succi virilis; ut
agrestem ac subrusticum fugiat sonum, non ut
rythmum affectet scenicum, sed mysticum servet.
</p>
          </div3>
        </div2>

<div2>
          <head>CAPUT XXIV.</head>
<p> <hi>Tria in vitae actibus observanda, nimirum ut rationi
appetitus subjiciatur, ut in studiis justa servetur
moderatio, denique ut suo quaeque tempore atque
ordine gerantur. Quae omnia in sanctis veteris Testamenti
viris adeo praefulserunt, ut manisfestum sit
eos cardinalibus, quas vocant, virtutibus egregie
<pb n="0055B"/>
instructos fuisse.</hi> </p>
<div3>
            <head>105.</head>
            <p>
 De ratione dicendi satis dictum puto, nunc
de actione vitae quid congruat, consideremus.
 Tria autem in hoc genere spectanda cernimus:
unum, ut rationi appetitus non reluctetur; hoc
enim solummodo possunt officia nostra illi decoro
convenire. Si enim appetitus rationi obediat,
facile id quod deceat in omnibus officiis conservari
potest. Deinde ne majore studio quam res ipsa
est quae suscipitur, vel minore: aut parvam magno
ambitu suscepisse, aut magnam inferiore destituisse
videamur. Tertium de moderatione studiorum,
operumque nostrorum: de ordine quoque rerum
et de opportunitate temporum, non dissimulandum
puto.
<pb n="0055C"/>
</p>
          </div3>
<div3>
            <head>106. </head>
            <p>
Sed primum illud quasi fundamentum est
omnium, ut appetitus rationi pareat: secundum et
tertium idem est, hoc est, in utroque moderatio.
Vacat enim apud nos speciei liberalis, quae pulchritudo
habetur, et dignitatis contemplatio. Sequitur
de ordine rerum, et de opportunitate temporum.
Ac per hoc tria sunt, quae videamus
utrum in aliquo sanctorum consummata possimus
docere.</p>
          </div3>
<div3>
            <head>107.</head>
            <p>
 Primum ipse pater Abraham, qui ad magisterium
futurae successionis informatus et instructus
est, jussus, exire de terra sua, et de cognatione
sua, et de domo patris sui <note>(Gen. XII, 1 et seq.)</note>;
nonne multiplicatae necessitudinis praestrictus affectu,
tamen appetitum rationi obedientem praebuit?
<pb n="0055D"/>
Quem enim terrae suae, cognationis, domus
quoque propriae gratia non delectaret? Et hunc ergo
mulcebat suorum suavitas, sed imperii coelestis <emph>30</emph> et
remunerationis aeternae consideratio movebat amplius.
Nonne considerabat uxorem imbecillem ad
labores, teneram ad injurias, decoram ad incentiva
insolentium, sine summo non posse duci periculo?
Et tamen subire omnia, quam excusare consultius
<pb n="0056A"/>
dijudicavit. Deinde cum descenderet in Aegyptum,
monuit ut diceret se sororem esse, non uxorem
ipsius.</p>
          </div3>
<div3>
            <head>108.</head>
            <p>
 Adverte, quanti appetitus. Timebat uxoris
pudori, timebat propriae saluti, suspectas habebat
Aegyptiorum libidines; et tamen praevaluit apud eum
ratio exsequendae devotionis. Consideravit enim quod
Dei favore ubique tutus esse posset, offenso autem
Domino, etiam domi non posset illaesus manere.
Vicit igitur appetitum ratio, et obedientem sibi
praestitit.</p>
          </div3>
<div3>
            <head>109.</head>
            <p>
 Capto nepote, non perterritus neque tot
regum turbatus populis, bellum repetit: victoria
potitus, praedae partem cujus ipse fuit auctor, recusavit <note>(Gen. XIV, 14 et seq.)</note>.
Promisso quoque sibi
<pb n="0056B"/>
filio, cum consideraret emortui corporis sui vires
depositas, sterilitatem conjugis, et supremam senectutem,
etiam contra usum naturae Deo credidit <note>(Gen. XV, 6)</note>.</p>
          </div3>
<div3>
            <head>110.</head>
            <p>
 Adverte convenire omnia. Appetitus non
defuit, sed repressus est: animus aequalis gerendis,
qui nec magna pro vilibus, nec minora pro magnis
duceret, moderatio pro negotiis, ordo rerum, opportunitas
temporum, mensura verborum. Fide
primus, justitia praecipuus, in praelio strenuus, in
victoria non avarus, domi hospitalis, uxori sedulus.</p>
          </div3>
<div3>
            <head>111.</head>
            <p>
 Sanctum quoque ejus nepotem Jacob delectabat
domi securum degere: sed mater voluit peregrinari,
ut daret fraternae iracundiae locum <note>(Gen. XXVII,
24 et seq.)</note>. Vicit appetitum consilii salubritas. Exsul
<pb n="0056C"/>
domo, profugus a parentibus, ubique tamen convenientem
mensuram negotiis tenuit, et temporibus
opportunitatem reservavit. Acceptus domi parentibus,
ut alter maturitate provocatus obsequii benedictionem
daret, alter amore pio propenderet <note>(Gen.
XXV, 34)</note>. Fraterno quoque judicio praelatus, cum
cibum suum fratri cedendum putasset: delectabatur
utique alimento secundum naturam, sed secundum
pietatem cessit petito. Pastor domino gregis fidus,
socero gener sedulus, impiger in labore, in convivio
parcus, in satisfactione praevius, in remuneratione
largus <note>(Gen. XXXI, 6 et seq.)</note>. Denique sic fraternam
mitigavit iracundiam; ut cujus verebatur
inimicitias, adipisceretur gratiam <note>(Gen. XXXIII, 1)</note>.</p>
          </div3>
<div3>
            <head>112.</head>
            <p>
 Quid de Joseph loquar, qui utique habebat
<pb n="0056D"/>
cupiditatem libertatis, et suscepit servitii necessitatem?
Quam subditus in servitute, quam in virtute
constans, quam benignus in carcere, sapiens in interpretatione,
in potestate moderatus, in ubertate
providus, in fame justus, ordinem laudis rebus
adjungens, et opportunitatem temporibus, aequitatem
populis officii sui moderatione dispensans <note>(Gen. XXXIX, 1 et seq.)</note> 
?
<pb n="0057A"/>
</p>
          </div3>
<div3>
            <head>113. </head>
            <p>
Job quoque juxta secundis, atque adversis
rebus irreprehensibilis, patiens, gratus Deo atque
acceptus, vexabatur doloribus, sed se consolabatur <note>(Job. II, 3 et seq.)</note>. <emph>31</emph>
</p>
          </div3>
<div3>
            <head>114.</head>
            <p>
 David etiam fortis in bello, patiens in
adversis, in Hierusalem pacificus, in victoria mansuetus,
in peccato dolens, in senectute providus, rerum
modos, vices temporum per singularum sonos servavit
aetatum; ut mihi videatur non minus vivendi
genere, quam canendi suavitate praedulcis immortalem
Deo sui fudisse meriti cantilenam <note>(I Reg. XVII)</note>.</p>
          </div3>
<div3>
            <head>115.</head>
            <p>
 Quod his viris principalium virtutum officium
defuit? Quarum primo loco constituerunt
prudentiam, quae in veri investigatione versatur, et
scientiae plenioris infundit cupiditatem: secundo
<pb n="0057B"/>
justitiam, quae suum cuique tribuit, alienum non
vindicat, utilitatem propriam negligit, ut communem
aequitatem custodiat: tertio fortitudinem, quae et in
rebus bellicis excelsi animi magnitudine, et domi
eminet, corporisque praestat viribus: quarto temperantiam,
quae modum, ordinemque servat omnium,
quae vel agenda, vel dicenda arbitramur.
</p>
          </div3>
        </div2>

<div2>
          <head>CAPUT XXV.</head>
<p> <hi>Exposito cur ductum non fuerit a memoratis virtutibus
exordium, easdem in veteribus Patribus exstitisse
pressius demonstratur.</hi> </p>
<div3>
            <head>116.</head>
            <p>
 Haec forsitan aliquis dicat primo loco poni
oportuisse, quoniam ab his quatuor virtutibus
nascuntur officiorum genera. Sed hoc artis est,
ut primo officium definiatur, postea certa in genera
<pb n="0057C"/>
dividatur. Nos autem artem fugimus, exempla majorum
proponimus: quae neque obscuritatem afferunt
ad intelligendum, neque ad tractandum versutias.
Sit igitur nobis vita majorum disciplinae
speculum, non calliditatis commentarium: imitandi
reverentia, non disputandi astutia.</p>
          </div3>
<div3>
            <head>117.</head>
            <p>
 Fuit igitur in sancto Abraham primo loco
prudentia, de quo dicit Scriptura: <hi>Credidit Abraham
Deo, et reputatum est illi ad justitiam <note>(Gen. XV, 6)</note>
            </hi>.
<pb n="0058A"/>
Nemo enim prudens, qui Deum nescit. Denique insipiens
dixit quia <hi>non est Deus <note>(Psal. XIII, 1)</note>
            </hi>; nam
sapiens non diceret. Quomodo enim sapiens qui non
requirit auctorem suum, qui dicit lapidi: <hi>Pater meus
es tu (Jerem II, 27)</hi>: qui dicit diabolo, ut Manichaeus:
Auctor meus es tu? Quomodo sapiens Arianus,
qui mavult imperfectum auctorem habere atque
degenerem, quam verum atque perfectum? Quomodo
sapiens Marcion atque Eunomius, qui malunt
Deum malum quam bonum habere? Quomodo sapiens,
qui Deum suum non timet? <hi>Initium enim sapientiae
timor Domini <note>(Psal. CX, 9)</note>
            </hi>. Et alibi habes: <hi>Sapientes non declinant de ore Domini, sed tractant</hi> <emph>32</emph> 
 <hi>in confessionibus suis <note>(Prov. XXIV, 7)</note>
            </hi>. Simul quoque
dicente Scriptura: <hi>Reputatum est ei ad justitiam;</hi> 
<pb n="0058B"/>
alterius virtutis ei gratiam detulit.</p>
          </div3>
<div3>
            <head>118.</head>
            <p>
 Primi igitur nostri definierunt prudentiam
in veri consistere cognitione. Quis enim illorum
ante Abraham, David, Salomonem? Deinde justitiam
spectare ad societatem generis humani. Denique David
ait: <hi>Dispersit, dedit pauperibus, justitia ejus manet
in aeternum. Justus miseretur, justus commodat <note>(Psal. CXI, 9)</note>
            </hi>.
Sapienti et justo totus mundus divitiarum
est. Justus communia pro suis habet, sua
pro communibus. Justus se ipsum, priusquam alios,
accusat. Ille enim justus, qui nec sibi parcit, et
occulta sua latere non patitur. Vide quam justus
Abraham. In senectute susceperat filium per repromissionem <note>(Gen. XXII, 3 et seq.)</note>,
reposcenti Domino
negandum ad sacrificium, quamvis unicum, non
<pb n="0058C"/>
putavit.</p>
          </div3>
<div3>
            <head>119.</head>
            <p>
 Adverte hic omnes virtutes quatuor in uno
facto. Fuit sapientiae, Deo credere, nec filii gratiam
anteferre auctoris praecepto: fuit justitiae, acceptum
reddere: fuit fortitudinis, appetitum ratione
cohibere. Ducebat hostiam pater, interrogabat filius,
tentabatur affectus patrius, sed non vincebatur.
Repetebat filius appellationem paternam, compungebat
paterna viscera, sed non minuebat devotionem.
<pb n="0059A"/>
Accedit et quarta virtus, temperantia. Tenebat
justus et pietatis modum, et exsecutionis ordinem.
Denique dum sacrificio necessaria vehit, dum ignem
adolet, dum filium ligat, dum gladium educit, hoc
immolandi ordine meruit, ut filium reservaret.</p>
          </div3>
<div3>
            <head>120.</head>
            <p>
 Quid sapientius sancto Jacob, qui Deum vidit
facie ad faciem, et meruit benedictionem <note>(Gen.
XXXII, 1 et seq.)</note>? Quid justius, qui ea quae acquisierat,
oblatis muneribus cum fratre divisit? Quid
fortius, qui cum Deo luctatus est? Quid modestius
eo qui modestiam ita et locis et temporibus deferebat,
ut filiae injuriam mallet praetexere conjugio, quam
vindicare; eo quod inter alienos positus amori
potius consulendum, quam odia colligenda censebat?</p>
          </div3>
<div3>
            <head>121.</head>
            <p>
 Noe quam sapiens, qui tantam fabricavit
<pb n="0059B"/>
arcam <note>(Gen. VI, 14 et seq.)</note>! Quam justus, qui ad
semen omnium reservatus, solus ex omnibus et
praeteritae generationis superstes est factus, et auctor
futurae, mundo potius et universis magis quam
sibi natus! Quam fortis, ut diluvium vinceret!
Quam temperans, ut diluvium toleraret! quando introiret,
qua moderatione degeret, quando corvum,
quando columbam dimitteret, quando <emph>33</emph> reciperet
revertentes, quando exeundi opportunitatem captaret,
agnosceret?
</p>
          </div3>
        </div2>

<div2>
          <head>CAPUT XXVI.</head>
<p> <hi>In inquirenda veritate contra sua praecepta peccasse
philosophos: Moysen vero illis sapientiorem se praebuisse.
Eo majori studio enitendum ad comparandam
sapientiam, quo major est ipsius dignitas, ad
<pb n="0059C"/>
quam omnes ipsa natura impelluntur.</hi> </p>
<div3>
            <head>122.</head>
            <p>
 Itaque tractant in veri investigatione tenendum
illud decorum, ut summo studio requiramus quid
verum sit, non falsa pro veris ducere, non obscuris
vera involvere, non superfluis vel implexis atque
ambiguis occupare animum. Quid tam indecorum,
quam venerari ligna, quod ipsi faciunt? Quid tam
obscurum, quam de astronomia et geometria tractare,
quod probant; et profundi aeris spatia metiri, coelum
quoque et mare numeris includere: relinquere
causas salutis, errores quaerere.</p>
          </div3>
<div3>
            <head>123.</head>
            <p>
 At non ille eruditus in omni sapientia Aegyptiorum
Moyses probavit ista: sed illam sapientiam
detrimentum et stultitiam judicavit, et aversus ab
ea, intimo Deum quaesivit affectu; ideoque vidit, interrogavit,
<pb n="0059D"/>
audivit loquentem. Quis magis sapiens
quam ille quem docuit Deus, qui omnem sapientiam
Aegyptiorum, omnesque artium potentias operis sui
virtute evacuavit <note>(Exod. III, 1 et seq.)</note>? Non hic incognita
pro cognitis habebat, hisque temere assentiebatur:
quae duo in hoc maxime naturali atque honesto
loco vitanda discant, qui sibi nec contra naturam
<pb n="0060A"/>
esse, nec turpe judicant saxa adorare, et a simulacris
auxilium petere, quae nihil sentiant.</p>
          </div3>
<div3>
            <head>124.</head>
            <p>
 Quanto igitur excelsior virtus est sapientia,
tanto magis enitendum arbitror, ut assequi eam possimus.
Itaque ne quid contra naturam, ne quid turpe
atque indecorum sentiamus, duo haec, id est,
et tempus et diligentiam ad considerationem rerum
examinandi gratia referre debemus. Nihil est enim
quo magis homo caeteris animantibus praestet, quam
quod rationis est particeps, causas rerum requirit,
generis sui auctorem investigandum putat, in cujus
potestate vitae necisque nostrae potestas sit, qui
mundum hunc suo nutu regat, cui sciamus rationem
esse reddendam nostrorum actuum. Nihil est enim
quod magis proficiat ad vitam honestam, quam ut credamus
<pb n="0060B"/>
eum jadicem futurum, quem et occulta non
fallant, et indecora offendant, et honesta delectent.</p>
          </div3>
<div3>
            <head>125.</head>
            <p>
 Omnibus igitur hominibus inest secundum
naturam humanam verum investigare, quae <emph>34</emph> nos
ad studium cognitionis et scientiae trahit, et inquirendi
infundit cupiditatem. In quo excellere universis
pulchrum videtur, sed pancorum est assequi:
qui volvendo cogitationes, consilia examinando, non
mediocrem impendunt laborem; ut ad illud beate
honesteque vivendum pervenire possint, atque operibus
appropinquare. <hi>Non enim qui dixerit,</hi> inquit, <hi>mihi: Domine, Domine, intrabit in regnum coelorum,
sed qui fecerit ea quae dico 
 <note>(Matth. VII, 21)</note>
            </hi>. Nam studia
scientiae sine factis, haud scio an etiam involvant
magis.
</p>
          </div3>
        </div2>

<div2>
          <head>CAPUT XXVII.</head>

<pb n="0060C"/>
<p> <hi>Primum officii fontem esse prudentiam, ex qua derivatae
tres aliae virtutes, ita cum ea atque inter se connexae
sunt, ut ab invicem divelli ac separari nequeant.</hi> </p>
<div3>
            <head>126.</head>
            <p>
 Primus igitur Officii fons prudentia est.
Quid enim tam plenum officii, quam deferre Auctori
studium atque reverentiam? Qui tamen fons et in virtutes
derivatur caeteras; neque enim potest justitia
sine prudentia esse, cum examinare quid justum,
quidve injustum sit, non mediocris prudentiae sit; summus
in utroque error. <hi>Qui</hi> enim <hi>justum judicat injustum,
injustum vero justum, exsecrabilis apud Deum.
Ut quid abundant justitiae imprudenti?</hi> Salomon
ait <note>(Prov. XVII, 15, 16)</note>. Neque iterum prudentia sine
justitia est; pietas enim in Deum initium intellectus.
<pb n="0060D"/>
Quo advertimus illud ab hujus saeculi translatum
magis quam inventum sapientibus; quia pietas
fundamentum est omnium virtutum.</p>
          </div3>
<div3>
            <head>127.</head>
            <p>
 Justitiae autem pietas est prima in Deum,
secunda in patriam, tertia in parentes, item in omnes:
quae et ipsa secundum naturae est magisterium.
Siquidem ab ineunte aetate ubi primum sensus infundi
<pb n="0061A"/>
coeperit, vitam amamus tamquam Dei munus, patriam,
parentesque diligimus, deinde aequales quibus
sociari cupimus. Hinc charitas nascitur, quae
alios sibi praefert, non quaerens quae sua sunt, in quibus
est principatus justitiae.</p>
          </div3>
<div3>
            <head>128.</head>
            <p>
 Omnibus quoque animantibus innascitur,
 primum salutem tueri, cavere quae noceant, expetere
quae prosint, ut pastum, ut latibula quibus se a
periculo, imbribus, sole defendant, quod est prudentiae.
Succedit quoque ut omnium genera animantium
congregabilia natura sint: primo generis sui ac
formae consortibus, tum etiam caeteris; ut videmus
boves armentis, equos gregibus, et maxime pares
paribus delectari: cervos quoque cervis, et plerumque <emph>35</emph> 
 hominibus adjungi. Jam de procreandi studio
<pb n="0061B"/>
et sobole, vel etiam generantium amore, quid
loquar, in quo est forma justitiae praecipua?</p>
          </div3>
<div3>
            <head>129.</head>
            <p>
 Liquet igitur et has, et reliquas cognatas sibi
esse virtutes. Siquidem et fortitudo <note>(23, quaest. 3,
c. Fortitudo)</note> quae vel in bello tuetur a barbaris patriam,
vel domi defendit infirmos, vel a latronibus
socios, plena sit justitiae: et scire quo consilio defendat
atque adjuvet, captare etiam temporum et locorum
opportunitates, prudentiae ac modestiae sit: et
temperantia ipsa sine prudentia modum scire non
possit: opportunitatem noscere, et secundum mensuram
reddere, sit justitiae: et in omnibus istis
magnanimitas necessaria sit, et quaedam fortitudo
mentis, plerumque et corporis; ut quis quod velit,
possit implere.
</p>
          </div3>
        </div2>

<div2>
          <head>CAPUT XXVIII.</head>

<pb n="0061C"/>
<p> <hi>Societatem constare justitia et beneficentia: illius partes
duas ultionem et privatam possessionem a Christianis
non agnosci: quod vero de rerum communitate
ac mutuo auxilio tradunt Stoici, hoc eos e Scripturis
sacris mutuatos esse. Quantus justitiae splendor,
et quinam scopuli accessum ad illam praepediant.</hi> </p>
<div3>
            <head>130.</head>
            <p>
 Justitia igitur ad societatem generis humani,
et ad communitatem refertur. Societatis enim
ratio dividitur in duas partes, justitiam et beneficentiam,
quam eamdem liberalitatem et benignitatem
vocant: justitia mihi excelsior videtur, liberalitas
gratior: illa censuram tenet, ista bonitatem.
<pb n="0062A"/>
</p>
          </div3>
<div3>
            <head>131. </head>
            <p>
Sed primum ipsum quod putant philosophi
justitiae munus, apud nos excluditur. Dicunt enim
illi eam primam esse justitiae formam, ut nemini
quis noceat, nisi lacessitus injuria: quod Evangelii
auctoritate vacuatur <note>(Luc. IX, 56)</note>; vult enim Scriptura,
ut sit in nobis spiritus Filii hominis, qui venit
conferre gratiam, non inferre injuriam.</p>
          </div3>
<div3>
            <head>132.</head>
            <p>
 Deinde formam justitiae putaverunt, ut quis
 communia, id est, publica pro publicis habeat,
privata pro suis. Ne hoc quidem secundum naturam,
natura enim omnia omnibus in commune profudit.
Sic enim Deus generari jussit omnia ut pastus
omnibus communis esset, et terra foret omnium
quaedam communis possessio. Natura igitur jus
commune generavit, usurpatio jus fecit privatum.
<pb n="0062B"/>
Quo in loco aiunt placuisse Stoicis, quae in terris
gignantur, omnia ad usus hominum creari: homines
autem hominum causa esse generatos; ut ipsi inter
se aliis alii prodesse possint.</p>
          </div3>
<div3>
            <head>133.</head>
            <p>
 Unde hoc, nisi de nostris Scripturis dicendum
assumpserunt? Moyses enim scripsit, quia dixit
Deus: <hi>Faciamus hominem ad imaginem nostram
et secundum similitudinem, et habeat potestatem piscium
maris, et volatilium coeli, et pecorum,</hi> <emph>36</emph> <hi>et
omnium repentium super terram <note>(Gen. I, 26)</note>
            </hi>. Et David
ait: <hi>Omnia subjecisti sub pedibus ejus, oves et boves
universas, insuper et pecora campi: volucres coeli, et
pisces maris <note>(Psal. VIII, 8, 9)</note>
            </hi>. Ergo omnia subjecta
esse homini de nostris didicerunt, et ideo censent
propter hominem esse generata.
<pb n="0062C"/>
</p>
          </div3>
<div3>
            <head>134. </head>
            <p>
Hominem quoque hominis causa generatum
esse in libris Moysi reperimus, dicente Domino: <hi>Non est bonum esse hominem solum, faciamus ei adjutorium
simile sibi 
 <note>(Gen II, 18)</note>
            </hi>. Ad adjumentum ergo
mulier data est viro, quae generaret; ut homo homini
adjumento foret. Denique antequam mulier formaretur,
dictum est de Adam: <hi>Non est inventus adjutor
similis illi <note>(Ibid., 20)</note>
            </hi>; adjumentum enim homo nisi
de homine habere non poterat. Ex omnibus igitur
animantibus nullum animal simile, et ut absolute
dicamus, nullus adjutor hominis inventus est: muliebris
igitur sexus adjutor exspectabatur.</p>
          </div3>
<div3>
            <head>135.</head>
            <p>
 Ergo secundum Dei voluntatem, vel naturae
<pb n="0063A"/>
copulam, invicem nobis esse auxilio debemus, certare
officiis, velut in medio omnes utilitates ponere,
et ut verbo Scripturae utar, adjumentum ferre alter
alteri, vel studio, vel officio, vel pecunia, vel operibus,
vel quolibet modo; ut inter nos societatis augeatur
gratia. Nec quisquam ab officio vel periculi
terrore revocetur: sed omnia sua ducat, vel adversa
vel prospera. Denique sanctus Moyses pro populo
patriae bella suscipere gravia non reformidavit, nec
regis potentissimi trepidavit arma, nec barbaricae
immanitatis expavit ferociam: sed abjecit salutem
suam, ut plebi redderet libertatem.</p>
          </div3>
<div3>
            <head>136.</head>
            <p>
 Magnus itaque justitiae splendor, quae aliis
potius nata quam sibi, communitatem et societatem
nostrane adjuvat: excelsitatem tenet; ut suo judicio
<pb n="0063B"/>
omnia subjecta habeat, opem aliis ferat, pecuniam
conferat, officia non abnuat, pericula suscipiat aliena.</p>
          </div3>
<div3>
            <head>137.</head>
            <p>
 Quis non cuperet hanc virtutis arcem tenere,
 nisi prima avaritia infirmaret atque inflecteret tantae
virtutis vigorem? Etenim dum augere opes, aggregare
pecunias, occupare terras possessionibus
cupimus, praestare divitiis; justitiae formam exuimus,
beneficentiam communem amisimus. Quomodo
enim potest justus esse, qui studet eripere alteri,
quod sibi quaerat?</p>
          </div3>
<div3>
            <head>138.</head>
            <p>
 Potentiae quoque cupiditas, formam justitiae
virilem effeminat? Quomodo enim potest pro aliis
intervenire, qui alios sibi subjicere conatur: et infirmo
adversus potentes opem ferre, qui ipse gravem
libertati affectat potentiam?
<emph>37</emph> </p>
          </div3>
        </div2>

<div2>
          <head>CAPUT XXIX.</head>

<pb n="0063C"/>
<p> <hi>Justitiam in bello etiam atque ipsis hostibus servari
oportere Moysis ac Elisaei exemplis ostenditur: ab
Hebraeis mutuo veteres accepisse, ut hostes appellarent
nomine molliori: denique justitiae fundamentum
in fide esse, ac formam in Ecclesia.</hi> </p>
<div3>
            <head>139.</head>
            <p>
 Quanta autem justitia sit ex hoc intelligi
potest, quod nec locis, nec personis, nec temporibus
excipitur, quae etiam hostibus reservatur; ut si
constitutus sit cum hoste aut locus aut dies praelio,
adversus justitiam putetur aut loco praevenire, aut
tempore. Interest enim utrum aliquis pugna aliqua
et conflictu gravi capiatur, an superiore gratia, vel
aliquo eventu. Siquidem vehementioribus hostibus
et infidis, et his qui amplius laeserint, vehementior
<pb n="0063D"/>
refertur ultio; ut de Madianitis qui per mulieres
suas plerosque peccare fecerant ex plebe Judaeorum,
unde et Dei in populum patrum iracundia effusa est.
Et ideo factum est ut nullum Moyses victor superesse
<pb n="0064A"/>
pateretur <note>(Num. XXXI, 3 et seq.)</note>: Gabaonitas
autem qui fraude magis quam bello tentaverant plebem
patrum, non expugnaret Jesus; sed conditionis
impositae afficeret injuria <note>(Josue IX, 20 et seq.)</note>. Syros
vero Elisaeus, quos obsidentes in civitatem induxerat,
momentanea caecitate percussos, ut quo ingrederentur
videre non possent, volenti regi Israel percutere
non acquiesceret dicens: <hi>Non percuties quos
non captivasti in lancea et in gladio tuo: pone eis panem
et aquam, ut manducent et bibant, et remittantur
et eant ad dominum suum <note>(IV Reg. VI, 14 et seq.)</note>
            </hi>;
ut humanitate provocati gratiam repraesentarent.
Denique postea in terram Israel venire piratae Syriae
destiterunt.</p>
          </div3>
<div3>
            <head>140.</head>
            <p>
 Si ergo etiam in bello justitia valet, quanto
<pb n="0064B"/>
magis in pace servanda est? Et hanc gratiam propheta
his detulit, qui ad eum corripiendum venerant.
Sic enim legimus, quod in obsidionem ejus miserat
rex Syriae exercitum suum, cognito quod Elisaeus
esset, qui consiliis et argumentationibus ejus obviaret
omnibus. Quem videns exercitum Giezi servus
prophetae, de salutis periculo trepidare coepit. Cui
dixit propheta: <hi>Noli timere, quoniam plures nobiscum
sunt, quam cum illis.</hi> Et rogante propheta ut aperirentur
oculi servo suo, aperti sunt. Et vidit itaque
Giezi totum montem equis repletum et curribus in
circuitu Elisaei. Quibus descendentibus ait propheta: <hi>Percute, Deus, caecitate exercitum Syriae.</hi> 
 Quo impetrato,
dixit ad Syros: <hi>Venite post me, et ducam vos ad hominem
quem quaeritis.</hi> Et viderunt Elisaeum, quem
<pb n="0064C"/>
corripere gestiebant: et videntes, tenere non poterant.
Liquet <emph>38</emph> igitur etiam in bello fidem et justitiam
servari oportere, nec illud decorum esse posse, si
violetur fides.</p>
          </div3>
<div3>
            <head>141.</head>
            <p>
 Denique etiam adversarios molli veteres
appellatione nominabant, ut peregrinos vocarent;
hostes enim antiquo ritu peregrini dicebantur. Quod
aeque etiam ipsum de nostris assumptum dicere possumus;
adversarios enim suos Hebraei Allophylos, hoc
est, alienigenas Latino appellabant vocabulo. Denique
in libro Regnorum primo sic legimus: <hi>Et factum
est in diebus illis, convenerunt alienigenae in pugnam
ad Israel <note>(I Reg. IV, 1)</note>
            </hi>.</p>
          </div3>
<div3>
            <head>142.</head>
            <p>
 Fundamentum ergo est justitiae fides;
justorum enim corda meditantur fidem: et qui se
<pb n="0064D"/>
justus accusat, justitiam supra fidem collocat; nam
tunc justitia ejus apparet, si vera fateatur. Denique
et Dominus per Esaiam: <hi>Ecce,</hi> inquit, <hi>mitto lapidem
in fundamentum Sion <note>(Esai. XXVIII, 18)</note>
            </hi>, id est, Christum
<pb n="0065A"/>
in fundamenta Ecclesiae. Fides enim omnium,
Christus: Ecclesia autem quaedam forma justitiae est.
Commune jus omnium: in commune orat, in commune
operatur, in commune tentatur. Denique qui
se ipsum sibi abnegat; ipse justus, ipse dignus Christo
est. Ideo et Paulus fundamentum posuit Christum <note>(I Cor. III, 11)</note>,
ut supra eum opera justitiae locaremus;
quia fides fundamentum est: in operibus autem
aut malis iniquitas, aut bonis justitia est.
</p>
          </div3>
        </div2>

<div2>
          <head>CAPUT XXX.</head>
<p> <hi>De beneficentia et ejus partibus benevolentia et liberalitate:
quomodo illae simul jungendae sint; quaenamve
adjuncta, ut liberalitatem cum laude ac merito
quis exerceat, requirantur?</hi> </p>
<div3>
            <head>143.</head>
            <p>
 Sed jam de beneficentia loquamur, quae dividitur
<pb n="0065B"/>
etiam ipsa in benevolentiam et liberalitatem.
Ex his igitur duobus constat beneficentia, ut sit perfecta.
Non enim satis est bene velle <note>(Dist. 86, c. Non
satis)</note>, sed etiam bene facere: nec satis est iterum
bene facere, nisi id ex bono fonte, hoc est, bona
voluntate proficiscatur: <hi>Hilarem enim datorem diligit
Deus <note>(II Cor. IX, 7)</note>
            </hi>. Nam si invitus facias, quae
tibi merces est? Unde Apostolus generaliter: <hi>Si volens
hoc ago, mercedem habeo: si invitus, dispensatio
mihi credita est <note>(I Cor. IX, 17)</note>
            </hi>. In Evangelio quoque
multas disciplinas accepimus justae liberalitatis.</p>
          </div3>
<div3>
            <head>144.</head>
            <p>
 Pulchrum est igitur bene velle, et eo largiri
consilio, ut prosis, non ut noceas. Nam si luxurioso
ad luxuriae effusionem, adultero ad mercedem
adulterii largiendum putes; non est beneficentia ista,
<pb n="0065C"/>
ubi nulla est benevolentia. Officere enim istud est,
non prodesse alteri, si <emph>39</emph> largiaris ei qui conspiret
adversus patriam, qui congregare cupiat tuo sumptu
perditos, qui impugnent Ecclesiam. Non est haec
probabilis liberalitas, si adjuves eum qui adversus
viduam et pupillos gravi decernit jurgio, aut vi aliqua
possessiones eorum eripere conatur.</p>
          </div3>
<div3>
            <head>145.</head>
            <p>
 Non probatur largitas, si quod alteri largitur,
alteri quis extorqueat: si injuste quaerat, et juste
dispensandum putet; nisi forte ut ille Zacchaeus <note>(Luc. XIX, 8)</note>,
reddas prius quadruplum ei quem fraudaveris:
et gentilitatis vitia fidei studio et credentis
operatione compenses. Fundamentum igitur habeat
liberalitas tua.</p>
          </div3>
<div3>
            <head>146.</head>
            <p>
 Hoc primum quaeritur, ut cum fide conferas,
<pb n="0066A"/>
fraudem non facias oblatis; ne dicas te plus conferre,
et minus conferas. Quid enim opus est dicere? Fraus
promissi est: in tua potestate est largiri quod velis.
Fraus fundamentum solvit, et opus corruit. Numquid
Petrus ita indignatione efferbuit, ut Ananiam
exstingui vellet, vel uxorem ejus <note>(Act. V, 3 et seq.)</note>?
Sed exemplo eorum noluit perire caeteros.</p>
          </div3>
<div3>
            <head>147.</head>
            <p>
 Nec illa perfecta est liberalitas, si jactantiae
causa magis quam misericordiae largiaris. Affectus
tuus nomen imponit operi tuo: quomodo a te proficiscitur,
sic aestimatur. Vides quam moralem judicem
habeas. Te consulit, quomodo opus tuum suscipiat,
mentem tuam prius interrogat. <hi>Nesciat,</hi> inquit, <hi>sinistra tua, quid faciat dextera tua 
 <note>(Matth. VI, 3)</note>
            </hi>. Non
de corpore loquitur, sed etiam unanimus tuus, frater
<pb n="0066B"/>
tuus quod facis nesciat; ne dum hic mercedem quaeris
jactantiae, illic remunerationis fructum amittas.
Perfecta autem est liberalitas, ubi silentio quis tegit
opus suum, et necessitatibus singulorum occulte subvenit:
quem laudat os pauperis, et non labia sua.</p>
          </div3>
<div3>
            <head>148.</head>
            <p>
 Deinde perfecta liberalitas <note>(Dist. 86, c. Non
satis, § Perfecta liberalitas)</note> fide, causa, loco, tempore
commendatur; ut primum opereris circa domesticos
fidei. Grandis culpa si, sciente te, fidelis
egeat: si scias eum sine sumptu esse, famem tolerare,
aerumnam perpeti, qui praesertim egere erubescat:
si in causam ceciderit aut captivitatis suorum,
aut calumniae, et non adjuves: si sit in carcere,
et poenis, et suppliciis propter debitum aliquod justus
excrucietur (nam etsi omnibus debetur misericordia,
<pb n="0066C"/>
tamen justo amplius) si tempore afflictionis suae nihil
a te impetret: si tempore periculi quo rapitur ad
mortem, plus apud te pecunia tua valeat, quam vita
morituri. De quo pulchre Job dixit: <hi>Benedictio perituri
in me veniat <note>(Job. XXIX, 13)</note>
            </hi>.</p>
          </div3>
<div3>
            <head>149.</head>
            <p>
 Personarum quidem Deus acceptor non est,
quia novit omnia. Nos autem omnibus quidem debemus
misericordiam: sed quia plerique fraude eam
quaerunt, et affingunt aerumnam; <emph>40</emph> ideo ubi causa
manifestatur, persona cognoscitur, tempus urget,
largius se debet profundere misericordia. Non enim
avarus Dominus est, ut plurimum quaerat. Beatus
quidem qui dimittit omnia, et sequitur eum: sed et
ille beatus est, qui quod habet, ex affectu facit.
Denique duo aera viduae illius divitum muneribus
<pb n="0067A"/>
praetulit <note>(Luc. XXI, 3)</note>; quia totum illa quod habuit,
contulit: illi autem ex abundantia partem exiguam
contulerunt. Affectus igitur divitem collationem aut
pauperem facit, et pretium rebus imponit. Caeterum
Dominus non vult simul effundi opes, sed dispensari <note>(Dist. 86, c. Dominus non vult)</note>:
nisi forte ut Elisaeus
boves suos occidit, et pavit pauperes ex eo quod habuit <note>(III Reg. XIX, 21)</note>;
ut nulla cura teneretur domestica,
sed relictis omnibus, in disciplinam se propheticam
daret.</p>
          </div3>
<div3>
            <head>150.</head>
            <p>
 Est etiam illa probanda liberalitas <note>(Dist. 86,
c. Est probanda)</note>, ut proximos seminis tui non
despicias, si egere cognoscas. Melius est enim ut ipse
subvenias tuis, quibus pudor est ab aliis sumptum
deposcere, aut alicui postulare subsidium necessitati:
<pb n="0067B"/>
non tamen ut illi ditiores eo fieri velint, quod tu potes
conferre inopibus; causa enim praestat, non
gratia. Neque enim propterea te Domino dicasti, ut
tuos divites facias: sed ut vitam tibi perpetuam fructu
boni operis acquiras, et pretio miserationis peccata
redimas tua. Putant se parum poscere? Pretium
tuum quaerunt, vitae tuae fructum adimere contendunt,
 et se juste facere putant. Et accusat quod
eum divitem non feceris, cum te ille velit aeternae
vitae fraudare mercede.</p>
          </div3>
<div3>
            <head>151.</head>
            <p>
 Consilium prompsimus, auctoritatem petamus.
Primum neminem debet pudere, si ex divite pauper
fiat, dum largitur pauperi; quia Christus pauper
factus est, cum dives esset, ut omnes sua inopia ditaret.
Dedit regulam quam sequamur, ut bona ratio
<pb n="0067C"/>
sit exinaniti patrimonii; si quis pauperum famem
repulit, inopiam sublevavit. Unde <hi>et consilium in hoc
do,</hi> Apostolus dicit: <hi>Hoc enim vobis utile est, ut Christum
imitemini <note>(II Cor. VIII, 10)</note>
            </hi>. Consilium bonis datur,
correptio errantes coercet. Denique quasi bonis
dicit: <hi>Quia non tantum facere, sed et velle coepistis ab
anno praeterito <note>(Ibid.)</note>
            </hi>. Perfectorum utrumque est,
non pars. Itaque docet et liberalitatem sine benevolentia,
et benevolentiam sine liberalitate non esse
perfectam. Unde ad perfectum hortatur, dicens: <hi>Nunc ergo et facere consummate, ut quemadmodum
prompta est in vobis voluntas faciendi, ita sit et perficiendi
ex eo quod habetis. Si enim voluntas prompta
<pb n="0068A"/>
est, secundum id quod habet, acceptum est, non secundum
quod non habet. Non enim ut aliis refectio sit,
vobis autem angustia: sed ex aequalitate in hoc tempore,
vestra abundantia ad illorum inopiam, ut illorum abundantia
sit ad</hi> 
 <emph>41</emph> <hi>vestram inopiam; ut fiat aequalitas,
sicut scriptum est: Qui multum, non abundavit: et qui
modicum, non minoravit <note>(Ibid., 11 et seq.)</note>
            </hi>.</p>
          </div3>
<div3>
            <head>152.</head>
            <p>
 Advertimus quemadmodum et benevolentiam,
et liberalitatem, et modum comprehendit,
et fructum, atque personas. Ideo modum quia imperfectis
dabat consilium, non enim patiuntur angustias,
nisi imperfecti. Sed et si quis Ecclesiam nolens
gravare in sacerdotio aliquo constitutus aut ministerio,
non totum quod habet, conferat; sed operetur
cum honestate quantum officio sat est, non mihi
<pb n="0068B"/>
imperfectus videtur. Et puto quod hic augustiam
non animi, sed rei familiaris dixerit.</p>
          </div3>
<div3>
            <head>153.</head>
            <p>
 De personis autem puto dictum: <hi>Ut vestra
abundantia sit ad illorum inopiam, et illorum abundantia
ad vestram inopiam;</hi> id est, ut populi abundantia
sit bonae operationis ad illorum sublevandam
alendi inopiam: et illorum abundantia spiritalis
adjuvet in plebe inopiam meriti spiritalis, et conferat
ei gratiam.</p>
          </div3>
<div3>
            <head>154.</head>
            <p>
 Unde exemplum optimum posuit: <hi>Qui multum,
non abundavit: et qui modicum, non minuit.</hi> 
bene hortatur ad officium misericordiae omnes homines
istud exemplum; quoniam et qui plurimum
auri possidet, non abundat; quia nihil est quidquid
in hoc saeculo est: et qui exiguum habet, non
<pb n="0068C"/>
minuit; quia nihil est, quod amittit. Res sine dispendio
est, quae tota dispendium est.</p>
          </div3>
<div3>
            <head>155.</head>
            <p>
 Est etiam sic intellectus bonus: Qui plurimum
habet, et si non donat, non abundat; quia
quantumvis acquirat, eget semper, qui plus concupiscit:
et qui exiguum habet, non minuit; quia
non multum est quod pauperem pascit. Similiter
ergo et ille pauper qui confert spiritalia pro pecuniariis, et si plurimum habeat gratiae, non abundat;
non enim onerat gratia, sed allevat mentem.</p>
          </div3>
<div3>
            <head>156.</head>
            <p>
 Sed etiam sic potest intelligi: Non abundas,
o homo. Quantum est enim quod accepisti, etsi
tibi multum est? Joannes quo nemo major est
<pb n="0069A"/>
inter natos mulierum, inferior tamen erat eo, qui
minor est in regno coelorum.</p>
          </div3>
<div3>
            <head>157.</head>
            <p>
 Potest et sic: Non abundat Dei gratia corporaliter,
quia spiritalis est. Quis potest ejus aut
magnitudinem aut latitudinem comprehendere, quam
non videt? Fides si fuerit sicut granum sinapis,
montes transferre potest, et non tibi datur ultra
granum sinapis. Si abundet in te gratia, non est
verendum ne mens tua tanto munere incipiat extolli;
quia multi sunt qui ab altitudine cordis sui gravius
corruerunt, quam si nullam habuissent Domini
gratiam? Et qui parum habet, non minuit; quia
non est corporeum ut dividatur: et quod parum
videtur habenti, plurimum est cui nihil deest. <emph>42</emph>
</p>
          </div3>
<div3>
            <head>158.</head>
            <p>
 Consideranda etiam in largiendo <hi>(Dist.
<pb n="0069B"/>
86, c. Consideranda)</hi> aetas atque debilitas, nonnumquam
etiam verecundia, quae ingenuos prodit natales;
ut senibus plus largiaris, qui sibi labore jam non queunt
victum quaerere. Similiter et debilitas corporis, et
haec juvanda promptius. Tum si quis ex divitiis
cecidit in egestatem: et maxime si non vitio suo,
sed aut latrociniis, aut proscriptione, aut calumniis,
quae habebat, amisit.</p>
          </div3>
<div3>
            <head>159.</head>
            <p>
 Sed forte dicat aliquis: Caecus uno loco
sedet et praeteritur, et juvenis validus frequenter
accipit. Et verum est, quia obrepit per importunitatem.
Non est illud judicii, sed taedii. Nam et
Dominus ait in Evangelio <note>(Luc, XI, 8)</note> de eo qui jam
clauserat ostium suum, si quis ostium ejus procacius
pulset, quia surgit et dat illi propter importunitatem.
</p>
          </div3>
        </div2>

<div2>
          <head>CAPUT XXXI.</head>

<pb n="0069C"/>
<p> <hi>Acceptum beneficium largiori manu remetiendum terrae
praecipitur exemplo: nec non adductus ad eamdem
rem Salomonis de convivio locus, postea spiritali
sensu exponitur.</hi> </p>
<div3>
            <head>160.</head>
            <p>
 Pulchrum quoque est propensiorem ejus haberi
rationem, qui tibi aut beneficium aliquod, aut
munus contulit, si ipse in necessitatem incidit.
Quid enim tam contra officium, quam non reddere
quod acceperis? Nec mensura pari, sed uberiore
reddendum arbitror, et usum pensare beneficii;
ut et tu subvenias, quantum ejus aerumnam repellas.
Etenim superiorem non esse in referendo quam in
conferendo beneficio, hoc est minorem esse, quoniam
<pb n="0069D"/>
qui prior contulit, tempore superior est, humanitate
prior.
<pb n="0070A"/>
</p>
          </div3>
<div3>
            <head>161. </head>
            <p>
Unde imitanda nobis est in hoc quoque natura
terrarum, quae susceptum semen multiplicatiori
solet numero reddere quam acceperit. Ideo
tibi scriptum est: <hi>Sicut agricultura est homo insipiens,
et tamquam vinea homo egens sensu. Si reliqueris
eum, desolabitur <note>(Prov. XXIV, 30, 31)</note>
            </hi>. Sicut agricultura
ergo etiam sapiens, ut tamquam fenerata sibi
majore mensura semina suscepta restituat. Terra
ergo aut spontaneos fructus germinat, aut creditos
uberiore cumulo refundit ac reddit. Utrumque debes
quodam haereditario usu parentis, ne relinquaris
sicut in foecundus ager. Esto tamen ut aliquis excusare
possit quod non dederit, quomodo excusare potest
quod non reddiderit? Non dare cuiquam vix licet,
non reddere vero non licet.
</p>
          </div3>
<div3>
            <head>162. </head>
<p>
              <pb n="0070B"/>Ideo pulchre Salomon ait: <hi>Si sederis coenare
ad mensam potentis, sapienter intellige ea quae apponuntur
tibi: et mitte manum tuam sciens quod oportet
te talia praeparare. Si autem insatiabilis es,</hi> <emph>43</emph> <hi>noli
concupiscere escas ejus; haec enim obtinent vitam
fallacem <note>(Prov. XXIII, 1 et seq.)</note>
              </hi>. Quas nos imitari cupientes
sententias, scripsimus. Conferre gratiam
bonum est: at qui referre nescit, durissimus. Humanitatis
exemplum ipsa terra suggerit. Spontane os
fructus ministrat quos non severis, multiplicatum
quoque reddit quod acceperit. Negare tibi pecuniam
numeratam non licet, quomodo licet acceptam
non referre gratiam? In proverbiis quoque habes,
quod ita plurimum redhibitio ista gratiae apud Deum
consuevit valere, ut etiam in die ruinae inveniat
<pb n="0070C"/>
gratiam quando possunt praeponderare peccata. Et
quid aliis utar exemplis, cum Dominus ipse remunerationem
uberiorem sanctorum meritis in Evangelio
polliceatur, atque exhortetur ut operemur
bonum opus, dicens: <hi>Dimittite et dimittetur vobis;
date et dabitur vobis; mensuram bonam, commotam,
supereffluentem dabunt in sinum vestrum <note>(Luc. VI,
37, 38)</note>
              </hi>?</p>
          </div3>
<div3>
            <head>163.</head>
            <p>
 Itaque et illud convivium Salomonis non
de cibis, sed de operibus est bonis. Quo enim melius
epulantur animi, quam bonis factis? Aut quid
aliud tam facile potest justorum explere mentes,
quam boni operis conscientia? Qui autem jucundior
cibus, quam facere voluntatem Dei? Quem cibum
sibi solum Dominus abundare memoravit, sicut scriptum
<pb n="0070D"/>
est in Evangelio: <hi>Meus cibus est, ut faciam voluntatem
Patris mei qui est in coelo <note>(Joan. IV. 34)</note>
            </hi>.
<pb n="0071A"/>
</p>
          </div3>
<div3>
            <head>164. </head>
            <p>
Hoc cibo delectemur, de quo ait Propheta: <hi>Delectare in Domino 
 <note>(Psal. XXXVI, 4)</note>
            </hi>. Hoc cibo delectantur;
qui superiores delectationes mirabili
ingenio comprehenderunt, qui possunt scire qualis
sit illa munda et intelligibilis mentis delectatio.
Edamus ergo panes sapientiae; et saturemur in
verbo Dei; quia non in solo pane, sed in omni verbo
Dei vita est hominis facti ad imaginem Dei. De
poculo vero satis expresse dicit sanctus Job: <hi>Sicut
terra exspectans pluviam, sic et isti sermones meos <note>(Job. XXIX, 23)</note>
            </hi>.
</p>
          </div3>
        </div2>

<div2>
          <head>CAPUT XXXII.</head>
<p> <hi>Praemisso quid gratiae ob memorati convivii fercula
sit referendum, variae reddendi beneficii rationes
recensetur; ubi et de benevolentiae laude, effectis
atque ordine disseritur.</hi> </p>
<div3>
            <head>165. </head>
<p>
              <pb n="0071B"/>Pulchrum est ergo ut divinarum Scripturarum
humescamus alloquio, et quasi ros sic in nos
Dei verba descendant. Cum igitur sederis ad illam
mensam potentis, intellige quis sit iste potens: et in
paradiso delectationis positus, atque in convivio
sapientiae locatus, considera quae apponuntur tibi.
Scripura divina convivium sapientiae est: singuli libri
singula sunt fercula. <emph>44</emph> Intellige prius quae habeant
ferculorum dapes, et tunc mitte manum; ut
ea quae legis vel quae accipis a Domino Deo tuo, operibus
exsequaris, et collatam in te gratiam officiis
repraesentes: ut Petrus et Paulus, qui evangelizando
vicem quamdam largitori muneris reddiderunt,
ut possent singuli dicere: <hi>Gratia autem Dei sum quod
sum, et gratia ejus egena in me non fuit: sed abundantius
<pb n="0071C"/>
illis omnibus laboravi <note>(I Cor. XV, 10)</note>
              </hi>.</p>
          </div3>
<div3>
            <head>166.</head>
            <p>
 Alius ergo fructum accepti beneficii, ut aurum
auro, argentum argento rependit: alius laborem,
alius, haud scio an etiam locupletius, solum restituit
affectum. Quid enim si reddendi nulla facultas suppetit?
In beneficio referendo plus animus quam census
operatur: magisque praeponderat benevolentia,
quam possibilitas referendi muneris. Gratia enim in
eo ipso quod habetur, refertur. Magna igitur benevolentia,
quae etiam si nihil conferat, plus exhibet: et
cum in patrimonio nihil habeat, largitur pluribus;
idque facit sine ullo sui dispendio, et lucro omnium.
Et ideo praestat benevolentia supra ipsam liberalitatem.
Ditior haec moribus, quam illa muneribus; plures
<pb n="0072A"/>
enim sunt qui indigent beneficio, quam qui abundant.</p>
          </div3>
<div3>
            <head>167.</head>
            <p>
 Est autem benevolentia etiam conjuncta liberalitati,
a qua ipsa liberalitas proficiscitur, cum
largitatis affectum sequitur largiendi usus: et separata
atque discreta. Ubi enim deest liberalitas, benevolentia
manet, communis quaedam parens omnium,
quae amicitiam connectit et copulat: in consiliis
fidelis, in prosperis laeta, in tristibus moesta; ut
unusquisque benevolentis se magis quam sapientis
credat consilio: ut David cum esset prudentior, Jonathae
tamen junioris consiliis acquiescebat. Tolle
ex usu hominum benevolentiam, tamquam solem e
mundo tuleris, ita erit; quia sine ea usus hominum
esse non potest ut peregrinanti monstrare viam,
revocare errantem, deferre hospitium, (non igitur
mediocris virtus, de qua sibi plaudebat Job dicens
<pb n="0072B"/> <note>(Job. XXXI, 32)</note>:
 <hi>Foris autem non habitabat hospes,
janua mea omni venienti patebat</hi> ) aquam de aqua profluenti
dare, lumen de lumine accendere. Benevolentia
itaque in his est omnibus, tamquam fons aquae
reficiens sitient em, et tamquam lumen quod etiam
in aliis luceat, nec illis desit, qui de suo lumine aliis
lumen accenderint.</p>
          </div3>
<div3>
            <head>168.</head>
            <p>
 Est etiam illa benevolentiae liberalitas, ut si
quod habes debitoris chirographum, scindens restituas,
nihil a debitore consecutus debiti. Quod
exemplo sui facere nos debere Job sanctus admonet <note>(Ibid., 35 et seq.)</note>.
Nam qui habet, non mutuatur: qui
non habet, non liberat syngrapham. Quid igitur
etiam si ipse non exigas, avaris haeredibus reservas,
quam potes cum benevolentiae laude sine damno
<pb n="0072C"/>
pecuniae repraesentare? <emph>45</emph>
</p>
          </div3>
<div3>
            <head>169.</head>
            <p>
 Atque ut plenius discutiamus; benevolentia
a domesticis primum profecta personis, id est, a
filiis, parentibus, fratribus, per conjunctionum gradus
in civitatum pervenit ambitum, et de paradiso egressa
mundum replevit. Denique cum in viro et femina
benevolentem Deus posuisset affectum, dixit: <hi>Erunt
ambo in una carne <note>(Gen. II, 24)</note>
            </hi>, et in uno spiritu. Unde
se Eva serpenti credidit; quoniam quae benevolentiam
acceperat, esse malevolentiam non opinabatur.
</p>
          </div3>
        </div2>

<div2>
          <head>CAPUT XXXIII.</head>
<p> <hi>Benevolentiam in Ecclesia maxime, et earumdem aut
affinium virtutum hominibus perseverare.</hi> </p>
<div3>
            <head>170.</head>
            <p>
 Augetur benevolentia coetu Ecclesiae, fidei
<pb n="0073A"/>
consortio, initiandi societate, percipiendae gratiae necessitudine,
mysteriorum communione. Haec enim
etiam appellationes necessitudinum, reverentiam
filiorum, auctoritatem et pietatem patrum, germanitatem
fratrum sibi vindicant. Multum igitur ad cumulandam
spectat benevolentiam necessitudo gratiae.</p>
          </div3>
<div3>
            <head>171.</head>
            <p>
 Adjuvant etiam parium studia virtutum.
Siquidem benevolentia etiam morum facit similitudinem.
Denique Jonathas filius regis imitabatur sancti
David mansuetudinem, propter quod diligebat eum <note>(I. Reg. XIX, 2 et seq.)</note>.
Unde et illud: <hi>Cum sancto
sanctus eris <note>(Psal. XVII, 26)</note>
            </hi>, non solum ad conversationem,
sed etiam ad benevolentiam derivandum videtur.
Nam utique et filii Noe simul habitabant, et
non erat in his morum concordia <note>(Gen. IX, 22 et seq.)</note>.
<pb n="0073B"/>
Habitabant etiam in domo patria Esau et Jacob, sed
discrepabant <note>(Gen. XXV, 27)</note>. Non enim erat benevolentia
inter eos, quae sibi praeferret alterum: sed
magis contentio, quae praeriperet benedictionem <note>(Gen. XXVII, 14 et seq.)</note>.
Nam cum alter praedurus,
alter mansuetus esset, inter dispares mores, et studia
compugnantia, benevolentia esse non poterat.
Adde quia sanctus Jacob paternae degenerem domus
virtuti praeferre non poterat.</p>
          </div3>
<div3>
            <head>172.</head>
            <p>
 Nihil autem tam consociabile, quam cum
aequitate justitia: quae velut compar et socia <emph>46</emph> benevolentiae,
facit ut eos quos pares nobis credimus,
diligamus. Habet autem in se benevolentia, etiam
fortitudinem; nam cum amicitia ex benevolentiae
fonte procedat, non dubitat pro amico gravia vitae
<pb n="0073C"/>
sustinere pericula: <hi>Et si mala mihi,</hi> inquit, <hi>evenerint
per illum, sustineo <note>(Eccli. XXII, 31)</note>
            </hi>.
</p>
          </div3>
        </div2>

<div2>
          <head>CAPUT XXXIV.</head>

<pb n="0074A"/>
<p> <hi>Alia nonnulla benevolentiae commoda memorantur.</hi> </p>
<div3>
            <head>173.</head>
            <p>
 Benevolentia etiam gladium iracundiae extorquere
consuevit. Benevolentia facit ut amici vulnera
utilia quam voluntaria inimici oscula sint <note>(Prov. XXVII, 6)</note>.
Benevolentia facit, ut unus fiat ex
pluribus; quoniam si plures amici sint, unus fiunt,
in quibus unus spiritus et una sententia est. Simul
advertimus etiam correptiones in amicitia gratas
esse, quae aculeos habent, dolorem non habent.
Compungimur enim censoriis sermonibus, sed benevolentiae
delectamur sedulitate.</p>
          </div3>
<div3>
            <head>174.</head>
            <p>
 Ad summam, non omnibus eadem semper
officia debentur, nec personarum semper, sed plerumque
causarum et temporum praelationes sunt, ut
<pb n="0074B"/>
vicinum quis interdum magis quam fratrem adjuverit.
Quoniam et Salomon dicit: <hi>Melior vicinus in
proximo, quam frater longe habitans <note>(Ibid., 10)</note>
            </hi>. Et
ideo plerumque amici se benevolentiae quisque committit,
quam fratris necessitudini. Tantum valet benevolentia,
ut plerumque pignora vincat naturae.
</p>
          </div3>
        </div2>

<div2>
          <head>CAPUT XXXV.</head>
<p> <hi>De fortitudine quae dividitur in bellicam atque domesticam:
primam sine justitia et prudentia virtutem non
esse: alteram maxime in tolerantia esse positam.</hi> </p>
<div3>
            <head>175.</head>
            <p>
 Satis copiose justitiae loco honesti naturam
et vim tractavimus. Nunc de fortitudine tractemus,
quae velut excelsior caeteris, dividitur in res bellicas
et domesticas. Sed bellicarum rerum studium a nostro
officio jam alienum <emph>47</emph> videtur, quia animi magis
<pb n="0074C"/>
quam corporis officio intendimus: nec ad arma
jam spectat usus noster, sed ad pacis negotia. Majores
<pb n="0075A"/>
autem nostri, ut Jesus Nave, Hierobaal, Samson,
David summam rebus quoque bellicis retulere gloriam.</p>
          </div3>
<div3>
            <head>176.</head>
            <p>
 Est itaque fortitudo velut excelsior caeteris,
sed numquam incomitata virtus; non enim seipsam
committit sibi: alioquin fortitudo sine justitia iniquitatis
materia est. Quo enim validior est, eo
promptior ut inferiorem opprimat; cum in ipsis rebus
bellicis justa bella an injusta sint, spectandum
putetur.</p>
          </div3>
<div3>
            <head>177.</head>
            <p>
 Numquam David nisi lacessitus bellum intulit.
Itaque prudentiam fortitudinis comitem habuit
in praelio. Nam et adversus Goliam immani mole
corporis virum singulari certamine dimicaturus,
arma quibus oneraretur, respuit <note>(I Reg. XVII, 40)</note>;
virtus enim suis lacertis magis quam alienis integumentis
<pb n="0075B"/>
nititur. Deinde eminus, quo gravius feriret,
ictu lapidis hostem interemit. Postea numquam nisi
consulto Domino <note>(II Reg. V, 19 et seq.)</note>, bellum adorsus.
Ideo in omnibus victor praeliis, usque ad summam
senectutem manu promptus, bello adversum Titanas
suscepto, ferocibus bellator miscebatur agminibus <note>(II Reg. XXI, 15 et seq.)</note> 
 gloriae cupidus, incuriosus
salutis.</p>
          </div3>
<div3>
            <head>178.</head>
            <p>
 Sed non haec sola praeclara fortitudo est; sed
etiam illorum gloriosam fortitudinem accipimus, qui
per fidem magnitudine animi <hi>obstruxerunt leonum
ora, exstinxerunt virtutem ignis</hi>, <hi>effugerunt aciem
gladii, convaluerunt de infirmitate fortes <note>(Hebr. XI,
33, 34)</note>
            </hi>: qui non comitatu et legionibus succincti
communem cum multis victoriam, sed nuda virtute
<pb n="0075C"/>
animi singularem de perfidis retulerunt triumphum.
Quam insuperabilis Daniel, qui circa latera sua
rugientes non expavit leones! Fremebant bestiae, et
ille epulabatur <note>(Dan. XIV, 38)</note>.
</p>
          </div3>
        </div2>

<div2>
          <head>CAPUT XXXVI.</head>
<p> <hi>Fortitudinis officium aliud esse, ut injuriam a debiliori
depellamus: aliud ut non rectos animi motus
coerceamus: aliud demum tum ut aspernemur humilia,
tum ut honesta infracto animo prosequamur.
Quae ab universis quidem Christianis, sed potissimum
ab Ecclesiasticis viris praestanda demonstrantur.</hi> </p>
<p divs_removed="true">178*. Non igitur in viribus corporis et lacertis
tantummodo fortitudinis gloria est, sed magis in
virtute animi: neque in inferenda <note>(23, q. 2, c.
Non in inferenda)</note>, sed in depellenda injuria lex virtutis
<pb n="0075D"/>
est. Qui enim non repellit a socio injuriam, si
potest, tam est in vitio, quam ille qui facit. Unde <note>(Exod. II, 11 et seq.)</note> 
 sanctus Moyses hinc prius orsus
<pb n="0076A"/>
est tentamenta bellicae fortitudinis. Nam cum vidisset
Hebraeum ab Aegyptio injuriam accipientem, defendit;
ita ut Aegyptium sterneret, atque in arena
absconderet. Salomon quoque ait: <hi>Eripe eum qui
ducitur ad mortem <note>(Prov. XXIV, 10)</note>
            </hi>. <emph>48</emph>

          </p>
          <div3 moved_from_p="true">
              <head>179.</head>
            <p>
 Unde igitur hoc vel Tullius, vel etiam
Panaetius, aut ipse Aristoteles transtulerint, apertum
est satis. Quamquam etiam his duobus antiquior
dixerit Job: <hi>Salvum feci pauperem de manu potentis,
et pupillum cui adjutor non erat, adjuvi. Benedictio
perituri in me veniat <note>(Job XXIX, 12, 13)</note>
              </hi>. Nonne hic fortissimus,
qui tam fortiter pertulit impetus diaboli, et
vicit eum virtute mentis suae? Neque vero de ejus
dubitandum fortitudine, cui dicit Dominus: <hi>Accinge
sicut vir lumbos tuos, suscipe altitudinem et virtutem:
<pb n="0076B"/>
omnem autem injuriosum humiliato <note>(Job. XL, 2)</note>
              </hi>. Apostolus
quoque ait: <hi>Habetis fortissimam consolationem <note>(Hebr. VI, 18)</note>.</hi> 
 Est ergo fortis qui se in dolore aliquo
consolatur.</p>
          </div3>
<div3>
            <head>180.</head>
            <p>
 Et re vera jure ea fortitudo vocatur, quando
unusquisque se ipsum vincit, iram continet, nullis
illecebris emollitur atque inflectitur, non adversis
perturbatur, non extollitur secundis, et quasi vento
quodam, variarum rerum circumfertur mutatione.
Quid autem excelsius et magnificentius, quam exercere
mentem, afficere carnem et in servitudinem redigere;
ut obediat imperio, consiliis obtemperet, ut
in adeundis laboribus impigre exsequatur propositum
animi ac voluntatem?</p>
          </div3>
<div3>
            <head>181.</head>
            <p>
 Haec igitur prima vis fortitudinis, quoniam
<pb n="0076C"/>
in duobus generibus fortitudo spectatur animi.
Primo, ut externa corporis pro minimis habeat, et
quasi superflua despicienda magis quam expetenda
ducat. Secundo, ut ea quae summa sunt, omnes quae
res in quibus honestas et illud <foreign xml:lang="greek">πρέπον</foreign> cernitur,
praeclara animi intentione usque ad affectum persequatur.
Quid enim tam praeclarum, quam ut ita animum
informes tuum ut, neque divitias, neque voluptates,
neque honores in maximis constituas, neque in
his studium omne conteras? Quod cum ita affectus
animo fueris, necesse est illud honestum ac decorum
praeponendum putes, illique mentem ita intendas
tuam, ut quidquid acciderit quo frangi animi
solent, aut patrimonii amissio, aut honoris immunitio,
aut obtrectatio infidelium, quasi superior non sentias.
<pb n="0076D"/>
Deinde ut te salutis ipsius pericula pro justitia
suscepta non moveant.</p>
          </div3>
<div3>
            <head>182.</head>
            <p>
 Haec vera fortitudo est, quam habet Christi
<pb n="0077A"/>
athleta, qui, nisi legitimo certamine, non coronatur.
An mediocre tibi videtur praeceptum fortitudinis: <hi>Tribulatio patientiam operatur, patientia probationem,
probatio autem spem 
 <note>(II Cor VII, 5)</note>
            </hi>? Vide quot
certamina, et una corona. Quod praeceptum non dat,
nisi qui est confortatus in Christo Jesu, cujus caro
requiem non habebat. Afflictio undique: foris pugnae,
intus timores. Et quamvis in periculis, in laboribus
plurimis, in carceribus, in mortibus positus; animo
tamen non frangebatur, sed praeliabatur, adeo ut potentior
suis fieret infirmitatibus.</p>
          </div3>
<div3>
            <head>183.</head>
            <p>
 Itaque considera quemadmodum eos qui ad
officia Ecclesiae accedunt, despicientiam rerum humanarum
habere debere doceat. <hi>Si ergo</hi> <emph>49</emph> <hi>mortui
estis cum Christo ab elementis hujus mundi, quid adhuc
<pb n="0077B"/>
velut viventes de hoc mundo decernitis? Ne tetigeritis,
ne attaminaveritis, ne gustaveritis, quae sunt
omnia ad corruptelam ipso usu <note>(Coloss. II, 20 et
seq.)</note>
            </hi>. Et infra: <hi>Si ergo consurrexistis cum Christo,
quae sursum sunt quaerite, non quae super terram <note>(Coloss.
III. 1)</note>
            </hi>. Et iterum: <hi>Mortificate ergo membra vestra,
quae sunt super terram <note>(Ibid., 5)</note>
            </hi>. Et haec quidem
adhuc omnibus fidelibus: tibi autem, fili, contemptum
divitiarum, profanarum quoque et anilium fabularum,
suadet declinationem, nihil permittens nisi
quod te exerceat ad pietatem; quia corporalis exercitatio
nulli rei usui est: pietas autem ad omnia utilis.</p>
          </div3>
<div3>
            <head>184.</head>
            <p>
 Exerceat ergo te pietas ad justitiam, continentiam,
mansuetudinem; ut fugias juvenilia opera,
confirmatus et radicatus in gratia bonum fidei subeas
<pb n="0078A"/>
certamen: non te implices negotiis saecularibus,
quoniam Deo militas. Etenim si is qui imperatori
militat, a susceptionibus litium, actu negotiorum
forensium, venditione mercium prohibetur humanis
legibus; quanto magis qui fidei exercet militiam, ab
omni usu negotiationis abstinere debet, agelluli sui
contentus fructibus, si habet: si non habet, stipendiorum
suorum fructu! Siquidem bonus testis
est qui dicit: <hi>Juvenis fui, et senui, et non vidi justum
derelictum, nec semen ejus quaerens panem <note>(Psal.
XXXVI, 25)</note>
            </hi>. Ea est enim tranquillitas animi et temperantia,
quae neque studio quaerendi afficitur, neque
egestatis metu angitur.
</p>
          </div3>
        </div2>

<div2>
          <head>CAPUT XXXVII.</head>
<p> <hi>Servandam ut in prosperis, ita et in adversis mentis
<pb n="0078B"/>
aequalitatem: mala tamen interdum declinanda.</hi> </p>
<div3>
            <head>185.</head>
            <p>
 Ea est etiam quae dicitur vacuitas animi ab
angoribus; ut neque in doloribus molliores simus,
neque in prosperis elatiores. Quod si hi qui ad capescendam
rempublicam adhortantur aliquos, haec
praecepta dant, quanto magis nos qui ad officium
Ecclesiae vocamur, talia debemus agere quae placeant
Deo; ut <emph>50</emph> praetendat in nobis virtus Christi, et ita
simus nostro probati imperatori, ut membra nostra
arma justitiae sint, arma non carnalia in quibus peccatum
regnet, sed arma fortia Deo quibus peccatum
destruatur: moriatur caro nostra, ut in ea omnis
culpa moriatur; et quasi ex mortuis viventes, novis
resurgamus operibus ac moribus!</p>
          </div3>
<div3>
            <head>186.</head>
            <p>
 Haec sunt plena honesti et decori officii stipendia
<pb n="0079A"/>
fortitudinis. Sed quia in omnibus quae agimus,
non solum quid honestum, sed etiam quid
 possibile sit quaerimus, ne forte aggrediamur aliquid
quod non possimus exsequi. Unde nos tempore persecutionis
de civitate in civitatem concedere, immo
ut verbo ipso utar, <hi>fugere <note>(Matth. X, 23)</note>
            </hi> vult Dominus;
ne temere aliquis dum martyrii desiderat gloriam,
offerat se periculis, quae fortasse caro infirmior,
aut remissior animus ferre ac tolerare non queat.
</p>
          </div3>
        </div2>

<div2>
          <head>CAPUT XXXVIII.</head>
<p> <hi>Adversus futura incommoda mentem exercitatione roborandam,
nec non confirmandam praevidentia: et
quae hic incurrant difficultates?</hi> </p>
<div3>
            <head>187.</head>
            <p>
 Nec rursus propter ignaviam cedere quis
ac deserere fidem debet metu periculi. Qua gratia
<pb n="0079B"/>
praeparandus est animus, exercenda mens, stabilienda
ad constantiam, ut nullis perturbari animus
possit terroribus, nullis frangi molestiis, nullis suppliciis
cedere. Quae difficile quidem sustinentur: sed
quia omnia supplicia graviorum suppliciorum vincuntur
formidine, ideo si consilio firmes animum
tuum, nec a ratione discedendum putes, et proponas
divini judicii metum, perpetui supplicii tormenta,
potes animi subire tolerantiam.</p>
          </div3>
<div3>
            <head>188.</head>
            <p>
 Hoc igitur diligentiae est, ut quis ita se
comparet: illud ingenii, si quis potest vigore mentis
praevidere quae futura sunt, et tamquam ante oculos
locare quid possit accidere, et quid agere debeat,
si ita acciderit, definire; interdum <emph>51</emph> duo et tria
simul volvere animo, quae conjiciat aut singula aut
<pb n="0079C"/>
conjuncta accidere posse, et aut singulis aut conjunctis
disponere actus quos intelligat profuturos.</p>
          </div3>
<div3>
            <head>189.</head>
            <p>
 Fortis ergo est viri non dissimulare cum aliquid
immineat, sed praetendere, et tamquam explorare
de specula quadam mentis, et obviare cogitatione
provida rebus futuris, ne forte dicat postea:
Ideo ista incidi, quia non arbitrabar posse evenire.
Denique nisi explorentur adversa, cito occupant. Ut
in bello improvisus hostis vix sustinetur, et si imparatos
inveniat, facile opprimit: ita animum mala
inexplorata plus frangunt.</p>
          </div3>
<div3>
            <head>190.</head>
            <p>
 In his igitur duobus illa est animi excellentia,
ut primum animus tuus bonis exercitus cogitationibus,
<pb n="0080A"/>
mundo corde quod verum et honestum est
videat: <hi>Beati</hi> enim <hi>mundo corde, quia ipsi etiam Deum
videbunt <note>(Matth. V, 8)</note>
            </hi>: atque id quod honestum est
solum bonum judicet: deinde nullis perturbetur
occupationibus, nullis cupiditatibus fluctuet.</p>
          </div3>
<div3>
            <head>191.</head>
            <p>
 Neque vero id facile quisquam facit. Quid
enim tam difficile quam dispicere tamquam ex arce
aliqua sapientiae opes, aliaque omnia quae plerisque
videntur magna et praecelsa? Deinde ut judicium
tuum stabili ratione confirmes, et quae judicaveris
levia, tamquam nihil profutura contemnas? Deinde
ut si quid acciderit adversi, idque grave et acerbum
putetur, ita feras, ut nihil praeter naturam accidisse
putes, cum legeris: <hi>Nudus sum natus, nudus exibo.
Quae Dominus dedit, Dominus abstulit <note>(Job I, 21)</note>
            </hi>;
<pb n="0080B"/>
utique et filios amiserat et facultates. Servesque in
omnibus personam sapientis et justi, sicut ille servavit
qui ait: <hi>Sicut Domino placuit, ita factum est:
sit nomen Domini benedictum <note>(Ibid.)</note>
            </hi>. Et infra: <hi>Sicut
una insipientium mulierum locuta es. Si bona suscepimus
de manu Domini, quae mala sunt non sustinebimus <note>(Job II, 10)</note>
            </hi> 
?
</p>
          </div3>
        </div2>

<div2>
          <head>CAPUT XXXIX.</head>
<p> <hi>Fortitudinem adversus omnia vitia dimicare debere,
praecipue adversus avaritiam: quod in sancto Job docetur
factum.</hi> </p>
<div3>
            <head>192.</head>
            <p>
 Non est igitur mediocris nec discreta a caeteris
animi fortitudo, quae bellum cum virtutibus gerat:
sed quae sola defendat ornamenta virtutum omnium,
et judicia custodiat; et quae inexpiabili praelio
<pb n="0080C"/>
adversus omnia vitia decernat, invicta ad labores,
fortis ad pericula, rigidior adversus voluptates, dura
adversus illecebras, quibus aurem deferre nesciat,
nec (ut dicitur) ave dicat; pecuniam negligat, avaritiam
fugiat tamquam labem quamdam, quae <emph>52</emph> 
virtutem effeminet. Nihil enim tam contrarium fortitudini,
quam lucro vinci. Frequenter pulsis hostibus,
et inclinata in fugam adversariorum acie, dum
exuviis caesorum capitur praeliator, inter ipsos quos
stravit, miserandus occubuit: et triumphis suis dejectae
legiones dum spoliis occupantur, hostem in se
revocaverunt, qui fugerat.</p>
          </div3>
<div3>
            <head>193.</head>
            <p>
 Fortitudo igitur tam immanem pestem repellat
<pb n="0081A"/>
et proterat, nec tentetur cupiditatibus, nec
frangatur metu; quia virtus sibi constat, ut fortiter
omnia persequatur vitia, tamquam virtutis venena:
iracundiam velut quibusdam propulset armis, quae
tollat consilium, et tamquam aegritudinem vitet. Gloriae
 quoque caveat appetentiam, quae frequenter nocuit
immoderatius expetita, semper autem usurpata.</p>
          </div3>
<div3>
            <head>194.</head>
            <p>
 Quid horum sancto Job vel in virtute defuit,
vel in vitio obrepsit? Quomodo laborem aegritudinis,
frigoris, famis pertulit? Quomodo despexit salutis
periculum? Numquid rapinis divitiae coacervatae,
de quibus tanta inopibus affluebant? Numquid avaritiam
census, aut voluptatis studia cupiditatesque
excitavit? Numquid trium regum injuriosa contentio,
vel servorum contumelia in iram excussit? Numquid
<pb n="0081B"/>
gloria sicut levem extulit, qui imprecabatur
gravia sibi, si umquam vel non voluntariam celavisset
culpam, vel reveritus esset multitudinem plebis,
quominus annuntiaret eam in conspectu omnium?
Neque enim consentaneae sunt vitiis virtutes,
 sed sibi constant. Quis igitur tam fortis quam sanctus
Job: cui secundus adjudicari potest, qui parem
vix reperit?
</p>
          </div3>
        </div2>

<div2>
          <head>CAPUT XL.</head>
<p> <hi>Virtutem bellicam nostris etiam non defuisse, veterum
exemplis, maximeque praeclaro Eleazari facto demonstratur.</hi> </p>
<div3>
            <head>195.</head>
            <p>
 Sed fortasse aliquos bellica defixos gloria
tenet, ut putent solam esse praeliarem fortitudinem;
et ideo me ad haec deflexisse, quia illa nostris
<pb n="0081C"/>
deforet. Quam fortis Jesus Nave, ut uno praelio quinque
reges captos sterneret cum populis suis <note>(Josue
X, 5 et seq.)</note>! Deinde cum adversum Gabaonitas
 urgeret praelium, et vereretur ne nox impediret victoriam,
magnitudine mentis et fidei clamavit: <hi>Stet
sol;</hi> et stetit, donec victoria consummaretur. Gedeon
in trecentis viris de ingenti populo et acerbo
hoste revexit triumphum <note>(Judic. VII, 8 et seq.)</note>. Jonathas
adolescens virtutem fecit in magno praelio <note>(I Reg. XIV, 1 et seq.)</note>.
Quid de Machabaeis loquar <note>(I Mach. II, 35 et seq.)</note> 
?</p>
          </div3>
<div3>
            <head>196.</head>
            <p>
 Sed prius de populo dicam Patrum, qui cum
essent parati ad repugnandum pro templo <emph>53</emph> Dei,
et pro legitimis suis, dolo hostium die lacessiti sabbati,
maluerunt vulneribus offerre nuda corpora,
<pb n="0081D"/>
quam repugnare, ne violarent sabbatum. Itaque omnes
<pb n="0082A"/>
laeti se obtulerunt morti. Sed Machabaei considerantes
quod hoc exemplo gens omnis posset perire,
sabbato etiam, cum ipsi in bellum provocarentur,
ulti sunt innocentium necem fratrum suorum.
Unde postea stimulatus rex Antiochus, cum bellum
accenderet per duces suos Lysiam, Nicanorem, Gorgiam,
ita cum Orientalibus suis et Assyriis attritus
est copiis, ut quadraginta et octo millia in medio
campi a tribus millibus prosternerentur.</p>
          </div3>
<div3>
            <head>197.</head>
            <p>
 Virtutem ducis Judae Machabaei de uno ejus
milite considerate <note>(I Machab. VI, 43 et seq.)</note>. Namque
Eleazarus cum supereminentem caeteris elephantum,
lorica vestitum regia, adverteret, arbitratus
quod in eo esset rex, cursu concitus in medium legionis
 se proripuit, et abjecto clypeo, utraque
<pb n="0082B"/>
manu interficiebat, donec pervenit ad bestiam, atque
intravit sub eam, et subjecto gladio interemit eam.
Itaque cadens bestia oppressit Eleazarum, atque ita
mortuus est. Quanta igitur virtus animi! Primo, ut
mortem non timeret: deinde, ut circumfusus legionibus
inimicorum, in confertos raperetur hostes, medium
penetraret agmen, et contempta morte ferocior,
abjecto clypeo, utraque manu vulneratae molem
bestiae subiret ac sustineret: post infra ipsam
succederet, quo pleniori feriret ictu; cujus ruina
inclusus magis quam oppressus, suo est sepultus
triumpho.</p>
          </div3>
<div3>
            <head>198.</head>
            <p>
 Nec fefellit opinio virum, quamvis regius fefellerit
habitus; tanto enim virtutis spectaculo defixi
hostes inermem, occupatum incursare non
<pb n="0082C"/>
ausi, post casum ruentis bestiae sic trepidaverunt, ut
impares se omnes unius virtuti arbitrarentur. Denique
rex Antiochus Lysiae filius, qui cum centum
vinginti millibus hominum armatis venerat et cum
triginta duobus elephantis; ita ut ab ortu solis per
singulas bestias velut montes quidam splendor armorum
corusco, tamquam lampadibus ardentibus
refulgeret, unius territus fortitudine, pacem rogaret.
Itaque Eleazarus haeredem virtutis suae pacem reliquit.
Sed haec triumphorum sint.
</p>
          </div3>
        </div2>

<div2>
          <head>CAPUT XLI.</head>
<p> <hi>Laudata Judae ac Jonathae magnitudine animi, martyrum
in tolerando constantia, quae pars non minima
fortitudinis, ob oculos ponitur.</hi> </p>
<div3>
            <head>199.</head>
            <p>
 Verum quia fortitudo non solum secundis
<pb n="0082D"/>
rebus, sed etiam adversis probatur: spectemus
<pb n="0083A"/>
nunc Judae Machabaei exitum <note>(I Marc. IX, 8 et seq.)</note>. <emph>54</emph> 
 Is enim post victum Nicanorem regis Demetrii
ducem, securior adversus viginti millia exercitus
regis, cum nongentis viris bellum adorsus, volentibus
his cedere, ne multitudine opprimerentur, gloriosam
magis mortem, quam turpem fugam suasit: <hi>Ne crimen,</hi> 
 inquit, <hi>nostrae relinquamus gloriae.</hi> Itaque
commisso praelio, cum a primo ortu diei in vesperam
dimicaretur, dextrum cornu, in quo validissimam
manum advertit hostium, aggressus facile
avertit. Sed dum fugientes sequitur, a tergo vulneri
locum praebuit: ita gloriosiorem triumphis locum
mortis invenit.</p>
          </div3>
<div3>
            <head>200.</head>
            <p>
 Quid Jonatham fratrem ejus attexam; qui
cum parva manu adversus exercitus regios pugnans,
<pb n="0083B"/>
desertus a suis, et cum duobus tantum relictus reparavit
bellum, avertit hostem, fugitantes suos ad societatem
revocavit triumphi?</p>
          </div3>
<div3>
            <head>201.</head>
            <p>
 Habes fortitudinem bellicam, in qua non mediocris
honesti ac decori forma est; quod mortem
servituti praeferat ac turpitudini. Quid autem de martyrum
dicam passionibus? Et ne longius evagemur,
non minores de superbo rege Antiocho Machabaei
 pueri revexerunt triumphos, quam parentes proprii.
Siquidem illi armati, isti sine armis vicerunt <note>(II
Machab. VII, 1 et seq.)</note>. Stetit invicta septem puerorum
cohors, regiis cincta legionibus: defecerunt
supplicia, cesserunt tortores, non defecerunt martyres.
Alius corium capitis exutus, speciem mutaverat,
<pb n="0084A"/>
virtutem auxerat. Alius linguam jussus amputandam
promere, respondit: Non solum Dominus
audit loquentes, qui audiebat Moysen tacentem. <note>(Exod. XIV, 15)</note>.
Plus audit tacitas cogitationes suorum,
quam voces omnium. Linguae flagellum times,
flagellum sanguinis non times? Habet et sanguis vocem
suam, qua clamat ad Deum, sicut clamavit in
Abel <note>(Gen. IV, 10)</note>.</p>
          </div3>
<div3>
            <head>202.</head>
            <p>
 Quid de matre loquar, quae spectabat laeta
filiorum quot funera tot trophaea, et morientium
vocibus tamquam psallentium cantibus delectabatur,
pulcherrimam ventris sui citharam in filiis cernens,
et pietatis harmoniam omni lyrae numero dulciorem <note>(II Machab. VII, 20 et seq.)</note> 
?</p>
          </div3>
<div3>
            <head>203.</head>
            <p>
 Quid de bimulis loquar, qui ante palmam
<pb n="0084B"/>
victoriae acceperunt, quam sensum naturae? Quid
de sancta Agne, quae in duarum maximarum rerum
posita periculo, castitatis et salutis, castitatem protexit,
salutem cum immortalitate commutavit?</p>
          </div3>
<div3>
            <head>204.</head>
            <p>
 Non praetereamus etiam sanctum Laurentium,
qui cum videret Xystum episcopum suum ad
martyrium duci, flere coepit, non passionem illius,
sed suam remansionem. Itaque his verbis appellare
coepit: Quo progrederis sine filio, pater: quo, sacerdos
sancte, sine diacono properas <emph>55</emph> tuo? Numquam
sacrificium sine ministro offerre consueveras.
quid in me ergo displicuit, pater? Num degenerem
probasti? Experire certe utrum idoneum ministrum
elegeris. Cui commisisti Dominici sanguinis consecrationem,
<pb n="0085A"/>
cui consummandorum consortium sacramentorum,
huic sanguinis tui consortium negas?
Vide ne periclitetur judicium tuum, dum fortitudo
laudatur. Abjectio discipuli detrimentum est magisterii.
Quid! quod illustres et praestantes viri discipulorum
certaminibus quam suis vincunt. Denique
Abraham filium obtulit <note>(Gen. XXII, 9)</note>, Petrus Stephanum
praemisit <note>(Act. VII, 57)</note>. Et tu, pater,
ostende in filio virtutem tuam, offer quem erudisti,
ut securus judicii tui comitatu nobili pervenias ad
coronam.</p>
          </div3>
<div3>
            <head>205.</head>
            <p>
 Tunc Xystus ait: Non ego te, fili, relinquo
ac desero: sed majora tibi debentur certamina. Nos
quasi senes levioris pugnae cursum recipimus: te
quasi juvenem manet gloriosior de tyranno triumphus.
<pb n="0085B"/>
Mox venies, flere desiste, post triduum me
sequeris. Sacerdotem et levitam hic medius numerus
decet. Non erat tuum sub magistro vincere,
quasi adjutorem quaereres. Quid consortium passionis
meae expetis? Totam tibi haereditatem ejus dimitto.
Quid praesentiam meam requiris? Infirmi discipuli
magistrum praecedant, fortes sequantur, ut
vincant sine magistro, qui jam non indigent magisterio.
Sic et Elias Elisaeum reliquit. Tibi ergo
mando nostrae virtutis successionem.</p>
          </div3>
<div3>
            <head>206.</head>
            <p>
 Talis erat contentio, digna sane de qua certarent
sacerdos et minister, quis prior pateretur pro
Christi nomine. In fabulis ferunt tragicis excitatos
theatri magnos esse plausus, cum se Pylades Orestem
diceret; Orestes, ut erat, Orestem se esse asseveraret:
<pb n="0085C"/>
ille ut pro Oreste necaretur, Orestes ne
Pyladem pro se pateretur necari. Sed illis non licebat
vivere, quod uterque <emph>56</emph> esset parricidii reus:
alter qui fecisset, alter qui adjuvisset. Hic Laurentium
sanctum ad hoc nullus urgebat, nisi amor
devotionis; tamen et ipse post triduum, cum illuso
tyranno, impositus super craticulam exureretur:
<pb n="0086A"/> <hi>Assum est,</hi> 
 inquit, <hi>versa et manduca.</hi> Ita animi virtute
vincebat ignis naturam.
</p>
          </div3>
        </div2>

<div2>
          <head>CAPUT XLII.</head>
<p> <hi>Potestates non irritandas, neque adulationi
praebendas aures.</hi> </p>
<div3>
            <head>207.</head>
            <p>
 Cavendum etiam reor, ne dum aliqui nimia
gloriae ducuntur cupiditate, insolentius abutantur
potestatibus, et plerumque aversos a nobis animos
gentilium in studia persecutionis excitent, atque
inflamment ad iracundiam. Itaque ut illi perseverare
possint, et supplicia vincere, quantos perire
faciunt?</p>
          </div3>
<div3>
            <head>208.</head>
            <p>
 Prospiciendum etiam ne adulantibus aperiamus
aurem; emolliri enim adulatione, non solum
fortitudinis non esse, sed etiam ignaviae videtur.
</p>
          </div3>
        </div2>

<div2>
          <head>CAPUT XLIII.</head>

<pb n="0086B"/>
<p> <hi>De temperantia et praecipuis ejus partibus, nimirum
animi tranquillitate ac moderatione, honestatis cura,
et decoris consideratione.</hi> </p>
<div3>
            <head>209.</head>
            <p>
 Quoniam de tribus virtutibus diximus, restat
ut de quarta virtute dicamus, quae temperantia
ac modestia vocatur: in qua maxime tranquillitas
animi, studium mansuetudinis, moderationis gratia,
honesti cura, decoris consideratio spectatur
et quaeritur.</p>
          </div3>
<div3>
            <head>210.</head>
            <p>
 Ordo igitur quidam vitae nobis tenendus est,
ut a verecundia prima quaedam fundamenta ducantur:
quae socia ac familiaris est mentis <emph>57</emph> placiditati,
proterviae fugitans, ab omni aliena luxu, sobrietatem
diligit, honestatem fovet, decorum illud
<pb n="0086C"/>
requirit.</p>
          </div3>
<div3>
            <head>211.</head>
            <p>
 Sequatur conversationis electio, ut adjungamur
probatissimis quibusque senioribus. Namque
ut aequalium usus dulcior, ita senum tutior est, qui
magisterio quodam et ductu vitae colorat mores adolescentium,
et velut murice probitatis inficit. Namque
si hi qui sunt ignari locorum, cum solertibus viarum
<pb n="0087A"/>
iter adoriri gestiunt; quanto magis adolescentes cum
senibus debent novum sibi iter vitae aggredi, quo
minus errare possint, et a vero tramite virtutis deflectere!
Nihil enim pulchrius quam eosdem et magistros
vitae et testes habere.</p>
          </div3>
<div3>
            <head>212.</head>
            <p>
 Quaerendum etiam in omni actu quid personis,
quid temporibus conveniat atque aetatibus,
quid etiam singulorum ingeniis sit accommodum.
Saepe enim quod alterum decet, alterum non decet.
Aliud juveni aptum, aliud seni: aliud in periculis,
aliud in rebus secundis.</p>
          </div3>
<div3>
            <head>213.</head>
            <p>
 Saltavit ante arcam Domini David <note>(II Reg. VI,
14)</note>: non saltavit Samuel; nec ideo ille reprehensus,
sed magis iste laudatus. Mutavit vultum contra regem,
cui nomen Achis <note>(I Reg. XXI, 13)</note>: at hoc si
<pb n="0087B"/>
fecisset remota formidine quo minus cognosceretur,
nequaquam levitatis reprehensione carere potuisset.
Saul quoque vallatus choro prophetarum, etiam ipse
prophetavit; et de solo quasi indigno memoratum
est: <hi>Et Saul inter prophetas <note>(I Reg. XIX, 24)</note>
            </hi>.
</p>
          </div3>
        </div2>

<div2>
          <head>CAPUT XLIV.</head>
<p> <hi>Officio sibi congruo quemque studere oportere: sed
multos impediri paternorum imitatione studiorum;
contra quam Ecclesiastici viri faciunt.</hi> </p>
<div3>
            <head>214.</head>
            <p>
 Unusquisque igitur suum ingenium noverit,
et ad id se applicet, quod sibi aptum elegerit. Itaque
quid sequatur, prius consideret. Noverit bona
sua, sed etiam vitia cognoscat: aequalemque se judicem
sui praebeat, ut bonis intendat, vitia declinet.
<pb n="0087C"/>
</p>
          </div3>
<div3>
            <head>215. </head>
            <p>
Alius distinguendae lectioni aptior, alius
psalmo gratior, alius exorcizandis qui malo laborant
spiritu, sollicitior, alius sacrario oportunior
habetur. Haec omnia spectet sacerdos, et quid cuique
congruat, id officii deputet. Quo etenim unumquemque
suum ducit ingenium, aut quod officium decet,
id majore impletur gratia.</p>
          </div3>
<div3>
            <head>216.</head>
            <p>
 Sed id cum in omni vita difficile, tum in <emph>58</emph> 
 nostro actu difficillimum est. Amat enim unusquisque
sequi vitam parentum. Denique plerique ad
<pb n="0088A"/>
militiam feruntur, quorum militaverunt parentes, alii
ad actiones diversas.</p>
          </div3>
<div3>
            <head>217.</head>
            <p>
 In ecclesiastico vero officio nihil rarius invenias
quam eum qui sequatur institutum patris: vel
quia gravis deterret actus, vel quia in lubrica aetate
difficilior abstinentia, vel quia alacri adolescentiae
videtur vita obscurior; et ideo ad ea convertuntur
studia, quae plausibiliora arbitrantur. Praesentia
quippe plures quam futura praeferunt. Illi autem
praesentibus, nos futuris militamus. Unde quo praestantior
causa, eo debet esse cura attentior.
</p>
          </div3>
        </div2>

<div2>
          <head>CAPUT XLV.</head>
<p> <hi>De pulchro et honesto: quid sit inter illa discriminis
tam apud profanos auctores, quam sacros.</hi> </p>
<div3>
            <head>218.</head>
            <p>
 Teneamus igitur verecundiam, et eam quae
<pb n="0088B"/>
totius vitae ornatum attollit modestiam. Non enim
mediocre est rebus singulis modum servare, atque
impartiri ordinem, in quo vere praelucet illud quod
decorum dicitur: quod ita cum honesto jungitur, ut
separari non queat. Siquidem et quod decet, honestum
est, et quod honestum est, decet; ut magis in
sermone distinctio sit, quam in virtute discretio.
Differre enim ea inter se intelligi potest, explicari
non potest.</p>
          </div3>
<div3>
            <head>219.</head>
            <p>
 Et ut conemur aliquid eruere distinctionis,
 honestas velut bona valetudo est, et quaedam salubritas
corporis: decus autem tamquam venustas
et pulchritudo. Sicut ergo pulchritudo super salubritatem
ac valetudinem videtur excellere, et tamen
sine his esse non potest, neque ullo separari modo;
<pb n="0088C"/>
quoniam nisi bona valetudo sit, pulchritudo esse ac
venustas non potest: sic honestas decorum illud in
se continet, ut ab ea profectum videatur, et sine ea
esse non possit. Velut salubritas igitur totius operis
actusque nostri honestas est, et sicut species est
decorum, quod cum honestate confusum, opinione
distinguitur. Nam etsi in aliquo videatur excellere,
tamen in radice est honestatis, sed flore praecipuo,
ut sine ea decidat, in ea floreat. Quid enim est honestas,
nisi quae turpitudinem quasi mortem fugiat?
<pb n="0089A"/>
Quid vero inhonestum, nisi quod ariditatem ac mortem
afferat? Virente igitur substantia virtutis, decorum
illud tamquam flos emicat, quia radix salva est:
at vero propositi nostri radice vitiosa, nihil germinat. <emph>59</emph>
</p>
          </div3>
<div3>
            <head>220.</head>
            <p>
 Habes hoc in nostris aliquanto expressius.
Dicit enim David: <hi>Dominus regnavit, decorem
induit <note>(Psal. XCII, 1)</note>
            </hi>. Et Apostolus ait: <hi>Sicut in die,
honeste ambulate <note>(Rom. XIII, 13)</note>
            </hi>. Quod Graeci dicunt <foreign xml:lang="greek">εὐσχημόνως,</foreign>
 hoc autem proprie significat, bono
habitu, bona specie. Deus ergo primum hominem
cum conderet, bona habitudine, bona membrorum
compositione formavit, et optimam ei speciem dedit.
Remissionem non dederat peccatorum: sed posteaquam
renovavit eum spiritu, et infudit ei gratiam,
qui venerat in servi forma, et in hominis specie assumpsit
<pb n="0089B"/>
decorem redemptionis humanae. Et ideo dixit
Propheta: <hi>Dominus regnavit, decorem induit.</hi> Deinde
alibi dicit: <hi>Te decet hymnus, Deus, in Sion <note>(Psal.
LXIV, 2)</note>
            </hi>; hoc est dicere: Honestum est ut te timeamus,
te diligamus, te precemur, te honorificemus;
scriptum est enim: <hi>Omnia vestra honeste fiant <note>(I Cor.
XIV, 40)</note>
            </hi>. Sed possumus et hominem timere, diligere,
rogare, honorare: hymnus specialiter Deo dicitur.
Hoc tamquam excellentius caeteris credere est decorum,
quod deferimus Deo. Mulierem quoque in
habitu ornato orare convenit: sed specialiter eam
decet orare velatam, et orare promittentem castitatem
cum bona conversatione <note>(I Tim. II, 9, 10)</note>.
</p>
          </div3>
        </div2>

<div2>
          <head>CAPUT XLVI.</head>
<p> <hi>Proponitur bifida decori divisio: tum postquam ostensum
<pb n="0089C"/>
est quod secundum naturam sit, honestum: quod
secus, turpe censendum; exemplis illustratur haec
ipsa divisio.</hi> </p>
<div3>
            <head>221.</head>
            <p>
 Est igitur decorum quod praeeminet, cujus
 divisio gemina est. Nam est decorum quasi generale,
quod per universitatem funditur honestatis, et quasi
in toto spectatur corpore: est etiam speciale, quod
in parte aliqua enitet. Illud generale ita est, ac si
aequabilem formam atque universitatem honestatis
in omni actu suo habeat concinentem; cum omnis
sibi ejus vita consentit, nec in ulla aliqua re discrepat:
hoc speciale, cum aliquem actum in suis habet
virtutibus praeeminentem.</p>
          </div3>
<div3>
            <head>222.</head>
            <p>
 Simul illud adverte quod et decorum est
secundum naturam vivere, secundum naturam degere,
<pb n="0090A"/>
et turpe est quod sit contra naturam. Ait enim
Apostolus quasi interrogans: <hi>Decet mulierem non velatam
orare Deum? Nec ipsa natura docet vos quod
vir quidem si comam habeat, ignominia est illi; quoniam
contra naturam est <note>(I Cor. XI, 13)</note>
            </hi>? Et iterum
dicit: <hi>Mulier vero si capillos habeat, gloria est illi <note>(Ibid. 15)</note>
            </hi>.
Est enim secundum naturam, quoniam
quidem capilli pro velamine sunt; hoc est enim naturale
velamen. Personam igitur nobis et speciem
natura ipsa dispensat, quam servare debemus: <emph>60</emph> 
utinamque et innocentiam ejus custodire possimus,
nec acceptam nostra malitia mutaret!</p>
          </div3>
<div3>
            <head>223.</head>
            <p>
 Habes hoc decorum generale, quia fecit
Deus mundi istius pulchritudinem. Habes et per
partes, quia cum faceret Deus lucem, et diem noctemque
<pb n="0090B"/>
distingueret <note>(Genes. I, 3 et seq.)</note>, cum conderet
coelum, cum terras et maria separaret, cum
solem et lunam et stellas constitueret lucere super
terram, probavit singula. Ergo decorum hoc, quod
in singulis mundi partibus elucebat, in universitate
resplenduit, sicut probat Sapientia, dicens: <hi>Ego
eram cui applaudebat . . . . . cum laetaretur orbe perfecto <note>(Prov. VIII, 30, 31)</note>
            </hi>.
Similiter ergo et in fabrica humani
corporis grata est uniuscujusque membri portio:
sed plus in commune compositio membrorum
apta delectat, quod ita sibi quadrare et convenire
videantur.
</p>
          </div3>
        </div2>

<div2>
          <head>CAPUT XLVII.</head>
<p> <hi>Ut in vita nostra eluceat decorum illud, quid praestare
nos oporteat, quosve appetitus refraenare?</hi> </p>
<div3>
            <head>224. </head>
<p>
              <pb n="0090C"/>Si quis igitur aequabilitatem universae vitae,
et singularum actionum modos servet, ordinem quoque,
et constantiam dictorum atque operum, moderationemque
custodiat, in ejus vita decorum illud
excellit, et quasi in quodam speculo elucet.</p>
          </div3>
<div3>
            <head>235.</head>
            <p>
 Accedat tamen suavis sermo, ut conciliet
sibi affectum audientium, gratumque se vel familiaribus,
vel civibus, vel, si fieri potest, omnibus praebeat.
Neque adulantem se, neque adulandum cuiquam
exibeat; alterum enim calliditatis est, vanitatis
alterum.</p>
          </div3>
<div3>
            <head>226.</head>
            <p>
 Non despiciat quid de se unusquisque et
maxime vir optimus sentiat; hoc enim modo discit
bonis deferre reverentiam. Nam negligere bonorum
judicia vel arrogantiae, vel dissolutionis est: quorum
<pb n="0091A"/>
alterum superbiae ascribitur, alterum negligentiae.</p>
          </div3>
<div3>
            <head>227.</head>
            <p>
 Caveat etiam motus animi sui; ipse enim sibi
et observandus et circumspiciendus est: et ut adversum
se cavendus, ita etiam de se tuendus. Sunt enim
motus, in quibus est appetitus ille, qui quasi quodam
prorumpit impetu; unde Graece <foreign xml:lang="greek">ὁρμὴ</foreign> dicitur quod
 vi quadam se repente proripiat. Non mediocris in his
vis quaedam animi atque naturae est. Quae tamen vis
gemina est, una in appetitu, altera in ratione posita,
quae appetitum refrenet, et sibi obedientem praestet,
et ducat quo velit: et tamquam sedulo magisterio
edoceat quid fieri, quid evitari oporteat, ut bonae
domitrici obtemperet.</p>
          </div3>
<div3>
            <head>228.</head>
            <p>
 Solliciti enim debemus esse, ne quid timere
<pb n="0091B"/>
aut incuriose geramus, aut quidquam <emph>61</emph> omnino
cujus probabilem non possimus rationem reddere.
Actus enim nostri causa, etsi non omnibus redditur,
tamen ab omnibus examinatur. Nec vero habemus,
in quo nos possimus excusare Nam etsi vis quaedam
naturae in omni appetitu sit; tamen idem appetitus
rationis subjectus est lege naturae ipsius, et obedit
ei. Unde boni speculatoris est ita praetendere animo,
ut appetitus neque praecurrat rationem, neque deserat;
ne praecurrendo perturbet atque excludat, eamque
deserendo destituat. Perturbatio tollit constantiam,
destitutio prodit ignaviam, accusat pigritiam.
Perturbata enim mente latius se ac longius fundit
appetitus, et tamquam efferato impetu frenos rationis
non suscipit, nec ulla sentit aurigae moderamina,
<pb n="0091C"/>
quibus possit reflecti. Unde plerumque non solum
 animus exagitatur, amittitur ratio; sed etiam inflammatur
vultus, vel iracundia, vel libidine: pallescit
timore, voluptate se non capit, et nimia gestit
laetitia.</p>
          </div3>
<div3>
            <head>229.</head>
            <p>
 Haec cum fiunt, abjicitur illa naturalis quaedam
censura, gravitasque morum: nec teneri potest
illa quae in rebus gerendis atque consiliis sola potest
auctoritatem suam, atque illud quod deceat tenere,
constantia.</p>
          </div3>
<div3>
            <head>230.</head>
            <p>
 Gravior autem appetitus ex indignatione
nimia nascitur, quam acceptae plerumque accendit
injuriae dolor. De quo satis nos psalmi quem in
<pb n="0092A"/>
praefatione posuimus <note>(Cap. II. 6, 7)</note>, praecepta instruunt.
Pulchre autem et hoc accidit, ut scripturi
de Officiis, ea praefationis nostrae assertione uteremur
quae et ipsa ad officii magisterium pertineret.</p>
          </div3>
<div3>
            <head>231.</head>
            <p>
 Sed quia supra, ut oportebat, perstrinximus
quemadmodum unusquisque cavere possit, ne excitetur
accepta injuria, verentes ne praefatio prolixior
fieret, nunc de eo uberius disputandum arbitror.
Locus enim opportunus est, ut in partibus temperantiae
dicamus quemadmodum reprimatur iracundia.
</p>
          </div3>
        </div2>

<div2>
          <head>CAPUT XLVIII.</head>
<p> <hi>Repetito compescendae iracundiae argumento, tres
eorum qui lacessuntur injuriis, ordines explicantur:
ad quorum perfectissimum Apostolus ac David dicuntur
pervenisse: ubi ex occasione quaedam hujus
<pb n="0092B"/>
ac futurae vitae traduntur discrimina.</hi> </p>
<div3>
            <head>232.</head>
            <p>
 Tria itaque genera esse hominum injuriam
accipientium in Scripturis divinis demonstrare volumus,
si possumus. Unum est eorum quibus peccator
insultat, conviciatur, inequitat. Iis quia deest
justitia, pudor crescit, augetur dolor. Horum similes
plurimi de meo ordine, de meo numero. Nam mihi
infirmo si quis injuriam faciat, forsitan, licet infirmus,
donem injuriam meam. Si crimen objiciat, <emph>62</emph> 
 non sum tantus, ut sim contentus conscientia
mea, etiamsi me ejus objecti alienum noverim: sed
cupio abluere ingenui pudoris notam, tamquam
infirmus. Ergo oculum pro oculo, et dentem pro
dente exigo, et convicium convicio rependo.</p>
          </div3>
<div3>
            <head>233.</head>
            <p>
 Si vero is sum qui proficiam, etsi nondum
<pb n="0092C"/>
perfectus, non retorqueo contumeliam: etsi influat
ille convicium, et inundet aures meas contumeliis,
ego taceo, et nihil respondeo.</p>
          </div3>
<div3>
            <head>234.</head>
            <p>
 Si vero perfectus sim (verbi gratia loquor,
nam veritate infirmus sum) si ergo perfectus sim,
benedico maledicentem, sicut benedicebat et Paulus;
qui ait: <hi>Maledicimur, et benedicimus <note>(I Cor. IV, 12)</note>
            </hi>.
Audierat enim dicentem: <hi>Diligite inimicos vestros,
orate pro calumniantibus et persequentibus vos <note>(Matth.
V, 44)</note>
            </hi>. Ideo ergo Paulus persecutionem patiebatur,
et sustinebat, quia vincebat et mitigabat humanum
affectum propositae mercedis gratia; ut filius Dei
fieret, si dilexisset inimicum.
<pb n="0093A"/>
</p>
          </div3>
<div3>
            <head>235. </head>
            <p>
Tamen et sanctum David in hoc quoque genere
virtutis imparem Paulo non fuisse edocere possumus.
Qui primo quidem cum malediceret ei filius
Semei <note>(II Reg. XVI, 7 et seq.)</note> et crimina objiceret,
tacebat et humiliabatur, et silebat a bonis suis <note>(Psal.
XXXVIII, 3)</note>, hoc est bonorum operum conscientia:
deinde expetebat maledici sibi, quia maledicto illo
divinam acquirebat misericordiam.</p>
          </div3>
<div3>
            <head>236.</head>
            <p>
 Vide autem quomodo et humilitatem et justitiam
et prudentiam emerendae a Domino gratiae reservaverit.
Primo dixit: <hi>Ideo maledicit mihi, quia
Dominus dixit illi ut maledicat <note>(II Reg. XVI, 10)</note>
            </hi>.
Habes humilitatem; quia ea quae divinitus imperantur,
aequanimiter quasi servulus ferenda arbitrabatur.
Iterum dixit: <hi>Ecce filius meus qui exivit de ventre
<pb n="0093B"/>
meo, quaerit animam meam <note>(Ibid., 11)</note>
            </hi>. Habes justitiam;
si enim a nostris graviora patimur, cur indigne
ferimus quae inferuntur ab alienis? Tertio ait: <hi>Dimitte illum ut maledicat; quoniam dixit illi Dominus,
ut videat humiliationem meam, et retribuat mihi 
 Dominus pro maledicto hoc <note>(Ibid., 12)</note>
            </hi>. Nec solum
conviciantem pertulit, sed etiam lapidantem et sequentem
illaesum reliquit <note>(II Reg. XIX, 22)</note>, quin
etiam post victoriam petenti veniam libenter ignovit.</p>
          </div3>
<div3>
            <head>237.</head>
            <p>
 Quod ideo inserui, ut Evangelico spiritu sanctum
David non solum inoffensum, sed etiam gratum
fuisse convicianti docerem, et delectatum potius
quam exasperatum injuriis, pro quibus mercedem
sibi reddendam arbitrabatur. Sed tamen quamvis
perfectus, adhuc perfectiora quaerebat. Incalescebat
<pb n="0093C"/>
injuriae dolore, quasi homo: sed vincebat quasi
bonus miles; tolerabat quasi athleta fortis. Patientiae
autem finis, promissorum exspectatio, et ideo dicebat: <hi>Notum fac mihi, Domine, finem meum, et numerum
dierum meorum, quis est, ut sciam quid desit mihi <note>(Psal. XXXVIII, 5)</note>
            </hi>.
 <emph>63</emph> Finem illum quaerit promissorum
coelestium, vel illum, quando unusquique surget
in suo ordine: <hi>Primitiae Christus, deinde hi qui
sunt Christi, qui in adventum ejus crediderunt, deinde
finis <note>(I Cor. XV, 23)</note>
            </hi>. Tradito enim regno Deo et
Patri, et evacuatis omnibus potestatibus, ut Apostolus
dixit, perfectio incipit. Hic ergo impedimentum, hic
<pb n="0094A"/>
infirmitas etiam perfectorum, illic plena perfectio.
Ideo et dies illos requirit vitae aeternae, qui sunt, non
qui praetereunt; ut cognoscat quid sibi desit, quae
terra sit repromissionis perpetuos fructus ferens,
quae prima apud patrem mansio, quae secunda, quae
tertia, in quibus pro ratione meritorum unusquisque
requiescet.</p>
          </div3>
<div3>
            <head>238.</head>
            <p>
 Illa igitur nobis expetenda, in quibus perfectio,
in quibus veritas est. Hic umbra, hic imago,
illic veritas. Umbra in Lege, imago in Evangelio,
veritas in coelestibus <note>(Hebr. X. 1, et seq.)</note>. Ante agnus
offerebatur, offerebatur et vitulus, nunc Christus
offertur: sed offertur quasi homo, quasi recipiens
passionem; et offert se ipse quasi sacerdos, ut peccata
nostra dimittat: hic in imagine, ibi in veritate,
<pb n="0094B"/>
ubi apud patrem pro nobis quasi advocatus intervenit.
 Hic ergo in imagine ambulamus, in imagine
videmus: illic facie ad faciem, ubi plena perfectio;
quia perfectio omnis in veritate est.
</p>
          </div3>
        </div2>

<div2>
          <head>CAPUT XLIX.</head>
<p> <hi>Hic servandam in nobis virtutum imaginem, diaboli vero
et vitiorum eradendam, ac in primis avaritiae: quae
libertatem nobis adimit, variisque turbatos vanitatibus
imagine Dei spoliat.</hi> </p>
<div3>
            <head>239.</head>
            <p>
 Ergo dum hic sumus, servemus imaginem,
ut ibi perveniamus ad veritatem. Sit in nobis imago
justitiae, sit imago sapientiae; quia venietur ad illum
diem. et secundum imaginem aestimabimur.</p>
          </div3>
<div3>
            <head>240.</head>
            <p>
 Non inveniat in te adversarius imaginem
<pb n="0094C"/>
suam, non rabiem, non furorem; in his enim imago
nequitiae est. Adversarius enim diabolus sicut leo
rugiens quaerit quem occidat, quem devoret. Non inveniat
auri cupiditatem, non argenti acervos, non
vitiorum simulacra; ne auferat tibi vocem libertatis.
Vox enim libertatis illa est, ut dicas: <hi>Veniet hujus
mundi princeps, et in me inveniet nihil <note>(Joan. XIV,
30)</note>
            </hi>. Itaque si securus es quod nihil in te inveniat,
cum venerit <emph>64</emph> perscrutari, dices illud quod dixit ad
Laban Jacob patriarcha: Cognosce si quid tuorum
apud me est <note>(Gen. XXXI, 32)</note>. Merito beatus Jacob,
apud quem nihil Laban suum potuit reperire! Absconderat
<pb n="0095A"/>
enim Rachel simulacra deorum ejus aurea et
argentea.</p>
          </div3>
<div3>
            <head>241.</head>
            <p>
 Itaque si sapientia, si fides, si contemptus
saeculi, si gratia tua abscondat omnem perfidiam,
beatus eris; quia non respicis in vanitates et insanias
falsas <note>(Psal. XXXIX, 5)</note>. An mediocre est tollere
vocem adversario, ut arguendi te non possit habere
auctoritatem? Itaque qui non respicit in vanitates,
non conturbatur; qui enim respicit conturbatur, et
vanissime quidem. Quid est enim congregare opes,
nisi vanum; quia caduca quaerere vanum est satis?
Cum autem congregaveris, qui scias an possidere
liceat tibi?</p>
          </div3>
<div3>
            <head>242.</head>
            <p>
 Nonne vanum est ut mercator noctibus ac
diebus conficiat iter, quo aggregare possit thesauri
<pb n="0095B"/>
acervos, merces congreget, conturbetur ad pretium,
ne forte minoris vendat quam emerit, aucupetur
locorum pretia, et subito aut latrones in se
invidia famosae negotiationis excitet, aut non exspectatis
serenioribus flatibus, dum lucrum quaerit, naufragium
impatiens morae incidat?</p>
          </div3>
<div3>
            <head>243.</head>
            <p>
 Annon conturbatur etiam ille vane, qui summo
labore coacervat, quod nesciat cui haeredi relinquat?
Saepe quod avarus summa congesserit sollicitudine,
praecipiti effusione dilacerat haeres luxuriosus:
et diu quaesita turpis helluo, praesentium caecus,
futuri improvidus, quadam absorbet voragine.
Saepe etiam speratus successor invidiam partae
acquirit haereditatis, et celeri obitu extraneis aditae
successionis transcribit compendia.
<pb n="0095C"/>
</p>
          </div3>
<div3>
            <head>244. </head>
            <p>
Quid ergo vane araneam texis, quae inanis
et sine fructu est, et tamquam casses suspendis inutiles
divitiarum copias: quae etsi fluant, nihil prosunt;
immo exuunt te imaginem Dei, et induunt
terreni imaginem? Si tyranni aliquis imaginem
habeat, nonne obnoxius est damnationi? Tu deponis
imaginem aeterni imperatoris, et erigis in te imagiginem
mortis. Ejice magis de civitate animae tuae
imaginem diaboli, et attolle imaginem Christi. Haec
in te fulgeat, in tua civitate, hoc est, anima resplendeat,
quae oblitterat vitiorum imagines. De quibus ait
David: <hi>Domine, in civitatetua,</hi> <emph>65</emph> <hi>ad nihilum deduces
imagines eorum <note>(Psal. LXXII, 20)</note>
            </hi>. Cum enim depinxerit
<pb n="0096A"/>
Hierusalem Dominus ad imaginem suam,
tunc adversariorum omnis imago deletur.
</p>
          </div3>
        </div2>

<div2>
          <head>CAPUT L.</head>
<p> <hi>Levitas a terrenis cupiditatibus maxime alienos esse
debere. Quae sint illorum virtutes ex Apostolo, quantave
in ipsis castimonia requiratur: item quae dignitas
eorum atque officium, ad quod primariae virtutes
sunt necessariae. Hasce ignotas non fuisse philosophis,
sed in ordine illos peccavisse: nonnulla esse
natura secundum officium, quae ob adjuncta fiant
contra officium; unde colligitur quantas dotes postulet
dignitas levitarum: quae sequitur verborum
Moysis tribui leviticae benedicentis expositio.</hi> </p>
<div3>
            <head>245.</head>
            <p>
 Quod si Evangelio Domini etiam populus
ipse ad despicientiam opum informatus atque institutus
<pb n="0096B"/>
est; quanto magis vos levitas oportet terrenis
non teneri cupiditatibus, quorum Deus portio est?
Nam cum divideretur a Moyse possessio terrena populo
parum, excepit levitas Dominus a terrenae possessionis
consortio, quod ipse illis esset funiculus
haereditatis <note>(Num. XVIII, 23)</note>. Unde ait David: <hi>Dominus
pars haereditatis meae, et calicis mei <note>(Psal. XV, 5)</note>
            </hi>.
Denique sic appellatur levita ipse meus, vel ipse
pro me. Magnum ergo munus ejus, ut de eo Dominus
dicat: Ipse meus; vel quemadmodum Petro
dixit de statere in ore piscis reperto: <hi>Dabis eis pro
me et pro te <note>(Matth. XVII, 26)</note>
            </hi>. Unde et Apostolus
cum episcopum dixisset debere esse sobrium, pudicum,
ornatum, hospitalem, docibilem, non avarum,
non litigiosum, domui suae bene praepositum, addidit:
<pb n="0096C"/> <hi>Diaconos similiter oportet esse graves, non bilingues,
non multo vino deditos, non turpe lucrum sectantes,
habentes mysterium fidei in conscientia pura <note>(I Tim. III, 8)</note>
            </hi>.
Et hi autem probentur primum, et sic
ministrent, nullum crimen habentes. <emph>66</emph>
</p>
          </div3>
<div3>
            <head>246.</head>
            <p>
 Advertimus quanta in nobis requirantur:
ut abstinens sit a vino minister Domini, ut testimonio
bono fulciatur non solum fidelium, sed etiam
ab his qui foris sunt. Decet enim actuum operumque
nostrorum testem esse publicam existimationem,
ne derogetur muneri; ut qui videt ministrum
altaris congruis ornatum virtutibus, auctorem praedicet,
et Dominum veneretur, qui tales servulos
<pb n="0097A"/>
habeat. Laus enim Domini, ubi munda possessio, et
innocens familiae disciplina.</p>
          </div3>
<div3>
            <head>247.</head>
            <p>
 De castimonia autem quid loquar, quando
una tantum <note>(Dist. 26, Una tantum)</note>, nec repetita
permittitur copula? Et in ipso ergo conjugio lex est
non iterare conjugium, nec secundae conjugis sortiri
conjunctionem. Quod plerisque mirum videtur, cur
etiam ante baptismum iterati conjugii ad electionem
muneris et ordinationis praerogativam impedimenta
generentur; cum etiam delicta obesse non soleant,
si lavacri remissa fuerint sacramento. Sed intelligere
debemus quia baptismo culpa dimitti potest,
lex aboleri non potest. In conjugio non culpa, sed
lex est. Quod culpae est igitur in baptismate relaxatur:
quod legis est in conjugio non solvitur. Quomodo
autem potest hortator esse viduitatis qui ipse
<pb n="0097B"/>
conjugia frequentaverit?</p>
          </div3>
<div3>
            <head>248.</head>
            <p>
 Inoffensum autem exhibendum et immaculatum
ministerium, nec ullo conjugali coitu violandum
<pb n="0098A"/>
cognoscitis, qui integri corpore, incorrupto
pudore, alieni etiam ab ipso consortio conjugali, sacri
ministerii gratiam recepistis? Quod eo non praeterii,
quia in plerisque abditioribus locis cum ministerium
gererent, vel etiam sacerdotium, filios susceperunt:
et id tamquam usu veteri defendunt, quando
per intervalla dierum sacrificium deferebatur; et tamen
castificabatur etiam populus per biduum aut
triduum, ut ad sacrificium purus accederet, ut
in veteri Testamento legimus <note>(Exod. XIX, 10)</note>; et
lavabant vestimenta sua. Si in figura tanta observantia,
quanta <emph>67</emph> in veritate? Disce, sacerdos atque
levita, quid sit lavare vestimenta tua, ut mundum
corpus celebrandis exhibeas sacramentis. Si
populus sine ablutione vestimentorum suorum prohibebatur
accedere ad hostiam suam, tu illotus
<pb n="0098B"/>
mente pariter et corpore audes pro aliis supplicare,
 audes aliis ministrare?</p>
          </div3>
<div3>
            <head>249.</head>
            <p>
 Non mediocre officium levitarum, de quibus
<pb n="0099A"/>
dicit Dominus: <hi>Ecce eligo levitas de medio filiorum
Israel pro omni primogenito aperiente vulvam filiis
Israel: redemptiones eorum erunt isti, et erunt mihi
levitae. Mihi enim sanctificavi primogenitum in terra
Aegypti <note>(Num. III, 12 et 13)</note>
            </hi>. Cognovimus quia non
inter caeteros levitae computantur, sed omnibus praeferuntur,
qui eliguntur ex omnibus, et sanctificantur;
ut primogenita fructuum atque primitiae quae
Domino deputantur, in quibus est votorum solutio,
et redemptio peccatorum. <hi>Non accipies,</hi> inquit, <hi>eos
inter filios Israel: sed constitues levitas super tabernaculum
testimonii, et super omnia vasa ejus astare, et
super quaecumque sunt in ipso. Ipsi tollant tabernaculam
et omnia vasa ejus, et ipsi ministrent in eo, et in
circuitu tabernaculi castra ipsi constituant, et promovendo,
<pb n="0099B"/>
tabernaculum ipsi deponant levitae: et constituendo
castra, rursum ipsum tabernaculum ipsi statuant.
Alienigena quicumque accesserit, morte moriatur <note>(Num. I, 49 et seq.)</note>
            </hi>.</p>
          </div3>
<div3>
            <head>250.</head>
            <p>
 Tu ergo electus es ex omni numero filiorum
Israel, inter sacros fructus quasi primogenitus aestimatus,
praepositus tabernaculo, ut praetendas in castris
sanctitatis et fidei, ad quae si alienigena accesserit,
morte morietur, positus ut operias arcam Testamenti.
Non enim omnes vident alta mysteriorum,
quia operiuntur a levitis; ne videant qui videre non
debent, et sumant qui servare non possunt. Moyses
denique circumcisionem vidit spiritualem: sed operuit
eam, ut in signo circumcisionem praescriberet.
Vidit azyma veritatis et sinceritatis, vidit passionem
<pb n="0099C"/>
Domini: operuit azymis corporalibus azyma veritatis,
operuit passionem Domini, agni vel vituli immolatione.
 Et boni levitae servaverunt mysterium,
fidei suae tegmine; et tu mediocre putas quod commissum
est tibi? Primum ut alta Dei videas, quod
est sapientiae: deinde ut excubias pro populo deferas,
quod est justitiae: castra defendas, tabernaculumque
<pb n="0100A"/> <emph>68</emph> 
 tuearis, quod est fortitudinis: te ipsum
continentem ac sobrium praestes, quod est temperantiae.</p>
          </div3>
<div3>
            <head>251.</head>
            <p>
 Haec virtutum genera principalia constituerunt
etiam hi qui foris sunt: sed communitatis
superiorem ordinem quam sapientiae judicaverunt;
cum sapientia fundamentum sit, justitia opus sit,
quod manere non potest, nisi fundamentum habeat.
Fundamentum autem Christus est <note>(I Cor. III, 11)</note>.</p>
          </div3>
<div3>
            <head>252.</head>
            <p>
 Prima ergo fides, quae est sapientiae, ut
Salomon dicit, secutus patrem: <hi>Initium sapientiae
timor Domini <note>(Prov. IX, 10)</note>
            </hi>. Et lex dicit: <hi>Diliges
Dominum Deum tuum, diliges proximum tuum <note>(Deut.
VI, 5)</note>
            </hi>. Pulchrum est enim ut gratiam tuam atque officia
in societatem humani generis conferas. Sed
<pb n="0100B"/>
primum illud decorum est, ut quod habes pretiosissimum,
hoc est, mentem tuam, qua nihil habes
praestantius, Deo deputes. Cum solveris auctori debitum,
licet ut opera tua in beneficentiam et adjumenta
hominum conferas, atque opem feras necessitatibus,
aut pecunia, aut officio, aut etiam quocumque
munere; quod late patet in vestro ministerio:
pecunia, ut subvenias: debito, ut obligatum
liberes: officio, ut servanda suscipias, quae metuat
amittere, qui deponenda credidit.</p>
          </div3>
<div3>
            <head>253.</head>
            <p>
 Officium est igitur depositum servare ac reddere.
 Sed interdum commutatio fit, aut tempore,
aut necessitate, ut non sit officium reddere quod
acceperis; ut si quis contra patriam, opem Barbaris
ferens, pecuniam apertus hostis reposcat: aut si cui
<pb n="0100C"/>
reddas, cum adsit qui extorqueat: si furenti restituas,
cum servare non queat: si insanienti gladium
depositum non neges, quo se ille interimat, nonne
solvisse contra officium est? Si furto quaesita sciens
suscipias, ut fraudetur qui amiserat, nonne contra
officium est?</p>
          </div3>
<div3>
            <head>254.</head>
            <p>
 Est etiam contra officium <hi>(22, quaest. 4, c.
<pb n="0101A"/>
Est etiam)</hi> nonnumquam solvere promissum, sacramentum
custodire: ut Herodes qui juravit quoniam
 quidquid petitus esset, daret filiae Herodiadis,
et necem Joannis praestitit, ne promissum negaret <note>(Matth. XIV, 7 et seq.)</note>.
Nam de Jephthe quid
dicam, qui immolavit filiam, quae sibi victori prima
occurrerat, quo votum impleret, quod spoponderat,
ut quidquid sibi primum occurrisset, offerret Deo <note>(Judic. XI, 39)</note>?
Melius fuerat <emph>69</emph> nihil tale promittere,
quam promissum solvere parricidio.</p>
          </div3>
<div3>
            <head>255.</head>
            <p>
 Haec quanti consilii sit prospicere, non ignoratis.
Et ideo eligitur levita, qui sacrarium custodiat,
ne fallatur consilio, ne fidem deserat, ne
mortem timeat, ne quid intemperantius gerat, ut
specie ipsa gravitatem praeferat: nec solum animum,
<pb n="0101B"/>
sed etiam oculos continentes habere quem
deceat; ne vel ipse frontem sobrietatis fortuitus violet
occursus; quoniam: <hi>Qui viderit mulierem ad concupiscendam
eam, adulteravit eam in corde suo <note>(Matth.
V, 28)</note>
            </hi>. Ita adulterium non solum facti colluvione,
sed etiam aspectus intentione committititur.</p>
          </div3>
<div3>
            <head>256.</head>
            <p>
 Magna haec videntur, ac nimis severa, sed
in magno munere non superflua; quando tanta est
levitarum gratia, ut de his Moyses in benedictionibus
<pb n="0102A"/>
diceret: <hi>Date Levi viros ejus, date Levi manifestos
ejus, date Levi sortem suffragii sui, et veritatem
ejus viro sancto, quem tentaverunt in tentationibus,
maledixerunt super</hi> <emph>70</emph> <hi>aquam contradictionis. Qui
dicit patri suo et matri: Non novi te; et fratres suos
non cognovit, et filios suos abdicavit: hic custodit verba
tua, et testamentum tuum observavit <note>(Deut. XXXIII, 8
et seq.)</note>
            </hi>.</p>
          </div3>
<div3>
            <head>257.</head>
            <p>
 Illi ergo viri ejus, et manifesti ejus, qui nihil
in corde doli habeant, nihil fraudis occultent, sed
verba ejus custodiant, et in corde suo conferant,
sicut conferebat et Maria <note>(Luc. II, 19)</note>: qui suos parentes officio suo non noverint praeferendos, qui
violatores oderint castitatis, pudicitiae ulciscantur
injuriam, noverint officiorum tempora; quod majus,
<pb n="0102B"/>
quod minus sit, quod cui aptum tempori est, et ut id
solum sequantur quod honestum est; sane ubi duo
honesta, id quod honestius est, praeponendum putent;
hi jure benedicti.</p>
          </div3>
<div3>
            <head>28.</head>
            <p>
 Si quis ergo manifestet justitias Dei, incensum
imponat: <hi>Benedic, Domine, virtutem ipsius,
opera manuum ejus suscipe <note>(Deut. XXXIII, 10)</note>
            </hi>; ut gratiam
prophaeticae benedictionis inveniat apud eum
qui vivit et regnat in saecula saeculorum, Amen.
</p>
          </div3>
        </div2>
      </div1>

<div1>
        <head>LIBER SECUNDUS.</head>

<pb n="0103"/>
<emph>69</emph> 

<div2>
          <head>CAPUT I.</head>

<pb n="0103A"/>
<p divs_removed="true"> <hi>Vitae beatitudinem acquiri honestate, quippe qua Christianus
gloriam et favores hominum spernens, opera
sua Deo soli placere in votis habet.</hi> 

          </p>
          <div3 moved_from_p="true">
              <head>1.</head>
            <p>
 Superiore libro de officiis tractavimus, quae
convenire honestati arbitraremur, in qua vitam beatam
positam esse nulli dubitaverunt, quam Scriptura
appellat vitam aeternam. Tantus enim splendor
 honestatus est, ut vitam beatam efficiant tranquillitas
conscientiae, et securitas innocentiae. Et
ideo sicut exortus sol lunae globum et caetera stellarum
abscondit lumina, ita fulgor honestatis, ubi
vero et incorrupto vibrat decore, caetera quae putantur
bona secundum voluptatem corporis, <emph>70</emph> aut
secundum saeculum clara et illustria, obumbrat.</p>
          </div3>
<pb n="0103B"/>

<div3>
            <head>2. </head>
            <p>
Beata plane, quae non alienis aestimatur judiciis,
sed domesticis percipitur sensibus, tamquam
sui judex. Neque enim populares opiniones pro mercede
aliqua requirit, neque pro supplicio pavet. Itaque
quo minus sequitur gloriam, eo magis super eam
eminet. Nam qui gloriam requirunt, his ea merces
praesentium, umbra futurorum est, quae impediat
vitam aeternam; quod in Evangelio scriptum
est: <hi>Amen dico vobis, perceperunt mercedem suam <note>(Matth. VI, 2)</note>
            </hi>;
de his scilicet qui velut tuba canente,
vulgare liberalitatem suam quam faciunt circa
pauperes, gestiunt. Similiter et de jejunio quod
ostentationis causa faciunt: <hi>Habent,</hi> inquit, <hi>mercedem
suam.</hi> </p>
          </div3>
<div3>
            <head>3.</head>
            <p>
 Honestatis igitur est vel misericordiam facere,
<pb n="0103C"/> <emph>71</emph> 
 vel jejunium deferre in abscondito; ut mercedem
videaris a solo Deo tuo quaerere, non etiam ab
hominibus. Nam qui ab hominibus quaerit, habet
mercedem suam: qui autem a Deo, habet vitam
aeternam: quam praestare non potest nisi auctor
aeternitatis, sicut illud est: <hi>Amen, dico tibi, hodie
mecum eris in paradiso <note>(Luc. XXIII, 43)</note>
            </hi>. Unde expressius
Scriptura vitam aeternam appellavit eam quae
<pb n="0104A"/>
sit beata; ut non hominum opinionibus aestimandum
relinqueretur, sed divino judicio committeretur.
</p>
          </div3>
        </div2>

<div2>
          <head>CAPUT II.</head>
<p> <hi>Variae philosophorum de beatitudine opiniones: eam in
Dei cognitione ac bonorum operum studio consistere
primum probatur ex Evangelio: tum ne a philosophis
videatur hoc sumptum, prophetarum testimoniis
confirmatur.</hi> </p>
<div3>
            <head>4.</head>
            <p>
 Itaque philosophi vitam beatam, alii in non
dolendo posuerunt, ut Hieronymus: alii in rerum
scientia, ut Herillus, qui audiens ab Aristotele et
Theophrasto mirabiliter laudatam esse rerum scientiam,
solam eam quasi summum bonum posuit;
cum illi eam quasi bonum, non quasi solum bonum
<pb n="0104B"/>
laudaverint. Alii voluptatem dixerunt, ut Epicurus:
alii, ut Callipho, et post eum Diodorus, ita interpretati
sunt, ut alter ad voluptatem, alter ad vacuitatem
doloris, consortium honestatis adjungerent, quod
sine ea non possit esse beata vita. Zenon Stoicus
solum et summum bonum quod honestum est: Aristoteles
autem vel Theophrastus et caeteri peripatetici
in virtute quidem, hoc est honestate vitam beatam
esse, sed compleri ejus beatitudinem etiam
 corporis atque externis bonis asseruerunt.</p>
          </div3>
<div3>
            <head>5.</head>
            <p>
 Scriptura autem divina vitam aeternam in cognitione
posuit divinitatis, et fructu bonae operationis.
Denique utriusque assertionis Evangelicum suppetit
testimonium. Nam et de scientia ita dixit Dominus
Jesus: <hi>Haec est autem vita aeterna, ut cognoscant
<pb n="0104C"/>
te solum verum Deum, et quem misisti Jesum
Christum <note>(Joan. XVII, 3)</note>
            </hi>. Et de operibus ita respondit: <hi>Omnis qui reliquerit domum, vel fratres, aut sorores,
aut patrem, aut matrem, aut uxorem, aut filios,
aut agros propter nomen meum, centuplum accipiet, et
vitam aeternam possidebit 
 <note>(Matth. XIX, 29)</note>
            </hi>.</p>
          </div3>
<div3>
            <head>6.</head>
            <p>
 Sed ne aestimetur hoc recens esse, et prius
tractatum a philosophis, quam in Evangelio praedicatum
<pb n="0105A"/>
(anteriores enim Evangelio philosophi, id
est, Aristoteles et Theophrastus, vel Zenon atque
Hieronymus, sed posteriores prophetis), <emph>72</emph> accipiant
quam longe antequam philosophorum nomen
audiretur, per os sancti David utrumque aperte videatur
expressum. Scriptum est enim: <hi>Beatus quem
tu erudieris, Domine; et de lege tua docueris eum <note>(Psal. XCIII, 12)</note>
            </hi>.
Habemus et alibi: <hi>Beatus vir qui timet
Dominum, in mandatis ejus cupiet nimis <note>(Ps. CXI,
1)</note>
            </hi>. Docuimus de cognitione, cujus praemium aeternitatis
fructum esse memoravit, adjiciens Propheta,
 quia in domo hujus timentis Dominum, vel eruditi
in Lege, et cupientis in mandatis divinis: <hi>Gloria et
divitiae, et justitia ejus manet in saeculum saeculi <note>(Ibid.
3)</note>
            </hi>. De operibus quoque in eodem psalmo subjunxit
<pb n="0105B"/>
vitae aeternae suppetere praemium viro justo. Denique
ait: <hi>Beatus vir qui miseretur et commodat, disponet
sermones suos in judicio; quia in saeculum non commovebitur.
In memoria aeterna erit justus <note>(Ibid., 5, 6)</note>
            </hi>.
Et infra: <hi>Dispersit, dedit pauperibus, justitia ejus manet
in aeternum <note>(Ibid., 9)</note>
            </hi>.</p>
          </div3>
<div3>
            <head>7.</head>
            <p>
 Habet ergo vitam aeternam fides, quia fundamentum
est bonum: habent et bona facta, quia vir
justus et dictis et rebus probatur. Nam si exercitatus
sit in sermonibus, et desidiosus in operibus,
prudentiam suam factis refellit: et gravius est
scire quid facias, nec fecisse quod faciendum cognoveris.
Contra quoque strenuum esse in operibus, affectu
infidum, ita est ac si vitioso fundamento pulchra
culminum velis elevare fastigia: quo plus exstruxeris,
<pb n="0105C"/>
plus corruit; quia sine munimento fidei
bona opera non possunt manere. Infida statio in
portu navem perforat, et arenosum solum cito cedit,
nec potest impositae aedificationis sustinere
onera. Ibi ergo plenitudo praemii, ubi virtutum perfectio,
et quaedam in factis atque dictis aequalitas sobrietatis.
</p>
          </div3>
        </div2>

<div2>
          <head>CAPUT III.</head>
<p> <hi>Petita e Scripturis beatitudinis definitio expenditur,
demonstraturque nihil ipsi vel propter externa
bona accedere, vel decedere propter incommoda.</hi> </p>
<div3>
            <head>8.</head>
            <p>
 Et quoniam sola rerum scientia explosa est,
vel quasi inanis secundum Philosophiae disputationes
superfluas, vel quasi semiperfecta sententia; consideremus
quam enodem de eo divina scriptura absolvat
<pb n="0105D"/>
sententiam, de quo tam multiplices et implicatas
atque confusas videmus esse quaestiones Philosophiae.
Nihil enim bonum Scriptura nisi quod
honestum asserit, virtutemque in omni rerum statu
beatam judicat, quae neque augeatur bonis corporis,
<pb n="0106A"/>
vel externis, neque minuatur adversis: nihilque tam
beatum, nisi quod a peccato alienum sit, <emph>73</emph> plenum
innocentiae, repletum gratiae Dei. Scriptum est
enim: <hi>Beatus vir qui non abiit in consilio impiorum,
et in via peccatorum non stetit, et in cathedra pestilentiae
non sedit: sed in lege Domini fuit voluntas ejus <note>(Ps. I, 1, 2)</note>
            </hi>.
Et alibi: <hi>Beati immaculati in via, qui
ambulant in lege Domini <note>(Ps. CXVIII, 1)</note>
            </hi>.</p>
          </div3>
<div3>
            <head>9.</head>
            <p>
 Innocentia igitur et scientia beatum faciunt.
Bonae quoque operationis mercedem esse beatitudinem
vitae aeternae superius advertimus <note>(Sup., cap. 2)</note>.
Restat igitur ut spreto patrocinio voluptatis, aut doloris
metu (quorum alterum quasi infractum et molliculum,
alterum quasi eviratum et infirmum despuit),
in ipsis doloribus vitam beatam eminere
<pb n="0106B"/>
demonstret. Quod facile doceri potest, cum legerimus: <hi>Beati estis, cum vobis maledicent, et persequentur,
et dicent omne malum adversus vos propter justitiam.
Gaudete et exsultate, quoniam merces vestra
copiosa est in coelo. Sic enim persecuti sunt et prophetas,
qui erant ante vos 
 <note>(Matth. V, 11, 12)</note>
            </hi>. Et alibi <hi>Qui vult venire post me, 
 tollat crucem suam, et sequatur
me <note>(Matth. XVI, 24)</note>
            </hi>.
</p>
          </div3>
        </div2>

<div2>
          <head>CAPUT IV.</head>
<p> <hi>Idem argumentum, scilicet rebus externis non minui
neque augeri beatitudinem, veterum exemplis illustratur.</hi> </p>
<div3>
            <head>10.</head>
            <p>
 Est ergo beatitudo et in doloribus, quos plena
suavitatis virtus comprimit et coercet, ipsa sibi domesticis
opibus abundans, vel ad conscientiam,
<pb n="0106C"/>
vel ad gratiam. Neque enim parum beatus Moyses,
cum Aegyptiorum vallatus populis, et mari clausus,
per fluctus sibi et populo patrum pedestrem viam
piis meritis invenisset <note>(Exod. XIV, 13)</note>. Quando autem
fortior, quam tunc cum extremis circumventus
periculis non desperabat salutem, sed exigebat triumphum?</p>
          </div3>
<div3>
            <head>11.</head>
            <p>
 Quid Aaron, quando se beatiorem credidit,
quam tunc quando medius stetit inter vivos ac mortuos,
et objectu sui statuit mortem, ne ad vivorum
transiret agmina a cadaveribus mortuorum <note>(Num.
XVI, 48)</note>? Quid de puero Daniele loquar, qui tam sapiens
erat, ut inter leones fame exasperatos, nulla
bestialis saevitiae formidine frangeretur: ita alienus a
metu, ut posset epulari, nec vereretur, ne ad pastum
<pb n="0106D"/>
exemplo sui feras provocaret <note>(Dan. XIV)</note>?</p>
          </div3>
<div3>
            <head>12.</head>
            <p>
 Est ergo et in dolore virtus, quae sibi bonae
suavitatem exhibeat conscientiae; et ideo indicio est,
quod non minuat dolor virtutis voluptatem. Sicut
ergo nulla virtuti decessio beatitudinis per dolorem,
<pb n="0107A"/>
ita etiam nulla accessio per voluptatem corporis aut
commodorum gratiam. De quibus pulchre Apostolus
ait: <hi>Quae mihi lucra fuerunt, haec duxi propter Christum
detrimenta esse <note>(Phil. III, 7, 8)</note>
            </hi>. Et addidit: <hi>Propter quem omnia damna duxi, et aestimo ut stercora,
ut Christum lucrifaciam 
 <note>(Hebr. XI, 26)</note>
            </hi>.</p>
          </div3>
<div3>
            <head>13.</head>
            <p>
 Denique Moyses damnum suum credidit thesauros
esse Aegyptiorum, et opprobrium Dominicae
crucis praetulit: nec tunc dives cum abundaret pecunia,
nec postea pauper cum egeret alimento; nisi
forte tunc alicui minus beatus <emph>74</emph> videretur fuisse,
cum in deserto quotidiana alimonia sibi et populo
suo deforet. Sed quod summi boni ac beatitudinis
nemo negare audeat, manna ei, hoc est, panis Angelorum
ministrabatur e coelo: carnis quoque quotidiana
<pb n="0107B"/>
pluvia totius plebis epulis redundabat <note>(Exod.
XVI, 13 et seq.)</note>.</p>
          </div3>
<div3>
            <head>14.</head>
            <p>
 Eliae quoque sancto panis ad victum deerat,
si quaereretur <note>(III Reg. XVII, 6)</note>: sed non videbatur
deesse, quia non quaerebatur. Itaque diurno corvorum
obsequio mane panis, caro ad vesperam deferebatur.
Numquid ideo minus beatus, quia pauper erat
sibi? Minime. Immo eo magis beatus, quia erat Deo
dives. Aliis enim quam sibi divitem esse praestat, ut
iste erat, qui tempore famis cibum a vidua petebat,
largiturus ut hydria farinae per triennium et sex
menses non deficeret, et quotidianos usus olei vas
viduae inopi sufficeret ac ministraret <note>(Ibid., 14)</note>. Merito
ibi volebat Petrus esse, ubi istos videbat <note>(Matth.
XVII, 4)</note>. Merito in monte cum Christo in gloria apparuerunt;
<pb n="0107C"/>
quia et ipse pauper factus est, cum dives esset.</p>
          </div3>
<div3>
            <head>15.</head>
            <p>
 Nullum ergo adminiculum praestant divitiae
ad vitam beatam. Quod evidenter Dominus in Evangelio
demonstravit dicens: <hi>Beati pauperes, quoniam
vestrum est regnum Dei. Beati qui nunc esuriunt
et sitiunt, quia saturabuntur. Beati qui nunc fletis, quia
ridebitis <note>(Luc. VI, 20 et seq.)</note>
            </hi>. Itaque paupertatem,
famem, dolorem, quae putantur mala, non solum impedimento
non esse ad vitam beatam, sed etiam adjumento
evidentissime pronuntiatum est.
</p>
          </div3>
        </div2>

<div2>
          <head>CAPUT V.</head>
<p> <hi>Quae putantur bona, plerumque impedimento esse ad
beatam vitam: et quae mala, materiam esse virtutum:
quod beatitudinis ac aliis exemplis confirmatur.</hi> </p>
<div3>
            <head>16.</head>
            <p>
 Sed et illa quae videntur bona, divitias, satietatem,
<pb n="0107D"/>
laetitiam expertem doloris, detrimento esse ad
fructum beatitudinis, Dominico declaratum judicio
liquet, cum dicitur: <hi>Vae vobis divitibus, quia habetis
consolationem vestram! Vae vobis qui saturati estis,
<pb n="0108A"/>
quia esurietis <note>(Ibid., 24 et seq.)</note>
            </hi>! Et illis qui rident,
quia lugebunt. Sic ergo non solum adminiculo non
sunt ad vitam beatam corporis, aut externa bona,
sed etiam dispendio sunt.</p>
          </div3>
<div3>
            <head>17.</head>
            <p>
 Inde enim beatus Nabuthe etiam cum lapidaretur
a divite <note>(III Reg. XXI, 13)</note>, quia pauper et infirmus
adversus opes regias, solo erat affectu et religione
dives, ut pecunia regali non commutaret
paternae vineae haereditatem: eoque perfectus, quia
sanguine proprio defenderet jura majorum suorum.
Inde quoque miser Achab etiam suo judicio, quia
pauperem necari fecerat; ut ejus possideret vineam.</p>
          </div3>
<div3>
            <head>18.</head>
            <p>
 Certum est solum et summum bonum esse
virtutem, eamque abundare solam ad vitae fructum
beatae: nec externis aut corporis bonis, sed virtute
<pb n="0108B"/>
sola vitam praestari beatam, per quam vita aeterna
acquiritur. Vita enim beata fructus praesentium:
vita autem aeterna spes futurorum est. <emph>75</emph>
</p>
          </div3>
<div3>
            <head>19.</head>
            <p>
 Sunt tamen qui in hoc corpore tam infirmo,
tam fragili, impossibilem vitam beatam putent, in
quo necesse est angi, dolere, deplorare, aegrescere:
quasi vero ego in corporis exsultatione dicam vitam
beatam consistere, et non in altitudine sapientiae,
suavitate conscientiae, virtutis sublimitate. Non enim
in passione esse, sed victorem esse passionis beatum
est, nec frangi temporalis motu doloris.</p>
          </div3>
<div3>
            <head>20.</head>
            <p>
 Pone accidere haec quae gravia ad vim doloris
feruntur, caecitatem, exsilium, famem, stuprum filiae,
amissionem liberorum. Quis neget beatum Isaac,
qui non videbat in senectute, et beatitudines suis
<pb n="0108C"/>
benedictionibus conferebat <note>(Gen. XVII, 1 et seq.)</note>? Annon
beatus Jacob qui profugus patria domo, mercenarius
pastor exsilium sustinuit, filiae pudicitiam ingemuit
esse temeratam, famem pertulit <note>(Gen. XXXI, 1, et seq.)</note>?
Non ergo beati quorum fide Deus accipit testimonium,
cum dicitur: <hi>Deus Ahrabam, Deus Isaac, Deus Jacob <note>(Gen. XXXIV, 1 et seq.)</note>
            </hi>?
Misera est servitus, sed non
miser Joseph; immo plane beatus, cum dominae libidines
in servitute positus coerceret <note>(Gen. XXXIV, 8
et seq.)</note> Quid de sancto David loquar, qui trium filiorum
deploravit obitum <note>(II Reg. XIII, 3)</note>, et quod his durius,
incestum filiae <note>(II Reg. XVIII, 33)</note>? Quomodo non
beatus, de cujus successionne beatitudinis auctor
exortus est, qui plurimos fecit beatos? <hi>Beati</hi> enim <hi>qui non viderunt et crediderunt 
 <note>(Joan. XX, 29)</note>
            </hi>. Fuerunt
<pb n="0108D"/>
et ipsi in sensu infirmitatis, sed evaluerunt de infirmitate
fortes. Quid laboriosius autem sancto Job vel
 in domus incendio, vel filiorum decem interitu momentaneo,
doloribus corporeis? Numquid minus
<pb n="0109A"/>
beatus, quam si illa non pertulisset, in quibus magis
probatus est <note>(Job I, 14 seq.; II, 7 seq.)</note>?</p>
          </div3>
<div3>
            <head>21.</head>
            <p>
 Esto tamen fuisse in illis aliquid acerbitatis,
quem virtus animi non abscondit dolorem. Neque
enim profundum mare negaverim, quia vadosa
sunt littora; neque coelum lucidum, quia interdum
obtexitur nubibus: neque terram fecundam, quia
aliquibus locis jejuna glarea est: aut laetas segetes,
quia intermixtam solent habere sterilem avenam. Similiter
puta beatae messem conscientiae interpellari
aliquo acerbo doloris. Nonne totius manipulis vitae
beatae, si quid forte accidit adversi atque amaritudinis,
tamquam sterilis avena absconditur, aut tamquam
lolii amaritudo frumenti suavitate obducitur?
 Sed jam ad proposita pergamus.
<emph>76</emph> </p>
          </div3>
        </div2>

<div2>
          <head>CAPUT VI.</head>

<pb n="0109B"/>
<p> <hi>De utili non quaestuoso illo, sed justo et honesto, quod
etiam damnis quaeritur: ac dividitur in utile corporeum
et pietatis.</hi> </p>
<div3>
            <head>22.</head>
            <p>
 Superiore libro ita divisionem fecimus, ut
primo loco esset honestum ac decorum, a quo officia
ducerentur, secundo loco quid utile. Et quemadmodum
in primo diximus quia inter honestum et decorum
est quaedam distinctio, quae magis intelligi quam
explicari possit: sic et cum utile tractamus, considerandum
videtur quid utilius.</p>
          </div3>
<div3>
            <head>23.</head>
            <p>
 Utilitatem autem non pecuniarii lucri aestimatione
subducimus, sed acquisitione pietatis; sicut
Apostolus ait: <hi>Pietas autem ad omnia utilis est, promissionem
habens vitae praesentis et futurae (I Tim. IV,
<pb n="0109C"/>
8)</hi>. Itaque in scripturis divinis, si diligenter quaeramus,
saepe invenimus quod honestum est, utile vocari: <hi>Omnia mihi licent, sed non omnia utilia sunt 
 <note>(I Cor.,
VI, 12)</note>
            </hi>. Supra de vitiis loquebatur. Hoc ergo dicit:
Licet peccare, sed non decet. In potestate sunt peccata,
sed non sunt honesta. Luxuriari promptum, sed
non justum. Non enim Deo esca, sed ventri colligitur.</p>
          </div3>
<div3>
            <head>24.</head>
            <p>
 Ergo quia quod utile, id etiam justum: justum
est ut serviamus Christo qui nos redemit; ideo justi,
qui pro ejus nomine morti se obtulerunt: injusti qui
declinaverunt, de quibus dicit: <hi>Quae utilitas insanguine
<pb n="0110A"/>
meo <note>(Psal. XXIX, 10)</note>
            </hi>; id est, qui justitiae meae
profectus? Unde et illi: <hi>Alligemus justum, quia inutilis
est nobis Esai.</hi> III, 10), id est, injustus qui nos
arguit, condemnat, corripit. Licet hoc possit etiam
ad avaritiam hominum impiorum derivari, quae perfidiae
vicina est; sicut in Juda proditore legimus,
qui avaritiae studio et pecuniae cupiditate, laqueum
proditionis incurrit atque incidit.</p>
          </div3>
<div3>
            <head>25.</head>
            <p>
 De hac igitur tractandum est utilitate, quae
sit plena honestatis, sicut ipsis verbis definivit Apostolus
dicens: <hi>Hoc autem ad utilitatem vestram dico,
non ut laqueum injiciam vobis, sed ad id quod honestum
est <note>(I Cor. VII, 35)</note>
            </hi>. Liquet igitur quod honestum
est, utile esse; et quod utile, honestum: et quod
utile justum; et quod justum, utile. Neque enim mihi
<pb n="0110B"/>
ad mercatores lucri cupidine avaros, sed ad filios
sermo est, et sermo de Officiis, quae vobis quos elegi
in ministerium Domini, inculcare gestio atque infundere;
ut ea quae mentibus ac moribus vestris usu atque
institutione inolita atque <emph>77</emph> impressa sunt, etiam
sermone ac disciplina aperiantur.</p>
          </div3>
<div3>
            <head>26.</head>
            <p>
 Itaque de utilitate dicturus, utar illo versiculo
prophetico: <hi>Declina cor meum in testimonia tua, et
non in avaritiam <note>(Psal., 118, 36)</note>
            </hi>; ne utilitatis sonus
excitet pecuniae cupiditatem. Denique aliqui habent: <hi>Declina cor meum in testimonia tua, et non ad utilitatem;</hi> 
hoc est, illam quaestuum nundinas aucupantem
utilitatem, illam usu hominum ad pecuniae studia inflexam
ac derivatam. Vulgo enim hoc solum dicunt
utile, quod quaestuosum: nos autem de ea tractamus
<pb n="0110C"/>
utilitate, quae damnis quaeritur; ut Christum lucremur,
cujus quaestus est pietas cum sufficientia <note>(I Tim. VI, 6)</note>.
Magnus profecto quaestus, quo pietatem
acquirimus, quae apud Deum dives est, non caducis
facultatibus, sed muneribus aeternis; in quibus
non tentatio lubrica, sed constans et perpetua sit
gratia.</p>
          </div3>
<div3>
            <head>27.</head>
            <p>
 Est igitur utilitas alia corporalis, alia pietatis,
sicut divisit Apostolus: <hi>Corporalis enim exercitatio
ad modicum,</hi> inquit, <hi>utilis est: pietas autem
ad omnia utilis est <note>(I Tim. IV, 8)</note>
            </hi>. Quid autem tam
honestum, quam integritas? Quid tam decorum, quam
<pb n="0111A"/>
immaculatum servare corpus, et inviolatum atque
intaminatum pudorem? Quid etiam tam decorum,
quam ut vidua uxor defuncto conjugi fidem servet?
Quid etiam hoc utilius, quo regnum coeleste acquiritur? <hi>Sunt</hi> 
 enim <hi>qui se castraverunt propter regnum
coelorum <note>(Matth., XIX, 12)</note>
            </hi>.
</p>
          </div3>
        </div2>

<div2>
          <head>CAPUT VII.</head>
<p> <hi>Utilitatem idem esse ac honestatem; nihil autem utilius
dilectione, quae mansuetudine, affabilitate, beneficentia,
justitia aliisque virtutibus comparatur; quemadmodum
ex Moysis atque Davidis historia datur
intelligi: postremo et e dilectione fidem nasci, et
rursus e fide dilectionem.</hi> </p>
<div3>
            <head>28.</head>
            <p>
 Est igitur non solum familiare contubernium
honestatis et utilitatis, sed eadem quoque utilitas,
<pb n="0111B"/>
quae honestas. Ideo et ille qui regnum coelorum volebat
omnibus aperire, non quod sibi utile quaerebat,
sed quod omnibus. Unde ordo quidam nobis et gradus
faciendus est, etiam ab his usitatis et communibus
ad ea quae sunt praecellentia; ut ex pluribus utilitatis
colligamus profectum.</p>
          </div3>
<div3>
            <head>29.</head>
            <p>
 Ac primum noverimus nihil tam utile, quam
diligi: nihil tam inutile, quam non amari; nam odio
haberi exitiale ac nimis capitale arbitror. Itaque id
agamus, ut omni sedulitate commendemus existimationem
opinionemque nostram, ac primum placiditate
mentis et animi benignitate influamus in affectum
hominum. Popularis enim et grata est omnibus
bonitas, nihilque quod tam facile illabatur humanis
sensibus. Ea si mansuetudine morum ac facilitate,
<pb n="0111C"/>
tum moderatione praecepti, et affabilitate sermonis,
verborum honore, patienti quoque sermonum vice,
modestiaeque adjuvetur gratia, incredibile quantum
procedit ad cumulum dilectionis.
</p>
            <p> <emph>78.</emph> 30. Legimus enim non solum in privatis;
sed etiam in ipsis regibus, quantum facilitas blandae
 affabilitatis profecerit, aut superbia verborumque
obfuerit tumor; ut regna ipsa labefactaret, et
potestatem solveret. Jam si quis consilio, usu, ministerio,
officiis popularem comprehendat gratiam:
aut si quis periculum suum pro universa plebe offerat;
non est dubium quod tantum charitatis a plebe
in eum refundatur, ut populus salutem ejus et gratiam
sibi praeferat.</p>
          </div3>
<div3>
            <head>31.</head>
            <p>
 Quantas Moyses a populo illatas absorbebat
<pb n="0111D"/>
contumelias <note>(Exod. XXXII, 11 et seq.)</note>: et cum Dominus
in insolentes vindicare vellet; se tamen pro
populo offerebat frequenter, ut indignationi divinae
plebem subduceret! Quam miti sermone post injurias
appellabat populum, consolabatur in laboribus,
delinibat oraculis, fovebat operibus: et cum Deo
<pb n="0112A"/>
constanter loqueretur <note>(Gen., XXXIII, 8 et seq.)</note>; homines
tamen humili et grata appellatione affari solebat!
Merito aestimatus est supra homines, ut et vultum
ejus non possent intendere <note>(Gen., XXXIV, 29 et
seq.)</note>, et sepulturam ejus non repertam crederent <note>(Deut., XXXIV, 6)</note>;
quia sic sibi totius plebis mentes
devinxerat, ut plus eum pro mansuetudine diligerent,
quam pro factis admirarentur <note>(I Reg. X, 12,
et alibi)</note>.</p>
          </div3>
<div3>
            <head>32.</head>
            <p>
 Quid ejus imitator sanctus David, electus ex
omnibus ad plebem regendam, quam mitis et blandus,
humilis spiritu, sedulus corde, facilis affectu!
Ante regnum se pro omnibus offerebat: rex cum
omnibus aequabat suam militiam, et partiebatur laborem:
fortis in praelio, mansuetus in imperio, patiens
<pb n="0112B"/>
in convicio, ferre magis promptus quam referre injurias.
Ideo tam charus erat omnibus, ut juvenis ad
regnum etiam invitus peteretur, resistens cogeretur,
senex ne praelio interesset a suis rogaretur; quod
mallent omnes pro ipso periclitari, quam illum pro
omnibus.</p>
          </div3>
<div3>
            <head>33.</head>
            <p>
 Ita sibi gratis officiis plebem obligaverat <note>(II
Reg., II, 2, et seq.)</note>, primum, ut in discordiis populi
exsulare in Hebron mallet, quam in Hierusalem regnare:
deinde, ut etiam in hoste positam virtutem
diligeret: justitiam etiam his qui arma contra se tulerant
aeque ac suis praestandam putaret: denique <note>(II Reg., III, 32 et seq.)</note> 
 fortissimum adversae partis
propugnatorem Abner ducem et inferentem praelia
miratus est, et orantem pacis gratiam non aspernatus,
<pb n="0112C"/>
honoravit convivio: interemptum insidiis doluit
et flevit, prosecutus exsequias honestavit; mortem
ultus, conscientiae fidem praestitit, quam filio inter
haereditaria jura transcripsit, magis sollicitus, ne innocentis
mortem inultam relinqueret, quam quo
suam mortem doleret.</p>
          </div3>
<div3>
            <head>34.</head>
            <p>
 Non mediocre istud, praesertim in rege, sic
obire humilitatis munia, ut communem se exhiberet
etiam infimis, alieno periculo cibum non quaerere,
potum recusare <note>(II Reg. XXIII, 13 et seq.)</note>, peccatum
fateri, seque ipsum pro populo offerre morti, ut in
se divina indignatio converteretur, cum ferienti angelo
offerens se diceret: <hi>Ecce sum, ego peccavi,</hi> <emph>79</emph> <hi>et ego pastor malum feci, et iste grex quid fecit? Fiat
manus tua in me.</hi> 
<pb n="0112D"/>
</p>
          </div3>
<div3>
            <head>35. </head>
            <p>
Nam quid alia dicam, quod dolum meditantibus
os suum non aperiebat, et, tamquam non audiens,
nullum sermonem referendum putabat: non
respondebat conviciis: cum sibi derogaretur, orabat:
cum malediceretur, benedicebat? Ambulans
in simplicitate, et superborum fugitans, sectator
<pb n="0113A"/>
immaculatorum, qui cinerem miscebat alimentis
suis, cum peccata propria deploraret, et potum
suum temperabat fletibus <note>(Psal. XXXVII, 14, et alibi)</note>.
Merito sic expetitus est ab universo populo, ut venirent
ad eum omnes tribus Israel dicentes: <hi>Ecce nos
ossa tua et caro tua sumus: heri et nudiustertius cum
esset Saul, et regnaret super nos; tu eras qui producebas
et inducebas Israel. Et dixit tibi Dominus:
Tu pasces populum meum <note>(II Reg. V, 1 et seq.)</note>
            </hi>. Et
quid plura de eo dicam, de quo hujusmodi Dei processit
sententia, ut de eo diceret: inveni David secundum
cor meum <note>(Psal. LXXXVIII, 21)</note>? Quis enim
in sanctitate cordis et justitia sicut iste ambulavit,
ut impleret voluntatem Dei: propter quem et delinquentibus
posteris ejus venia data, et praerogativa
<pb n="0113B"/>
est reservata haeredibus <note>(III Reg. XI, 12, 13)</note>?</p>
          </div3>
<div3>
            <head>36.</head>
            <p>
 Quis igitur non diligeret eum, quem videbat
ita charum amicis; ut quia ipse sincere amicos diligebat,
aeque diligi se a suis amicis arbitraretur? Denique
parentes eum filiis suis, filii praeferebant parentibus.
Unde graviter indignatus Saul, percutere
Jonathan filium hasta voluit; quia pluris apud eum
valere David amicitiam judicabat, quam vel pietatem,
vel auctoritatem paternam <note>(I Reg. XX, 30
et seq.)</note>.</p>
          </div3>
<div3>
            <head>37.</head>
            <p>
 Etenim ad incentivum charitatis communis
plurimum proficit, si quis vicem amantibus reddat,
nec minus redamare se probet, quam ipse amatur,
idque amicitiae fidelis pateat exemplis. Quid enim
tam populare, quam gratia? Quid tam insitum naturae,
<pb n="0113C"/>
quam ut diligentem diligas? Quid tam inolitum
atque impressum affectibus humanis, quam ut
eum amare inducas in animum, a quo te amari velis?
Merito sapiens dicit: <hi>Perde pecuniam propter
fratrem et amicum <note>(Eccli. XXIX, 13)</note>
            </hi>. Et alibi: <hi>Amicum
salutare non erubescam, et a facie illius non me
abscondam <note>(Eccli. XXII, 31)</note>
            </hi>. Siquidem vitae et immortalitatis
medicamentum in amico esse Ecclesiasticus
sermo testatur <note>(Eccli. VI, 16)</note>: et summum in charitate
praesidium nemo dubitaverit, cum Apostolus
dicat: <hi>Omnia suffert, omnia credit, omnia sperat, omnia
sustinet, charitas numquam cadit <note>(I Cor. XIII, 7
et seq.)</note>
            </hi>.</p>
          </div3>
<div3>
            <head>38.</head>
            <p>
 Ideo David non cecidit, quia charus fuit omnibus,
et diligi a subjectis quam timeri maluit. Timor
<pb n="0113D"/>
enim temporalis tutaminis servat excubias,
nescit diuturnitatis custodiam. Itaque ubi timor decesserit,
audacia obrepit; quoniam fidem non timor
cogit, sed affectus exhibet.</p>
          </div3>
<div3>
            <head>39.</head>
            <p>
 Prima ergo ad commendationem nostri est
<pb n="0114A"/>
 charitas. Bonum est ergo testimonium habere de
plurimorum dilectione. Hinc nascitur <emph>80</emph> fides, ut
committere se tuo affectui non vereantur etiam
alieni, quem pluribus charum adverterint. Similiter
etiam per fidem ad charitatem pervenitur; ut qui uni
aut duobus praestiterit fidem, tamquam influat in animos
universorum, et omnium acquirat gratiam.
</p>
          </div3>
        </div2>

<div2>
          <head>CAPUT VIII.</head>
<p> <hi>Nihil ad conciliandam gratiam magis valere quam
consilia: sed eis confidere posse neminem, nisi justitia
nitantur ac prudentia: quantum autem hae duae
virtutes eluxerint in Salomone, ex ipsius celeberrimo
judicio palam fieri.</hi> </p>
<div3>
            <head>40.</head>
            <p>
 Duo igitur haec ad commendationem nostri
plurimum operantur, charitas et fides; et tertium
<pb n="0114B"/>
hoc, si habeas quod in te admiratione dignum plerique
existiment, et jure honorandum putent.</p>
          </div3>
<div3>
            <head>41.</head>
            <p>
 Et quia consiliorum usus maxime conciliat
homines, ideo prudentia et justitia in unoquoque
desideratur, et ea exspectantur a pluribus; ut in quo
ea sint, illi deferatur fides, quod possit utile consilium
ac fidele desideranti dare. Quis enim ei se committat,
quem non putet plus sapere, quam ipse sapiat
qui quaerit consilium? Necesse est igitur ut praestantior
sit a quo consilium petitur, quam ille est qui petit.
Quid enim consulas hominem, quem non arbitreris
posse melius aliquid reperire, quam ipse intelligis?</p>
          </div3>
<div3>
            <head>42.</head>
            <p>
 Quod si eum inveneris qui vivacitate ingenii,
mentis vigore atque auctoritate praestet, et accedat
<pb n="0114C"/>
eo ut exemplo et usu paratior sit, praesentia solvat
pericula, prospiciat futura, denuntiet imminentia,
argumentum expediat, remedium ferat in tempore,
paratus sit non solum ad consulendum, sed etiam
ad subveniendum; huic ita fides habetur, ut dicat
qui consilium petit: <hi>Et si mala mihi evenerint per
illum, sustineo <note>(Eccli. XXII, 31)</note>
            </hi>.</p>
          </div3>
<div3>
            <head>43.</head>
            <p>
 Hujusmodi igitur viro salutem nostram et existimationem
committimus, qui sit, ut supra diximus,
justus et prudens. Facit enim justitia, ut nullus
sit fraudis metus: facit etiam prudentia, ut nulla
sit erroris suspicio. Promptius tamen nos justo viro
quam prudenti committimus, ut secundum usum
vulgi loquar. Caeterum sapientum definitione, in
quo una virtus est, concurrunt caeterae, nec potest
<pb n="0114D"/>
sine justitia esse prudentia. Quod etiam in nostris
invenimus; dicit enim David: <hi>Justus miseretur et
fenerat <note>(Psal. XXXVI, 21)</note>
            </hi>. Quid feneret justus, alibi
dicit: <hi>Jucundus vir qui miseretur et fenerat, disponet
sermones suos in judicio <note>(Psal. CXI, 5)</note>
            </hi>.
<pb n="0115A"/>
</p>
          </div3>
<div3>
            <head>44. </head>
            <p>
Ipsum illud nobile Salomonis judicium nonne
sapientiae plenum ac justitiae est? Itaque spectemus
illud si ita est. Duae, inquit mulieres in conspectu
regis Salomonis steterunt, et dixit una ad eum: Audi
me, domine. Ego et <emph>81</emph> haec mulier in uno habitantes
cubiculo, ante diem tertium partu edito, singulos
filios suscepimus, et erramus una, arbiter
nullus domi, nec ulla alia nobiscum femina, nisi
nos solae: et mortuus est filius ejus hac nocte, ut
obdormivit super eum: et surrexit media nocte, et
accepit filium meum de sinu meo, et collocavit eum
in gremio suo, et filium suum mortuum posuit in
sinu meo. Et surrexi mane, ut lactarem parvulum,
et inveni mortuum. Et consideravi illum diluculo,
et non erat filius meus. Et respondit altera: Non,
<pb n="0115B"/>
sed filius meus est, qui vivit: filius autem tuus, qui
mortuus est <note>(III Reg. III, 16 et seq.)</note>.</p>
          </div3>
<div3>
            <head>45.</head>
            <p>
 Et haec erat contentio, cum utraque filium
sibi vindicarent superstitem: defunctum autem
suum negarent. Tunc rex jussit afferri machaeram, et
infantem dividi, ac singulas partes dari singulis:
dimidiam uni, et dimidiam alteri. Exclamabat mulier
quae vero erat affectu percita: Nequaquam, domine,
infantem dividas: detur potius illi, et vivat,
et non interficias eum. At illa respondit altera: Neque
meus, neque hujus sit infans, dividite eum. Et
statuit rex dari infantem ei mulieri quae dixerat:
Nolite interficere eum, sed date eum illi mulieri;
quia mota sunt, inquit, viscera ejus in filio suo.</p>
          </div3>
<div3>
            <head>46.</head>
            <p>
 Itaque non immerito aestimatus est intellectus
<pb n="0115C"/>
Dei in eo esse; quoniam quae occulta sunt Deo?
Quid autem occultius internorum viscerum testimonio,
in quae sapientis intellectus velut quidam pietatis
descendit arbiter, et velut quamdam genitalis
alvi vocem eruit; quia maternus patuit affectus, qui
eligeret filium suum vel apud alienam vivere, quam
in conspectu matris necari.</p>
          </div3>
<div3>
            <head>47.</head>
            <p>
 Sapientiae igitur fuit latentes distinguere conscientias,
ex occultis eruere veritatem; et velut quadam
machaera, ita spiritus gladio penetrare non solum
uteri, sed etiam animae et mentis viscera: justitiae
quoque, ut quae suum necaverat, alienum non
tolleret; sed vera mater reciperet suum. Denique
etiam Scriptura hoc pronuntiavit: <hi>Audivit,</hi> inquit, <hi>omnis Israel hoc judicium, quod judicavit rex: et timuerunt
<pb n="0115D"/>
a facie regis, eo quod intellectus Dei in eo esset,
ut faceret justitiam 
 <note>(III Reg. III, 28)</note>
            </hi>. Denique et
ipse Salomon ita poposcit sapientiam, ut daretur sibi
<pb n="0116A"/>
cor prudens audire et judicare cum justitia <note>(Ibid., 9)</note>.
</p>
          </div3>
        </div2>

<div2>
          <head>CAPUT IX.</head>
<p> <hi>Quamvis individuae sint justitia atque prudentia, vulgi
tamen cardinales virtutes distinguentis ingenio serviendum
esse.</hi> </p>
<div3>
            <head>48.</head>
            <p>
 Liquet igitur etiam secundum scripturam divinam,
quae antiquior est, sapientiam sine justitia
esse non posse; quia ubi una earum virtutum, ibi
utraque est. Daniel quoque <emph>82</emph> quam sapienter alta
interrogatione fraudulentae accusationis deprehendit
mendacium, ut calumniatorum sibi responsio non
conveniret! Prudentiae igitur fuit vocis suae testimonio
reos prodere: justitiae quoque, nocentes supplicio
dare, innocentem subducere <note>(Dan. XIII, 54 et
seq.)</note>.
<pb n="0116B"/>
</p>
          </div3>
<div3>
            <head>49. </head>
            <p>
Est ergo individuum sapientiae atque justitiae
conturbernium: sed vulgi usu dividitur una quaedam
forma virtutum, ut temperantia sit in despiciendis
voluptatibus: fortitudo spectetur in laboribus
et periculis: prudentia in delectu bonorum,
sciens commoda et adversa distinguere: justitia quae
sit bona custos juris alieni, et vindex proprietatis,
suum cuique conservans. Sit ergo nobis communis
opinionis gratia quadripartita haec facta divisio, ut
ab illa subtili disputatione philosophicae sapientiae,
 quae limandae veritatis causa quasi ex adyto quodam
eruitur, retrahentes pedem, forensem usum ac
popularem sensum sequamur. Hac igitur divisione
servata, revertamur ad propositum.
</p>
          </div3>
        </div2>

<div2>
          <head>CAPUT X.</head>
<p>
            <pb n="0116C"/> <hi>Salutem justi viri quam prudentis consilio magis committi:
eum autem qui justitiam ac prudentiam in
se conjunxerit, ab omnibus expeti solere: hujus rei
exemplum fuisse tum Salomonem, de quo verba reginae
Sabae exponuntur; tum Josephum, et Danielem.</hi> </p>
<div3>
            <head>50.</head>
            <p>
 Prudentissimo cuique causam nostram committimus,
et ab eo consilium promptius quam a caeteris
poscimus. Praestat tamen fidele justi consilium
viri, et sapientissimi ingenio frequenter praeponderat.
 <hi>Utilia enim vulnera amici, quam aliorum
ascula <note>(Prov. XXVII, 6)</note>
            </hi>. Deinde quia justi judicium
est, sapientis autem argumentum: in illo censura
disceptationis, in hoc calliditas inventionis.</p>
          </div3>
<div3>
            <head>51.</head>
            <p>
 Quod si utrumque connectas, erit magna consiliorum
<pb n="0116D"/>
salubritas, quae ab universis spectatur admiratione
sapientiae et amore justitiae; ut omnes
quaerant audire sapientiam ejus viri, in quo utriusque
<pb n="0117A"/>
virtutis copula sit: sicut quaerebant omnes reges
terrae videre faciem Salomonis, et audire sapientiam
ejus; ita ut et Saba regina veniret ad eum, et tentaret
eum in quaestionibus: <hi>Et venit, et omnia locuta
est quae habebat in corde suo, et audivit omnem
sapientiam Solomonis, nec ullum verbum praeterivit
eam <note>(III Reg. X, 2 et 3)</note>
            </hi>.</p>
          </div3>
<div3>
            <head>52.</head>
            <p>
 Quae sit ista, quam nihil praetereat, nec sit
aliquid quod ei non annuntiaverit verus Salomon,
cognosce, o homo, ex his quae audis loquentem: <hi>Verus est,</hi> 
 inquit, <hi>sermo quem audivi in terra mea de
sermonibus tuis, et de prudentia tua, et non credidi
his qui dicebant mihi, donec veni, et viderunt oculi mei:
et nunc non est nec dimidia quidem pars secundum ea
quae annuntiabant mihi. Apposuisti bona super omnia
<pb n="0117B"/>
quae audivi</hi> <emph>83</emph> <hi>in terra mea. Beatae mulieres tuae, et
beati pueri tui qui assistunt tibi, qui audiunt omnem
prudentiam tuam <note>(Ibid., 6 et seq.)</note>
            </hi>. Intellige convivium
veri Salomonis, et quae apponuntur in eo convivio,
intellige sapienter, et considera in qua terra
congregatio nationum audierit famam sapientiae verae
atque justitiae, et quibus eum viderit oculis, contemplantibus
utique ea quae non videntur. Quoniam <hi>quae
videntur, temporalia sunt: quae autem non videntur,
aeterna <note>(II Cor. IV, 14)</note>
            </hi>.</p>
          </div3>
<div3>
            <head>53.</head>
            <p>
 Quae sunt beatae mulieres, nisi illae de quibus
dicitur, quia multae verbum Dei audiunt et pariunt <note>(Luc. XI, 28)</note>?
Et alibi: <hi>Quicumque enim verbum Dei
fecerit, ipse meus frater et soror et mater est <note>(Matth.
XII, 50)</note>
            </hi>. Qui etiam pueri tui beati qui assistunt, nisi
<pb n="0117C"/>
Paulus qui dicebat: <hi>Usque in hunc diem sto protestans
minori ac majori <note>(Act. XXVI, 22)</note>
            </hi>, Simeon qui exspectabat
in templo ut videret consolationem Israel <note>(Luc. II, 25)</note>?
Quomodo enim dimitti posceret, nisi
quia assistens Domino, discedendi habere facultatem
non poterat, nisi voluntatem Domini adeptus
esset? Exempli causa propositus est nobis Salomon,
a quo certatim ut audiretur ejus sapientia, postulabatur.</p>
          </div3>
<div3>
            <head>54.</head>
            <p>
 Joseph quoque nec in carcere feriatus erat,
quo minus de rebus incertis consuleretur. Cujus
consilium Aegypto universae profuit; ut non sentiret
septem annorum sterilitatem, aliosque populos miserae
famis levaret jejunio <note>(Gen. XLI, 10 et seq.)</note>.</p>
          </div3>
<div3>
            <head>55.</head>
            <p>
 Daniel ex captivis, regalium consultorum arbiter
<pb n="0117D"/>
factus, consiliis suis emendavit praesentia, annuntiavit
futura. Ex his enim quae frequenter interpretatus
ostenderat veri se esse annuntium, fides ei
in omnibus deferebatur <note>(Dan. II, 10 et seq.)</note>.
</p>
          </div3>
        </div2>

<div2>
          <head>CAPUT XI.</head>

<pb n="0118A"/>
<p> <hi>Tertia conditio quae ad fidem alicui conciliandam valet,
in Moyse, Daniele ac Josepho fulsisse ostenditur.</hi> </p>
<div3>
            <head>56.</head>
            <p>
 Sed etiam tertius locus de his qui admiratione
digni aestimarentur, Joseph, Salomonis et Danielis
exemplo decursus videtur. Nam quid de Moyse
loquar, cujus omnis Israel quotidie consilia praestolabatur,
quorum vita fidem faciebat prudentiae, admirationemque
ejus augebat? Quis se non committeret
consilio Moysi, cui seniores, si qua supra suum
intellectum et virtutem esse arbitrarentur, dijudicanda
servabant?</p>
          </div3>
<div3>
            <head>57.</head>
            <p>
 Quis Danielis consilium refugeret, de quo
Deus ipse dixit: <hi>Quis Daniele sapientior (Ezech.
<pb n="0118B"/>
XXVIII, 3)</hi>? Aut quomodo homines de eorum dubitare
mentibus possent, quibus Deus tantam conferebat
gratiam? Moysi consilio bella conficiebantur: Moysi
meritis de coelo affluebat alimonia, potus e petra.</p>
          </div3>
<div3>
            <head>58.</head>
            <p>
 Quam purus Danielis animus, ut mulceret
barbaros mores, mitigaret leones <note>(Dan. XIV, 39)</note>!
Quae in illo temperantia! Quanta animi et corporis <emph>84</emph> 
 continentia! Nec immerito mirabilis factus omnibus,
quando (quod vehementer admirantur homines)
regalibus fultus amicitiis, aurum non quaerebat,
nec delatum sibi honorem pluris faciebat quam fidem.
Quin etiam periclitari malebat pro lege Domini,
quam pro gratia hominis inflecti.</p>
          </div3>
<div3>
            <head>59.</head>
            <p>
 Nam de sancti Joseph (quem pene praeterieram)
castimonia et justitia quid dicam; quarum altera
<pb n="0118C"/>
illecebras beriles respuit, refutavit praemia:
altera mortem contempsit, metum repulit, carcerem
praeoptavit <note>(Gen. XXXIX, 8 et seq.)</note>? Quis hunc privatae
causae ad consulendum idoneum non judicaret,
cujus ferax animus et mens fertilis, temporis
sterilitatem quodam consiliorum et cordis ubere fecundavit <note>(Gen. XLI, 25 et seq.)</note>.
</p>
          </div3>
        </div2>

<div2>
          <head>CAPUT XII.</head>
<p> <hi>Neminem ab homine vitiis contaminato consilium poscere;
nec rursus a moroso et difficili: sed ab eo
cujusmodi exemplar habemus in Scripturis.</hi> </p>
<div3>
            <head>60.</head>
            <p>
 Advertimus igitur quod in acquirendis consiliis
plurimum adjungat vitae probitas, virtutum praerogativa,
benevolentiae usus, facilitatis gratia. Quis
enim in coeno fontem requirat? Quis e turbida aqua
<pb n="0118D"/>
potum petat? Itaque ubi luxuria est, ubi intemperantia,
ubi vitiorum confusio; quis inde sibi aliquid
hauriendum existimet? Quis non despiciat morum
colluvionem? Quis utilem causae alienae judicet,
quem videt inutilem vitae suae? Quis iterum improbum,
malevolum, contumeliosum non fugiat, et
<pb n="0119A"/>
ad nocendum paratum; quis non eum omni studio
declinet?</p>
          </div3>
<div3>
            <head>61.</head>
            <p>
 Quis vero quamvis instructum ad consilii opem,
difficili tamen accessu, ambiat; in quo sit illud, tanquam
si quis aquae fontem praecludat? Quid enim
prodest habere sapientiam, si consilium neges? Si
consulendi intercludas copiam, clausisti fontem; ut
nec aliis influat, nec tibi prosit.</p>
          </div3>
<div3>
            <head>62.</head>
            <p>
 Pulchre autem et de illo convenit, qui habens
prudentiam, commaculat eam vitiorum sordibus,
eo quod aquae exitum contaminet. Degeneres animos
vita arguit. Quomodo enim eum potes judicare
consilio superiorem, quem videas inferiorem moribus?
Supra me debet esse, cui me committere paro.
An vero idoneum eum putabo, qui mihi det consilium,
<pb n="0119B"/>
quod non det sibi: et mihi eum vacare credam,
qui sibi non vacet: cujus animum voluptates
occupent, libido devincat, avaritia subjuget, cupiditas
perturbet, quatiat metus? Quomodo hic consilii
locus, ubi nullus quieti?</p>
          </div3>
<div3>
            <head>63.</head>
            <p>
 Admirandus mihi et suspiciendus consiliarius <note>(Esai. III, 3)</note>,
quem propitius Dominus Patribus
dedit, offensus abstulit. Hujus imitator debet esse
qui potest consilium dare, et alienam a vitiis custodire
prudentiam, quoniam nihil inquinatum in illam
incurrit.
<emph>85</emph> </p>
          </div3>
        </div2>

<div2>
          <head>CAPUT XIII.</head>
<p> <hi>Declarata divinis testimoniis sapientiae pulchritudine,
ad probandam ejus cum virtutibus aliis societatem
transit oratio.</hi> </p>
<div3>
            <head>64. </head>
<p>
              <pb n="0119C"/>Quis igitur tanquam vultu speciem praeferat
pulchritudinis, et belluinis posterioribus ac
ferinis unguibus formae superioris dehonestet gratiam;
cum tam admirabilis et praeclara forma
virtutum sit, et specialiter pulchritudo sapientiae,
sicut series Scripturae indicat? Est enim haec speciosior
sole, et super omnem stellarum dispositionem
luci comparata invenitur prior. Lucem etenim
hanc suscipit nox, sapientiam autem non vincit
malitia <note>(Sap. VII, 29)</note>.</p>
          </div3>
<div3>
            <head>65.</head>
            <p>
 Diximus de ejus pulchritudine, et Scripturae
testimonio comprobavimus: superest ut doceamus
Scripturae auctoritate nullum ei contubernium cum
vitiis esse, sed inviduam cum caeteris virtutibus
conjunctionem: cujus spiritus est disertus, sine
inquinamento, certus, sanctus, amans bonum, acutus,
<pb n="0120A"/>
qui nihil vetet benefacere, benignus, stabilis,
securus, omnem habens virtutem, omnia prospiciens <note>(Sap. VII, 22 et seq.)</note>.
Et infra: Sobrietatem
docet, et justitiam et virtutem <note>(Sap. VIII, 7)</note>.
</p>
          </div3>
        </div2>

<div2>
          <head>CAPUT XIV.</head>
<p> <hi>Prudentiam cum omnibus virtutibus conjunctam esse,
maxime vero cum opum despicientia.</hi> </p>
<div3>
            <head>66.</head>
            <p>
 Omnia igitur operatur prudentia, cum
omnibus bonis habet consortium. Nam quomodo
potest utile consilium dare, nisi habeat justitiam,
ut induat constantiam, mortem non formidet, nullo
terrore, nullo revocetur metu, nulla adulatione a
vero deflectendum putet: exsilium non refugiat,
quae noverit sapienti patriam mundum esse: egestatem
non timeat, quae nihil deesse sapienti sciat,
<pb n="0120B"/>
cui totus mundus divitiarum est? Quid enim praecelsius
illo viro, qui auro moveri nesciat, contemptum
habeat pecuniarum, et velut ex arce quadam despiciat
hominum cupiditates? Quod qui fecerit, hunc
homines supra hominem esse arbitrantur: <hi>Quis est,</hi> 
inquit, <hi>hic, et laudabimus eum? Fecit enim mirabilia
in vita sua <note>(Eccli. XXXI, 9)</note>
            </hi>. Quomodo enim
non admirandus, qui divitias spernit, <emph>86</emph> quas plerique
saluti propriae praetulerunt?</p>
          </div3>
<div3>
            <head>67.</head>
            <p>
 Decet igitur omnes censura frugalitatis, continentiae
auctoritas, et maxime eum qui honore
praestet, ne praeeminentem virum thesauri possideant
sui, et pecuniis serviat, qui praeest liberis. Illud
magis decet, ut supra thesaurum sit animo, et infra
amicum obsequio. Humilitas enim gratiam auget.
<pb n="0120C"/>
Haec plena laudis et digna primario viro, non communem
cum Tyriis negotiatoribus et Galaaditis
mercatoribus habere turpis lucri cupidinem, nec
omne bonum locare in pecunia, et tamquam mercenario
munere quotidianos numerare quaestus,
 calculari compendia.
</p>
          </div3>
        </div2>

<div2>
          <head>CAPUT XV.</head>
<p> <hi>De liberalitate. Quibusnam potissimum impartienda:
et qua ratione illam tenuioris census homines opera
et consiliis exerceant.</hi> </p>
<div3>
            <head>68.</head>
            <p>
 Quod si ab his sobrium gerere animum laudabile
est, quanto illud praestantius si dilectionem
multitudinis liberalitate acquiras, neque superflua
circa importunos, neque restricta circa indigentes!</p>
          </div3>
<div3>
            <head>69.</head>
            <p>
 Plurima autem genera liberalitatis sunt,
non solum quotidiano sumptu egentibus, quo vitam
<pb n="0121A"/>
sustinere suam possint, disponere ac dispensare
alimoniam; verum etiam his qui publice egere verecundantur,
consulere ac subvenire, quatenus communis
egenorum alimonia non exhauriatur. De eo
enim loquor qui praeest alicui muneri, ut si officium
sacerdotis gerat, aut dispensatoris; ut de his suggerat
episcopo, nec reprimat si quem positum in
necessitate aliqua cognoverit, aut dejectum opibus
ad inopiae necessitatem redactum: maxime si non
effusione adolescentiae, sed direptione alicujus et
amissione patrimonii in eam reciderit injuriam, ut
sumptum exercere diurnum non queat.</p>
          </div3>
<div3>
            <head>70.</head>
            <p>
 Summa etiam liberalitas, captos redimere,
eripere ex hostium manibus, subtrahere neci homines,
et maxime feminas turpitudini, reddere parentibus
<pb n="0121B"/>
liberos, parentes liberis, cives patriae restituere.
Nota sunt haec nimis Illyrici vastitate et
Thraciae: quanti ubique venales <emph>87</emph> erant toto
captivi orbe, quos si revoces, unius provinciae numerum
explere non possint! Fuerunt tamen qui et
quos Ecclesiae redemerunt, in servitutem revocare
vellent, ipsa graviores captivitate, qui inviderent
alienam misericordiam. Ipsi si in captivitatem venissent,
servirent liberi: si venditi fuissent, servitutis
ministerium non recusarent; et volunt alienam
libertatem rescindere, qui suam servitutem non
possent rescindere, nisi forte pretium recipere
emptori placeret: in quo tamen non rescinditur
servitus, sed redimitur.</p>
          </div3>
<div3>
            <head>71.</head>
            <p>
 Praecipua est igitur liberalitas, redimere
<pb n="0121C"/>
captivos, et maxime ab hoste barbaro, qui nihil
deferat humanitatis ad misericordiam, nisi quod
<pb n="0122A"/>
avaritia reservaverit ad redemptionem: aes alienum
subire, si debitor solvendo non sit, atque arctetur
ad solutionem, quae sit jure debita, et inopia destituta:
enutrire parvulos, pupillos tueri.</p>
          </div3>
<div3>
            <head>72.</head>
            <p>
 Sunt etiam qui virgines orbatas parentibus
tuendae pudicitiae gratia connubio locent, nec solum
studio, sed etiam sumptu adjuvent. Est etiam genus
illud liberalitatis quod Apostolus docet: <hi>Ut si quis
fidelis habet viduas, subministret illis, ut earum
alimoniis Ecclesia non gravetur, ut his quae vere viduae
sunt, sufficiat <note>(I Tim. V, 16)</note>
            </hi>.</p>
          </div3>
<div3>
            <head>73.</head>
            <p>
 Utilis igitur hujusmodi liberalitas, sed non
communis omnibus. Sunt enim plerique etiam viri
boni, qui tenues sunt censu, contenti quidem exiguo
ad sui usum, sed non idonei ad subsidium levandae
<pb n="0122B"/>
paupertatis alienae; tamen suppetit aliud beneficentiae
genus, quo juvare possint inferiorem. Est
enim duplex liberalitas: una quae subsidio rei adjuvat,
id est, usu pecuniae; altera quae operum collatione
impenditur, multo frequenter splendidior,
multoque clarior.</p>
          </div3>
<div3>
            <head>74.</head>
            <p>
 Quanto illustrius Abraham captum armis
victricibus recepit nepotem <note>(Gen. XIV, 16)</note>, quam si
redemisset! Quanto utilius regem Pharaonem sanctus
Joseph consilio providentiae juvit, quam si contulisset
pecuniam! Pecunia enim unius civitatis non
redemit ubertatem: prospicientia totius Aegypti per
quinquennium famem repulit <note>(Gen. XLI, 33 et seq.)</note>.</p>
          </div3>
<div3>
            <head>75.</head>
            <p>
 Facile autem pecunia consumitur, consilia
<pb n="0122C"/>
exhauriri nesciunt. Haec usu augentur: pecunia minuitur,
et cito deficit, atque ipsam destituit benignitatem;
<pb n="0123A"/>
tatem; ut quo pluribus largiri volueris, eo pauciores
adjuves, et saepe tibi desit quod aliis conferendum
putaveris. Consilii <emph>88</emph> autem operisque collatio, quo
in plures diffunditur, eo redundantior manet, et in
suum fontem recurrit. In se enim refluit ubertas
prudentiae: et quo pluribus fluxerit, eo exercitius
fit omne quod remanet.
</p>
          </div3>
        </div2>

<div2>
          <head>CAPUT XVI.</head>
<p> <hi>Modum in liberalitate servandum, ne profundatur in
indignos quod dignioribus debebatur; non tamen
nimis parce ac timide ministrandas eleemosynas:
sed imitandum beatum Joseph, cujus prudentia prolixioribus
verbis commendatur.</hi> </p>
<div3>
            <head>76.</head>
            <p>
 Liquet igitur debere esse liberalitatis modum,
ne fiat inutilis largitas. Sobrietas tenenda est,
<pb n="0123B"/>
maxime sacerdotibus, ut non pro jactantia, sed pro
justitia dispensent. Nusquam enim major aviditas
petitionis. Veniunt validi, veniunt nullam causam
nisi vagandi habentes, et volunt subsidia evacuare
pauperum, exinanire sumptum: nec exiguo contenti,
majora quaerunt, ambitu vestium captantes
petitionis suffragium, et natalium simulatione licitantes
incrementa quaestuum. His si quis facile deferat
fidem, cito exhaurit pauperum alimoniis profutura
compendia. Modus largiendi adsit, ut nec illi
inanes recedant, neque transcribatur vita pauperum
in spolia fraudulentorum. Et ergo mensura sit, ut
neque humanitas deseratur, nec destituatur necessitas.</p>
          </div3>
<div3>
            <head>77.</head>
            <p>
 Plerique simulant debita. Sit veri examen.
<pb n="0123C"/>
Exutos se per latrocinia deplorant: aut injuria fidem
faciat, aut cognitio personae, quo propensius juventur.
 Ab Ecclesia relegatis sumptus impartiendus,
si desit eis alendi copia. Itaque qui modum servat,
avarus nulli, sed largus omnibus est: non enim solas
aures praebere debemus audiendis precantium
vocibus, sed etiam oculos considerandis necessitatibus.
Plus clamat operatori bono debilitas, quam vox
<pb n="0124A"/>
pauperis. Neque vero fieri potest ut non extorqueat
amplius importunitas vociferantium: sed non semper
 impudentiae locus sit. Videndus est ille, qui te
non videt: requirendus ille, qui erubescit videri.
Ille etiam clausus in carcere occurrat tibi; ille affectus
aegritudine mentem tuam personet, qui aures
non potest.</p>
          </div3>
<div3>
            <head>78.</head>
            <p>
 Quo plus te operari viderit populus, magis
diliget. Scio plerosque sacerdotes, quo plus contulerunt,
plus abundasse; quoniam quicumque bonum
operarium videt, ipsi confert quod <emph>89</emph> ille suo officio
dispenset, securus quod ad pauperem sua perveniat
misericordia: nemo enim vult, nisi pauperi
proficere suam collationem. Nam si quem aut immoderatum
aut nimis tenacem dispensatorem viderit,
<pb n="0124B"/>
utrumque despiciet: si aut superfluis erogationibus
dissipet alieni fructus laboris, aut recondat
sacculis. Sicut igitur modus liberalitatis tenendus
est, ita etiam calcar plerumque adhibendum videtur.
Modus ideo, ut quod benefacis, id quotidie
facere possis; ne subtrahas necessitati, quod indulseris
effusioni: calcar propterea, quia melius operatur
pecunia in pauperis cibo, quam in divitis sacculo.
Cave ne intra loculos tuos includas salutem inopum,
et tanquam in tumulis sepelias vitam pauperum.</p>
          </div3>
<div3>
            <head>79.</head>
            <p>
 Potuit donare Joseph totas Aegypti opes, et
effundere thesauros regios; noluit tamen de alieno
effusus videri: maluit frumenta vendere, quam donare
esurientibus; quia si paucis donasset, plurimis
defuisset. Eam liberalitatem probavit, quo abundaret
<pb n="0124C"/>
omnibus. Patefecit horrea, ut omnes emerent subsidium
frumentarium <note>(Gen. XLI, 56, 57)</note>, ne gratis
accipiendo, cultus terrarum relinquerent; quoniam
qui alieno utitur, suum negligit.</p>
          </div3>
<div3>
            <head>80.</head>
            <p>
 Itaque primum omnium coacervavit pecunias,
deinde instrumenta caetera, ad postremum jura terrarum
regi acquisivit, non ut omnes exueret suo,
 sed fulciret: publicum tributum constitueret, quo
<pb n="0125A"/>
sua tutius habere possent. Quod ita fuit gratum
omnibus quibus terras ademerat; ut non venditionem
sui juris, sed redemptionem salutis putarent.
Denique dixerunt: <hi>Sanasti nos, invenimus gratiam
in conspectu Domini nostri <note>(Gen. XLVII, 14 et seq., 25)</note>
            </hi>.
Nam et de proprietate nihil amiserant, qui jus receperant:
et de utilitate nihil perdiderant, qui acquisierant
perpetuitatem.</p>
          </div3>
<div3>
            <head>81.</head>
            <p>
 O virum magnum, qui non largitatis superfluae
temporalem captavit gloriam, sed perpetuam commoditatem
constituit providentiae! Fecit enim ut tributis
populi se juvarent suis, nec in tempore necessitatis
aliena subsidia desiderarent. Melius enim fuit conferre
aliquid de fructibus, quam totum de jure amittere.
Quintam portionem collationis statuit et in providendo
<pb n="0125B"/>
perspicacior, et in tributo liberalior. Denique
nunquam postea Aegyptus hujusmodi famem pertulit.</p>
          </div3>
<div3>
            <head>82.</head>
            <p>
 Quam praeclare autem collegit futura! Primum
quam argute regalis interpres somnii veritatem
expressit! Somnium regis primum hoc fuit: Septem
juvencae ascendebant de flumine, visu decorae,
et pingues corpore, et ad oram pascebantur fluminis.
Aliae quoque vitulae visu deformes ac jejunae
corpore, post illas juvencas <emph>90</emph> ascendebant de flumine,
et juxta eas in ipso riparum thoro pascebantur:
et visae sunt hae vitulae tenues atque exiles devorare
illas quae praestabant et forma et gratia. Et somnium
secundum hoc fuit: Septem spicae pingues, electae et
bonae de terra surgebant: et post eas septem spicae
exiles et vento corruptae ac marcidae se subjicere
<pb n="0125C"/>
moliebantur: et visum est quod laetas et uberes
spicas steriles spicae et tenues devoraverunt.</p>
          </div3>
<div3>
            <head>83.</head>
            <p>
 Hoc somnium ita aperuit sanctus Joseph, eo
quod septem juvencae septem anni forent, et septem
spicae similiter septem anni forent, ex fetu et fructu
interpretatus tempora. Fetus enim juvencae annum
exprimit, et fructus segetis annum consummat integrum.
Quae ideo ascendebant de flumine, quod dies,
anni, ac tempora fluminum praetereunt modo, et cursim
labuntur. Annos itaque septem priores uberis terrae
fertiles ac fecundos declarat futuros: posteriores
autem alios septem annos steriles atque infecundos,
quorum sterilitas absumptura foret ubertatem superiorum.
Qua gratia prospiciendum admonuit, ut uberioribus
annis congregaretur subsidium frumentarium,
<pb n="0125D"/>
quod sustentare posset inopiam futurae infecunditatis.</p>
          </div3>
<div3>
            <head>84.</head>
            <p>
 Quid primum mirer? Ingenium quo in ipsum
<pb n="0126A"/>
veritatis descendit cubile: an consilium quo tam
gravi atque diuturnae prospexit necessitati: an vigilantiam
atque justitiam; quarum altera, imposito
sibi tanto munere, congregavit tam multiplices commeatus:
alteraque aequalitatem per omnes servavit?
Nam de magnanimitate quid loquar; quod venditus
a fratribus in servitutem, non retulit injuriam, sed
famem depulit? Quid de suavitate, qua dilecti fratris
praesentiam pia fraude quaesivit, quem simulato per
elegantiam furto, reum statuit rapinae, ut obsidem
teneret gratiae <note>(Gen. XLIV, 2 et seq.)</note>.</p>
          </div3>
<div3>
            <head>85.</head>
            <p>
 Unde merito ei a patre dicitur: <hi>Filius ampliatus
meus Joseph, filius ampliatus meus, zelotes
filius meus adolescentior . . . . Adjuvit te Deus meus,
et benedixit te benedictione coeli a summo, et benedictione
<pb n="0126B"/>
terrae, terrae habentis omnia, propter benedictiones
patris tui et matris. Praevaluit super benedictiones
montium manentium, et desideria collium
aeternorum <note>(Gen. XLIX, 22 et seq.)</note>
            </hi>, et in Deuteronomio: <hi>Qui visus es,</hi> 
 inquit, <hi>in rubo, ut venias super caput
Joseph, et super verticem ipsius. Honorificus inter
fratres: primitivus tauri decus ejus, cornua unicornui
cornua ipsius. In ipsius cornu gentes ventilabit simul
usque ad extremum terrae. Ipsi decem millia
Ephraem, et ipsi millia Manasses <note>(Deut. XXXIII, 16 et seq.)</note>
            </hi>.
<emph>91</emph> </p>
          </div3>
        </div2>

<div2>
          <head>CAPUT XVII.</head>
<p> <hi>Quas virtutes in eo quem consulamus, inesse oporteat:
et qua ratione iisdem Joseph ac Paulus ornati
fuerint?</hi> </p>
<div3>
            <head>86.</head>
            <p>
 Talis itaque debet esse qui consilium alteri
<pb n="0126C"/>
det, ut se ipsum formam aliis praebeat ad exemplum
bonorum operum, in doctrina, in integritate, in gravitate;
ut sit ejus sermo salubris atque irreprehensibilis,
consilium utile, vita honesta, sententia decora.</p>
          </div3>
<div3>
            <head>87.</head>
            <p>
 Talis erat Paulus, qui consilium dabat virginibus <note>(I Cor. VII, 25 et seq.)</note>,
magisterium sacerdotibus <note>(Tit. II, 7)</note>,
ut primum se ipsum formam nobis
praeberet ad imitandum. Ideo et humiliari sciebat,
sicut scivit et Joseph, qui summo ortus patriarcharum
genere, non dedignatus degenerem servitutem,
exhibebat eam obsequiis, illustrabat virtutibus.
Scivit humiliari, qui et venditorem et emptorem
passus est, et dominum appellabat eum. Audi
humiliantem se: <hi>Si Dominus meus propter me
nihil scit in domo sua, et omnia quaecamque habet,
<pb n="0126D"/>
dedit in manus meas, neque subtractum est a me quidquam
praeter te, quia uxor illius es; quomodo faciam
<pb n="0127A"/>
verbum malum hoc, et peccabo coram Domino <note>(Gen. XXXIX, 8 et seq.)</note>
            </hi>?
Plena vox humilitatis, plena
castimoniae: humilitatis, quia domino deferebat;
honorificentiae, quia referebat gratiam: plena quoque
castimoniae, quia turpi flagitio contaminari
grave peccatum putabat.</p>
          </div3>
<div3>
            <head>88.</head>
            <p>
 Talis igitur debet esse consiliarius, qui nihil
nebulosum habeat, nihil fallax, nihil simulatum,
quod vitam ejus ac mores refellat; nihil improbum
ac malevolum, quod avertat consulentes. Alia sunt
enim quae fugiuntur, alia quae contemnuntur. Fugimus
ea quae possunt nocere, quae malitiose possunt
in noxam serpere; ut si is qui consulitur, dubia sit
fide, et pecuniae avidus, ut possit pretio mutari: si
injuriosus, hic fugitur ac declinatur. Qui vero voluptuarius,
<pb n="0127B"/>
intemperans, etsi alienus a fraude; tamen
avarus et cupidior lucri turpis, hic contemnitur.
Quod enim specimen industriae, quem fructum laboris
edere potest, quam recipere animo curam ac
sollicitudinem, qui se torpori dederit atque ignaviae?</p>
          </div3>
<div3>
            <head>89.</head>
            <p>
 Ideo boni vir consilii dicit: <hi>Ego enim didici,
in quibus sum, sufficiens esse <note>(Phil. IV, 11)</note>
            </hi>. Sciebat
enim omnium malorum radicem esse avaritiam,
et ideo suo contentus erat, alienum non requirebat <note>(I Tim. VI, 10)</note>.
Satis mihi est, inquit, quod habeo;
sive parum, sive plurimum habeam, mihi plurimum
est. Expressius aliquid dicendum videtur. Signato
verbo usus est: Sufficit mihi, inquit, in quo sum;
id est, nec deest, nec superfluit. Non deest, quia
nihil quaero amplius: non superfluit, quia non solum
<pb n="0127C"/>
mihi habeo, sed pluribus. Hoc de pecunia. <emph>92</emph>
</p>
          </div3>
<div3>
            <head>90.</head>
            <p>
 Caeterum de omnibus dici potest quia
sufficiebant illi praesentia, hoc est, non honorem
majorem, non obsequia uberiora desiderabat; non
gloriae immodicae cupidus, aut gratiam indebite
quaerebat: sed debiti finem certaminis, patiens laboris,
securus meriti praestolabatur: <hi>Scio,</hi> inquit, <hi>et humiliari 
 <note>(Phil. IV, 12)</note>
            </hi>. Non ergo indocta humilitas,
sed quae habeat sui modestiam et scientiam,
laudi datur. Est enim humilitas formidinis, est imperitiae
atque ignorantiae; et ideo Scriptura ait: <hi>Et
humiles spiritu salvabit <note>(Psal. XXXIII, 19)</note>
            </hi>. Praeclare
ergo dixit: <hi>Scio et humiliari,</hi> id est, quo in loco,
qua moderatione, quo fine, in quo officio, in quo
munere. Nescivit Pharisaeus humiliari, ideo dejectus
<pb n="0127D"/>
est: scivit publicanus, ideo justificatus est <note>(Luc. XVIII, 11 et seq.)</note>.</p>
          </div3>
<div3>
            <head>91.</head>
            <p>
 Sciebat et abundare Paulus, quia animum
habebat divitem; etsi thesaurum divitis non habebat.
<pb n="0128A"/>
Sciebat abundare, qui non quaerebat datum in
pecunia, sed requirebat fructum in gratia. Possumus
et sic intelligere, quia sciebat abundare, qui
poterat dicere: <hi>Os nostrum patet ad vos, o Corinthii,
cor nostrum dilatatum est <note>(II Cor. VI, 11)</note>
            </hi>.</p>
          </div3>
<div3>
            <head>92.</head>
            <p>
 In omnibus erat imbutus, et saturari et esurire.
Beatus qui sciebat saturari in Christo. Non
ergo illa corporalis, sed spiritualis est satietas, quam
operatur scientia. Et merito scientia opus est; quia <hi>non in pane solo vivit homo, sed in omni verbo Dei <note>(Deut. VIII, 3)</note>
            </hi>.
Ergo qui sic sciebat saturari et sic
esurire, sciebat ut semper nova quaereret, esuriret
Deum, sitiret in Dominum. Sciebat esurire, qui
sciebat quia esurientes manducabunt <note>(Matth. V, 6)</note>:
sciebat et poterat abundare, qui nihil habebat, et
<pb n="0128B"/>
possidebat omnia <note>(II Cor. VI, 10)</note>.
</p>
          </div3>
        </div2>

<div2>
          <head>CAPUT XVIII.</head>
<p> <hi>Quantum iniqui consiliarii damni afferant, exemplo
decem tribuum a rege Roboam desciscentium sat
intelligi.</hi> </p>
<div3>
            <head>93.</head>
            <p>
 Egregie itaque viros alicui praesidentes muneri
commendat justitia: contra iniquitas destituit
atque impugnat. Exemplo nobis est Scriptura quae
dicit quia cum populus Israel post mortem Salomonis
rogasset filium ejus Roboam, ut relevaret
cervices eorum a servitute dura, et paterni imperii
temperaret austeritatem, illum spreto senili consilio
de suggestione adolescentium responsum dedisse
hujusmodi, quia et onus adjiceret super patrium
jugum, et leviora gravioribus suppliciis mutaret
<pb n="0128C"/> <note>(III Reg. XII, 4 et seq.)</note>.</p>
          </div3>
<div3>
            <head>94.</head>
            <p>
 Quo responso exasperati responderunt populi: <hi>Non est nobis portio cum David, neque haereditas in
filiis Jesse. Revertere unusquisque in tabernacula tua,
Israel 
 <note>(Ibid. 16)</note>
            </hi>; quoniam hic homo neque in principem,
neque in ducem erit nobis. Itaque desertus a
populo ac destitutus, vix duarum tribuum propter
David meritum habere potuit societatem.
<emph>93</emph> </p>
          </div3>
        </div2>

<div2>
          <head>CAPUT XIX.</head>
<p> <hi>Justitia et benevolentia et affabilitate plurimos conciliari:
sed hanc sinceram esse debere.</hi> </p>
<div3>
            <head>95.</head>
            <p>
 Claret ergo quoniam et aequitas imperia confirmet,
et injustitia dissolvat. Nam quomodo potest
malitia regnum possidere, quae ne unam quidem privatam
potest regere familiam? Summa igitur benignitate
<pb n="0128D"/>
opus est, ut non solum publica gubernacula,
sed etiam privata jura tueamur. Plurimum juvat
benevolentia, quae omnes studet beneficiis amplecti,
devincire officiis, oppignerare gratia.
<pb n="0129A"/>
</p>
          </div3>
<div3>
            <head>96. </head>
            <p>
Affabilitatem quoque sermonis diximus ad
conciliandam gratiam valere plurimum. Sed hanc
volumus esse sinceram ac sobriam sine ulla adulatione,
ne simplicitatem ac puritatem alloquii dedeceat
sermonis adulatio; forma enim esse debemus
caeteris non solum in opere, sed etiam in sermone,
in castitate ac fide. Quales haberi volumus, tales simus:
et qualem affectum habemus, talem aperiamus.
Neque dicamus in corde nostro verbum iniquum,
quod abscondi putemus silentio; quia audit
in occulto dicta, qui occulta fecit: et cognoscit secreta
viscerum, qui sensum visceribus infudit. Ergo
tamquam sub oculis constituti judicis, quidquid gerimus,
in luce positum putemus, ut omnibus manifestetur.
</p>
          </div3>
        </div2>

<div2>
          <head>CAPUT XX.</head>

<pb n="0129B"/>
<p> <hi>Omnibus multum prodesse bonorum familiaritatem,
maxime vero adolescentibus: hoc Jesu Nave ac
Moysi, aliisque exemplis probari: quibus subjicitur
qui aetate sint dispares, virtute interdum pares esse,
ut Petrus ac Joannes patefaciunt.</hi> </p>
<div3>
            <head>97.</head>
            <p>
 Plurimum itaque prodest unicuique bonis
jungi. Adolescentibus quoque utile, ut claros et
sapientes viros sequantur; quoniam qui congreditur
sapientibus, sapiens est: qui autem cohaeret imprudentibus,
imprudens agnoscitur. Et ad instructionem
 itaque plurimum proficit, et ad probitatis
testimonium. Ostendunt enim adolescentes eorum
se imitatores esse, quibus adhaerent; et ea convalescit
opinio, quod ab his vivendi acceperint similitudinem,
<pb n="0129C"/>
cum quibus conversandi hauserint cupiditatem.</p>
          </div3>
<div3>
            <head>98.</head>
            <p>
 Inde tantus Jesus Nave, quod eum non solum
erudivit ad Legis scientiam Moysi copula, verum
etiam sanctificavit ad gratiam <note>(Exod. XXIV, 13)</note>. Denique
cum in ejus tabernaculo divina refulgere
praesentia videretur majestas Domini, solus erat in
tabernaculo Jesus Nave. Moyses cum Deo <emph>94</emph> loquebatur,
Jesus pariter nube sacra tegebatur.
Presbyteri et populus deorsum stabant; Jesus cum
Moyse ad accipiendam Legem ascendebat <note>(Exod.
XXXIII, 11)</note>. Omnis populus intra castra erat, Jesus
extra castra in tabernaculo testimonii. Cum columna
nubis descenderet, et loqueretur cum Moyse, quasi
fidus astabat minister: nec exibat de tabernaculo
<pb n="0129D"/>
juvenis, cum seniores longe positi divina trepidarent
miracula.
<pb n="0130A"/>
</p>
          </div3>
<div3>
            <head>99. </head>
            <p>
Ubique igitur inter admiranda opera et reverenda
secreta sancto Moysi individuus adhaerebat.
Unde factum est ut qui fuerat socius conversationis,
fieret successor potestatis <note>(Deut. XXXIV, 9)</note>. Merito
vir hujusmodi evasit, ut sisteret fluminum cursus <note>(Josue III, 15 et seq.)</note>,
diceret: Stet sol, et staret sol <note>(Josue X, 12, 13)</note>;
quasi ejus spectator victoriae noctem
differret, diem produceret: quid! (quod Moysi
negatum est) solus eligeretur, ut populum introduceret
in terram repromissionis. Magnus vir fidei miraculis,
magnus triumphis. Illius augustiora opera,
hujus prosperiora. Uterque igitur divina subnixus
gratia, ultra humanam processit conditionem <note>(Exod.
XIV, 21)</note>: ille mari, hic coelo imperavit.</p>
          </div3>
<div3>
            <head>100.</head>
            <p>
 Pulchra itaque copula seniorum atque adolescentium
<pb n="0130B"/> <note>(Gen. XII, 4)</note>.
Alii testimonio, alii solatio
sunt: alii magisterio, alii delectationi. Omitto quod
Abrahae adhaesit Loth adolescentulus etiam proficiscenti;
ne forte hoc propinquitatis magis fuisse existimetur,
et necessariae potius quam voluntariae adjunctionis.
Quid Eliam atque Elisaeum loquamur?
Licet non expresse Elisaeum juvenem Scriptura
significaverit, advertimus tamen et colligimus juniorem
fuisse <note>(III Reg. XIX, 21)</note>. In Actibus apostolorum
Barnabas Marcum assumpsit, Paulus Silam,
Paulus Timotheum, Paulus Titum <note>(Act. XII et
alibi)</note>.</p>
          </div3>
<div3>
            <head>101.</head>
            <p>
 Sed illis superioribus videmus divisa officia,
ut seniores consilio praevalerent, juniores ministerio.
Plerumque etiam virtutibus pares, dispares
<pb n="0130C"/>
aetatibus, sui delectantur copula, sicut delectabantur
Petrus et Joannes. Nam adolescentem legimus in
Evangelio Joannem et sua voce, licet meritis et
sapientia nulli fuerit seniorum secundus, erat enim
in eo senectus venerabilis morum et cana prudentia.
Vita enim immaculata bonae senectutis stipendium
est.
</p>
          </div3>
        </div2>

<div2>
          <head>CAPUT XXI.</head>
<p> <hi>Plurimum valere ad commendationem, si defendas
infirmos, aut peregrinos suscipias, similiave officia
exhibeas, et hoc maxime viris probatis. Ubi injecta
avaritiae vituperatione, potissimum prodigalitas in
sacerdotibus improbatur.</hi> </p>
<div3>
            <head>102.</head>
            <p>
 Adjuvat hoc quoque ad profectum bonae
existimationis, si de potentis <emph>95</emph> manibus eripias
<pb n="0130D"/>
inopem, de morte damnatum eruas, quantum sine
perturbatione fieri potest; ne videamur jactantiae
<pb n="0131A"/>
magis causa facere, quam misericordiae, et graviora
inferre vulnera, dum levioribus mederi desideramus.
Jam si oppressum opibus potentis, et factione magis
quam sceleris sui pretio gravatum liberaveris, egregae
convalescit opinionis testimonium.</p>
          </div3>
<div3>
            <head>103.</head>
            <p>
 Commendat plerosque etiam hospitalitas. Est
enim publica species humanitatis, ut peregrinus
hospitio non egeat, suscipiatur officiose, pateat advenienti
 janua. Valde id decorum totius est orbis
existimatione, peregrinos cum honore suscipi, non
deesse mensae hospitalitatis gratiam, occurrere officiis
liberalitatis, explorare adventus hospitum.</p>
          </div3>
<div3>
            <head>104.</head>
            <p>
 Quod Abrahae laudi est datum, qui ante januam
suam speculabatur, ne forte praeteriret peregrinus
aliquis: et diligenter praetendebat excubias, ut
<pb n="0131B"/>
occurreret, ut praeveniret, ut rogaret, ne transiret
hospes, dicens: <hi>Domine, si inveni gratiam ante te, ne
praeterieris puerum tuum <note>(Gen. XVIII, 1 et seq.)</note>
            </hi>. Et
ideo pro hospitalitatis mercede fructum posteritatis
recepit.</p>
          </div3>
<div3>
            <head>105.</head>
            <p>
 Loth quoque nepos ejus non solum genere,
sed etiam virtute proximus, propter hospitalitatis
affectum Sodomitana a se suisque supplicia detorsit <note>(Gen. XIX, 1 et seq.)</note>.</p>
          </div3>
<div3>
            <head>106.</head>
            <p>
 Decet igitur hospitalem esse, benignum,
justum, non alieni cupidum; immo de suo jure
cedentem potius aliqua, si fuerit lacessitus, quam
aliena jura pulsantem, fugitantem litium, abhorrentem
a jurgiis, redimentem concordiam et tranquillitatis
gratiam. Siquidem de suo jure virum bonum
<pb n="0131C"/>
aliquid relaxare, non solum liberalitatis, sed
plerumque etiam commoditatis est. Primum dispendio
litis carere, non mediocre est lucrum; deinde accedit
<pb n="0132A"/>
ad fructum quod augetur amicitia, ex qua
oriuntur plurimae commoditates, quae contemnenti
aliqua in tempore, postea fructuosae erunt.</p>
          </div3>
<div3>
            <head>107.</head>
            <p>
 In officiis autem hospitalibus, omnibus quidem
humanitas impartienda est: justis autem uberior
deferenda honorificentia: <hi>Quicumque enim justum
receperit in nomine justi, mercedem justi accipiet <note>(Matth. X, 41, 42)</note>
            </hi>,
ut Dominus pronuntiavit. Tanta
autem est apud Deum hospitalitatis gratia, ut ne
potus quidem aquae frigidae a praemiis remunerationis
immunis sit. Vides quia Abraham Deum recepit
hospitio, dum hospites quaerit? Vides quia Loth angelos
recepit? Unde scis ne et tu cum suscipis
hominem, suscipias Christum? Licet in hospite sit
Christus; quia Christus <emph>96</emph> in paupere est, sicut
<pb n="0132B"/>
ipse ait: <hi>In carcere eram, et venistis ad me: nudus
eram, et operuistis me <note>(Matth. XXV, 36)</note>
            </hi>.</p>
          </div3>
<div3>
            <head>108.</head>
            <p>
 Suave est igitur non pecuniae, sed gratiae
studere. Verum hoc malum jamdudum humanis
influxit mentibus, ut pecunia honori sit, et animi
hominum divitiarum admiratione capiantur. Inde se
immersit avaritia, veluti quaedam bonorum ariditas
officiorum; ut homines damnum putent quidquid
praeter morem impenditur. Sed etiam in hoc adversus
avaritiam, ne quod afferre possit impedimentum,
prospexit Scriptura venerabilis, dicens: <hi>Quia melior
est hospitalitas cum oleribus <note>(Prov. XV, 17)</note>
            </hi>. Et infra: <hi>Melior est panis in suavitate cum pace 
 <note>(Prov. XVII, 1)</note>
            </hi>.
Non enim prodigos nos docet esse Scriptura, sed
liberales.
<pb n="0132C"/>
</p>
          </div3>
<div3>
            <head>109. </head>
            <p>
Largitatis enim duo sunt genera: unum
liberalitatis, alterum prodigae effusionis. Liberale
est hospitio recipere, nudum vestire, redimere captivos,
<pb n="0133A"/>
non habentes sumptu juvare: prodigum est,
sumptuosis effluescere conviviis, et vino plurimo;
unde legisti: <hi>Prodigum est vinum, et contumeliosa
ebrietas <note>(Prov. XX, 1)</note>
            </hi>. Prodigum est popularis favoris
gratia exinanire proprias opes: quod faciunt
qui ludis circensibus, vel etiam theatralibus, et muneribus
gladiatoriis, vel etiam venationibus patrimonium
dilapidant suum, ut vincant superiorum celebritates;
cum totum illud sit inane, quod agunt.
Quandoquidem etiam bonorum operum sumptibus
immoderatum esse non deceat.</p>
          </div3>
<div3>
            <head>110.</head>
            <p>
 Pulchra liberalitas <note>(Dist. 86, cap. Pulchra)</note> 
erga ipsos quoque pauperes mensuram tenere, ut
abundes pluribus: non conciliandi favoris gratia
ultra modum fluere. Quidquid ex affectu puro ac
<pb n="0133B"/>
sincero promitur, hoc est decorum: non superfluas
aedificationes aggredi, nec praetermittere necessarias.</p>
          </div3>
<div3>
            <head>111.</head>
            <p>
 Et maxime sacerdoti hoc convenit, ornare
Dei templum decore congruo, ut etiam hoc cultu
aula Domini resplendeat: impensas misericordiae
convenientes frequentare: quantum oporteat largiri
peregrinis; non superflua, sed competentia: non
redundantia, sed congrua humanitati; ne sumptu
pauperum alienam sibi quaerat gratiam, nec restrictiorem
erga clericos aut indulgentiorem se praebeat.
Alterum enim inhumanum, alterum prodigum;
si aut sumptus desit necessitati eorum quos a sordidis
negotiationis aucupiis retrahere debeas: aut
voluptati superfluat.
<emph>97</emph> </p>
          </div3>
        </div2>

<div2>
          <head>CAPUT XXII.</head>

<pb n="0133C"/>
<p> <hi>Modum inter nimiam remissionem ac severitatem esse
statuendum; eos enim qui affectata remissione in
aliorum animos irrepere moliuntur, solidum ac duraturum
nihil consequi: quod Abessalonis exemplum
satis ostendit.</hi> </p>
<div3>
            <head>112.</head>
            <p>
 Quin etiam verborum ipsorum et praeceptorum
esse mensuram convenit; ne aut nimia remissio
videatur, aut nimia severitas. Plerique enim
 remissiores malunt esse, ut videantur boni esse:
sed nihil simulatum et fictum verae virtutis esse
certum est; quin etiam diuturnum esse non solet.
In principio vernat, in processu tamquam flosculus
dissipatur et solvitur: quod autem verum ac sincerum,
alta radice fundatur.
<pb n="0133D"/>
</p>
          </div3>
<div3>
            <head>113. </head>
            <p>
Et ut exemplis assertiones nostras probemus,
quoniam quae simulata sunt, diuturna esse
non possunt, sed tamquam ad tempus virentia cito
decidunt, ex ea familia ex qua nobis plurima ad
virtutis profectum exempla accersivimus, unum
simulationis et fraudis proferamus testimonium <note>(II Reg. XIV, 25)</note>.</p>
          </div3>
<div3>
            <head>114.</head>
            <p>
 Abessalon <note>(II Reg. XV, 1 et seq.)</note> erat David
<pb n="0134A"/>
regis filius, decore insignis, egregius forma, praestans
juventa; ita ut vir talis in Israel non reperiretur,
a vestigio pedis usque ad verticem immaculatus.
Is fecit sibi currus et equos, et viros quinquaginta,
qui praecurrerent ante eum. Surgebat
diluculo, et stabat ante portam in via: et si quem
advertisset regis judicia quaerentem, accedebat ad
eum, dicens: Ex qua civitate es tu? Respondebat
ille: Ex una tribu sum de tribubus Israel, servus
tuus. Referebat Abessalon: Verba tua bona sunt et
directa, et qui te audiat non est tibi datus a rege.
Quis constituet me judicem, et quisquis ad me veniet,
cuicumque fuerit judicium necessarium, justificabo
illum? Talibus delinibat singulos sermonibus.
Et cum accederent adorare eum, extendens manus
<pb n="0134B"/>
suas, apprehendebat atque osculabatur eos. Sic
convertit in se corda omnium, dum blanditiae hujusmodi
intimorum tangunt viscerum sensum.</p>
          </div3>
<div3>
            <head>115.</head>
            <p>
 Sed delicati isti et ambitiosi elegerunt honorabilia
et grata ad tempus et jucunda: ubi parva
processit dilatio, quam prudens omnium propheta
paulisper cedendo interponendam putavit, non
potuerunt tolerare ac sustinere. Denique <note>(II
Reg. XVIII, 5)</note> non dubitans de victoria David, commendabat
filium dimicaturis, ut ei parcerent. Ideoque
nec praelio interesse maluit; ne vel referre
arma, parricidae licet, videretur, sed tamen filio.</p>
          </div3>
<div3>
            <head>116.</head>
            <p>
 Liquet igitur ea esse perpetua ac solida,
quae vera sunt, et quae sincere potius quam dolo
congregantur: ea vero quae simulatione atque assentatione
<pb n="0134C"/>
parata sunt, non posse diu perseverare.
<emph>98</emph> </p>
          </div3>
        </div2>

<div2>
          <head>CAPUT XXIII.</head>
<p> <hi>Eorum qui vel pecunia vel ambitu redempti fuerint,
fluxam fidem esse.</hi> </p>
<div3>
            <head>117.</head>
            <p>
 Quis igitur vel illos qui pecunia ad obedientiam
redimuntur, vel eos qui assentatione invitantur,
fidos sibi arbitretur? Nam et illi frequenter
se vendere volunt, et isti imperia dura ferre non
possunt. Levi assentatiuncula facile capiuntur: si
perstrinxeris verbo, immurmurant, deserunt, infesti
abeunt, indignantes relinquunt, imperare malunt,
quam obedire: quasi obnoxios beneficio, subjectos
sibi debere esse existimant, quos praepositos sibi
habere debeant.</p>
          </div3>
<div3>
            <head>118.</head>
            <p>
 Quis igitur sibi fideles putet, quos vel pecunia
<pb n="0134D"/>
vel adulatione sibi obligandos crediderit? Nam
et ille qui pecuniam acceperit, vilem se et despectum
judicat, nisi saepe redimatur? Itaque frequenter
exspectat pretium suum: et ille qui obsecratione
ambitus videtur, vult semper se rogari.
</p>
          </div3>
        </div2>

<div2>
          <head>CAPUT XXIV.</head>
<p> <hi>Bonis artibus ad honores nitendum, maxime ecclesiasticos:
adeptum vero munus moderate ac sapienter
<pb n="0135A"/>
administrandum. Nec inferiores ordines simulatis
virtutibus episcopo derogare, nec item episcopum
cleri invidum esse debere: sed justum in omnibus,
atque comprimis in judicando.</hi> </p>
<div3>
            <head>119.</head>
            <p>
 Ergo bonis actibus et sincero proposito
nitendum ad honorem arbitror, et maxime ecclesiasticum;
ut neque resupina arrogantia, vel remissa
negligentia sit: neque turpis affectatio, et indecora
ambitio. Ad omnia abundat animi directa simplicitas,
satisque se ipsa commendat.</p>
          </div3>
<div3>
            <head>120.</head>
            <p>
 In ipso vero munere neque severitatem
esse duram convenit, nec nimiam remissionem; ne
aut potestatem exercere, aut susceptum officium nequaquam
implere videamur.</p>
          </div3>
<div3>
            <head>121.</head>
            <p>
 Enitendum quoque ut beneficiis atque officiis
<pb n="0135B"/>
 obligemus plurimos, et collatam reservemus
gratiam; ne jure beneficii fiant immemores, qui se
graviter laesos dolent. Saepe enim usu venit ut quos
gratia foveris, vel aliquo superiore cumulaveris
gradu, avertas, si indigne aliquem eis praeponendum
judices. Sed et sacerdotem beneficiis suis vel judiciis
favere convenit, ut aequitatem custodiat, et presbytero
vel ministro deferre, ut parenti.</p>
          </div3>
<div3>
            <head>122.</head>
            <p>
 Neque hos quia semel probati sunt, arrogantes
esse oportet; sed magis tamquam memores gratiae,
humilitatem tenere: neque offendi sacerdotem,
si aut presbyter, aut minister, aut quisquam de clero,
aut misericordia, aut jejunio, aut integritate, aut
doctrina et lectione existimationem accumulet suam:
 Gratia enim Ecclesiae laus doctoris est. Bonum, opus
<pb n="0135C"/> <emph>99</emph> 
 alicujus praedicari, ita tamen si nullo studio fiat
jactantiae. Laudent enim unumquemque proximorum
labia, et non os suum: et commendent opera, non
studia sua.</p>
          </div3>
<div3>
            <head>123.</head>
            <p>
 Caeterum si quis non obediat episcopo,
extollere atque exaltare sese desideret, obumbrare
merita episcopi simulata affectatione doctrinae aut
humilitatis, aut misericordiae, is a vero devius superbit;
quoniam veritatis ea est regula, ut nihil
facias commendandi tui causa, quo minor alius fiat:
<pb n="0136A"/>
neque si quid boni habeas, id ad deformationem
alterius et vituperationem exerceas.</p>
          </div3>
<div3>
            <head>124.</head>
            <p>
 Ne defendas improbum, et sancta indigno
committenda arbitreris: neque iterum urgeas et
impugnes, cujus crimen non deprehenderis. Nam
cum in omnibus injustitia cito offendat, tum maxime
in Ecclesia, ubi aequitatem esse oportet, ubi
aequalitatem haberi decet; ut nihil sibi potentior
plus vindicet, nihil plus usurpet ditior. Sive enim
pauper, sive dives, in Christo unum sunt. Nihil
sanctior plus sibi arroget; ipsum enim par est esse
humiliorem.</p>
          </div3>
<div3>
            <head>125.</head>
            <p>
 Sed nec personam alterius accipiamus in
judicio: gratia absit, causae merita decernant.
Nihil sic opinionem, immo fidem gravat, quam si in
<pb n="0136B"/>
judicando potentiori dones causam inferioris: vel
pauperem innocentem arguas, divitem excuses reum
culpae. Pronum quidem est genus hominum favere
honoratioribus, ne laesos sese putent, ne victi doleant.
Sed primum si offensam vereris, non recipias
judicium: si sacerdos es, aut si quisquam alius,
non lacessas. Licet tibi silere in negotio duntaxat
pecuniario; quamquam sit constantiae adesse aequitati.
In causa autem Dei, ubi communionis periculum
est, etiam dissimulare peccatum est non leve.
</p>
          </div3>
        </div2>

<div2>
          <head>CAPUT XXV.</head>
<p> <hi>Beneficia in pauperes potius conferenda quam in divites;
hos enim aut quaesitam a se beneficii vicem
putare, aut indignari quod videantur hinc facti debitores:
pauperes vero et debitorem pro se Deum
<pb n="0136C"/>
ipsum constituere, et libenter accepta beneficia confiteri.
Quibus additur ad pecuniae contemptum adhortatio.</hi> </p>
<div3>
            <head>126.</head>
            <p>
 Quid autem et tibi prodest favere diviti? An
quia citius amantem remuneratur? His enim favemus
frequentius, a quibus referendae vicem speramus
gratiae. Sed eo <emph>100</emph> magis infirmo et inopinos
studere convenit; quia pro eo qui non habet, remunerationem
speramus a Domino Jesu <note>(Luc. XIV, 12, 13)</note>:
qui sub specie convivii generalem virtutum edidit
<pb n="0137A"/>
formam: ut his potius nostra conferamus beneficia,
qui nobis ea non possunt repraesentare, docens ad
convivium atque epulas non eos qui divites sunt, sed
pauperes invitandos. Divites enim rogari videntur,
ut ipsi quoque nobis reddant convivium; pauperes,
quia non habent quod restituant, cum acceperint,
remuneratorem nobis faciunt Dominum, qui se pro
paupere obligandum obtulit.</p>
          </div3>
<div3>
            <head>127.</head>
            <p>
 Ad ipsum quoque saeculi usum collatio beneficii
facta in pauperes magis quam in locupletes plus
juvat; quia dives dedignatur beneficium, et pudet
eum debitorem esse gratiae. Quin etiam id quod
collatum est sibi, meritis suis arrogat, quod velut
debitum acceperit, vel ideo datum sit eo quod is
qui dedit, reddendum sibi a divite uberius existimaverit.
<pb n="0137B"/>
Ita in accipiendo beneficio, eo ipso quod
acceperint divites, dedisse se magis quam accepisse
existimant: pauper vero etsi non habet unde reddat
pecuniam, refert gratiam. In quo certum est
quod plus reddat, quam acceperit; pecunia enim
nummo solvitur, gratia numquam exinanitur. Reddendo
vacuatur pecunia: gratia autem et habendo solvitur,
et solvendo retinetur. Deinde quod dives refugit,
pauper fatetur quod sit obligatus debito, sibique
subventum, non honori suo delatum putat: donatos
sibi arbitratur filios, vitam redditam, servatam familiam.
Quanto igitur melius apud bonos, quam apud
ingratos locare beneficium?</p>
          </div3>
<div3>
            <head>128.</head>
            <p>
 Unde Dominus ad discipulos ait: <hi>Nolite
possidere aurum, neque argentum, neque pecuniam;</hi> 
<pb n="0137C"/> <note>(Matth. X, 9)</note>;
quia velut falce, pullulantem in pectoribus
humanis succidit avaritiam. Petrus quoque
claudo, qui ex utero matris suae portabatur, ait: <hi>Argentum et aurum non habeo: sed quod habeo, do
tibi. In nomine Jesu Christi Nazareni surge et ambula <note>(Act. III, 6)</note>
            </hi>.
Itaque pecuniam non dedit, sanitatem
dedit. Quanto melius est salutem habere sine
pecunia, quam pecuniam sine salute! Surrexit claudus,
quod non sperabat: pecuniam non accepit,
quam sperabat. Sed haec vix in sanctis Domini reperiuntur,
ut divitiae contemptui sint.
<emph>101</emph> </p>
          </div3>
        </div2>

<div2>
          <head>CAPUT XXVI.</head>
<p> <hi>Quam vetus malum sit avaritia, multis veteris testamenti
exemplis clarum esse; hincque praeterea patere
quam inanis sit pecuniarum possessio.</hi> </p>
<div3>
            <head>129. </head>
<p>
              <pb n="0137D"/>Caeterum ita incubuerunt mores hominum
admiratione divitiarum, ut nemo nisi dives honore
dignus putetur. Neque hic recens usus: sed jamdudum,
quod pejus est, inolevit hoc vitium humanis
mentibus. Siquidem cum Hiericho magna civitas
<pb n="0138A"/>
tubarum sacerdotalium sono corruisset, et Jesus
Nave potiretur victoria, cognovit infirmatam esse
virtutem populi per avaritiam, atque auri cupiditatem.
Nam cum de spoliis urbis incensae sustulisset
Achar vestem auream, et ducenta argenti didrachmata,
et linguam auream, oblatus Domino negare
non potuit, sed prodidit furtum <note>(Josue VII, 19 et seq.)</note>.</p>
          </div3>
<div3>
            <head>130.</head>
            <p>
 Vetus igitur et antiqua avaritia est, quae cum
ipsius divinae legis coepit oraculis, immo propter
ipsam reprimendam lex delata est. Propter avaritiam
Balach putavit Balaam praemiis posse tentari,
ut malediceret populum patrum: et vicisset avaritia,
nisi Dominus a maledicto eum abstinere jussisset <note>(Num. XXII, 7 et seq.)</note>.
Propter avaritiam praecipitatus
Achar, in exitium deduxerat totam plebem
<pb n="0138B"/>
parentum. Itaque Jesus Nave, qui potuit solem statuere,
ne procederet <note>(Josue X, 12, 13)</note>, avaritiam
hominum non potuit sistere, ne serperet. Ad vocem
ejus sol stetit, avaritia non stetit. Sole itaque stante,
confecit Jesus triumphum: avaritia autem procedente,
pene amisit victoriam.</p>
          </div3>
<div3>
            <head>131.</head>
            <p>
 Quid fortissimum omnium Samson, nonne
Dalilae mulieris avaritia decepit? Itaque ille qui rugientem
leonem manibus discerpsit suis, qui vinctus
et alienigenis traditus, sine ullo adjutore solus dissolutis
vinculis, mille ex his peremit viros: qui
funes intextis nervis velut mollia sparti fila disrupit;
is super genua mulieris inflexa cervice truncatus,
invicti crinis ornatum, praerogativam suae virtutis
amisit. Influxit pecunia in gremium mulieris, et a
<pb n="0138C"/>
viro discessit gratia <note>(Judic. XVI, 5 et seq.)</note>.</p>
          </div3>
<div3>
            <head>132.</head>
            <p>
 Feralis igitur avaritia, illecebrosa pecunia,
quae habentes contaminat, non habentes non juvat.
Esto tamen ut aliquando adjuvet pecunia, inferiorem
tamen et ipsam desiderantem. Quid ad eum qui non
desiderat, qui non requirit, qui auxilio ejus non indiget,
studio non flectitur? Quid ad alios, si sit ille
copiosior qui habet? Numquid idcirco honestior;
quia habet quo honestas plerumque amittitur, quia
habet quod custodiat magis quam quod possideat?
Illud enim possidemus quo utimur: <emph>102</emph> quod autem
ultra usum est, non utique habet possessionis fructum,
sed custodiae periculum.
</p>
          </div3>
        </div2>

<div2>
          <head>CAPUT XXVII.</head>
<p> <hi>In pecuniae contemptu inesse formam justitiae: quam
<pb n="0138D"/>
virtutem nec non alias nonnullas sectari debent tam
clerici quam antistites; ubi potissimum de non ferenda
praecipitanter excommunicatione.</hi> </p>
<div3>
            <head>133.</head>
            <p>
 Ad summam novimus quod pecuniae contemptus
justitiae forma sit; et ideo avaritiam declinare
<pb n="0139A"/>
debemus, et omni studio intendere, ne quid
faciamus umquam adversus justitiam, sed in omnibus
gestis et operibus custodiamus eam.</p>
          </div3>
<div3>
            <head>134.</head>
            <p>
 Si volumus commendare nos Deo, charitatem
habeamus, unanimes simus, humilitatem sequamur,
alterutrum existimantes superiorem sibi. Haec est
enim humilitas, si nihil sibi quis arroget, et inferiorem
se esse existimet. Episcopus ut membris suis
utatur clericis, et maxime ministris qui sunt vere
filii; quem cuique viderit aptum muneri, ei deputet.</p>
          </div3>
<div3>
            <head>135.</head>
            <p>
 Cum dolore amputatur etiam quae putruit
pars corporis, et diu tractatur, si potest sanari medicamentis:
si non potest, tunc a medico bono absciditur.
Sic episcopi affectus boni est, ut optet
sanare infirmos, serpentia auferre ulcera, adurere
<pb n="0139B"/>
aliqua, non abscidere: postremo quod sanari non
potest, cum dolore abscidere. Unde pulcherrimum
illud praeceptum magis eminet, ut cogitemus non
quae nostra sunt, sed quae aliorum <note>(Phil. II, 4)</note>. Hoc
enim modo nihil erit, quod vel irati nostro indulgeamus
affectui, vel faventes nostrae plus justo tribuamus
aliquid voluntati.
</p>
          </div3>
        </div2>

<div2>
          <head>CAPUT XXVIII.</head>
<p> <hi>Misericordiam etiam cum invidia propria largius exercendam:
ad quod refertur memorabilis vasorum
sacrorum in captivorum redemptionem ab Ambrosio
fractorum historia, et pulcherrima de auri et argenti
quae Ecclesia possidet, legitimo usu praecipiuntur.
Hinc postquam ex facto sancti Laurentii quinam
<pb n="0139C"/>
veri sint Ecclesiae thesauri ostensum est, regulae in
conflandis atque impendendis vasis initiatis servandae
proponuntur.</hi> </p>
<div3>
            <head>136.</head>
            <p>
 Hoc maximum incentivum misericordiae, ut
compatiamur alienis calamitatibus <note>(Dist. 86, cap.
Pulchra, § Compatiamur)</note>, necessitates aliorum,
quantum possumus, juvemus; et plus interdum quam
possumus. Melius est enim pro misericordia causas
<pb n="0140A"/>
praestare, vel invidiam perpeti, quam praetendere
inclementiam; ut nos aliquando in invidiam <emph>103</emph> 
incidimus, quod confregerimus vasa mystica, ut
captivos redimeremus, quod arianis displicere potuerat;
nec tam factum displiceret, quam ut esset
quod in nobis reprehenderetur. Quis autem est tam
durus, immitis, ferreus, cui displiceat quod homo
redimitur a morte, femina ab impuritatibus barbarorum,
quae graviores morte sunt: adolescentulae, vel
pueruli, vel infantes ab idolorum contagiis, quibus
mortis metu inquinabantur?</p>
          </div3>
<div3>
            <head>137.</head>
            <p>
 Quam causam nos etsi non sine ratione aliqua
gessimus; tamen ita in populo prosecuti sumus,
ut confiteremur, multoque fuisse commodius astrueremus,
ut animas Domino quam aurum servaremus
<pb n="0140B"/> <note>(Matth. X, 9)</note>.
Qui enim sine auro misit apostolos,
Ecclesias sine auro congregavit. Aurum Ecclesia
habet <note>(12, quaest. 2, cap. Aurum)</note>; non ut servet, sed
ut eroget, et subveniat in necessitatibus. Quid opus
est custodire quod nihil adjuvat? An ignoramus
quantum auri atque argenti de templo Domini Assyrii
sustulerint <note>(IV Reg. XXIV, 13)</note>? Nonne melius
 conflant sacerdotes propter alimoniam pauperum,
si alia subsidia desint, quam ut sacrilegus contaminata
asportet hostis? Nonne dicturus est Dominus:
Cur passus es tot inopes fame mori? Et certe
habebas aurum, ministrasses alimoniam. Cur tot
captivi deducti in commercio sunt, nec redempti, ab
hoste occisi sunt? Melius fuerat ut vasa viventium
servares, quam metallorum.
<pb n="0140C"/>
</p>
          </div3>
<div3>
            <head>138. </head>
            <p>
His non posset responsum referri. Quid enim
diceres: Timui ne templo Dei ornatus deesset? Responderet:
Aurum sacramenta non quaerunt: neque
auro placent, quae auro non emuntur. Ornatus sacramentorum
redemptio captivorum est. Vere illa
sunt vasa pretiosa, quae redimunt animas a morte.
Ille verus thesaurus est Domini, qui operatur quod
sanguis ejus operatus est. Tunc vas Dominici sanguinis
<pb n="0141A"/>
 agnoscitur, cum in utroque viderit redemptionem;
ut calix ab hoste redimat, quos sanguis a
peccato redimit. Quam pulchrum, ut cum agmina
captivorum ab Ecclesia redimuntur, dicatur: Hos
Christus redemit! Ecce aurum quod probari potest,
ecce aurum utile, ecce aurum Christi quod a morte
liberat, ecce aurum quo redimitur pudicitia, servatur
castitas.</p>
          </div3>
<div3>
            <head>139.</head>
            <p>
 Hos ergo malui vobis liberos tradere, quam
aurum reservare. Hic numerus captivorum, hic ordo
praestantior est, quam species poculorum. Huic
muneri proficere debuit aurum Redemptoris, ut redimeret
periclitantes. Agnosco infusum auro sanguinem
Christi non solum irrutilasse, verum etiam divinae
operationis impressisse virtutem redemptionis
<pb n="0141B"/>
munere.</p>
          </div3>
<div3>
            <head>140.</head>
            <p>
 Tale aurum sanctus martyr Laurentius <emph>104</emph> 
Domino reservavit, a quo cum quaererentur thesauri
Ecclesiae, promisit se demonstraturum. Sequenti die
pauperes duxit. Interrogatus ubi essent thesauri quos
promiserat, ostendit pauperes dicens: Hi sunt thesauri
Ecclesiae. Et vere thesauri, in quibus Christus est,
in quibus fides est. Denique Apostolus ait: <hi>Habemus
thesaurum in vasis fictilibus <note>(II Cor. IV, 7)</note>
            </hi>. Quos meliores
thesauros habet Christus, quam eos in quibus
se esse dixit? Sic enim scriptum est: <hi>Esurivi, et dedistis
mihi manducare: sitivi, et dedistis mihi bibere:
hospes eram, et collegistis me <note>(Matt. XXV, 35)</note>
            </hi>. Et
infra: <hi>Quod enim uni horum fecistis, mihi fecistis <note>(Ibid., 40)</note>
            </hi>.
Quos meliores Jesus habet thesauros,
<pb n="0141C"/>
quam eos in quibus amat videri?</p>
          </div3>
<div3>
            <head>141.</head>
            <p>
 Hos thesauros demonstravit Laurentius,
et vicit, quod eos nec persecutor potuit auferre. Itaque
Joachim qui aurum in obsidione servabat, nec
dispensabat alimoniae comparandae; et aurum vidit
eripi, et se in captivitatem deduci <note>(IV Reg. XXIV, 13)</note>.
Laurentius qui aurum Ecclesiae maluit erogare pauperibus,
quam persecutori reservare, pro singulari
suae interpretationis vivacitate sacram martyrii accepit
coronam. Numquid dictum est sancto Laurentio:
Non debuisti erogare thesauros Ecclesiae, vasa
sacramentorum vendere?</p>
          </div3>
<div3>
            <head>142.</head>
            <p>
 Opus est ut quis fide sincera et perspicaci
providentia munus hoc impleat. Sane si in sua aliquis
derivat emolumenta, crimen est: sin vero pauperibus
<pb n="0141D"/>
erogat, captivum redimit, misericordia est. Nemo
enim <note>(12, q. 2, cap. Aurum, § Nemo potest)</note> potest
dicere: Cur pauper vivit? Nemo potest queri, quia
captivi redempti sunt: nemo potest accusare, quia
templum Dei est aedificatum: nemo potest indignari,
<pb n="0142A"/>
quia humandis fidelium reliquiis spatia laxata sunt:
nemo potest dolere, quia in sepulturis Christianorum
requies defunctorum est. In his tribus generibus
vasa Ecclesiae etiam initiata confringere, conflare,
vendere licet.</p>
          </div3>
<div3>
            <head>143.</head>
            <p>
 Opus est ut de Ecclesia mystici poculi forma
non exeat, ne ad usus nefarios sacri calicis ministerium
transferatur. Ideo intra Ecclesiam primum
quaesita sunt vasa quae initiata non essent: deinde
comminuta, postremo conflata, per minutias erogationis
dispensata egentibus, captivorum quoque
pretiis profecerunt. Quod si desunt nova, et quae nequaquam
initiata videantur, in hujusmodi usus, quos
supra diximus, arbitror omnia pie posse converti.
<emph>105</emph> </p>
          </div3>
        </div2>

<div2>
          <head>CAPUT XXIX.</head>
<p>
            <pb n="0142B"/> <hi>Deposita viduarum, immo omnium fidelium in Ecclesia
cum sui etiam periculo defendi oportere: quae res
Oniae sacerdotis, Ambrosii ac Ticinensis episcopi
exemplis lucem capit.</hi> </p>
<div3>
            <head>144.</head>
            <p>
 Illud sane diligenter intuendum est, ut deposita
viduarum intemerata maneant, sine ulla serventur
offensione, non solum viduarum, sed etiam omnium;
fides enim exhibenda omnibus est, sed major
est viduarum causa et pupillorum.</p>
          </div3>
<div3>
            <head>145.</head>
            <p>
 Denique hoc solo viduarum nomine, sicut in
libris Machabaeorum legimus <note>(II Machab. III, 10 et
seq.)</note>, commendatum templo omne servatum est.
Nam cum indicium factum esset pecuniarum, quas in
templo Hierosolymis maximas reperiri posse Simon
nefarius Antiocho regi prodidit, missus in rem
<pb n="0142C"/>
Heliodorus, ad templum venit, et summo sacerdoti
aperuit indicii invidiam, et adventus sui causam.</p>
          </div3>
<div3>
            <head>146.</head>
            <p>
 Tunc sacerdos deposita esse dixit viduarum
victualia et pupillorum: quaedam autem Hircani
Tobiae viri sancti, eaque demonstravit. Argenti talenta
quadraginta erant, auri vero ducenta. Quae cum
Heliodorus ereptum ire vellet, et regis vindicare commodis,
sacerdotes ante altare jactaverunt se, induti
sacerdotales stolas: et Deum vivum qui de depositis
legem dederat, flentes invocabant, ut custodem se
praeceptorum praestaret suorum. Vultus vero et color
summi sacerdotis immutatus declarabat dolorem
animi, et mentis intentae sollicitudinem. Flebant omnes,
quod in contemptum locus venturus foret, si nec
in Dei templo tuta fidei servaretur custodia: accinctaeque
<pb n="0142D"/>
mulieres pectus, et clausae virgines pulsabant
januam: ad muros alii currebant, per fenestras
alii prospectabant, omnes ad coelum tendebant manus,
orantes ut suis Dominus adesset legibus.</p>
          </div3>
<div3>
            <head>147.</head>
            <p>
 Heliodorus autem nec his territus, quod intenderat,
<pb n="0143A"/>
urgebat, et satellitibus suis aerarium sepserat;
cum subito apparuit illi terribilis eques armis
praefulgens aureis: equus autem ejus erat insigni
ornatus opertorio. Alii quoque duo juvenes apparuerunt
in virtute inclyta, decore grato, cum splendore
gloriae, speciosi amictu, qui circumsteterunt
eum, et utraque ex parte flagellabant sacrilegum,
sine <emph>106</emph> ulla intermissione continuato verbere.
Quid multa? Circumfusus caligine in terram concidit,
et evidenti divinae operationis indicio exanimatus
jacebat, nec ulla spes in eo residebat salutis. Oborta
est laetitia metuentibus, metus superbis: dejectique
ex amicis Heliodori quidam rogabant Oniam, vitam
poscentes ei, quoniam supremum gerebat spiritum.</p>
          </div3>
<div3>
            <head>148.</head>
            <p>
 Rogante itaque sacerdote summo, iidem juvenes
iterum Heliodoro apparuerunt, iisdem amicti
<pb n="0143B"/>
vestibus, et dixerunt ad eum: Oniae summo sacerdoti
gratias age, propter quem tibi vita est reddita. Tu
autem expertus Dei flagella, vade, et nuntia tuis omnibus,
quantam cognoveris templi religionem, et Dei
potestatem. His dictis, non comparuerunt. Heliodorus
itaque recepto spiritu, hostiam Domino obtulit,
Oniae sacerdoti gratias egit, et cum exercitu ad regem
revertitur dicens: Si quem habes hostem, aut aliquem
insidiatorem rerum tuarum, illuc illum dirige,
et flagellatum recipies eum.</p>
          </div3>
<div3>
            <head>149.</head>
            <p>
 Servanda est igitur, filii, depositis fides,
adhibenda diligentia. Egregie hinc vestrum enitescit
ministerium, si suscepta impressio potentis, quam
vel vidua vel orphani tolerare non queant, Ecclesiae
subsidio cohibeatur: si ostendatis plus apud vos
mandatum Domini, quam divitis valere gratiam.</p>
          </div3>
<div3>
            <head>150.</head>
            <p>
 Meministis ipsi quoties adversus regales impetus
pro viduarum, immo omnium depositis certamen
<pb n="0144A"/>
subierimus. Commune hoc vobiscum mihi. Recens
exemplum Ecclesiae Ticinensis proferam, quae
viduae depositum, quod susceperat, amittere periclitabatur.
Interpellante enim eo qui sibi illud imperiali
rescripto vindicare cupiebat, clerici non tenebant
auctoritatem: honorati quoque et intercessores
dati non posse praeceptis imperatoris obviari ferebant.
Legebatur rescripti forma directior, magistri officiorum
statuta, agens in rebus imminebat. Quid plura?
 Traditum erat.</p>
          </div3>
<div3>
            <head>151.</head>
            <p>
 Tamen communicato mecum consilio, obsedit
sanctus episcopus ea conclavia, ad quae translatum
illud depositum viduae cognoverat. Quod ubi
non potuit auferri, receptum sub chirographo est.
Postea iterum flagitabatur ex chirographo: praeceptum
imperator iteraverat, ut ipse per semetipsum
nos conveniret. Negatum est: et exposita divinae legis
<pb n="0144B"/>
auctoritate, et serie lectionis, et Heliodori periculo,
vix tandem <emph>107</emph> rationem imperator accepit. Post
etiam tentata fuerat obreptio; sed praevenit sanctus
episcopus, ut redderet viduae quod acceperat. Fides
interim salva est: impressio non est formidini;
quia jam res, non fides periclitatur.
</p>
          </div3>
        </div2>

<div2>
          <head>CAPUT XXX.</head>
<p> <hi>Libri conclusio per exhortationem ad fugiendos invidos,
atque ad prudentiam, fidem aliasque virtutes
prosequendas.</hi> </p>
<div3>
            <head>152.</head>
            <p>
 Filii, fugite improbos, cavete invidos. Inter
improbum et invidum hoc interest: improbus suo
delectatur bono, invidus torquetur alieno: ille diligit
mala, hic bona odit; ut prope tolerabilior sit, qui
sibi vult bene, quam qui male omnibus.</p>
          </div3>
<div3>
            <head>133.</head>
            <p>
 Filii, ante factum cogitate: et cum diutius
<pb n="0144C"/>
cogitaveritis, tunc facite quod probatis. Laudabilis
<pb n="0145A"/>
mortis cum occasio datur, rapienda est illico. Dilata
gloria fugit, nec facile comprehenditur. <emph>108</emph>
</p>
          </div3>
<div3>
            <head>154.</head>
            <p>
 Fidem diligite, quoniam per fidem et
devotionem Josias magnum sibi ab adversariis amorem
acquisivit; quoniam celebravit pascha Domini,
cum esset annorum decem et octo, quemadmodum
nemo ante eum <note>(IV Reg. XXIII, 21 seq.)</note>. Zelo itaque
ut vicit superiores, ita et vos, filii, zelum Dei sumite.
Exquirat vos Dei zelus et devoret; ut unusquisque
vestrum dicat: <hi>Exquisivit me zelus domus tuae <note>(Psal.
LXVIII, 10)</note>
            </hi>. Apostolus Christi zelotes dictus est <note>(Luc.
VI, 15)</note>. Quid de Apostolo dico? Ipse Dominus ait:
<pb n="0146A"/> <hi>Zelus domus tuae comedit me 
 <note>(Joan. II, 17)</note>
            </hi>. Sit ergo
Dei zelus, non iste humanus quem invidia generat.</p>
          </div3>
<div3>
            <head>155.</head>
            <p>
 Sit inter vos pax, quae superat omnem sensum.
Amate vos invicem. Nihil charitate dulcius,
nihil pace gratius. Et vos ipsi scitis quod prae caeteris
vos semper dilexi et diligo: quasi unius patris filii
coaluistis in affectum germanitatis.</p>
          </div3>
<div3>
            <head>156.</head>
            <p>
 Quae bona sunt tenete, et Deus pacis et dilectionis
erit vobiscum in Domino Jesu: cui est
honor, gloria, magnificentia, potestas, cum Spiritu
sancto in saecula saeculorum. Amen.
</p>
          </div3>
        </div2>
      </div1>

<div1>
        <head>LIBER TERTIUS.</head>

<pb n="0145"/>
<emph>107</emph> 

<div2>
          <head>CAPUT PRIMUM.</head>

<pb n="0145B"/>
<p divs_removed="true"> <hi>A Davide ac Salomone nobis praeceptum, qua ratione
cum corde nostro conversandum sit, proindeque Scipionem
dicti, quod ei tribuitur, primum auctorem
non reputandum. Quam pulchra in otio suo perpetraverint
sancti prophetae: horum atque aliorum otia
conferuntur, ostenditurque numquam solum aut in
angusto justum esse.</hi> 

          </p>
          <div3 moved_from_p="true">
              <head>1.</head>
            <p>
 David propheta docuit nos tamquam in ampla
domo deambulare in corde nostro, et conversari cum
eo tamquam cum bono contubernali; ut ipse sibi diceret,
et loqueretur secum, ut est illud: <hi>Dixi, custodiam
vias meas <note>(Psal. XXXVIII, 2)</note>
              </hi>. Salomon quoque
filius ejus ait: <hi>Bibe aquam de tuis vasis, et de puteorum
<pb n="0145C"/>
tuorum fontibus <note>(Prov. V, 15)</note>
              </hi>; hoc est tuo consilio
utere. <hi>Aqua enim alta, consilium in corde viri <note>(Prov. XX, 5)</note>
              </hi>.
 <hi>Nemo,</hi> inquit, <hi>alienus particeps sit tibi.
Fons aquae tuae sit tibi proprius: et jucundare cum
uxore, quae est tibi a juventute. Cervus amicitiae et pullus
gratiarum confabulentur tecum <note>(Prov. V, 17, 18)</note>
              </hi>.</p>
          </div3>
<div3>
            <head>2.</head>
            <p>
 Non ergo primus Scipio scivit solus non esse,
cum solus esset; nec minus otiosus, cum otiosus
esset: scivit ante ipsum Moyses, qui cum taceret,
clamabat <note>(Exod. XIV, 15)</note>: cum otiosus staret, praeliabatur;
nec solum praeliabatur, sed etiam de hostibus,
quos non contigerat, triumphabat <note>(Exod. XVII,
11 et seq.)</note>. Adeo otiosus, ut manus ejus alii sustinerent:
nec minus <emph>108</emph> quam caeteri negotiosus, qui
otiosis manibus expugnabat hostem, quem non poterant
<pb n="0145D"/>
vincere qui dimicabant. Ergo Moyses et in silentio
<pb n="0146"/>
loquebatur, et in otio operabatur. Cujus autem
majora negotia, quam hujus otia, qui quadringinta
diebus positus in monte, totam Legem complexus
est, et in illa solitudine qui cum eo loqueretur, non
defuit <note>(Exod. XXIV, 15 et seq.)</note>? Unde et David ait: <hi>Audiam quid loquatur in me Dominus Deus 
 <note>(Psal.
LXXXIV, 9)</note>
            </hi>. Et quanto plus est si cum aliquo Deus loquatur,
quam ipse secum!</p>
          </div3>
<div3>
            <head>3.</head>
            <p>
 Transibant apostoli, et umbra eorum curabat
infirmos. Tangebantur vestimenta eorum, et sanitas
deferebatur <note>(Act. V, 16)</note>.</p>
          </div3>
<div3>
            <head>4.</head>
            <p>
 Sermonem locutus est Elias, et pluvia stetit
nec cecidit super terram tribus annis et sex mensibus.
Iterum locutus est, et hydria farinae non defecit,
<pb n="0146C"/>
et vas olei toto famis diurnae tempore non est exinanitum <note>(III Reg. XVII, 1 et seq.)</note>.</p>
          </div3>
<div3>
            <head>5.</head>
            <p>
 Et quoniam plerosque delectant bellica; quid
est praestantius, exercitus magni lacertis, an solis
meritis confecisse praelium? Sedebat Elisaeus in
uno loco, et rex Syriae magnam belli molem inferebat
populo patrum, diversisque consiliorum acervabat
fraudibus, et circumvenire insidiis moliebatur: sed
omnes ejus apparatus propheta deprehendebat, et
vigore mentis per gratiam Dei ubique praesens, cogitationes
hostium suis annuntiabat, et monebat quibus <emph>109</emph> 
 caverent locis. Quod ubi regi Syriae manifestatum
est, misso exercitu, clausit prophetam.
Oravit Elisaeus, et omnes illos caecitate percuti fecit,
et captivos intrare in Samariam, qui venerant obsidere
<pb n="0146D"/>
eum <note>(IV Reg. VI, 8 et seq.)</note>.
<pb n="0147A"/>
</p>
          </div3>
<div3>
            <head>6. </head>
            <p>
Conferamus hoc otium cum aliorum otio. Alii
enim requiescendi causa abducere animum a negotiis
solent, et a conventu coetuque hominum subtrahere
sese; et aut ruris petere secretum, captare agrorum
solitudines, aut intra urbem vacare animo, indulgere
quieti et tranquillitati: Elisaeus autem aut in solitudine
Jordanem transitu suo dividit <note>(IV Reg. II, 8)</note>; ut
pars defluat posterior, superior autem in fontem recurrat:
aut in Carmelo resoluta difficultate generandi,
inopina sterilem conceptione fecundat: aut
resuscitat mortuos: aut ciborum temperat amaritudines,
et facit farinae admixtione dulcescere: aut
decem panibus distributis, reliquias colligit, plebe
saturata: aut ferrum securis excussum, et in fluvii
Jordanis mersum profundum, misso in aquas ligno,
<pb n="0147B"/>
facit supernatare: aut emundatione leprosum, aut
siccitatem imbribus, aut famem mutat fecunditate <note>(IV Reg. IV, 16 et seq., et alibi.)</note> </p>
          </div3>
<div3>
            <head>7.</head>
            <p>
 Quando ergo justus solus est, qui cum Deo semper
est? Quando solitarius est, qui numquam separatur
a Christo? <hi>Quis nos,</hi> inquit, <hi>separabit a dilectione
Christi? Confido quia neque mors, neque vita, neque
angelus <note>(Rom. VIII, 35)</note>
            </hi>. Quando autem feriatur a
negotio, qui numquam feriatur a merito, quo consummatur
negotium? Quibus autem locis circumscribitur,
cui totus mundus divitiarum possessio est?
Qua aestimatione definitur, qui numquam opinione
comprehenditur? Etenim quasi ignoratur et cognoscitur:
quasi moritur, et ecce vivit: quasi tristis,
et semper laetior: ut egenus, et largus: ut qui
<pb n="0147C"/>
nihil habeat, et possideat omnia <note>(II Cor. VI, 8)</note>. Nihil
enim spectat vir justus, nisi quod constans et honestum
est. Et ideo etiamsi alii videatur pauper,
sibi dives est: qui non eorum quae caduca, sed eorum
quae aeterna sunt, aestimatione censetur.
</p>
          </div3>
        </div2>

<div2>
          <head>CAPUT II.</head>
<p> <hi>Quod philosophi de honesti atque utilis comparatione
disputant, hoc apud Christianos locum non habere,
quibus nihil utile nisi quod justum. Quae officia perfecta,
quaeve media? Easdem voces diversis diverse
convenire: postremo virum justum numquam alieno
incommodo commodum suum quaerere, sed contra
semper aliorum studere utilitati.</hi> </p>
<div3>
            <head>8.</head>
            <p>
 Et quoniam de duobus superioribus locis diximus,
in quibus honestum illud et utile tractavimus,
sequitur utrum honestatem et utilitatem inter se
comparare debeamus, et quaerere quid sit sequendum.
<pb n="0147D"/>
Sicut enim supra <emph>110</emph> tractavimus, utrum honestum
illud an turpe esset; et secundo loco, utrum
<pb n="0148A"/>
utile an inutile: similiter hoc loco, utrum honestum
sit an utile nonnulli requirendum putant.</p>
          </div3>
<div3>
            <head>9.</head>
            <p>
 Nos autem movemur, ne haec inter se velut
compugnantia inducere videamur, quae jam supra
unum esse ostendimus: nec honestum esse posse,
nisi quod utile: nec utile, nisi quod honestum; quia
non sequimur sapientiam carnis, apud quam utilitas
pecuniariae istius commoditatis pluris habetur, sed sapientiam
quae ex Deo est, apud quam ea quae in hoc
saeculo magna aestimantur, pro detrimento habentur.</p>
          </div3>
<div3>
            <head>10.</head>
            <p>
 Hoc etenim <foreign xml:lang="greek">κατορθώμα,</foreign> quod perfectum et
absolutum officium est, a vero virtutis fonte proficiscitur.
Cui secundum est commune officium, quod
ipso sermone significatur non esse arduae virtutis ac
singularis, quod potest plurimis esse commune. Nam
<pb n="0148B"/>
pecuniae compendia captare familiare multis, elegantiori
convivio et suavioribus delectari epulis usitatum
est: jejunare autem et continentem esse paucorum
est; et alieni cupidum non esse, rarum: contra
autem detrahere velle alteri, et non esse contentum
suo; nam in hoc cum plerisque consortium est.
Alia igitur prima, alia media officia. Prima cum
paucis, media cum pluribus.</p>
          </div3>
<div3>
            <head>11.</head>
            <p>
 Denique in iisdem verbis frequenter discretio
est. Aliter enim bonum Deum dicimus, aliter hominem:
aliter justum Deum appellamus, aliter hominem.
Similiter et sapientem Deum aliter dicimus,
aliter hominem. Quod et in Evangelio docemur: <hi>Estote ergo et vos perfecti, sicut et pater vester qui in
coelis est, perfectus est 
 <note>(Matth. V, 48)</note>
            </hi>. Ipsum Paulum
<pb n="0148C"/>
lego perfectum et non perfectum. Nam cum dixisset: <hi>Non quod jam acceperim, aut jam perfectus sim:
sequor autem si comprehendam 
 <note>(Phil. III, 12)</note>
            </hi>, statim
subjecit: <hi>Quicumque ergo perfecti sumus <note>(Ibid., 15)</note>
            </hi>.
Duplex enim forma perfectionis: alia medios, alia
plenos numeros habens: alia hic, alia ibi: alia secundum
hominis possibilitatem, alia secundum perfectionem
futuri. Deus autem justus per omnia, sapiens
super omnia, perfectus in omnibus.</p>
          </div3>
<div3>
            <head>12.</head>
            <p>
 Inter ipsos quoque homines distantia est. Aliter
Daniel sapiens, de quo dictum est: <hi>Quis Daniele
sapientior <note>(Ezech. XXVIII, 3)</note>
            </hi>? Aliter alii sapientes,
aliter Salomon, qui repletus est sapientia super
omnem sapientiam antiquorum, et super omnes sapientes
Aegypti <note>(III Reg. IV, 29 et seq.)</note>. Aliud est
enim communiter sapere, aliud sapere perfecte.
 Qui communiter sapit, pro temporalibus sapit, pro
<pb n="0148D"/>
se sapit; ut alteri aliquid detrahat, et sibi adjungat.
Qui perfecte sapit, nescit sua spectare commoda:
<pb n="0149A"/>
sed ad illud quod aeternum est, quod decorum atque
honestum, toto affectu intendit, quaerens non quod
sibi utile est, sed quod omnibus.</p>
          </div3>
<div3>
            <head>13.</head>
            <p>
 Itaque haec sit formula, ut inter duo illa,
honestum atque utile, errare nequeamus; eo quod <emph>111</emph> 
 justus nihil alteri detrahendum putet, nec alterius
incommodo suum commodum augeri velit.
Hanc formam tibi praescribit Apostolus dicens: <hi>Omnia licent, sed non omnia expediunt: omnia licent,
sed non omnia aedificant. Nemo quod suum est quaerat,
sed quod alterius 
 <note>(I Cor. X, 22)</note>
            </hi>; hoc est nemo commodum
suum quaerat, sed alterius: nemo honorem
suum quaerat, sed alterius. Unde et alibi dicit: <hi>Alter
alterum existimantes superiorem sibi, non quae
sua sunt singuli cogitantes, sed quae aliorum (Philipp.
<pb n="0149B"/>
II, 3, 4)</hi>.</p>
          </div3>
<div3>
            <head>14.</head>
            <p>
 Nemo etiam suam gratiam quaerat, nemo suam
laudem, sed alterius. Quod evidenter etiam in Proverbiis
declaratum possumus advertere, dicente
sancto per Salomonem Spiritu: <hi>Fili, si sapiens fueris,
tibi sapiens eris et proximis; si autem malus evaseris,
solus hauries mala <note>(Prov. IX, 12)</note>
            </hi>. Sapiens
enim aliis consulit, sicut justus; quando quidem
consors sui est, utriusque forma virtutis.
</p>
          </div3>
        </div2>

<div2>
          <head>CAPUT III.</head>
<p> <hi>Praemissum de non quaerendo proprio emolumento
praeceptum urgetur, primum a Christi exemplo, tum
ab interpretatione nominis, denique ab ipsa membrorum
forma et usibus. Unde ostendit quam flagitiosum
sit alienae utilitati detrahere; cum hoc scelere
<pb n="0149C"/>
naturalis lex aeque ac divina violetur, atque insuper
illud amittatur quo praestamus caeteris animantibus,
ad postremum leges civiles cum summa infamia
conculcentur.</hi> </p>
<div3>
            <head>15.</head>
            <p>
 Si quis igitur vult placere omnibus, per omnia
quaerat non quod sibi utile est, sed quod multis,
sicut quaerebat et Paulus. Hoc est enim conformari
Christo, alienum non quaerere, nihil alteri detrahere,
ut acquirat sibi <note>(Philipp. II, 6 et seq.)</note>.
Christus enim Dominus cum esset in Dei forma,
exinanivit se, ut formam susciperet hominis, quam
operum suorum locupletaret virtutibus. Tu ergo
spolias, quem Christus induit? Tu exuis, quem vestivit
Christus? Hoc enim agis, quando alterius detrimento
tua commoda augere expetis.
<pb n="0149D"/>
</p>
          </div3>
<div3>
            <head>16. </head>
            <p>
Considera, o homo, unde nomen sumpseris;
ab humo utique, quae nihil cuiquam eripit, sed
omnia largitur omnibus, et diversos in usum omnium
animantium fructus ministrat. Inde appellata humanitas
specialis et domestica virtus hominis, quae
consortem adjuvet.</p>
          </div3>
<div3>
            <head>17.</head>
            <p>
 Ipsa te doceat forma tui corporis, membrorumque
usus. Numquid membrum tuum alterius
<pb n="0150A"/>
membri officia sibi vindicat, aut oculus officium oris,
aut os oculi officium sibi vindicat, aut manus pedum ministerium,
aut pes manuum? Quin etiam ipsae manus
dextera ac sinistra dispartita habent officia pleraque,
ut si usum commutes utriusque, adversum naturam
sit; priusque totum hominem exuas, quam
membrorum tuorum ministeria convertas: si aut de
sinistra cibum suggeras, aut de dextera fungaris ministerio
sinistrae, ut reliquias ciborum abluas nisi
forte poscat necessitas.</p>
          </div3>
<div3>
            <head>18.</head>
            <p>
 Finge hanc et da oculo virtutem, ut possit detrahere
sensum capiti, auditum auribus, <emph>112</emph> menti
cogitationes, odoratum naribus, ori saporem, et sibi
conferat; nonne omnem statum dissolvet naturae?
Unde pulchre Apostolus ait: <hi>Si totum corpus oculus,
<pb n="0150B"/>
ubi auditus? Si totum auditus, ubi odoratus <note>(I Cor.
XII, 17)</note>
            </hi>? Omnes ergo unum corpus sumus et diversa
membra, sed omnia corpori necessaria; non enim
potest membrum de membro dicere: Non est mihi
necessarium. Quin etiam ipsa quae videntur infirmiora
membra esse, multo magis necessaria sunt, et majorem
plerumque tuendi se requirunt sollicitudinem.
Et si quid dolet membrum unum, compatiuntur ei
membra omnia.</p>
          </div3>
<div3>
            <head>19.</head>
            <p>
 Unde quam grave est ut detrahamus aliquid
ei, cui nos compati oportet: et cui debemus consortium
ministerii, ei fraudi et noxae simus! Haec utique
lex naturae est, quae nos ad omnem astringit humanitatem,
ut alter alteri tamquam unius partes corporis
invicem deferamus. Nec detrahendum quidquam
<pb n="0150C"/>
putemus, cum contra naturae legem sit non juvare.
Sic enim nascimur ut consentiant membra membris,
et alterum alteri adhaereat, et obsequantur sibi mutuo
ministerio. Quod si unum desit officio suo, impediantur
caetera: ut si eruat oculum manus, nonne
sibi operis sui usum negavit? Si pedem vulneret,
quantorum sibi actuum profectum inviderit? Et
quanto gravius est totum hominem quam unum
membrum detrahi? Jam si in uno membro totum
corpus violatur, utique in uno homine communio
totius humanitatis solvitur; violatur natura generis
humani, et sanctae Ecclesiae congregatio, quae in
unum connexum corpus atque compactum unitate
fidei et charitatis assurgit: Christus quoque Dominus,
qui pro universis mortuus est, mercedem sanguinis
<pb n="0150D"/>
sui evacuatam dolebit.</p>
          </div3>
<div3>
            <head>20.</head>
            <p>
 Quid! quod etiam ipsa lex Domini hanc formam
tenendam edocet, ut nihil alteri detrahas, tui
commodi servandi gratia, cum dicit: <hi>Non transferas
terminos, quos statuerunt patres tui <note>(Prov. XXII, 28)</note>
            </hi>;
cum vitulum errantem fratris tui reducendum praecipit <note>(Exod. XXIII, 4)</note>,
cum furem mori jubet <note>(Exod.
XXII, 2)</note>, cum vetat mercenarium debita mercede
<pb n="0151A"/>
fraudari, cum pecuniam sine usuris reddendam censuit <note>(Levit. XIX, 13)</note>.
Subvenire enim non habenti
humanitatis est: duritiae autem plus extorquere
quam dederis <note>(Deut. XXIII, 19)</note>. Etenim si ideo
auxilio tuo erit opus, quia non habuit unde de suo
redderet; nonne impium est ut sub humanitatis simulatione
amplius ab eo poscas, qui non habebat
unde minus solveret? Absolvis igitur alteri debitotorem,
ut condemnes tibi: et hanc humanitatem vocas,
ubi est iniquitatis auctio?</p>
          </div3>
<div3>
            <head>21.</head>
            <p>
 Hoc praestamus caeteris animantibus, quod alia
genera animantium conferre aliquid nesciunt: ferae
autem eripiunt, homines tribuunt. Unde et Psalmista
ait: <hi>Justus miseretur, et tribuit <note>(Psal. XXXVI, 21)</note>
            </hi>.
Sunt tamen quibus et ferae conferant. Si quidem collatione
<pb n="0151B"/>
sobolem suam nutriunt, et aves cibo suo pullos
satiant suos: homini autem soli tributum est, ut
omnes tamquam suos pascat. Debet istud ipso naturae
jure. Quod si non licet non dare, quomodo detrahere
licet? Nec ipsae leges <emph>113</emph> nos docent? ea quae detracta
sunt alicui, cum injuria personae, aut rei ipsius
cumulo, restitui jubent; quo furem a detrahendo, aut
poenis deterreant, aut mulcta revocent.</p>
          </div3>
<div3>
            <head>22.</head>
            <p>
 Pone tamen quod aliquis possit aut poenam non
timere, aut mulctae illudere; numquid dignum est
 ut aliqui alteri detrahant? Servile hoc vitium, et familiare
ultimae conditioni; adeo contra naturam, ut
inopia magis hoc extorquere videatur, quam natura
suadere. Servorum tamen occulta furta, divitum rapinae
publicae.
<pb n="0151C"/>
</p>
          </div3>
<div3>
            <head>23. </head>
            <p>
Quid autem tam contra naturam, quam violare
alterum tui commodi causa; cum pro omnibus
excubandum, subeundas molestias, suscipiendum
laborem naturalis affectus persuadeat: et gloriosum
unicuique ducatur, si periculis propriis quaerat universorum
tranquillitatem: multoque sibi unusquisque
arbitretur gratius excidia patriae repulisse, quam
propria pericula: praestantiusque esse existimet quod
operam suam patriae impenderit, quam si in otio
positus tranquillam vitam voluptatum copiis functus
egisset.
</p>
          </div3>
        </div2>

<div2>
          <head>CAPUT IV.</head>
<p> <hi>Ubi strictius ostensum est eum qui commodi sui causa
<pb n="0152A"/>
noceat alteri, graves conscientiae suae paenas luiturum,
colligitur uni utile nihil esse, quod itidem non sit
omnibus: atque adeo propositae a philosophis de
naufragis duobus quaestioni locum non esse apud
Christianos, quibus ubique charitas atque humilitas
exercendae sunt.</hi> </p>
<div3>
            <head>24.</head>
            <p>
 Hinc ergo colligitur quod homo, qui secundum
naturae formatus est directionem, ut obediat ei,
nocere non possit alteri: quod si cui noceat, naturam
violet: neque tantum esse commodi quod adipisci
sese putet, quantum incommodi, quod ex eo
sibi accidat. Quae enim poena gravior, quam interioris
vulnus conscientiae? Quod severius judicium,
quam domesticum, quo unusquisque sibi est reus,
seque ipse arguit quod injuriam fratri indigne fecerit?
<pb n="0152B"/>
Quod non mediocriter Scriptura commendat
dicens: <hi>Ex ore stultorum baculum contumeliae <note>(Prov.
XIV, 3)</note>
            </hi>. Stultitia igitur condemnatur, quia contumeliam
facit. Nonne hoc magis fugiendum, quam
mors, quam dispendium, quam inopia, quam exsilium,
quam debilitatis dolor? Quis enim vitium
corporis, aut patrimonii damnum non levius ducat
vitio animi, et existimationis dispendio? <emph>114</emph>
</p>
          </div3>
<div3>
            <head>25.</head>
            <p>
 Liquet igitur id spectandum et
tenendum omnibus, quod eadem singulorum sit
utilitas, quae sit universorum: nihilque judicandum
utile, nisi quod in commune prosit. Quomodo
enim potest uni prodesse? Quod inutile sit omnibus,
nocet. Mihi certe non videtur, qui inutilis est
omnibus, sibi utilis esse posse. Etenim si una lex
<pb n="0152C"/>
naturae omnibus, una utique utilitas universorum,
ad consulendum utique omnibus naturae lege constringimur.
Non est ergo ejus qui consultum velit
alteri secundum naturam, nocere ei adversus legem
naturae.</p>
          </div3>
<div3>
            <head>26.</head>
            <p>
 Etenim si hi qui in stadio currunt, ita feruntur
praeceptis informari atque instrui, ut unusquisque
celeritate non fraude contendat, cursuque,
quantum potest, ad victoriam properet; supplantare
autem alterum aut manu dejicere non ausit: quanto
magis in hoc cursu vitae istius, sine fraude alterius et
circumscriptione gerenda nobis victoria est?</p>
          </div3>
<div3>
            <head>27.</head>
            <p>
 Quaerunt aliqui, si sapiens in naufragio positus
<pb n="0153A"/>
insipienti naufrago tabulam extorquere possit,
utrum debeat? Mihi quidem, etsi praestabilius communi
videatur usui sapientem de naufragio quam
insipientem evadere; tamen non videtur quod vir
christianus, et justus, et sapiens, quaerere sibi vitam
aliena morte debeat: utpote qui etiam si latronem
armatum incidat, ferientem referire non possit;
ne dum salutem defendit, pietatem contaminet. De
quo in Evangelii libris aperta et evidens sententia
est: <hi>Reconde gladium tuum; omnis enim qui gladio
percusserit gladio ferietur <note>(Matth. XXVI, 52)</note>
            </hi>. Quis
latro detestabilior, quam persecutor qui venerat ut
Christum occideret? Sed noluit se Christus persecutorum
defendi vulnere, qui voluit suo vulnere omnes
sanare.
<pb n="0153B"/>
</p>
          </div3>
<div3>
            <head>28. </head>
            <p>
Cur enim te potiorem altero judices, cum viri
sit christiani praeferre sibi alterum, nihil sibi arrogare,
nullum sibi honorem assumere, non vindicare
meriti sui pretium? Deinde cur non tuum tolerare
potius incommodum, quam alienum commodum diripere
assuescas? Quid tam adversus naturam, quam
non esse contentum eo quod habeas, aliena quaerere,
ambire turpiter? Nam si honestas secundum naturam,
omnia enim fecit Deus bona valde, turpitudo utique
contraria est. Non potest ergo honestati convenire et
turpitudini, cum haec inter se discreta naturae lege
sint.
<emph>115</emph> </p>
          </div3>
        </div2>

<div2>
          <head>CAPUT V.</head>
<p> <hi>Justum nihil agere quod sit contra officium, etiamsi
latendi spem habuerit; ad hoc ipsum significandum
<pb n="0153C"/>
fabulam de Gygis annulo excogitatam esse a philosophis,
qua explosa, Davidis ac Joannis Baptistae
certa et vera exempla proferuntur.</hi> </p>
<div3>
            <head>29.</head>
            <p>
 Sed jam ut etiam in hoc libro ponamus fastigium,
in quo velut in fine disputationis nostrae dirigamus
sententiam: ut nihil expetendum sit, nisi quod
honestum. Nihil agit sapiens, nisi quod cum sinceritate,
sine fraude sit: neque quidquam facit, in quo
se crimine quoquam obliget, etiamsi latere possit.
Sibi enim est reus priusquam caeteris; nec tam pudenda
<pb n="0154A"/>
apud eum publicatio flagitii, quam conscientia
est. Quod non fictis fabulis, ut philosophi disputabant,
sed verissimis justorum virorum exemplis
docere possumus.</p>
          </div3>
<div3>
            <head>30.</head>
            <p>
 Non igitur ego simulabo terrae hiatum, quae magnis
quibusdam dissiluerit soluta imbribus, in quem
descendisse Gyges, atque ibi fabularum illum
equum aeneum offendisse a Platone inducitur, qui in
lateribus suis fores haberet: quas ubi aperuit, animadvertit
annulum aureum in digito mortui hominis,
cujus illic exanimum corpus jaceret, aurique avarum
sustulisse annulum. Sed cum se ad pastores recepisset
regios de quorum ipse numero foret, casu quodam,
 quod palam ejus annuli ad palmam converterat,
ipse omnes videbat, atque a nullo videbatur:
<pb n="0154B"/>
deinde cum in locum suum revocasset annulum,
videbatur ab omnibus. Cujus solers factus miraculi,
per annuli opportunitatem reginae stupro potitus,
necem regi intulit, caeterisque interemptis, quos necandos
putaverat, ne sibi impedimento forent, Lydiae
regnum adeptus est.</p>
          </div3>
<div3>
            <head>31.</head>
            <p>
 Da, inquit, hunc annulum sapienti, ut beneficio
ejus possit latere, cum deliquerit: non enim
minus fugiet peccatorum contagium, quam si non
possit latere. Non enim latebra sapienti spes impunitatis,
sed innocentia est. Denique <hi>lex non justo, sed
injusto posita est <note>(I Tim. I, 9)</note>
            </hi>; quia justus legem
habet mentis suae, et aequitatis ac justitiae suae normam:
ideoque non terrore poenae revocatur a culpa,
sed honestatis regula.
<pb n="0154C"/>
</p>
          </div3>
<div3>
            <head>32. </head>
            <p>
Ergo ut ad propositum redeamus, non fabulosa
pro veris, sed vera pro fabulosis exempla proferam.
Quid enim mihi opus est fingere hiatum terrae,
equum aeneum, annulumque aureum in digito defuncti
repertum; cujus annuli tanta sit vis, ut pro
arbitrio suo qui eum sit indutus annulum, <emph>116</emph> appareat,
cum velit: cum autem nolit, e conspectu se
praesentium subtrahat, ut praesens non possit videri?
 Nempe eo tendit istud, utrum sapiens etiam si isto
utatur annulo, quo possit propria flagitia celare, et
<pb n="0155A"/>
regnum assequi; nolitne peccare, et gravius ducat
sceleris contagium poenarum doloribus: an vero spe
impunitatis utatur ad perpetrandum scelus? Quid,
inquam, mihi opus est figmento annuli, cum possim
docere ex rebus gestis quod vir sapiens cum sibi in
peccato non solum latendum, sed etiam regnandum
videret, si peccatum admitteret; contra autem periculum
salutis cerneret, si declinaret flagitium; elegerit
tamen magis salutis periculum, ut vacaret flagitio,
quam flagitium quo sibi regnum pararet?</p>
          </div3>
<div3>
            <head>33.</head>
            <p>
 Denique David cum fugeret a facie regis Saul,
quod eum rex cum tribus millibus virorum electorum
ad inferendam necem in deserto quaereret, ingressus
in castra regis, cum dormientem offendisset, non
solum ipse non percussit, sed etiam protexit; ne ab
<pb n="0155B"/>
aliquo qui simul ingressus fuerat, perimeretur. Nam
cum diceret ei Abessa: <hi>Conclusit hodie Dominus inimicum
tuum in manibus tuis, et nunc occidam eum?
respondit: Non consumas eum, quoniam quis injiciet
manum suam in christum Domini, et purus erit?</hi> Et
addidit: <hi>Vivit Dominus, quoniam nisi Dominus percusserit
illum, aut nisi hora illius venerit, ut moriatur, 
 aut in pugna discesserit, et apponatur mihi; non sit
a Domino injicere manum meam in christum Domini <note>(I Reg. XXVI, 8 et seq.)</note>
            </hi>.</p>
          </div3>
<div3>
            <head>34.</head>
            <p>
 Itaque non permisit necari eum, sed solam
lanceam quae erat ad caput ejus, et lenticulam sustulit.
Itaque dormientibus cunctis, egressus de castris
transivit in cacumen montis, et coarguere coepit stipatores
regios, et praecipue principem militiae Abner,
<pb n="0155C"/>
quod nequaquam fidam custodiam regi et domino suo
adhiberet: denique demonstraret, ubi esset lancea
regis, vel lenticula quae erat ad caput ejus. Et appellatus
a rege lanceam reddidit: <hi>Et Dominus,</hi> inquit, <hi>restituat unicuique justitias suas, et fidem suam: sicut
tradidit te Dominus in manus meas, et nolui 
 vindicare
manu mea in christum Domini.</hi> Et cum haec diceret,
timebat tamen insidias ejus, et fugit, sedem exsilio
mutans. Nec tamen salutem praetulit innocentiae,
cum jam secundo facultate sibi tributa regis necandi,
noluisset uti occasionis beneficio: quae et securitatem
salutis metuenti, et regnum offerebat exsuli.</p>
          </div3>
<div3>
            <head>35.</head>
            <p>
 Ubi opus fuit Joanni Gygeo annulo, qui si
tacuisset, non esset occisus ab Herode <note>(Marc. VI, 18)</note>?
<pb n="0156A"/>
Praestare hoc illi potuit silentium suum, ut et videretur
et non occideretur: sed quia non solum <emph>117</emph> peccare
se propter salutis defensionem passus non est, sed ne
alienum quidem peccatum ferre ac perpeti potuit; ideo
in se causam necis excitavit. Certe hoc negare non possunt
potuisse fieri ut taceret, qui de illo Gyge negant
potuisse fieri ut annuli beneficio absconderetur.</p>
          </div3>
<div3>
            <head>36.</head>
            <p>
 Sed fabula, etsi vim non habet veritatis, hanc
tamen rationem habet, ut si possit celare se vir
justus; tamen ita peccatum declinet, quasi celare
non possit: nec personam suam indutus annulum,
sed vitam suam Christum indutus abscondat, sicut
Apostolus ait: <hi>Quia vita nostra abscondita est cum
Christo in Deo <note>(Coloss. III, 3)</note>
            </hi>. Nemo ergo hic fulgere
quaerat, nemo sibi arroget, nemo se jactet
<pb n="0156B"/> <note>(Luc. IX, 36)</note>.
Nolebat se Christus hic cognosci,
nolebat praedicari in Evangelio nomen suum, cum
in terris versaretur: venit ut lateret saeculum hoc.
Et nos ergo simili modo abscondamus vitam nostram
Christi exemplo, fugiamus jactantiam, praedicari
non exspectemus. Melius est hic esse in humilitate,
ibi in gloria. <hi>Cum Christus,</hi> inquit, <hi>apparuerit,
tunc et vos cum illo apparebitis in gloria <note>(Coloss.
III, 4)</note>
            </hi>.
</p>
          </div3>
        </div2>

<div2>
          <head>CAPUT VI.</head>
<p> <hi>Praevalere apud nos emolumentum non oportere. Quid
obtendere soleant qui a frumentis lucrum captant:
quidve illis debeat responderi? Ubi eisdem Evangelica
parabola et Salomonis effata sub oculis ponuntur.</hi> </p>
<div3>
            <head>37. </head>
<p>
              <pb n="0156C"/>Non vincat igitur honestatem utilitas, sed
honestas utilitatem: hanc dico utilitatem, quae aestimatur
secundum vulgi opinionem. Mortificetur avaritia,
moriatur concupiscentia. Sanctus in negotiationem
introisse se negat; quia pretiorum captare
incrementa non simplicitatis, sed versutiae est. Et
alius ait: <hi>Captans pretia frumenti, maledictus in plebe
est <note>(Prov. XI, 26)</note>
              </hi>.</p>
          </div3>
<div3>
            <head>38.</head>
            <p>
 Definita est sententia, nihil disputationi relinquens,
 quale controversum genus solet dicendi
esse, cum alius allegat agriculturam laudabilem
apud omnes haberi, fructus terrae simplices
esse, plus qui seminaverit eo probatiorem fore,
 uberiores reditus industriae non fraudari, negligentiam
<pb n="0157A"/>
magis et incuriam ruris inculti reprehendi
solere.</p>
          </div3>
<div3>
            <head>39.</head>
            <p>
 Aravi, inquit, studiosius, uberius seminavi,
diligentius excolui, bonos collegi proventus, sollicitius
recondidi, servavi fideliter, provide custodivi.
Nunc in tempore famis vendo, subvenio esurientibus:
vendo frumentum non alienum, sed
meum; non pluris quam caeteri, immo etiam minori
pretio. Quid hic fraudi est, cum multi possent
periclitari, si non haberent quod emerent? Num industria
in crimen vocatur? Num diligentia reprehenditur?
Num providentia vituperatur? Fortasse
dicat: Et Joseph <emph>118</emph> frumenta in abundantia collegit,
in charitate vendidit. Num charius aliquis
emere compellitur? Num vis adhibetur emptori?
<pb n="0157B"/>
Omnibus defertur emendi copia, nulli irrogatur injuria.</p>
          </div3>
<div3>
            <head>40.</head>
            <p>
 His igitur quantum cujusque fert ingenium
disputatis, exsurgit alius, dicens: Bona quidem
agricultura, quae fructus ministrat omnibus, quae
simplici industria accumulat terrarum fecunditatem,
nihil doli, nihil fraudi interserens. Denique
si quid vitii fuerit, plus dispendii est; quia si bene
aliquis seminaverit, melius metet: si sincerum tritici
granum severit, puriorem ac sinceram messem
colligit. Fecunda terra multiplicatum reddit, quod
acceperit: fidelis ager feneratos solet restituere proventus.</p>
          </div3>
<div3>
            <head>41.</head>
            <p>
 De reditibus igitur uberis glebae exspectare
debes tui mercedem laboris, de fertilitate pinguis
<pb n="0157C"/>
soli justa sperare compendia. Cur ad fraudem convertis
 naturae industriam? Cur invides usibus hominum
 publicos partus? Cur populis minuis abundantiam?
Cur affectas inopiam? Cur optari facis a
pauperibus sterilitatem? Cum enim non sentiunt
beneficia fecunditatis, te auctionante pretium, te
condente frumentum, optant potius nihil nasci,
quam te de fame publica negotiari. Ambis frumentorum
indigentiam, alimentorum penuriam, uberes
soli partus ingemiscis, fles publicam fertilitatem,
horrea frugum plena deploras, exploras quando sterilior
proventus sit, quando exilior partus. Votis
tuis gaudes arrisisse maledictum, ut nihil cuiquam
nasceretur. Tunc messem tuam venisse laetaris, tunc
tibi de omnium miseria congeris opes: et hanc tu
<pb n="0157D"/>
industriam vocas, hanc diligentiam nominas, quae
calliditatis versutia, quae astutia fraudis est; et hoc
tu remedium vocas, quod est commentum nequitiae.
Latrocinium hoc, an fenus appellem? Captantur
tamquam latrocinii tempora, quibus in viscera hominum
<pb n="0158A"/>
durus insidiator obrepas. Augetur pretium
tamquam sorte cumulatum fenoris, quo periculum
capitis acervatur. Tibi conditae frugis multiplicatur
usura: tu frumentum quasi fenerator occultas, quasi
venditor auctionaris. Quid imprecaris male omnibus,
quia major futura sit fames, quasi nihil frugum supersit,
quasi infecundior annus sequatur? Lucrum
tuum damnum publicum est.</p>
          </div3>
<div3>
            <head>42.</head>
            <p>
 Joseph sanctus omnibus aperuit horrea, non
clausit: nec pretia captavit annonae, sed perenne
subsidium collocavit: nihil sibi acquisivit, sed quemadmodum
fames etiam in posterum vinceretur,
provida ordinatione disposuit <note>(Gen. XLI, 56)</note>.</p>
          </div3>
<div3>
            <head>43.</head>
            <p>
 Legisti quemadmodum hunc frumentarium
pretii captatorem exponat in Evangelio Dominus Jesus,
<pb n="0158B"/>
cujus possessio divites fructus attulit, et ille
quasi egens dicebat: <hi>Quid faciam? Non habeo quo
congregem, destruam horrea, et majora faciam <note>(Luc.
XII, 17, 18)</note>
            </hi>; <emph>119</emph> cum scire non posset, utrum sequenti
nocte anima sua ab eo reposceretur. Nesciebat
quid faceret: quasi ei alimenta deessent, haerebat
ambiguo. Non capiebant horrea annonam, et ille
se egere credebat.</p>
          </div3>
<div3>
            <head>44.</head>
            <p>
 Recte igitur Salomon: <hi>Qui continet,</hi> inquit, <hi>frumentum, relinquet illud nationibus 
 <note>(Prov. XI, 26)</note>
            </hi>,
non haeredibus, quoniam avaritiae emolumentum ad
successorum jura non pervenit. Quod non legitime
acquiritur, quasi ventis quibusdam, ita extraneis
diripientibus dissipatur. Et addidit: <hi>Captans annonam
maledictus in plebe est: benedictio autem ejus
<pb n="0158C"/>
qui participat <note>(Ibid.)</note>
            </hi>. Vides ergo quod largitorem
frumenti esse deceat, non pretii captatorem. Non
est igitur ista utilitas, in qua plus honestati detrahitur,
quam utilitati adjungitur.
</p>
          </div3>
        </div2>

<div2>
          <head>CAPUT VII.</head>
<p> <hi>Peregrinos tempore famis ex urbe neutiquam expellendos.
Egregium hac in re christiani senis consilium
refertur: cui opponitur indignum facinus Romae admissum;
nec non utroque inter se comparato, primum
cum honestate atque utilitate conjunctum fuisse
ostenditur, secus vero secundum.</hi> </p>
<div3>
            <head>45.</head>
            <p>
 Sed et illi qui peregrinos urbe prohibent,
nequaquam probandi: expellere eo tempore quo
debent juvare, separare a commerciis communis
parentis, fusos omnibus partus negare, inita jam
<pb n="0158D"/>
consortia vivendi averruncare: cum quibus fuerint
communia jura, cum his nolle in tempore necessitatis
subsidia partiri. Ferae non expellunt feras, et
homo excludit hominem. Fere ac bestiae communem
putant omnibus victum, quem terra ministrat. Illae
<pb n="0159A"/>
etiam conformem sui generis adjuvant, homo impugnat,
qui nihil a se alienum debet credere quidquid
humani est.</p>
          </div3>
<div3>
            <head>46.</head>
            <p>
 Quanto ille rectius, qui cum jam provecta
processisset aetate, et famen toleraret civitas, atque
(ut in talibus solet) peterent vulgo ut peregrini
 urbe prohiberentur, praefecturae urbanae curam
caeteris majorem sustinens, convocavit honoratos
et locupletiores viros, poposcit ut in medium consulerent,
 dicens quam immane esse peregrinos
ejici, quam hominem ab homine exui, qui cibum
morienti negaret. Canes ante mensam impastos esse
non patimur, et homines excludimus: quam inutile
quoque tot populos mundo perire, quos dira conficiebat
tabes: quantos urbi suae perire, qui solerent
<pb n="0159B"/>
adjumento esse, <emph>120</emph> vel in conferendis subsidiis,
vel in celebrandis commerciis: neminem famem
alienam juvare: protrahere ut plurimum diem posse,
non inopiam repellere; immo tot cultoribus exstinctis,
tot agricolis occidentibus, occasura in perpetuum
subsidia frumentaria. Hos igitur excludimus,
qui victum nobis inferre consuerunt: hos nolumus
in tempore necessitatis pascere, qui nos omni
aetate paverunt? Quanta sunt quae ab ipsis nobis
hoc ipso tempore ministrantur! <hi>Non in solo pane vivit
homo <note>(Deut. VIII, 3)</note>
            </hi>. Nostra illic familia, plerique
etiam nostri parentes sunt. Reddamus quod accepimus.</p>
          </div3>
<div3>
            <head>47.</head>
            <p>
 Sed veremur ne cumulemus inopiam. Primum
omnium misericordia numquam destituitur, sed adjuvatur.
<pb n="0159C"/>
Deinde subsidia annonae, quae his impartienda
sunt, collatione redimamus, reparemus auro.
Numquid his deficientibus, non alii nobis redimendi
cultores videntur? Quanto vilius est pascere, quam
emere cultorem! Ubi etiam repares, ubi invenias
quem reformes? Adde si invenias, quod ignarum,
et alieni usus, numero possis substituere, non
cultui.
<pb n="0160A"/>
</p>
          </div3>
<div3>
            <head>48. </head>
            <p>
Quid plura? Collato auro, coacta frumenta
sunt. Ita nec abundantiam urbis minuit, et peregrinis
alimoniam subministravit. Quantae hoc commendationis
apud Deum fuit sanctissimo seni, quantae
apud homines gloriae! Hic magnus vere probatus,
qui vere potuit imperatori dicere, demonstrans provinciae
totius populos: Hos tibi omnes reservavi,
hi vivunt beneficio tui senatus, hos tua curia morti
abstulit.</p>
          </div3>
<div3>
            <head>49.</head>
            <p>
 Quanto hoc utilius quam illud quod proxime
Romae factum est, ejectos esse urbe amplissima,
qui jam plurimam illic aetatem transegerant,
flentes cum filiis abiisse, quibus velut civibus amoliendum
exsilium deplorarent, interruptas complurium
necessitudines, diremptas affinitates! Et certe
<pb n="0160B"/>
arriserat anni fecunditas, invectitio urbs sola
egebat frumento: potuisset juvari, si peteretur ab
Italis frumentum, quorum filii expellebantur. Nihil
hoc turpius, excludere quasi alienum, et exigere
quasi suum. Quid illum ejicis, qui de suo pascitur?
Quid illum ejicis, qui te pascit? Servum retines,
trudis parentem? Frumentum suscipis, nec affectum
impertis? Victum extorques, nec rependis gratiam?</p>
          </div3>
<div3>
            <head>50.</head>
            <p>
 Quam deforme hoc, quam inutile! Quomodo?
enim potest utile esse quod non decet? <emph>121</emph> Quantis
 corporatorum subsidiis dudum Roma fraudata
est? Potuit et illos non amittere, et evadere famem,
exspectatis ventorum opportunis flatibus, et speratarum
commeatu navium.</p>
          </div3>
<div3>
            <head>51.</head>
            <p>
 Quam vero illud superius honestum atque utile!
<pb n="0160C"/>
Quid enim tam decorum atque honestum, quam
collatione locupletum juvari egentes, ministrari victum
es urientibus; nulli cibum defore? Quid tam utile,
quam cultores agro reservari, non interire plebem
rusticanorum?</p>
          </div3>
<div3>
            <head>52.</head>
            <p>
 Quod honestum igitur, et utile est: et quod
utile, honestum. Et contra quod inutile, indecorum;
quod autem indecorum, id etiam inutile.
</p>
          </div3>
        </div2>

<div2>
          <head>CAPUT VIII.</head>

<pb n="0161A"/>
<p> <hi>Eos qui honestum utili anteponant a Deo probari, Josue,
Caleb, et aliorum exploratorum patere exemplis.</hi> </p>
<div3>
            <head>53.</head>
            <p>
 Quando majores nostri servitio exire potuissent,
nisi id non solum turpe, sed etiam inutile credidissent
regi servire Aegyptiorum <note>(Exod. XII, 34 et
seq.)</note>?</p>
          </div3>
<div3>
            <head>54.</head>
            <p>
 Jesus quoque et Caleb missi ad explorandam
terram, uberem quidem terram, sed a ferocissimis
inhabitari gentibus nuntiaverunt. Terrore belli populus
infractus, recusabat terrae ejus possessionem <note>(Num. XIII, 28 et seq.)</note>.
Suadebant missi exploratores
Jesus et Caleb terram esse utilem: indecorum putabant
cedere nationibus: lapidari potius eligebant,
quod minabatur populus, quam decedere de honestate.
<pb n="0161B"/>
Dissuadebant alii; plebs reclamabat, dicens
adversus diras et asperas gentes bellum fore, cadendum
sibi in praelio, mulieres suas et pueros direptioni
futuros.</p>
          </div3>
<div3>
            <head>55.</head>
            <p>
 Exarsit Domini indignatio, ut omnes vellet
perdere: sed rogante Moyse, temperavit sententiam,
ultionem distulit, satis esse perfidis supplicii judicans,
etsi parceret interim, nec percuteret incredulos, ad
eam tamen terram quam recusaverant, propter incredulitatis
suae pretium non pervenirent: sed pueri
et mulieres qui non immurmuraverant, vel sexu, vel
aetate veniabiles, caperent ejus terrae promissam
haereditatem. Denique quicumque erant a vigesimo
anno et supra in deserto, eorum membra ceciderunt,
sed aliorum dilata est poena. Qui autem ascenderunt
<pb n="0161C"/>
cum Jesu, et dissuadendum putaverunt, plaga magna
statim mortui sunt: Jesus vero et Caleb cum innoxia
aetate vel sexu in terram promissionis intraverunt <note>(Num. XIV, 6 et seq.)</note>.</p>
          </div3>
<div3>
            <head>56.</head>
            <p>
 Pars igitur melior gloriam saluti praetulit,
deterior salutem honestati. Divina autem sententia
eos probavit, qui honesta utilibus praestare arbitrabantur:
eos vero condemnavit, apud quos ea quae
videbantur saluti potius quam honestati accommoda,
praeponderabant.
<emph>122</emph> </p>
          </div3>
        </div2>

<div2>
          <head>CAPUT IX.</head>
<p> <hi>Fraudes et turpia lucra maxime dedecere clericos, quorum
est utilitati omnium inservire: illos in causis
pecuniariis intervenire nequaquam debere, secus vero
in capitalibus. Eisdem ne cui, etiam lacessiti, noceant,
<pb n="0161D"/>
exemplum David; neu autem vitam honestati
praeferant, caedes Nabuthe proponitur.</hi> </p>
<div3>
            <head>57.</head>
            <p>
 Nihil itaque deformius quam nullum habere
<pb n="0162A"/>
amorem honestatis, et usu quodam degeneris mercaturae,
quaestu sollicitari ignobili, avaro aestuare corde,
diebus ac noctibus hiare in alieni detrimenta patrimonii,
non elevare animum ad honestatis nitorem,
non considerare verae laudis pulchritudinem.</p>
          </div3>
<div3>
            <head>58.</head>
            <p>
 Hinc nascuntur aucupio quaesitae haereditates,
continentiae atque gravitatis simulatione captatae:
quod abhorret a proposito christiani viri; omne enim
quod arte elicitum, et fraude compositum est, caret
merito simplicitatis. In ipsis qui nullum Ecclesiastici
ordinis officium receperint, incongrua judicatur affectatae
ambitio haereditatis. In supremo fine vitae
positos suum habere judicium, ut libere testentur
quod sentiunt, qui postea non sunt emendaturi: cum
honestum non sit competentia compendia aliis
<pb n="0162B"/>
vel debita, vel parata avertere; cum vel sacerdotis
vel ministri sit prodesse, si fieri potest, omnibus,
obesse nemini.</p>
          </div3>
<div3>
            <head>59.</head>
            <p>
 Denique <note>(14, quaest. 5, cap. Denique)</note> si non
potest alteri subveniri, nisi alter laedatur, commodius
est neutrum juvari, quam gravari alterum.
Ideoque in causis pecuniariis intervenire non est sacerdotis:
in quibus non potest fieri, quin frequenter
laedatur alter qui vincitur, quoniam intercessoris beneficio
se victum arbitratur. Sacerdotis est igitur
nulli nocere, prodesse velle omnibus: posse autem
solius est Dei. Nam in causa capitis nocere ei quem
juvare debeas periclitantem, non sine peccato est
gravi: in causa autem pecuniae odia quaerere, insipientiae
est; cum pro salute hominis graves frequenter
<pb n="0162C"/>
fiant molestiae: in quo etiam periclitari gloriosum
sit. Proposita igitur forma in sacerdotis officio
teneatur; ut nulli noceat, ne lacessitus quidem, et
aliqua injuria offensus. Bonus enim est vir qui dixit: <hi>Si reddidi retribuentibus mihi mala 
 <note>(Psal. VII, 5)</note>
            </hi>. Quae
enim est gloria, si eum non laedimus, qui nos non
laeserit? Sed illa virtus est, si laesus remittas.</p>
          </div3>
<div3>
            <head>60.</head>
            <p>
 Quam honestum, quod cum potuisset regi
inimico nocere, maluit parcere <note>(I Reg. XXIV, 5 et
seq.)</note>! Quam etiam utile, quia successori hoc profuit,
ut discerent omnes fidem regi proprio servare, nec
usurpare imperium, sed vereri! Itaque et honestas
utilitati praelata est, et utilitas secuta honestatem est. <emph>123</emph>
</p>
          </div3>
<div3>
            <head>61.</head>
            <p>
 Parum est quod pepercit, addidit quod
etiam in bello doluit occisum, et flebiliter deploravit
<pb n="0162D"/>
dicens: <hi>Montes qui estis in Gelbeal, neque ros, neque
pluvia cadat super vos. Montes mortis, quoniam ibi
sublata est protectio potentium, protectio Saul. Non
<pb n="0163A"/>
est unctus in oleo et sanguine vulneratorum, et ex adipe
belligerantium. Sagitta Jonathae non est reversa retro,
et gladius Saul non est reversus vacuus. Saul et
Jonathas speciosi et charissimi, inseparabiles in vita
sua, et in morte non sunt separati. Super aquilas leviores,
super leones potentiores. Filiae Israel, plorate super
Saul, qui vestiebat vos vestimenta coccinea cum ornamento
vestro, qui imponebat aurum super vestimenta
vestra. Quomodo ceciderunt potentes in media pugna?
Jonathas in morte vulneratus est. Doleo in te,
frater meus, Jonatha, speciosus mihi valde. Ceciderat
amor tuus in me, sicut amor mulierum. Quomodo ceciderunt
potentes, et perierunt arma concupiscenda <note>(II Reg. I, 21 et seq.)</note>
            </hi> 
?</p>
          </div3>
<div3>
            <head>62.</head>
            <p>
 Quae mater sic unicum defleret filium quemadmodum
<pb n="0163B"/>
hic deflevit inimicum? Quis gratiae auctorem
tantis prosequeretur laudibus, quantis iste
prosecutus est insidiatorem capitis sui? Quam pie
doluit, quanto ingemuit affectu! Aruerunt montes
prophetico maledicto, et divina vis sententiam maledicentis
implevit. Itaque pro regiae necis spectaculo
poenam elementa solverunt.</p>
          </div3>
<div3>
            <head>63.</head>
            <p>
 Quid vero sancto Nabuthe, quae fuit causa
mortis, nisi honestatis contemplatio? Nam cum ab
eo vineam rex posceret, pecuniam daturum se pollicens;
indecorum pretium pro paterna recusavit
haereditate, maluitque morte declinare hujusmodi
turpitudinem. <hi>Non mihi,</hi> inquit, <hi>faciat Dominus, ut
dem tibi haereditatem patrum meorum <note>(III Reg. XXI,
3)</note>
            </hi>; hoc est, tantum mihi opprobrium non fiat, non
<pb n="0163C"/>
permittat Deus tantum extorqueri flagitium. Non
utique de vitibus dicit, neque enim de vitibus cura
est Deo, neque de terreno spatio, sed de jure loquitur
patrum. Potuit utique alteram vineam de vineis
regis accipere, et amicus esse; in quo non mediocris
saeculi hujus utilitas aestimari solet: sed quod
turpe erat, judicavit non videri utile: maluitque periculum
 cum honestate subire, quam utilitatem cum
opprobrio: vulgarem utilitatem loquor, non illam
in qua etiam honestatis gratia est.</p>
          </div3>
<div3>
            <head>64.</head>
            <p>
 Denique et ipse rex potuit extorquere, sed
impudens arbitrabatur, sed occisum doluit. Dominus
quoque mulieris immanitatem, quae honestatis immemor
turpe antetulit lucrum, congruo supplicio
plectendam annuntiavit.
<pb n="0163D"/>
</p>
          </div3>
<div3>
            <head>65. </head>
            <p>
Turpis est itaque
 omnis fraus. Denique
etiam in rebus vilibus exsecrabilis est staterae fallacia,
<pb n="0164A"/>
et fraudulenta mensura. Si in foro rerum venalium,
in usu commerciorum fraus plectitur, potestne
irreprehensibilis videri inter officia <emph>124</emph> virtutum?
Clamabat Salomon: <hi>Pondus magnum et exiguum,
et mensurae duplices immundae sunt coram
Domino <note>(Prov. XX, 10)</note>
            </hi>. Supra quoque ait: <hi>Statera
adultera, abominatio est Domino, pondus autem
aequum acceptabile est illi <note>(Prov. XI, 1)</note>
            </hi>.
</p>
          </div3>
        </div2>

<div2>
          <head>CAPUT X.</head>
<p> <hi>De fraude in omni contractu fugienda non solum in politico
jure cautum esse, verum etiam in sacris litteris,
ut Josue ac Gabaonitarum patet exemplo.</hi> </p>
<div3>
            <head>66.</head>
            <p>
 In omnibus igitur decora est fides, justitia
grata, mensura aequitatis jucunda. Quid autem loquar
de contractibus caeteris, ac maxime de coemptione
<pb n="0164B"/>
praediorum, vel transactionibus, atque pactis?
 Nonne formulae sunt, dolum malum abesse:
eumque cujus dolus fuerit deprehensus, duplici poenae
obnoxium fore? Ubique igitur honestatis praeponderat
consideratio, quae dolum excludit, fraudem
ejicit? Unde recte generalem David propheta prompsit
sententiam dicens: <hi>Nec fecit proximo suo malum <note>(Psal. XIV, 3)</note>
            </hi>.
Non solum itaque in contractibus
(in quibus etiam vitia eorum quae veneant, prodi
jubentur, ac nisi intimaverit venditor, quamvis in
jus emptoris transcripserit, doli actione vacuantur),
sed etiam generaliter in omnibus dolus abesse
debet: aperienda simplicitas, intimanda veritas est.</p>
          </div3>
<div3>
            <head>67.</head>
            <p>
 Veterem autem istam de dolo non jurisperitorum
formulam, sed patriarcharum sententiam
<pb n="0164C"/>
Scriptura divina evidenter expressit in libro Testamenti
veteris, qui Jesu Nave inscribitur. Nam cum
exisset fama per populos, siccatum esse mare in Hebraeorum
transitu, fluxisse aquam de petra, de coelo
diurnam ministrari alimoniam tot populi millibus
abundantem; corruisse muros Hierico sacro tubarum
 sono, ictu et ululatu plebis arietatos; Hethaeorum
quoque regem victum, et suspensum in ligno
usque ad vesperam: Gabaonitae metuentes validam
manum, venerunt cum versutia, simulantes se de
terra longinqua esse, diuque peregrinatos dirupisse
calceamenta, detrivisse amictus vestium, quarum veterascentium
indicia monstrarent; causam autem
tanti laboris, emerendae pacis, et ineundae cum Hebraeis
esse amicitiae cupiditatem; et coeperunt ab
<pb n="0164D"/>
Jesu Nave poscere, ut secum firmaret societatem.
Et quia adhuc erat ignarus locorum, atque incolarum
<pb n="0165A"/>
inscius, non cognovit fraudes eorum, neque
Deum interrogavit: sed cito credidit.</p>
          </div3>
<div3>
            <head>68.</head>
            <p>
 Adeo sancta erat illis temporibus fides eorum,
ut fallere aliquos posse non crederetur. Quis hoc
reprehendat in sanctis, qui caeteros de suo affectu
aestimant; et quia ipsis amica est veritas, mentiri
neminem putant, fallere quid sit <emph>125</emph> ignorant: libenter
credunt quod ipsi sunt, nec possunt suspectum
habere quod non sunt. Hinc Salomon ait: <hi>Innocens
credit omni verbo <note>(Prov. XIV, 15; 22, q. 4, c.
Innocens)</note>.</hi> Non vituperanda facilitas, sed laudanda
bonitas. Hoc est innocentem esse ignorare quod noceat:
et si circumscribitur ab aliquo; de omnibus
tamen bene judicat, qui fidem esse in omnibus arbitratur.
<pb n="0165B"/>
</p>
          </div3>
<div3>
            <head>69. </head>
            <p>
Hac igitur mentis suae devotione inclinatus ut
crederet, testamentum disposuit, pacem dedit, confirmavit
societatem. Sed ubi in terras eorum ventum
est, deprehensa fraude, quod cum essent finitimi,
advenas se esse simulaverant, circumscriptum sese
populus patrum indignari coepit. Jesus tamen pacem
quam dederat, revocandam non censuit; quia firmata
erat sacramenti religione; ne dum alienam
perfidiam arguit, suam fidem solveret. Mulctavit
tamen eos vilioris obsequio ministerii. Clementior
sententia, sed diuturnior; manet enim officiis poena
veteris astutiae, haereditario in hunc diem ministerio
deputata <note>(Josue IX, 15 et seq.)</note>.
</p>
          </div3>
        </div2>

<div2>
          <head>CAPUT XI.</head>
<p> <hi>Inductis per reticentiam rhetoricam fraudum quarumdam
<pb n="0165C"/>
exemplis, eas atque alias omnes apertius in
Scriptura damnari ostenditur.</hi> </p>
<div3>
            <head>70.</head>
            <p>
 Non ego in haereditatibus adeundis digitorum
percussiones, et nudi successoris saltationes
notabo; nam haec etiam vulgo notabilia: non simulatae
piscationis compositas copias, ut emptoris illiceretur
affectus. Cur enim tam studiosus luxuriae
ac deliciarum repertus est, ut hujusmodi fraudem
pateretur?</p>
          </div3>
<div3>
            <head>71.</head>
            <p>
 Quid mihi tractare de Syracusano illo amoeno
secretoque secessu, et de Siculi hominis ealliditate:
qui cum peregrinum aliquem reperisset, cognito
quod cupidus esset hortorum venalium, ad
coenam in hortos rogaverit: promisisse invitatum,
postridie venisse: offendisse illic magnam piscatorum
<pb n="0165D"/>
multitudinem, exquisitis copiis adornatum convivium,
in prospectu coenantium ante hortulos compositos
piscatores, ubi numquam ante jaciebant
<pb n="0166A"/>
retia: unusquisque quod ceperat, certatim offerebat
epulantibus: supra mensam pisces ingerebantur,
oculos recumbentium resilientes verberabant. Mirari
hospes tantam copiam piscium, tantumque
numerum cymbarum. Responsum quaerenti, aquationem
illic esse, dulcis aquae gratia innumerabiles
eo pisces convenire. Quid multa? Pellexit hospitem,
ut sibi extorqueret hortos: vendere volens cogitur,
 pretium gravatus suscipit.</p>
          </div3>
<div3>
            <head>72.</head>
            <p>
 Sequenti die ad hortos emptor cum amicis venit,
navigium nullum invenit. Percontanti num aliqua
piscatoribus eo esset die feriarum solemnitas,
respondetur nulla, nec umquam illic <emph>126</emph> praeter
hesternum diem piscari solitos. Quam hic redarguendi
haberet auctoritatem doli, qui tam turpe
<pb n="0166B"/>
captarit aucupium deliciarum? Qui enim alterum
peccati arguit, ipse a peccato debet alienus esse.
Non ergo hujusmodi nugas ego in hanc Ecclesiasticae
censionis auctoritatem vocabo, quae generaliter condemnat
omnem lucri turpis appetentiam, brevique
sermonis compendio excludit levitatem ac versutiam.</p>
          </div3>
<div3>
            <head>73.</head>
            <p>
 Nam de illo quid loquar, qui de eo testamento
quod ab aliis licet factum, falsum tamen cognoverit,
haereditatem sibi aut legatum vindicet, et
lucrum quaerat alieno crimine: cum etiam leges
publicae eum qui sciens falso utitur, tamquam reum
facinoris astringant? Regula autem justitiae manifesta
est, quod a vero declinare virum non deceat
bonum, nec damno injusto afficere quemquam, nec
doli aliquid annectere fraudisve componere.
<pb n="0166C"/>
</p>
          </div3>
<div3>
            <head>74. </head>
            <p>
Quid evidentius eo quod Ananias <note>(Act. V, 1 et
seq.)</note>, qui fraudavit de pretio agri sui, quem ipse
vendiderat, et portionem pretii tamquam summae
totius numerum ante pedes posuit apostolorum, sicut
reus fraudis interiit? Licuit utique illi nihil offerre,
et hoc sine fraude fecisset. Sed quia fraudem
admiscuit, non liberalitatis gratiam reportavit, sed
fallaciae poenam exsolvit.</p>
          </div3>
<div3>
            <head>75.</head>
            <p>
 Et Dominus in Evangelio cum dolo accedentes
repudiabat, dicens: <hi>Vulpes foveas habent <note>(Matth.
VIII, 20)</note>
            </hi>; quoniam in simplicitate cordis, et innocentia
nos jubet vivere. David quoque ait: <hi>Sicut
novacula acuta fecisti dolum <note>(Psal. LI, 4)</note>
            </hi>; nequitiae
arguens proditorem, eo quod instrumentum hujusmodi
ad hominis adhibetur ornatum, et plerumque
<pb n="0166D"/>
ulcerat. Si quis igitur praetendat gratiam, et dolum
nectat proditoris exemplo, ut eum quem protegere
debeat, prodat ad mortem; instrumenti istius
<pb n="0167A"/>
comparatione censetur, quod ebriae mentis et titubantis
vitio manus vulnerare consuevit. Sicut iste
malitiae ebrius vino, per funestae proditionis indicium
 Abimelech sacerdoti necem detulit, eo quod
Prophetam hospitio recepisset, quem rex invidiae
accensus stimulis persequebatur <note>(I Reg. XXII)</note>.
</p>
          </div3>
        </div2>

<div2>
          <head>CAPUT XII.</head>
<p> <hi>Nihil promittendum quod sit inhonestum, nec si quid
injustum juraveris, id observandum; contra quam
peccasse Herodes demonstratur. Culpatur etiam votum
a Jephthe nuncupatum, itemque alia omnia quae
sibi exsolvi Deus nolit. Denique filia ejusdem Jephthe
cum duobus Pythagoraeis componitur ac praeponitur.</hi> </p>
<div3>
            <head>76.</head>
            <p>
 Purum igitur ac sincerum oportet esse affectum,
ut unusquisque <note>(22, q. 4, c. Unusquisque)</note> 
<pb n="0167B"/>
simplicem sermonem proferat, vas suum in sanctitate
possideat, nec fratrem circumscriptione verborum
inducat, nihil promittat inhonestum: ac si
promiserit, <emph>127</emph> tolerabilius est promissum non
facere, quam facere quod turpe sit.</p>
          </div3>
<div3>
            <head>77.</head>
            <p>
 Saepe plerique constringunt seipsos jurisjurandi
sacramento: et cum ipsi cognoverint promittendum
non fuisse; sacramenti tamen contemplatione
faciunt quod spoponderunt: sicut de Herode
supra scripsimus <note>(Sup. c. 9)</note>, qui saltatrici praemium
turpiter promisit, crudeliter solvit. Turpe, quod
regnum pro saltatione promittitur: crudele, quod
mors prophetae pro jurisjurandi religione donatur.
Quanto tolerabilius tali fuisset perjurium sacramento?
Si tamen perjurium posset dici, quod ebrius
<pb n="0167C"/>
inter vina juraverat, quod eviratus inter saltantium
choros promiserat. Infertur disco prophetae caput:
et hoc aestimatum est fidei esse, quod amentiae
fuit.</p>
          </div3>
<div3>
            <head>78.</head>
            <p>
 Neque umquam adducar ut credam non incaute
principem promisisse Jephthe, ut immolaret
Deo quidquid sibi revertenti intra limen domus suae
occurreret; cum et ipsum voti poenituerit sui, postquam
filia occurrit sibi. Denique conscidit vestimenta
sua, et dixit: <hi>Heu me! filia mea, impedisti
mihi, stimulus doloris facta es mihi <note>(Judic. XI, 35)</note>
            </hi>.
Qui licet pio metu ac formidine acerbitatem durae
solutionis impleverit; tamen luctum annuum etiam
posteris deplorandum statuit ac dereliquit. Dura
<pb n="0168A"/>
promissio, acerbior solutio, quam necesse habuit
lugere etiam ipse qui fecit. Denique factum est praeceptum
et decretum in Israel ex diebus in dies: <hi>Ambulabant,</hi> 
inquit, <hi>filiae populi Israel, lugentes filiam
Jephthe Galaaditidis quatuor diebus in anno <note>(Ibid.,
40)</note>
            </hi>. Non possum accusare virum qui necesse habuit
implere quod voverat; sed tamen miserabilis necessitas,
quae solvitur parricidio <note>(22, q. 4, cap.
Unusquisque, § Miserabilis)</note>.</p>
          </div3>
<div3>
            <head>79.</head>
            <p>
 Melius est non vovere, quam vovere id quod
sibi cui promittitur, nolit exsolvi. Denique in Isaac
habemus exemplum <note>(Gen. XXII, 13)</note>, pro quo arietem
Dominus statuit immolari sibi. Non semper igitur
promissa solvenda omnia sunt <note>(22, q. 4, cap.
Non semper)</note>. Denique ipse Dominus frequenter suam
<pb n="0168B"/>
mutat sententiam, sicut Scriptura indicat. Nam et in
eo libro qui inscribitur Numeri, proposuerat percutere
morte et perdere populum: sed postea rogatus
a Moyse, reconciliatus est populo suo <note>(Num. XVI,
12 et seq.)</note>. Et iterum ad Moysen et Aaron ait: <hi>Dividite
vos de medio Synagogae ejus, et consummabo eos
simul <note>(Num. XVI, 21)</note>
            </hi>. Quibus discedentibus de
coetu, Dathan et Abiron subito impios terra praerupto
soluta hiatu absorbuit.</p>
          </div3>
<div3>
            <head>80.</head>
            <p>
 Praecellentius et antiquius istud exemplum de
filia Jephthe, quam illud quod memorabile habetur
apud philosophos de duobus Pythagoraeis quorum
alter cum a tyranno Dionysio capitis damnatus esset,
praescripto mortis die, poposcit ut domum pergendi
ei facultas daretur, quo commendaret suos:
<pb n="0168C"/>
ac ne revertendi <emph>128</emph> nutaret fides, vadem mortis
obtulit, ea conditione ut si ipse deforet ad constitutum
diem, vas ejus sibi pro eo moriendum agnosceret.
Nec qualitatem sponsionis qui offerebatur recusavit,
constantique animo diem necis praestolabatur.
Itaque alter se non subtraxit, alter ad diem
recepit. Quod eousque fuit mirabile, ut tyrannus
eos sibi in amicitiam adscisceret, quorum urgebat
periculum.</p>
          </div3>
<div3>
            <head>81.</head>
            <p>
 Quod ergo in spectatis et eruditis viris plenum
miraculi est, hoc in virgine multo magnificentius,
multoque illustrius deprehenditur, quae
ingemiscenti patri ait: <hi>Fac mihi ut exivit de ore tuo <note>(Jud. XI, 36 et seq.)</note>
            </hi>.
Sed spatium duorum poposcit
<pb n="0169A"/>
mensium, ut cum aequalibus conventum ageret in
montibus, quae virginitatem ejus praedestinatam
neci pio affectu prosequerentur. Nec fletus aequalium
movit puellam, nec dolor flexit, nec gemitus
retardavit, nec dies praeteriit, nec fefellit hora. Rediit
ad patrem, quasi ad votum rediret, et voluntate
propria cunctantem impulit, fecitque arbitratu
spontaneo, ut quod erat impietatis fortuitum, fieret
pietatis sacrificium.
</p>
          </div3>
        </div2>

<div2>
          <head>CAPUT XIII.</head>
<p> <hi>Juditham cum multa pericula pro honestate subiisset,
multiplicem reportasse utilitatem.</hi> </p>
<div3>
            <head>82.</head>
            <p>
 Ecce tibi Judith se offert mirabilis, quae formidatum
populis virum Holophernem adit, Assyriorum
triumphali septum caterva. Quem primo formae
<pb n="0169B"/>
gratia et vultus decore perculit, deinde sermonis
circumscripsit elegantia <note>(Judith X, 12 et seq.)</note>. Primus
triumphus ejus fuit, quod integrum pudorem
de tabernaculo hostis revexit: secundus, quod femina
de viro reportavit victoriam, fugavit populos
consilio suo <note>(Judith XIII, 20)</note>.</p>
          </div3>
<div3>
            <head>83.</head>
            <p>
 Horruerunt Persae audaciam ejus. Utique quod
in illis Pythagoraeis duobus mirantur, non expavit
mortis periculum, sed nec pudoris, quod est gravius
bonis feminis: non unius ictum carnificis, sed
nec totius exercitus tela trepidavit. Stetit inter cuneos
bellatorum femina, inter victricia arma, secura
mortis. Quantum ad molem spectat periculi,
moritura processit: quantum ad fidem, dimicatura.</p>
          </div3>
<div3>
            <head>84.</head>
            <p>
 Honestatem igitur secuta est Judith, et dum
<pb n="0169C"/>
eam sequitur, utilitatem invenit. Honestatis enim
fuit prohibere ne populus Dei se profanis dederet,
ne ritus patrios et sacramenta proderet; ne sacras
virgines, viduas graves, pudicas matronas barbaricae
subjiceret impuritati; ne obsidionem deditione
solveret: honestatis fuit se malle pro omnibus periclitari,
ut omnes eximeret periculo <note>(Judith VIII,
10 et seq.)</note>.</p>
          </div3>
<div3>
            <head>85.</head>
            <p>
 Quanta honestatis auctoritas, ut consilium <emph>129</emph> 
 de summis rebus femina sibi vindicaret, nec
principibus populi committeret! Quanta honestatis
auctoritas, ut Deum adjutorem praesumeret: quanta
gratia, ut inveniret!
</p>
          </div3>
        </div2>

<div2>
          <head>CAPUT XIV.</head>
<p>
            <pb n="0169D"/> <hi>Elisaei factum quam honestum atque utile fuerit. Ejusdem
cum decantato Graecorum facinore comparatio.
Joannem pro honestate vitam impendisse: nec non
Susannam eadem causa se mortis periculo objecisse.</hi> </p>
<div3>
            <head>86.</head>
            <p>
 Quid vero Elisaeus nisi honestatem secutus est,
cum exercitum Syriae, qui ad obsidendum eum venerat,
captivum introduxit in Samariam, cujus oculos
<pb n="0170A"/>
caecitate obduxerat, et dixit: <hi>Domine, aperi oculos
eorum, ut videant, et viderunt <note>(IV Reg. VI, 18 et seq.)</note>
            </hi>?
Itaque cum rex Israel percutere ingressos vellet, eamque
sibi dari a propheta facultatem posceret; respondit
non percutiendos, quorum captivitatem non esset
manu operatus, armisque bellicis, sed magis subsidio
alimentorum juvandos. Denique epularibus refecti
copiis, numquam postea in terram Israel piratae Syriae
revertendum putarunt.</p>
          </div3>
<div3>
            <head>87.</head>
            <p>
 Quanto hoc sublimius, quam illud Graecorum
 quod cum duo populi adversum se de gloria imperioque
decertarent, et alter ex his haberet copiam
quemadmodum naves alterius populi clanculo exureret,
turpe credidit: maluitque minus posse honeste,
quam plus turpiter. Et isti quidem sine flagitio hoc
<pb n="0170B"/>
facere nequibant, ut eos qui consummandi belli Persici
gratia in societatem convenerant, hac fraude deciperent;
quam licet possent negare, non possent
tamen non erubescere: Elisaeus autem non fraude,
deceptos licet, sed potestate Domini percussos, maluit
tamen servare quam perdere; quia decorum foret
hosti parcere, et adversario donare vitam, quam potuisset
auferre nisi pepercisset.</p>
          </div3>
<div3>
            <head>88.</head>
            <p>
 Liquet igitur id quod decorum est, semper
esse utile. Nam et Judith sancta decoro contemptu
propriae salutis solvit obsidionis periculum, et publicam
honestate propria acquisivit utilitatem: et
Elisaeus gloriosius ignovit, quam perculit: et utilius
reservavit hostes quos ceperat.</p>
          </div3>
<div3>
            <head>89.</head>
            <p>
 Quid autem aliud Joannes nisi honestatem
<pb n="0170C"/>
consideravit? ut inhonestas nuptias etiam in rege non
posset perpeti, dicens: <hi>Non licet tibi illam uxorem
habere <note>(Marc. XIV, 4)</note>
            </hi>. Potuit tacere, nisi indecorum
sibi judicasset mortis metu verum non dicere, inclinare
regi propheticam auctoritatem, adulationem
subtexere. Sciebat utique moriturum se esse, quia
regi adversabatur: sed honestatem saluti praetulit.
Et tamen quid utilius quam quod passionis viro sancto
advexit gloriam?</p>
          </div3>
<div3>
            <head>90.</head>
            <p>
 Sancta quoque Susanna denuntiato falsi testimonii
terrore, cum hinc se videret urgeri <emph>130</emph> periculo,
inde opprobrio, maluit honesta morte vitare
opprobrium, quam studio salutis turpem vitam subire
ac sustinere. Itaque dum honestati intendit, etiam
vitam reservavit: quae si id quod sibi videbatur ad
<pb n="0170D"/>
vitam utile praeoptavisset, non tantam reportasset
gloriam: immo etiam id quod non solum inutile, sed
etiam periculosum foret, poenam criminis forsitan
non evasisset <note>(Dan. XIII)</note>. Advertimus igitur
quia id quod turpe est, non possit esse utile: neque
rursus id quod honestum est, inutile; quia complex
honestatis est semper utilitas, et utilitatis honestas.
</p>
          </div3>
        </div2>

<div2>
          <head>CAPUT XV.</head>

<pb n="0171A"/>
<p> <hi>Relato Romanorum generoso consilio, maximam fuisse
Moysi honestatis curam, ex ejus factis declaratur.</hi> </p>
<div3>
            <head>91.</head>
            <p>
 Memorabile ferunt rhetores, quod dux Romanorum
cum ad eum adversarii regis medicus venisset,
pollicens daturum se regi venenum, vinctum eum ad
hostem remiserit. Et revera praeclarum, ut qui virtutis
certamen susceperat nollet fraude vincere. Non enim
in victoria honestatem ponebat, sed ipsam, nisi honestate
quaesitam, victoriam turpem pronuntiabat.</p>
          </div3>
<div3>
            <head>92.</head>
            <p>
 Redeamus ad nostrum Moysen, atque ad superiora
revertamur; ut quanto praestantiora, tanto antiquiora
promamus. Nolebat Aegypti rex populum
dimittere patrum. Dixit Moyses sacerdoti Aaron, ut
extenderet virgam suam super omnes aquas Aegypti.
<pb n="0171B"/>
Extendit Aaron, et conversa est aqua fluminis in sanguinem,
et nemo poterat bibere aquam, omnesque
Aegyptii siti peribant: sincera autem fluenta patribus
abundabant <note>(Exod. VII, 20)</note>. Jactaverunt favillam in
coelum, et facta sunt ulcera, et vesicae candentes
in hominibus et quadrupedibus <note>(Exod. IX, 10 et seq.)</note>.
Deduxerunt grandinem in igne flammeo, contrita
erant super terram omnia. Rogavit Moyses, et universa
in suam gratiam reverterunt: grando sedata
est, sanata ulcera, solitos potus flumina praebuerunt <note>(Ibid. 30)</note>.</p>
          </div3>
<div3>
            <head>93.</head>
            <p>
 Iterum caligantibus tenebris operta erat terra
per triduum, ex quo Moyses manum levaverat, et
tenebras infuderat <note>(Exod. X, 22)</note>. Moriebatur omne
primogenitum Aegypti, cum Hebraeorum omnis esset
<pb n="0171C"/>
inoffensa progenies. Rogatus Moyses, ut his quoque
finem exitiis daret, oravit et impetravit <note>(Exod. XII,
29 et seq.)</note>. In illo praedicandum, quod a fraudis consortio
temperaverit: in hoc mirabile quoniam divinitus
intentata supplicia virtute propria etiam ab hoste detorserit,
vere nimium, sicut scriptum est, mansuetus
et mitis. Sciebat quod fidem rex non servaret promissis;
tamen honestum putabat ut rogatus oraret,
laesus benediceret, appetitus remitteret <note>(Num. XII, 3)</note>.</p>
          </div3>
<div3>
            <head>94.</head>
            <p>
 Projecit virgam, et serpens factus est, qui devoravit
serpentes Aegyptiorum <note>(Exod. VII, 12)</note>: significans
quod Verbum caro fieret, quae serpentis diri
venena <emph>131</emph> vacuaret per remissionem et indulgentiam
peccatorum. Virga est enim Verbum directum,
regale, plenum potestatis, insigne imperii. Virga
<pb n="0171D"/>
serpens facta est, quoniam qui erat Filius Dei ex
Deo Patre natus, Filius hominis factus est, natus ex
Virgine: qui quasi serpens exaltatus in cruce, medicinam
vulneribus infudit humanis. Unde et ipse
Dominus ait: <hi>Sicut Moyses exaltavit serpentem in deserto,
ita exaltari oportet Filium hominis <note>(Joan. III, 14)</note>
            </hi>.</p>
          </div3>
<div3>
            <head>95.</head>
            <p>
 Denique et alterum signum ad Dominum Jesum
<pb n="0172A"/>
pertinet, quod fecit Moyses: <hi>Manum suam misit
in sinum, et protulit eam, et facta est manus ejus sicut
nix. Iterum misit, et protulit eam, et erat sicut
carnis humanae species <note>(Exod. IV, 6, 7)</note>
            </hi>; significans Domini
Jesu primum fulgorem Divinitatis, postea susceptionem
carnis, in qua fide credere omnes gentes
populosque oporteret. Merito manum misit, quia
dextera Dei Christus est, in cujus divinitate et incarnatione
si quis non crediderit, quasi reprobus flagellatur:
sicut iste rex qui quoniam signis non credidit
evidentibus, postea flagellatus orabat, ut veniam mereretur.
Quantus igitur honestatis affectus esse debeat,
ex his probatur, et eo maxime quod se objiciebat pro
populo, dicens ut remitteret populo Deus, aut certe
de libro viventium se deleret.
</p>
          </div3>
        </div2>

<div2>
          <head>CAPUT XVI.</head>

<pb n="0172B"/>
<p> <hi>Paucis de Tobia injectis, Raguelem honestate philosophis
antecelluisse evincitur.</hi> </p>
<div3>
            <head>96.</head>
            <p>
 Tobis quoque formam expressit honestatis
evidentius, cum relicto convivio mortuos sepeliret,
et ad cibos pauperis mensae invitaret inopes <note>(Tobiae
II, 2 et seq.)</note>. Raguel praecipue, qui contemplatione
honestatis, cum rogaretur ut filiam suam in conjugium
daret, vitia quoque filiae non tacebat; ne circumvenire
petitorem videretur tacendo. Itaque cum
Tobis filius Tobis posceret ut sibi daretur puella,
respondit lege quidem ipsi eam deberi tamquam propinquo,
sed dedisse se eam jam sex viris, et omnes
eos esse mortuos. Justus itaque vir plus alienis timebat,
et malebat innuptam sibi manere filiam, quam
<pb n="0172C"/>
propter nuptias ejus extraneos periclitari <note>(Tobiae VII,
13 et seq.)</note>.</p>
          </div3>
<div3>
            <head>97.</head>
            <p>
 Quam breviter absolvit omnes quaestiones philosophorum.
 Illi de vitiis tractant domorum, tegenda
an prodenda a venditore videantur: noster iste nec
filiae vitia celanda arbitratus est. Et certe non ipse
affectabat ut eam traderet, sed rogabatur. Quanto
utique iste honestior sit illis, dubitare non possumus,
si conferamus quanto praestantior sit filiae causa,
quam rei venalis pecunia.
<emph>132</emph> </p>
          </div3>
        </div2>

<div2>
          <head>CAPUT XVII.</head>
<p> <hi>Quanto honestatis studio antiqui patres in captivitatem
abituri, sacrum ignem occuluerint.</hi> </p>
<div3>
            <head>98.</head>
            <p>
 Consideremus aliud quod in captivitate gestum,
summum tenuit honestatis decorem. Nullis enim adversis
<pb n="0172D"/>
honestas impeditur, quae in his eminet, et
magis praecellit quam in prosperis. Inter vincula
itaque, inter arma, flammas, servitutem, quae liberis
omni supplicio gravior est, inter poenas morientium,
excidia patriae, vivorum formidinem, sanguinem
peremptorum, non excidit tamen cura honestatis
majoribus nostris: sed inter eversae patriae cineres
<pb n="0173A"/>
et favillas in affectibus piis resplenduit et refulsit.</p>
          </div3>
<div3>
            <head>99.</head>
            <p>
 Nam cum in Persidem ducerentur patres nostri,
qui tunc Dei omnipotentis cultores erant, acceptum
ignem de altari sacerdotes Domini occulte in valle
absconderunt. Erat illic velut patens puteus, aquae
secessu infrequens, nec populari usui patens, ignoto
et ab arbitris remoto loco: ibi obsignaverunt indicio
sacro pariter ac silentio ignem reconditum <note>(II Mach. I, 19 et seq.)</note>.
Non illis studio fuit aurum
defodere, argentum abscondere, quod servarent
posteris suis: sed inter extrema sua honestatis curam
habentes, sacrum ignem servandum putarunt; ne
eum vel impuri contaminarent, vel defunctorum sanguis
exstingueret, vel deformium ruinarum acervus
aboleret.
<pb n="0173B"/>
</p>
          </div3>
<div3>
            <head>100. </head>
            <p>
Abierunt itaque in Persidem sola religione
liberi; quoniam sola illis per captivitatem extorqueri
nequivit. Post vero plurimum temporis, quando
placuit Deo, dedit hanc mentem regi Persarum, ut
restaurari in Judea templum, et legitimos reparari
Hierosolymis ritus juberet. Cujus gratia muneris
Neemiam sacerdotem rex Persarum direxit. At ille
secum deduxit sacerdotum illorum nepotes, qui profecturi
de patrio solo, sacrum ne periret ignem absconderant.
Venientes autem, ut patrum sermone est
proditum, non invenerunt ignem, sed aquam. Et cum
deesset ignis, quo adolerent altaria, haurire eos
aquam Neemias sacerdos, sibique deferre, et aspergere
super ligna jussit. Tunc, visu mirabile! cum
esset coelum intextum nubibus, sol repente illuxit,
<pb n="0173C"/>
accensus est magnus ignis; ita ut omnes in tam evidenti
Domini gratia factum stupentes, laetitia perfunderentur.
Orabat Neemias, psallebant sacerdotes
 hymnum Deo. Utque consumptum est sacrificium,
jussit iterum Neemias residua aqua majores perfundi
lapides: quo facto flamma accensa est, lumen autem
refulgens ab altari consummatum illico est.</p>
          </div3>
<div3>
            <head>101.</head>
            <p>
 Hoc patefacto indicio, rex Persarum eo loco
in quo ignis fuerat absconditus, et postea reperta est
aqua, templum fieri mandavit, cui <emph>133</emph> inferebantur
dona plurima. Appellaverunt autem illud qui erant
cum sancto Neemia, ephthar, quod interpretationem
habet purificationis: a plurimis nephthe vocatur.
Invenitur autem in descriptionibus Hieremiae
prophetae, quod jusserit accipere de igne eos qui
<pb n="0173D"/>
postea essent futuri. Hic est ignis qui cecidit super
<pb n="0174A"/>
sacrificium Moysi, et consumpsit illud, sicut scriptum
est: <hi>Quia exivit ignis a Domino, et consumpsit universa
quae erant super altare holocausta <note>(Levit. IX, 24)</note>
            </hi>.
Hoc igne oportebat sanctificari sacrificium; ideoque
et in filios Aaron qui alienum ignem inferre voluerunt,
exivit iterum ignis a Domino et consumpsit
eos, ita ut mortui extra castra projicerentur <note>(Levit.
X, 1 et seq.)</note>.
</p>
            <p>101*. Veniens autem Hieremias in locum, invenit
domum in modum speluncae, et tabernaculum et arcam,
et altare incensi intulit illuc, et obstruxit ostium: quod
cum hi qui simul venerant, curiosius perscrutarentur,
ut notarent sibi locum; nequaquam comprehendere
atque invenire potuerunt. Ut autem cognovit
Hieremias quod affectassent, dixit: Ignotus erit locus,
<pb n="0174B"/>
donec congreget Deus congregationem populi,
et propitius fiat. Tunc Deus ostendet haec, et apparebit
majestas Domini <note>(II Mach. II, 5 et seq.)</note>.</p>
</div3>
        </div2>

<div2>
          <head>CAPUT XVIII.</head>
<p> <hi>Superioris eventus, ac potissimum oblati a Neemia
sacrificii narratione Spiritum sanctum, Christianorumque
baptisma significari: et eodem etiam Moysis
et Eliae sacrificium, atque historiam Noe referri.</hi> </p>
<div3>
            <head>102.</head>
            <p>
 Congregationem populi tenemus, propitiationem
Domini Dei nostri agnoscimus, quam propitiator
in sua operatus est passione. Arbitror quod
nec ignem istum possimus ignorare, cum legerimus
quia baptizat Dominus Jesus in Spiritu sancto et igni,
sicut in Evangelio dixit Joannes <note>(Joan. I, 33)</note>. Merito
consumebatur sacrificium, quoniam pro peccato
<pb n="0174C"/>
erat. Ille autem ignis typus Spiritus sancti fuit, qui
descensurus erat post Domini ascensionem, et remissurus
peccata omnium: qui quasi ignis inflammat
animum ac mentem fidelem. Unde ait Hieremias
accepto Spiritu: <hi>Et factum est in corde meo
ut ignis ardens, flammigerans in ossibus meis: et dissolutus
sum undique, et ferre non possum <note>(Jer. XX, 9)</note>
            </hi>.
Sed etiam in Actibus apostolorum cum descendisset
super apostolos Spiritus, et plerosque, qui
exspectabant promissa Domini, tamquam ignem
 dispersas esse linguas legimus. Denique sic vaporabatur
singulorum animus, ut musto repleti esse
aestimarentur, qui acceperant linguarum diversitatem <note>(Act. II, 4 et seq.)</note>.</p>
          </div3>
<div3>
            <head>103.</head>
            <p>
 Quid ergo sibi vult esse quod ignis aqua
<pb n="0174D"/>
factus est, et aqua ignem excitavit; nisi quia spiritalis
<pb n="0175A"/>
gratia per ignem exurit, per aquam mundat
peccata nostra? Eluitur enim peccatum, et exuritur.
Unde et Apostolus ait: <hi>Uniuscujusque</hi> <emph>134</emph> <hi>opus
quale sit, ignis probabit <note>(I Cor. III, 13)</note>
            </hi>; et infra: <hi>Si
cujus opus arserit, detrimentum patietur, ipse autem
salvus erit, sic tamen quasi per ignem <note>(Ibid., 15)</note>
            </hi>.</p>
          </div3>
<div3>
            <head>104.</head>
            <p>
 Quod ideo posuimus, ut probaremus per
ignem exuri peccata. Notum est ergo hunc esse vere
ignem sacrum, qui tunc in typo futurae remissionis
peccatorum descendit super sacrificium.</p>
          </div3>
<div3>
            <head>105.</head>
            <p>
 Hic igitur ignis absconditur captivitatis tempore,
quo culpa regnat: tempore autem libertatis
promitur. Et licet in aquae speciem mutatus, tamen
servat ignis naturam, ut consumeret sacrificium.
Nec mireris cum legeris, quia Pater Deus dixit:
<pb n="0175B"/> <hi>Ego sum ignis consumens 
 <note>(Deut. IV, 24)</note>
            </hi>; et alibi: <hi>Me dereliquerant fontem aquae vivae 
 <note>(Jerem. II, 13)</note>
            </hi>.
Ipse quoque Dominus Jesus quasi ignis inflammabat
audientium corda <note>(Luc. XII, 49)</note>, quasi fons refrigerabat;
nam ipse in Evangelio suo dicit quod
ideo venerit, ut ignem in terras mitteret, et potum
sitientibus aquae vivae ministraret <note>(Joan. VII, 37 et seq.)</note>.</p>
          </div3>
<div3>
            <head>106.</head>
            <p>
 Eliae quoque tempore descendit ignis, quando
provocavit prophetas gentium, ut altare sine igne
accenderent. Et cum illi nequissent facere, hostiam
suam tertio ipse perfudit aqua, et manabat aqua in
circuitu altaris, et exclamavit, et cecidit ignis a Domino
de coelo, et consumpsit holocaustum <note>(III Reg.
XVIII, 38)</note>.</p>
          </div3>
<div3>
            <head>107.</head>
            <p>
 Hostia illa tu es. Considera tacitus singula.
<pb n="0175C"/>
In te descendit vapor Spiritus sancti, te videtur
exurere, cum tua peccata consumit. Denique quod
consumptum est sacrificium Moysi tempore, sacrificium
pro peccato erat. Unde Moyses ait, sicut in
Machabaeorum scriptum est libro <note>(II Mach. II, 11)</note>,
eo quod non sit manducatum quod erat pro peccato,
consumptum est. Nonne tibi consumi videtur, quando
in baptismatis sacramento interit homo totus
exterior? Vetus homo noster confixus est cruci,
Apostolus clamat <note>(Rom. VI, 6)</note>. Illic, sicut Patrum
exempla te docent, Aegyptius demergitur, Hebraeus
resurgit, sancto renovatus Spiritu, qui etiam
per mare Rubrum inoffenso transivit vestigio, ubi
baptizati sunt patres sub nube, et in mari <note>(I Cor. X,
1 et seq.)</note>.
<pb n="0175D"/>
</p>
          </div3>
<div3>
            <head>108. </head>
            <p>
In diluvio quoque Noe tempore mortua est
omnis caro, justus tamen cum sua progenie servatus
est <note>(Gen. VII, 21 et seq.)</note>. Annon consumitur homo,
 cum absolvitur mortale istud a vita? Denique exterior
corrumpitur, sed interior renovatur. Nec
solum in baptismate, sed etiam in poenitentia fit
carnis interitus ad profectum spiritus; sicut Apostolica
docemur auctoritate, dicente sancto Paulo:
<pb n="0176A"/> <hi>Judicavi ut praesens eum qui sic operatus est, tradere
hujusmodi Satanae in interitum carnis, ut spiritus
salvus sit in die Domini nostri Jesu Christi 
 <note>(I Cor.
V, 3, 4)</note>
            </hi>.</p>
          </div3>
<div3>
            <head>109.</head>
            <p>
 Prolixior excursus admirandi gratia mysterii
factus videtur, dum studemus revelatum plenius
sacramentum pandere, quod eo usque plenum honestatis
est, ut sit plenum religionis.
<emph>135</emph> </p>
          </div3>
        </div2>

<div2>
          <head>CAPUT XIX.</head>
<p> <hi>Narratur admissum in levitae cujusdam uxorem a civibus
Gabaa flagitium, atque ex illius ultione colligitur
quam veteribus illis cordi fuerit honestatis ratio.</hi> </p>
<div3>
            <head>110.</head>
            <p>
 Quanta autem honestatis cura majoribus
fuit, ut unius mulieris injuriam stupro illatam intemperantium
bello persequerentur, et victo populo,
<pb n="0176B"/>
tribus Benjamin obtestarentur in conjugium se eis
proprias filias non daturos! Remanserat tribus sine
ullo posteritatis subsidio, nisi fraudis necessariae
accepisset licentiam. Quae tamen indulgentia congruo
intemperantiae supplicio non videtur vacare,
quando illis hoc solum permissum est, ut rapto inirent
conjugia, non connubii sacramento. Et revera
dignum fuit ut qui alienum contubernium solverant,
ipsi nuptiarum amitterent solemnitatem.</p>
          </div3>
<div3>
            <head>111.</head>
            <p>
 Quam plena autem miserationis historia!
Vir, inquit <note>(Judic. XIX, et seq.)</note>, levita acceperat sibi
jugalem ( quam a concubitu concubinam appellatam
arbitror) quae aliquanto post quibusdam, ut
fieri solet, offensa rebus, ad patrem se contult, et
fuit illic quatuor mensibus. Et surrexit vir ejus, et
<pb n="0176C"/>
abiit ad soceri sui domum, ut cum sua jugali repararet
gratiam, et revocaret eam, ac reduceret; occurrit
ei mulier, atque in domum patris sui introduxit maritum.</p>
          </div3>
<div3>
            <head>112.</head>
            <p>
 Laetatus est adolescentulae pater: venit obviam,
et sedit cum eo tribus diebus; et epulati sunt,
et quieverunt. Et sequenti die surrexit levita diluculo,
et retentus est a socero, ut tam cito non desereret
convivii jucunditatem. Et alio et tertio die non
permisit pater adolescentulae proficisci generum
suum, donec laetitia et gratia inter eos omnis consummaretur.
Sed die septimo cum jam ad vesperum
declinaret dies, post mensas et laeta convivia, cum
praetexeret finitimae noctis viciniam, ut apud suos
potius, quam apud extraneos requiescendum putaret,
<pb n="0176D"/>
nequivit tenere, et dimisit una cum filia sua.</p>
          </div3>
<div3>
            <head>113.</head>
            <p>
 Verum ubi facta est aliqua progressio, cum
vesper jam propior urgeret, et appropinquatum
foret ad urbem Jebusaeorum, dicente servulo, ut ad
eam dominus suus deflecteret, non acquievit dominus
suus; quia non erat ea civitas filiorum Israel:
sed intendit pervenire usque Gabaa, quae habitabatur
a populo tribus Benjamin. Nec erat quisquam
<pb n="0177A"/>
qui advenientes reciperet hospitio, nisi vir peregrinus
progressa aetate. Qui cum aspexisset eos, et interrogasset
levitam: Quo vadis, vel unde venis?
quo respondente quod esset viator, et repeteret
montem Ephraem, et non esset qui colligeret eum,
hospitium ei obtulit, et adornavit convivium.</p>
          </div3>
<div3>
            <head>114.</head>
            <p>
 At ubi satietas epulandi facta est, et mensae
remotae, irruerunt pestilentes viri, et circumierunt
domum. Tunc senior filiam suam virginem, <emph>136</emph> et
 coaequalem ejus cum qua cubitare solita esset,
offerebat viris iniquitatis, tantum ne vis irrogaretur
hospiti. Verum ubi parum ratio processit, et vis
praevaluit, cessit levites jugali sua: et cognoverunt
eam, et tota nocte illuserunt ei. Qua atrocitate, vel
dolore victa injuriae, ante ostium hospitis, quo
<pb n="0177B"/>
vir suus diverterat, projecit se atque exhalavit spiritum,
supremo licet vitae munere affectum bonae
conjugis servans, ut exsequias saltem sui funeris
marito reservaret.</p>
          </div3>
<div3>
            <head>115.</head>
            <p>
 Quo cognito (ne multis morer) omnis prope
populus Israel in bellum exarsit, dubioque eventu
cum anceps maneret praelium, tertia tamen praeliandi
vice, traditus est populus Benjamin populo Israel,
et divina judicatus sententia, poenas intemperantiae
luit. Condemnatus quoque ne quis ei ex numero
patrum filiam suam daret in uxorem: idque confirmatum
jurisjurandi sacramento est. Sed compuncti
quod tam acerbam in fratres tulissent sententiam,
ita severitatem ejus temperaverunt, ut orbatas parentibus
virgines in conjugium sibi adsciscerent,
<pb n="0177C"/>
quorum patres pro delicto perempti forent, vel
rapto copulam sociarent; quia pro tam turpis commissi
facinore, qui alieni matrimonii jus violaverant,
indignos se impetrando exhibuere matrimonio. Sed
ne periret una populo tribus, fraudis indulta est
conniventia.</p>
          </div3>
<div3>
            <head>116.</head>
            <p>
 Quanta igitur honestatis cura majoribus fuerit,
hinc proditur, ut quadraginta millia virorum
stringerent gladium adversus fratres suos de tribu
Benjamin, dum ulcisci volunt injuriam pudicitiae;
quia temeratores castitatis non sufferebantur. Itaque
eo bello caesa sunt utrinque sexaginta quinque
millia bellatorum, et exustae urbes. Et cum inferior
primo fuisset populus Israel, tamen nec adversi
metu belli percitus, vindicandae castitatis sequestravit
<pb n="0177D"/>
dolorem. Ruebat in praelium, vel sanguine suo
parans commissi flagitii diluere notam.
</p>
          </div3>
        </div2>

<div2>
          <head>CAPUT XX.</head>

<pb n="0178A"/>
<p> <hi>Post solutam ex Elisaei vaticinio diram Samariae obsidionem,
quanta fuerit quatuor leprosis honesti cura,
enarratur.</hi> </p>
<div3>
            <head>117.</head>
            <p>
 Et quid mirum si populo Dei decorum illud
atque honestum curae fuit, quando etiam leprosis,
sicut in libris Regnorum legimus <note>(IV Reg. VI)</note>, honestatis
non defuit consideratio?</p>
          </div3>
<div3>
            <head>118.</head>
            <p>
 Fames erat magna in Samaria, quia obsederat
eam Syrorum exercitus. Rex militares excubias
supra murum sollicitus revisebat; interpellavit eum
mulier dicens: Persuasit mihi haec mulier ut afferrem
filium meum, et attuli, et coximus, et comedimus
eum; et promisit ut et ipsa postea filium suum
afferret, et carnes illius simul manducaremus: nunc
<pb n="0178B"/>
autem filium suum abscondit, et non vult eum
afferre. Motus rex quod non solum humanis, sed etiam
parricidalibus <emph>137</emph> cadaveribus mulieres pastae viderentur,
et tam atrocis calamitatis exemplo percitus,
Elisaeo prophetae denuntiavit necem, cujus in
potestate fore crederet, ut obsidionem solveret, propulsaret
famem: vel quia non permiserat regi ut
percuteret Syros, quos caecitate perfuderat.</p>
          </div3>
<div3>
            <head>119.</head>
            <p>
 Sedebat Elisaeus cum senioribus in Bethel,
et priusquam introiret ad eum regis nuntius, ait ad
seniores viros: Si vidistis quoniam filius homicidae
illius misit auferre caput meum? Et introivit nuntius,
et mandatum regis pertulit, denuntiantis praesens
capitis periculum <note>(IV Reg. VI, 32, 33)</note>. Cui
respondit propheta: Hac hora die crastina mensura
<pb n="0178C"/>
similaginis siclo, et duae mensurae hordei siclo in
porta Samariae. Et cum missus a rege nuntius non
credidisset, dicens: si pluerit Dominus de coelo
abundantiam frumenti, nec sic quidem id posset
effici; dixit ad eum Elisaeus: Quia non credidisti,
oculis tuis videbis, et non manducabis <note>(IV Reg. VII,
1, 2)</note>.</p>
          </div3>
<div3>
            <head>120.</head>
            <p>
 Et factus est subito in castris Syriae velut
quadrigarum sonus, et vox multa equitum, et vox
magnae virtutis, atque ingens belli tumultus: et arbitrati
sunt Syri quod rex Israel in societatem advocasset
praelii regem Aegypti, et regem Amorrhaeorum:
et fugerunt diluculo relinquentes tabernacula
sua; quoniam verebantur ne improviso adventu novorum
opprimerentur hostium, et conjunctis regum
<pb n="0178D"/>
viribus non possent resistere. Id incognitum Samariae
erat, quoniam victi metu, et fame tabidi, nec
praetendere audebant <note>(Ibid. 6, 7)</note>.
<pb n="0179A"/>
</p>
          </div3>
<div3>
            <head>121. </head>
            <p>
Erant autem leprosi quatuor ad portam civitatis,
quibus vita erat supplicium, et mori lucrum;
et dixerunt ad se invicem: Ecce nos hic sedemus,
et morimur. Si ingredimur urbem, moriemur fame;
si manemus hic, nullum subsidium vivendi suppetit
nobis: eamus in castra Syriae, aut compendium
mortis erit, aut salutis remedium. Perrexerunt itaque,
et intraverunt in castra: et ecce omnia nuda
hostium. Ingressi tabernacula, primum repertis alimentis
fugaverunt famem, deinde auri et argenti
quantum potuerunt, diripuerunt. Et cum soli praedae
incumberent, disposuerunt tamen nuntiare regi
fugisse Syros; quia id honestum arbitrabantur,
quam represso indicio fovere fraudis rapinam.</p>
          </div3>
<div3>
            <head>122.</head>
            <p>
 Quo indicio egressus est populus, et diripuit
<pb n="0179B"/>
castra Syriae, et commeatus hostium abundantiam
fecit, annonae vilitatem reddidit secundum propheticum
dictum; ut mensura similaginis siclo, et duae
mensurae hordei pari pretio constarent. In hac laetitia
plebis nuntius ille in quo requiescebat rex, contritus
inter exeuntium festinationem et remeantium
exsultationem, conculcatus a plebe, mortuus est <note>(IV Reg. VII, 3 seq., 8 seq.)</note>.
<emph>138</emph> </p>
          </div3>
        </div2>

<div2>
          <head>CAPUT XXI.</head>
<p> <hi>Esther vitae periculo honestatis decus secutam esse,
immo et regem barbarum, illata nece viro amicissimo;
amicitiam enim honestati semper conjungendam,
ut Jonathae atque Alchimelech exempla probant.</hi> </p>
<div3>
            <head>123.</head>
            <p>
 Quid Esther regina, nonne ut populum
suum periculo exueret, quod erat decorum atque
<pb n="0179C"/>
honestum, morti se obtulit, nec immitis regis trepidavit
furorem <note>(Esther IV, 16)</note>? Ipse quoque rex
Persarum ferox, atque tumido corde, tamen decorum
judicavit indici insidiarum quae sibi paratae forent,
gratiam repraesentare, populumque liberum a
servitute eripere, eruere neci, nec parcere ei,
qui tam indecora suasisset <note>(Esther VI, 3 et seq.)</note>.
Denique quem secundum a se, ac praecipuum inter
omnes amicos haberet, cruci tradidit, quod dehonestatum
se ejus fraudulentis consiliis animadvertisset <note>(Esther VII, 9)</note>.</p>
          </div3>
<div3>
            <head>124.</head>
            <p>
 Ea enim amicitia probabilis, quae honestatem
tuetur, praeferenda sane opibus, honoribus,
potestatibus: honestati vero praeferri non solet, sed
honestatem sequi. Qualis fuit Jonathae, qui pro pietate
<pb n="0179D"/>
nec offensam patris, nec salutis periculum refugiebat <note>(I Reg. XX, 29 et seq.)</note>.
Qualis fuit Abimelech,
qui pro hospitalis gratiae officiis necem potius
<pb n="0180A"/>
sui, quam proditionem fugientis amici, subeundam
arbitrabatur <note>(I Reg. XXI, 6)</note>.
</p>
          </div3>
        </div2>

<div2>
          <head>CAPUT XXII.</head>
<p> <hi>Honestatem amici causa non deserendam; si tamen
adversus amicum testimonium dicendum fuerit,
cautionem adhibendam. Inter amicos quis candor
in aperiendo pectore, quae generositas in patiendo,
quae in arguendo libertas requiratur? Amicitiam virtutum
custodem esse, nec nisi in similium morum
hominibus inveniri. Eamdem in corripiendo mitem,
atque a propriis commodis alienam esse oportere;
et inde quam rari divitibus veri amici! Quanta amicitiae
dignitas; quae quo major, eo detestabilior amici
perfidia, ut Judae atque amicorum Job exemplis cognoscitur.</hi> </p>
<div3>
            <head>125. </head>
<p>
              <pb n="0180B"/>Nihil igitur praeferendum honestati, quae tamen
ne amicitiae studio praetereatur, etiam hoc
Scriptura admonet de amicitia. Sunt enim pleraeque
philosophorum quaestiones: utrum amici causa
quisquam contra patriam sentire necne debeat, ut
3amico obediat? Utrum oporteat ut fidem deserat,
dum indulget atque intendit amici commoditatibus?</p>
          </div3>
<div3>
            <head>126.</head>
            <p>
 Et Scriptura quidem ait: <hi>Clava, et gladius, et
sagitta ferrata, sic homo est testimonium dans falsum
adversus amicum suum <note>(Prov. XXV, 18)</note>
            </hi>. Sed considera
quid astruat. Non testimonium reprehendit
dictum in amicum, sed falsum testimonium. Quid
enim si Dei causa, quid si patriae cogatur aliquis dicere
testimonium? Numquid praeponderare debet
amicitia religioni, praeponderare charitati civium?
<pb n="0180C"/> <emph>139</emph> 
 In his tamen ipsis rebus requirenda est veritas
testimonii; ne amicus appetatur amici perfidia, cujus
fide absolvi debeat. Amicus itaque neque noxio gratificari
debet, neque innocenti insidiari.</p>
          </div3>
<div3>
            <head>127.</head>
            <p>
 Sane si necesse sit dicere testimonium, si
quid in amico vitii cognoverit, corripere occulte;
si non audierit, corripere palam. Sunt enim bonae
correptiones, et plerumque meliores quam
tacita amicitia. Et si laedi se putat amicus, tu tamen
corripe; et si amaritudo correctionis animum
ejus vulneret, tu tamen corripe, ne verearis: <hi>Tolerabilia
sunt</hi> enim <hi>amici vulnera, quam adulantium
oscula <note>(Prov. XXVII, 6)</note>
            </hi>. Errantem igitur amicum corripe,
innocentem amicum ne deseras. Constans
enim debet esse amicitia, perseverare in affectu;
<pb n="0180D"/>
non puerili modo amicos mutare vaga quadam debemus
sententia.</p>
          </div3>
<div3>
            <head>128.</head>
            <p>
 Aperi pectus tuum amico, ut fidelis sit tibi
<pb n="0181A"/>
et capias ex eo vitae tua jucunditatem. Fidelis enim
amicus medicamentum est vitae, et immortalitatis
gratia <note>(Eccli. VI, 16)</note>, Defer amico ut aequali, nec
te pudeat ut praevenias amicum officio; amicitia
enim nescit superbiam. Ideo enim Sapiens dicit: <hi>Amicum salutare non erubescas 
 <note>(Eccli. XXII, 31)</note>
            </hi>. Nec
deseras amicum in necessitate, nec derelinquas
eum, neque destituas; quoniam amicitia vitae adjumentum
est. Ideo onera nostra portemus, sicut
Apostolus docuit <note>(Galat. VI, 2)</note>; dicit enim his
 quos ejusdem corporis complexa est charitas. Etenim
si amici secundae res amicos adjuvant, cur non
et in adversis amici rebus amicorum adjumentum
suppetat? Juvemus consilio, conferamus studia,
compatiamur affectu.
<pb n="0181B"/>
</p>
          </div3>
<div3>
            <head>129. </head>
            <p>
Si necesse est, toleremus propter amicum
etiam aspera. Plerumque inimicitiae subeundae sunt
propter amici innocentiam, saepe obtrectationes, si
restiteris vel responderis, cum amicus arguitur et
accusatur. Nec te poeniteat ejusmodi offensionis;
justi enim vox est: <hi>Etsi mala mihi evenerint propter
amicum, sustineo <note>(Eccli. XXII, 31)</note>
            </hi>. In adversis enim
amicus probatur; nam in prosperis amici omnes
videntur. Sed ut in adversis amici patientia et tolerantia
necessaria, sic in prosperis auctoritas congrua
est; ut insolentiam extollentis se amici reprimat et
redarguat.</p>
          </div3>
<div3>
            <head>130.</head>
            <p>
 Quam pulchre in adversis positus Job dicit: <hi>Miseremini mei, amici, miseremini 
 <note>(Job. XIX, 21)</note>
            </hi>.
Non quasi abjecta vox ista est, sed quasi censoria.
<pb n="0181C"/>
Nam cum injuste argueretur ab amicis, respondit: <hi>Miseremini mei, amici;</hi> 
 hoc est, misericordiam debetis
facere: opprimitis autem vos et impugnatis
hominem, cujus aerumnis compati <emph>140</emph> pro amicitia
vos oportebat.</p>
          </div3>
<div3>
            <head>131.</head>
            <p>
 Servate igitur, filii, initam cum fratribus
amicitiam, qua nihil est in rebus humanis pulchrius.
 Solatium quippe vitae hujus est, ut habeas
cui pectus aperias tuum, cum quo arcana participes,
cui committas secretum pectoris tui; ut colloces
tibi fidelem virum, qui in prosperis gratuletur
tibi, in tristibus compatiatur, in persecutionibus adhortetur.
Quam boni amici Hebraei pueri, quos a sui
<pb n="0182A"/>
amore nec fornacis ardentis flamma divisit <note>(Dan. III,
16 et seq.)</note>! De quo supra diximus <note>(Supr. c. 9)</note>. Bene
ait sanctus David: <hi>Saul et Jonathas speciosi et charissimi,
inseparabiles in vita sua, et in morte non sunt
separati <note>(II Reg. I, 23)</note>
            </hi>.</p>
          </div3>
<div3>
            <head>132.</head>
            <p>
 Hic est amicitiae fructus, ut non fides
propter amicitiam destruatur. Non potest enim homini
amicus esse, qui Deo fuerit infidus. Pietatis
custos amicitia est, et aequalitatis magistra; ut superior
inferiori se exhibeat aequalem, inferior superiori.
Inter dispares enim mores non potest esse
amicitia; et ideo convenire sibi utriusque debet
gratia. Nec auctoritas desit inferiori, si res poposcerit,
nec humilitas superiori. Audiat quasi parem,
quasi aequalem: et ille quasi amicus moneat, objurget,
<pb n="0182B"/>
non jactantiae studio, sed affectu charitatis.</p>
          </div3>
<div3>
            <head>133.</head>
            <p>
 Neque monitio aspera sit, neque objurgatio
contumeliosa; sicut enim adulationis fugitans amicitia
debet esse, ita etiam aliena insolentiae. Quid
est enim amicus, nisi consors amoris, ad quem
animum tuum adjungas atque applices, et ita misceas,
ut unum velis fieri ex duobus, cui te tamquam
alteri tibi committas, a quo nihil timeas, nihil ipse
commodi tui causa inhonestum petas? Non enim
vectigalis amicitia est, sed plena decoris, plena gratiae.
Virtus est enim amicitia, non quaestus; quia
 non pecunia paritur, sed gratia: nec licitatione
pretiorum, sed concertatione benevolentiae.</p>
          </div3>
<div3>
            <head>134.</head>
            <p>
 Denique meliores amicitiae sunt inopum plerumque
quam divitum: et frequenter divites sine
<pb n="0182C"/>
amicis sunt, quibus abundant pauperes. Non est
enim vera amicitia, ubi est fallax adulatio. Divitibus
itaque plerique assentatorie gratificantur: erga pauperem
 nemo simulator est. Verum est quidquid
defertur pauperi, hujus amicitia invidia vacat.</p>
          </div3>
<div3>
            <head>135.</head>
            <p>
 Quid amicitia pretiosius, quae angelis communis
et hominibus est? Unde et Dominus Jesus
dicit: <hi>Facite vobis amicos de iniquo mammona, qui
recipiant vos in aeterna tabernacula sua <note>(Luc. XVI, 9)</note>
            </hi>.
Ipse nos Deus amicos ex servulis facit, sicut ipse <emph>141</emph> 
ait: <hi>Jam vos amici mei estis, si feceritis quae ego praecipio
vobis <note>(Joan. XV, 14)</note>
            </hi>. Dedit formam amicitiae
quam sequamur, ut faciamus amici voluntatem, utaperiamus
<pb n="0183A"/>
secreta nostra amico quaecumque in
pectore habemus, et illius arcana non ignoremus.
Ostendamus illi nos pectus nostrum, et ille nobis
aperiat suum. <hi>Ideo,</hi> inquit, <hi>vos dixi amicos, quia
omnia quaecumque audivi a Patre meo, nota feci vobis <note>(Joan. XV, 14)</note>
            </hi>.
Nihil ergo occultat amicus, si verus
est: effundit animum suum, sicut effundebat mysteria
Patris Dominus Jesus.</p>
          </div3>
<div3>
            <head>136.</head>
            <p>
 Ergo qui facit mandata Dei, amicus est; et
hoc honoratur nomine. Qui est unanimis, ipse
amicus est: quod unitas animorum in amicis sit:
neque quisquam detestabilior, quam qui amicitiam
laeserit. Unde in proditore Dominus hoc gravissimum
invenit, quod ejus condemnaret perfidiam, quod
gratiae vicem non repraesentaverit, et conviviis amicitiae
<pb n="0183B"/>
venenum malitiae miscuerit. Itaque sic ait: <hi>Tu vero homo unanimis, dux meus et notus meus,
qui semper mecum dulces capiebas cibos 
 <note>(Psal. LIV,
14)</note>
            </hi>! Hoc est, non potest sustineri istud, quia unanimis
appetisti eum, qui tibi donaverat gratiam: <hi>Nam si inimicus meus maledixisset mihi, sustinuissem
utique 
 <note>(Ibid., 13)</note>
            </hi>; et ab eo <emph>142</emph> qui me oderat,
<pb n="0184A"/>
absconderem me. Inimicus vitari potest, amicus
non potest, si insidiari velit. Illum cavemus cui non
committimus consilia nostra: hunc cavere non possumus,
cui commisimus. Itaque ad acervandam peccati
invidiam non dixit: Tu vero servus meus, apostolus
meus; sed: Unanimis meus; hoc est, non meus, sed
etiam tuus proditor es, qui unanimem prodidisti.</p>
          </div3>
<div3>
            <head>137.</head>
            <p>
 Dominus ipse cum a tribus regibus offensus
esset, qui sancto Job non detulissent, ignoscere his
per amicum maluit, ut amicitiae suffragium remissio
fieret peccatorum. Itaque rogavit Job, et Dominus
ignovit. Profuit illis amicitia, quibus obfuerat insolentia <note>(Job, XLII, 7 et seq.)</note>.
</p>
          </div3>
        </div2>
      </div1>

<div1>
        <head>CONCLUSIO.</head>
<div3>
          <head>138.</head>
          <p>
 Haec apud vos deposui, filii, quae custodiatis
<pb n="0184B"/>
in animis vestris: quae utrum aliquid profectus habeant,
vos probabitis; interim copiam multam
exemplorum offerunt: nam prope omnia Majorum
exempla, plurima quoque dicta his tribus inclusa libris
tenentur; ut et si sermo nihil deferat gratiae,
series tamen vetustatis quodam compendio expressa
plurimum instructionis conferat.

</p>
        </div3>
      </div1>
</body>
  </text>
</TEI>