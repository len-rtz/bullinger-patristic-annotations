<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Isaac et Anima</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeIsEtA</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De Isaac et Anima</head>

<pb n="0501"/>
<emph>355</emph> 

<div2>
          <head>CAPUT PRIMUM.</head>
<p divs_removed="true"> <hi>Commendatur sanctus Isaac tam ex paterna origine et
gratia, quam ex Dominicae generationis et passionis
praefiguratione, ac mysterium inter Christum per
Isaac designatum, et animam repraesentatam per
Rebeccam aperitur.</hi> 
<pb n="0501A"/>

          </p>
          <div3 moved_from_p="true">
              <head>1.</head>
            <p>
 In patre nobis sancti Isaac vel origo satis est
expressa, vel gratia: cui ad omnem redundat gloriam,
quod tanto et tam imitabili viro natus Abrahae
patri praemium fuit. Neque vero illud mirabile, cum
<pb n="0501B"/>
in eo Dominicae generationis et passionis figura praecesserit.
Siquidem et sterilis anus ex promissione
Dei peperit eum; ut crederemus quod potens est
Deus facere, ut posset et virgo generare, et oblatus
unicus ad immolandum, qui et patri non periret, et
<pb n="0502A"/>
impleret sacrificium. Itaque ipso nomine figuram et
gratiam signat, Isaac etenim risus Latine significatur,
risus autem insigne laetitiae est. Quis autem
ignorat quod is universorum laetitia sit, qui mortis
formidolosae vel pavore compresso, vel moerore sublato,
factus omnibus est remissio peccatorum? Itaque
ille nominabatur, et iste designabatur: ille exprimebatur,
et iste annuntiabatur. Ipse est quem
jam tunc persequebatur ancilla: ipse est propter
quem jam tunc dicebatur: <hi>Expelle ancillam; non
<pb n="0502B"/>
enim haeres erit filius ancillae cum filio meo Isaac <note>(Gen.
XXI, 10)</note>
              </hi>. Ipse est cui pater alienigenam <emph>356</emph> acquisivit
sponsam. Ipse est mitis, humilis, atque mansuetus,
qui veniente Rebecca, hoc est, patientia, exivit in
campum abalienare. Sapientis enim est segregare se
<pb n="0503A"/>
a voluptatibus carnis, elevare animam, atque a corpore
abducere; hoc est enim se hominem agnoscere.
Qui Chaldaeorum sermone Enos dicitur, latine homo.
Enos autem qui assumpsit et speravit invocare
Deum; et ideo creditur esse translatus. Non videtur
itaque homo esse, nisi qui in Deum sperat. Qui autem
sperat in Deum, non degere in terris, sed quasi
translatus adhaerere Deo, manifesta veri interpretatione
signatur.</p>
          </div3>
<div3>
            <head>2.</head>
            <p>
 Bonus igitur Isaac verus, utpote plenus gratiae,
et fons laetitiae. Ad quem fontem veniebat Rebecca,
ut impleret hydriam aqua. Dicit enim Scriptura, quia <hi>descendens ad fontem, implevit hydriam, et ascendit <note>(Gen. XXIV, 16)</note>
            </hi>.
Descendit itaque ad sapientiae fontem
vel Ecclesia, vel anima, ut totum vas impleret
<pb n="0503B"/>
suum, et hauriret purae sapientiae disciplinas, quas
haurire Judaei de fonte profluo noluerunt. Quis iste
fons sit, audi dicentem: <hi>Me dereliquerunt fontem
aquae vivae <note>(Hier. II, 13)</note>
            </hi>. Ad hunc fontem currebat
sitiens anima prophetarum, sicut et David dicit: <hi>Sitivit anima mea ad Deum vivum 
 <note>(Ps. XLI, 3)</note>
            </hi>; ut
sitim suam ubertate divinae cognitionis expleret, et
insipientiae sanguinem spiritualium rigatu dilueret
fluentorum. Hic est enim fluxus sanguinis, sicut significat
lex <note>(Levit. XX, 18)</note>, qui deoperitur, quando
vir sedenti in diebus sanguinis sui mulieri miscetur.
Mulier est delectatio corporis et illecebrae. Itaque cave
ne vigor mentis tuae coitu quodam <emph>357</emph> corporeae voluptatis
inflexus emolliatur, atque in ejus amplexus
omnis resolvatur, et fontem ejus aperiat, qui debet
<pb n="0503C"/>
esse clausus et septus intentionis studio, et consideratione
rationis; <hi>Hortus</hi> enim <hi>clausus, fons signatus <note>(Cant. IV, 12)</note>
            </hi>.
Namque mentis vigore resoluto, sensus
se corporalis delectationis effundunt, perniciosi
nimis, et in appetentiam plenam gravis periculi proruentes:
quos, si mentis vividae considerata mansisset
custodia, refrenasset.
</p>
          </div3>
        </div2>

<div2>
          <head>CAPUT II.</head>
<p> <hi>Quid sit homo, et in qua potissimum parte consistat;
qualisve sit anima ejus tam secundum sui naturam,
quam per irrationabilem sui partem, qua obnoxia fit
corruptioni.</hi> </p>
<div3>
            <head>3.</head>
            <p>
 Intuere igitur, o homo, qui sis, quo salutem
tuam, vitamque tuearis. Quid est itaque homo? Utrum
<pb n="0503D"/>
anima, an caro, an utriusque copula? Aliud enim
nos sumus, aliud nostrum: alius qui induitur, et
<pb n="0504A"/>
aliud vestimentum. Legimus in Veteri Testamento: <hi>Omnes animae quae descenderunt in Aegyptum 
 <note>(Gen.
XLVI, 26)</note>
            </hi>, de hominibus dictum. Et alibi dictum
est: <hi>Non permanebit spiritus meus in hominibus istis,
quoniam carnes sunt <note>(Gen. VI, 3)</note>
            </hi>. De alterutro ergo
legitur, quia homo dicitur et de anima et de carne.
Sed illa discretio est, quod ubi anima pro homine
ponitur, Hebraeus significatur Deo adhaerens, non
corpori, ut est illud: <hi>Anima benedicta omnis simplex <note>(Prov. XI, 20)</note>
            </hi>.
Ubi autem caro pro homine nuncupatur,
peccator exprimitur, ut est illud: <hi>Ego autem
carnalis sum, venumdatus sub peccato; quod enim
operor, non cognosco. Non enim quod volo, ago: sed
quod odi, illud facio <note>(Rom. VII, 14 et 15)</note>
            </hi>. Hoc jam
posterius et de utroque. Alius est enim qui vult,
<pb n="0504B"/>
alius qui odit, alius qui facit. Denique addidit: <hi>Si
ergo quod odi, hoc facio, consentio legi, quoniam bona
est. Nunc autem jam non ego illud operor, sed quod
habitat in me peccatum <note>(Ibid., 16 et 17)</note>
            </hi>. Illud quoque
expressius: <hi>Video legem carnis meae repugnantem
legi mentis meae, et captivantem me in lege peccati. <note>(Ibid., 23)</note>
            </hi>.
Et tamen cum utrumque in se concertantem
hominem declarasset, hoc est, interiorem et
exteriorem, in animae magis quam in corporis parte
se maluit constituere, quod anima sua traheretur
captiva ad peccatum, in qua esse se mallet, et esse
confirmat dicens: <hi>Infelix ego homo! quis me liberabit
de corpore mortis hujus <note>(Ibid., 24)</note>
            </hi>? Tamquam ab extraneo
hoste, ita se desiderat liberari a carne.</p>
          </div3>
<div3>
            <head>4.</head>
            <p>
 Non ergo sanguis anima, quia carnis est sanguis:
<pb n="0504C"/>
neque harmonia anima, quia et hujusmodi harmonia
carnis est: neque aer anima, quia aliud est flatilis
spiritus, aliud anima: neque ignis est anima, neque <foreign xml:lang="greek">ἐντελέχεια</foreign>: 
anima sed anima est vivens; quia
factus est Adam in animam viventem <note>(Gen. II, 7)</note>; eo
quod insensibile atque exanime corpus anima vivificet
et gubernet. Est et praestantior homo, de quo dicitur: <hi>Spiritalis autem dijudicat</hi> 
 <emph>358</emph> <hi>omnia: ipse autem a
nemine judicatur <note>(I Cor. II, 15)</note>
            </hi>. Hic est praestantior
caeteris. Unde et David dicit: <hi>Quid est homo quod memor
es ejus, aut filius hominis, nisi quod visitas eum <note>(Psal.
VIII, 5)</note>
            </hi>? . . . <hi>Homo vanitati similis factus est <note>(Ps. CXLIII,
4)</note>
            </hi>. Non ille secundum imaginem Dei homo vanitatis
est: sed qui illud amisit, et in peccatum decidit, et
in materialia ista dilapsus est, iste homo est vanitatis.
<pb n="0504D"/>
</p>
          </div3>
<div3>
            <head>5. </head>
            <p>
Anima igitur secundum sui naturam optima
est: sed plerumque per irrationabile sui obnoxia
<pb n="0505A"/>
fit corruptioni, ut inclinetur ad voluptates corporis,
et ad petulantiam, dum mensuram rerum non tenet,
aut fallitur opinione, atque inclinata ad materiam
agglutinatur corpori. Sic invisibile ejus impeditur, et
malitia repletur; quia dum intendit malitiae, ejus se
vitiis replet, et fit defectu bonitatis intemperantior.
</p>
          </div3>
        </div2>

<div2>
          <head>CAPUT III.</head>
<p> <hi>Perfecta anima terrenis abdicatis, vitiisque domitis
Verbum osculari desiderat: cui se Deus Verbum totus
infundit. Hoc illa delectata ab eo petit ut attrahatur;
quae omnia etiam Ecclesiae vir sanctus accommodat.</hi> </p>
<div3>
            <head>6.</head>
            <p>
 Perfecta autem anima aversatur materiam:
omne immoderatum, mobile, malignum refugit ac
<pb n="0505B"/>
respuit; nec videt, nec appropinquat ad ullius terrenae
labis corruptionem: divinis intendit, terrenam
autem materiam fugit. Fuga autem est, non terras
relinquere, sed esse in terris, justitiam et sobrietatem
tenere, renuntiare vitiis, non usibus elementorum.
 Fugiebat <note>(De Poenit. dist. 2, cap. Ut cognoverunt,
§ Fugerat)</note>. David sanctus a facie Saul; non
utique, ut terras relinqueret, sed ut immitis, et inobservantis,
et perfidi declinaret contagium. Fugiebat
autem adhaerens Deo, sicut et ipse ait: <hi>Adhaesit anima
mea post te <note>(Ps. LXII, 9)</note>
            </hi>. Abducebat se, et ablevabat
vitiis saeculi hujus, elevabat animam suam sicut
Isaac in campo, vel abalienabat, vel (ut alii habent)
deambulabat. Nam hoc quoque ostendit cum virtutibus
familiare habere consortium, ut deambulet unusquisque
<pb n="0505C"/>
in innocentia cordis sui, nullo usu terrenis
vitiis misceatur, atque irreprehensibilem viam inoffenso
mentis carpat vestigio, nec ullum locum in se
aperiat corruptioni.</p>
          </div3>
<div3>
            <head>7.</head>
            <p>
 Talis erat Isaac cum Rebeccam advenientem
exspectaret, praeparans se copulae spiritali. Veniebat
enim jam coelestibus dotata mysteriis: veniebat
magna secum ornamenta aurium et manuum ferens;
eo quod auditu et operibus emineat Ecclesiae pulchritudo,
cui recte dictum advertimus: <hi>Esto in millia
millium, et semen tuum possideat adversariorum civitates.</hi> 
Decora igitur Ecclesia, quae ex inimicis gentibus
filios acquisivit. Sed potest hoc etiam ad animam deputari,
quae passiones corporis subigit, et ad virtutum
officia convertit, repugnantesque motus sibi obedientes
<pb n="0505D"/> <emph>359</emph> 
 efficit. Ergo vel anima Patriarchae videns
mysterium Christi, videns Rebeccam venientem cum
vasis aureis et argenteis, tamquam Ecclesiam cum
populo nationum, mirata pulchritudinem Verbi, et
sacramentorum ejus dicit: <hi>Osculetur me ab osculis
oris sui <note>(Cant. I, 1)</note>
            </hi>. Vel Rebecca videns verum Isaac,
verum illud gaudium, veram laetitiam, desiderat osculari.</p>
          </div3>
<div3>
            <head>8.</head>
            <p>
 <hi>Primus animae processus.</hi> Quid est igitur: <hi>Osculetur
<pb n="0506A"/>
me ab osculis oris sui?</hi> Considera vel Ecclesiam
jamdiu promisso sibi per Prophetas Dominico adventu,
per tempora multa suspensam, vel animam,
quae elevans se a corpore, abdicatis luxuria, atque
deliciis, voluptatibusque carnalibus, exuta quoque
sollicitudine saecularium vanitatum, jam dudum infusionem
sibi divinae praesentiae, et gratiam Verbi salutaris
exoptet, commacerari quod sero veniat, et
affligi; ideoque quasi vulneratam charitate, cum moras
ejus ferre non possit, conversam ad Patrem rogare,
ut mittat sibi Deum Verbum; et causam qua
sit ita impatiens declarare, dicentem: <hi>Osculetur me
ab osculis oris sui.</hi> Non unum osculum quaerit, sed
plura oscula; ut desiderium suum possit explere.
Quae enim diligit, non est unius osculi parcitate contenta:
<pb n="0506B"/>
sed plura exigit, plura vindicat; et ita se amplius
dilecto commendare consuevit. Denique illa in
Evangelio sic probata est: quia <hi>non cessavit,</hi> inquit, <hi>osculari pedes meos . . . . et ideo remissa sunt ei peccata
multa, quia dilexit multum 
 <note>(Luc. VII, 45 et 47)</note>
            </hi>. Ergo
et haec anima oscula Verbi multa desiderat, ut illuminetur
divinae cognitionis lumine. Hoc est enim osculum
Verbi, lumen scilicet cognitionis sacrae. Osculatur
enim nos Deus Verbum, quando cor nostrum,
et ipsum principale hominis spiritu divinae
cognitionis illuminat, quo anima donata charitatis
pignore nuptiali, laeta atque ovans dicit: <hi>Os meum
aperui, et duxi spiritum <note>(Ps. CXVIII, 131)</note>
            </hi>. Osculum est
enim quo invicem amantes sibi adhaerent, et velut
gratiae interioris suavitate potiuntur. Per hoc osculum
<pb n="0506C"/>
adhaeret anima Deo Verbo, per quod sibi transfunditur
spiritus osculantis: sicut etiam ii qui se osculantur,
non sunt labiorum praelibatione contenti, sed
spiritum suum sibi invicem videntur infundere.</p>
          </div3>
<div3>
            <head>9.</head>
            <p>
 Ostendens itaque non solam speciem Verbi, et
vultum quemdam, sed omnia ejus interiora diligere,
adjungit ad osculorum gratiam: <hi>Quia bona,</hi> inquit, <hi>ubera tua super vinum, et odor unguentorum tuorum
super omnia aromata 
 <note>(Cant. I, 2)</note>
            </hi>. Illa osculum poposcit:
Deus Verbum se ei totus infudit, et nudavit ei
ubera sua, hoc est, dogmata sua, et interioris sapientiae
disciplinas, et unguentorum suorum dulci
odore fragravit. Quibus capta, dicit uberiorem esse
jucunditatem divinae cognitionis, quam laetitiam omnis
corporeae voluptatis. Aspirat enim in Verbo odor
<pb n="0506D"/>
gratiae, et remissio peccatorum, quae in totum diffusa
mundum, omnia tamquam exinanito replevit
unguento; quia per universos gravis vitiorum colluvies
detersa est.</p>
          </div3>
<div3>
            <head>10.</head>
            <p>
 <hi>Propterea,</hi> inquit, <hi>adolescentulae dilexerunt te.
Attrahe nos, ut post odorem unguentorum tuorum curramus <note>(Ibid., 2 et 3)</note>
            </hi>.
Bona quidem prudentia, sed dulcis
misericordia. Illam enim pauci adsequuntur, haec
ad omnes pervenit. Propter hanc, inquit, indulgentiam
<pb n="0507A"/> <emph>360</emph> 
 tuam diligunt te animae renovatae spiritu.
Unde et ad animam dicitur: <hi>Renovabitur sicut aquilae
juventus tua <note>(Ps. CII, 5)</note>
            </hi>. Ad animam enim loquebatur,
dicens: <hi>Benedic anima mea Dominum <note>(Ibid., 1)</note>
            </hi>.
Et ideo festinat ad Verbum, et rogat ut adtrahatur,
ne forte derelinquatur; quia currit Dei Verbum, et
non est alligatum. Denique exsultat tamquam gigas
ad currendam viam. Et quia egressus ejus a summo
coelo, et occursus ejus usque ad summum ejus, videns
se imparem tantae velocitati dicit: <hi>Attrahe nos.</hi> Bona
anima, quae non pro se sola, sed pro omnibus rogat. <hi>Attrahe,</hi> 
 inquit, <hi>nos.</hi> Habemus enim cupiditatem sequendi,
quam unguentorum tuorum inspirat gratia:
sed quia cursus tuos aequare non possumus, attrahe
nos, ut auxilio tuo fultae, vestigiis tuis possimus insistere.
<pb n="0507B"/>
Si enim tu attraxeris, curremus et nos, et
spiritalia velocitatis flabra capiemus. Deponitur enim
sarcina quibus manus tua fulcro est, et oleum tuum
infunditur, quo curatus est ille qui a latronibus vulneratus
est. Ac ne impudens tibi videatur quod ait: <hi>Adtrahe nos,</hi> 
 audi dicentem: <hi>Venite ad me omnes qui
laboratis, et onerati estis, et ego vos reficiam <note>(Matth. XI,
28)</note>
            </hi>. Vides quod libenter nos attrahat, ne remaneamus
sequentes. Sed qui vult attrahi, currat ut
comprehendat: et currat superiora obliviscens, et
ea quae sunt priora appetens; sic enim poterit Christum
comprehendere. Unde et Apostolus ait: <hi>Sic
currite, ut omnes comprehendatis <note>(I Cor. IX, 24)</note>
            </hi>. Vult
et ista ad bravium pervenire, quae desiderat comprehendere.
Prudenter ergo rogat ut attrahatur: quia
<pb n="0507C"/>
non omnes sequi possunt. Denique Petro dicenti: <hi>Quo vadis?</hi> 
 Respondit Verbum Dei: <hi>Non potes me
sequi modo, sequeris autem postea <note>(Joan. XIII, 66)</note>
            </hi>.
Claves ei commiserat regni coelorum, et sequendo
se imparem judicavit. Hanc tamen animam non distulit;
quia non praesumebat, sed rogabat.
</p>
          </div3>
        </div2>

<div2>
          <head>CAPUT IV.</head>
<p> <hi>Introducitur in cubiculum Regis perfecta anima. Cui
corporis se contagione fuscatam querenti, ut se cognoscat,
exeat,</hi> etc. <hi>Christus praecipit. Eadem equae
Solomonis comparatur. Ad haec putei quos fodit
Isaac, quid significent? Et quo pacto demum Christus
revocatus ab anima, saliens redeat, nec non ipsi
adblandiatur?</hi> </p>
<div3>
            <head>11. </head>
<p>
              <pb n="0507D"/> <hi>Secundus animae processus.</hi> --Denique ait: <hi>Introduxit
me rex in cubiculum suum <note>(Cant. I, 3)</note>
              </hi>. Beata
anima, quae Verbi ingreditur penetralia. Insurgens
namque de corpore ab omnibus fit remotior quae intra
semet ipsam divinum illud si quo modo assequi
possit, scrutatur et quaerit. Quod cum potuerit comprehendere,
ea quae sunt intelligibilia supergressa,
<pb n="0508A"/>
in illo confirmatur, atque eo pascitur. Talis erat
Paulus qui sciebat se raptum in paradisum: sed sive
extra corpus raptum, sive in corpore, nesciebat. Assurrexerat
enim anima ejus de corpore, et se a visceribus
et vinculis carnis abduxerat atque elevaverat;
factusque a semetipso alienus, intra semetipsum
tenuit verba ineffabilia quae audivit, et vulgare
non potuit; quia advertit ea loqui homini non licere.
Anima ergo bona contemnit visibilia et sensibilia, nec <emph>361</emph> 
 consistit in eis, nec in despiciendis his immoratur
et residet: sed ascendit ad illa aeterna et invisibilia,
et plena miraculis, puro sensu se piae mentis
attollens. Etenim perfectioni studens, solum illud
bonum Divinitatis intendit, nec aliud quidquam requirendum
putat; quia tenet quod summum est. Itaque
<pb n="0508B"/>
vir hujusmodi, in quo est animae pulchritudo,
solus sibi abundat, quia ipse sibi est satis. Nec solus
aliquando est, cui praesul Dominus adest.</p>
          </div3>
<div3>
            <head>12.</head>
            <p>
 Denique in illud divini illius introducta secretum: <hi>Exsultemus,</hi> 
 inquit, <hi>et laetemur in te, et diligamus
ubera tua super vinum <note>(Cant. I, 3)</note>
            </hi>. Non enim in
divitiis, et auri argentique thesauris, non in possessionum
fructibus, non in potestatibus, non in conviviis,
sed in solo Deo justus exsultat.</p>
          </div3>
<div3>
            <head>13.</head>
            <p>
 Eadem tamen anima cognoscens se corporis
societate fuscatam, dicit ad alias animas, vel ad illas
coelestes et appositas sacro ministerio potestates: <hi>Nolite aspicere me quod obfuscata sum; quoniam non
est intuitus me sol. Filii matris meae pugnaverunt adversum
me 
 <note>(Ibid., 5)</note>
            </hi>, hoc est, impugnaverunt me corporis
<pb n="0508C"/>
passiones, carnis illecebrae coloraverunt; ideo
mihi sol justitiae non refulsit: quo viduata praesidio,
devotionem meam, et observantiam plenam servare
non potui; hoc est enim: <hi>Vineam meam non custodivi <note>(Ibid.)</note>
            </hi>,
quia spinas et non uvam attuli, id est,
faciens peccata pro fructibus.</p>
          </div3>
<div3>
            <head>14.</head>
            <p>
 Et cum de Verbo loquitur, irradiante sibi
Verbi splendore conversa ad ipsum dicit: <hi>Ubi pascis?
Ubi manes in meridiano <note>(Ibid., 6)</note>
            </hi>? Recte dicit: <hi>Ubi pascis?</hi> 
 quia regale est Dei Verbum: <hi>Ubi manes,</hi> 
quia morale: <hi>In meridiano,</hi> quia mysticum.
Siquidem meridie Joseph cum fratribus suis in convivio
constitutus futurorum temporum mysteria revelabat.
Sed etiam David ait: <hi>Revela ad Dominum
viam tuam, et spera in eum, et ipse faciet: et educet
<pb n="0508D"/>
sicut lumen justitiam tuam, et judicium tuum tamquam
meridiem <note>(Psal. XXXVI, 5)</note>
            </hi>. Et ipse Paulus circumfulsisse
sibi lumen meridie asseruit <note>(Act. IX, 3)</note>,
quando a persecutione est conversus ad gratiam.
Queritur ergo quod derelicta sit, quod destituta sit
pauper ex divite. Abundabat enim munere gratiarum:
sed egere coepit, ubi divinae praesentiae sibi copia
denegata est; et ideo vel quasi mercenaria haberi
<pb n="0509A"/>
postulat, quae ante sibi pretiosioris copulae gratiam
vindicabat.</p>
          </div3>
<div3>
            <head>15.</head>
            <p>
 Cui respondit Verbum Dei: <hi>Nisi cognoscas te,
decora inter mulieres <note>(Cant. I, 7)</note>
            </hi>; quae quereris quod
relicta sis, nisi te cognoscas, nisi te poeniteat lapsus
tui, nisi intentionem devotionis approbes, nisi fides
tua et sinceritas augeatur, querela nihil proderit.
Aut sic: Nisi cognoscas te quia decora es, nisi pulchritudinem
naturae tuae serves, et corporis te illecebrae
non demergant, nec impedimenta detineant, nihil
tibi creaturae melioris nobilitas suffragabitur.</p>
          </div3>
<div3>
            <head>16.</head>
            <p>
 Cognosce igitur te, et naturae tuae decorem,
et exi quasi exuta vinculis pedem, et nudo exserta
vestigio; ut carnalia integumenta non sentias: vestigium
mentis tuae corporalia vincula <emph>362</emph> non implicent;
<pb n="0509B"/>
ut pes tuus speciosus appareat. Tales enim
sunt qui ad regnum coelorum annuntiandum eliguntur
a Domino, de quibus dictum est: <hi>Quam speciosi
pedes evangelizantium pacem <note>(Esai. LII, 7)</note>
            </hi>! Talis
Moyses, cui dicitur: <hi>Solve calceamentum pedum tuorum <note>(Exod. III, 5)</note>
            </hi>;
ut vocaturus populum ad Dei regnum,
prius carnis exuvias deponeret, et nudo spiritu,
vestigioque mentis incederet. Hoc est ergo quod
ait: <hi>Exi tu in calcaneis regum, et pasce haedos tuos in
tabernaculis pastorum <note>(Cant. I, 7)</note>
            </hi>; quia per greges
regnum intelligimus, eo quod potestatis sit gregibus
praesidere. Praesidet autem unusquisque sibi quadam
potestate regali, si coerceat in se corporis luxus, et
servituti redigat carnem suam. Ideoque dictum est: <hi>Regnum Dei intra vos est 
 <note>(Luc. XVII, 21)</note>
            </hi>. Unde pulchre
<pb n="0509C"/>
ait ad animam: <hi>Exi,</hi> id est, exi a servitio, exi
a carnis imperio atque dominatu: et exi non in carne,
sed in spiritu: exi ad regimen potestatis. Ideoque
addidit. <hi>Pasce haedos tuos.</hi> Rege ea quae in sinistra
tua sunt; nam si non regantur, facile labuntur. Coerce
 petulantiam, lasciviam tui corporis, et luxuriam
irrationabilem: edoma leves motus, pasce eos non
in corporeis tabernaculis, sed in tabernaculis pastorum,
qui regere gregem norunt. Sunt enim amabilia
tabernacula Israel sicut nemora obumbrantia super
flumen, in quibus anima tamquam in procinctu bellico
sita bonam exercet militiam, incursus explorat
hostiles, virtutis labore quaerit victoriam; ut possit
equae illi quae Salomonis est, comparari, velox ad
currendum, habilis ad partum <note>(Cant. I, 8)</note>; quoniam
<pb n="0509D"/>
fecunditas animae desideratur et quaeritur.</p>
          </div3>
<div3>
            <head>17.</head>
            <p>
 Haec ergo equa pretiosa est, et currus Pharao
veloces; quod aliqui ad Ecclesiam referunt et ad populum.
Sed de hoc mysterio alibi saepius diximus, et
maxime in Psalmo centesimo octavo decimo <note>(Serm. 2
in Psal. CXVIII)</note>. Hoc autem loco de anima dicendum
<pb n="0510A"/>
suscepimus. Hujus equae similis aestimatur haec
anima, hoc est, propheticae vel apostolicae virtutis,
quod in eorum annumeretur grege, qui fecunditate
praedicationis suae totius orbis terrarum spatia referserunt;
et quamvis in corpore constituti, nulla tamen
cursus spiritalis sensere dispendia. Ideoque laudatur
quod coelesti sibi illuminante praecepto, jam speciosa,
jam pulchra sit, quae vultu praeferat castitatis decorem,
et redimicula cervicis attollat, in qua sunt patientiae
et humilitatis insignia. Talis animae diligebat
Isaac verus decorem, humilitatem, patientiam; et
ideo partus ejus avide requirebat.</p>
          </div3>
<div3>
            <head>18.</head>
            <p>
 Concepit autem Rebecca, et patientia sua nodum
sterilitatis absolvit. Quid autem pariat prophetica
atque apostolica anima consideremus, et quomodo
<pb n="0510B"/>
pariat: <hi>Abiit,</hi> inquit, <hi>interrogare Dominum <note>(Gen. XXV, 22)</note>
            </hi>,
quia exsultabant infantes in utero
ejus. Et responsum accepit: <hi>Duae gentes in utero tuo
sunt <note>(Ibid., 23)</note>
            </hi>; eo quod nihil sponte praesumat:
sed in omnibus summum Deum praesulem poscat
suorum consiliorum: simul plena pacis atque pietatis
duos populos sua fide et praedicatione connectat, et
tamquam utero suo claudat. <emph>363</emph>
</p>
          </div3>
<div3>
            <head>19.</head>
            <p>
 Quae non immerito soror magis quam
uxor appellatur, eo quod mitis atque pacifica anima
communis magis pietatis quam specialis copulae nomen
accipiat; et quia universis magis quam uni se
existimet obligatam.</p>
          </div3>
<div3>
            <head>20.</head>
            <p>
 Fodit autem puteos Isaac; et plurimos quidem,
 quos foderat pater ejus, et repleverant illos post
<pb n="0510C"/>
mortem Abrahae patriis illius, alienigenae. Prae caeteris
tamen fodit hos puteos, unum in convalle Gerarum,
et invenit ibi puteum aquae vivae: et litem fecerunt
pastores Gerarum cum pastoribus Isaac; eo
quod aquam sibi ejus putei quasi propriam vindicabant,
et vocavit nomen ejus Injustitiam. Et fodit
alium puteum, in quo orta est disceptatio; et imposuit
illi nomen Inimicitias. Et fodit tertium, in quo
lis nulla inter pastores commissa est, et vocavit eum
Latitudinem. Fodit et puteum Juramenti, et non
invenit in eo aquam; et vocavit eum puteum Juramenti.</p>
          </div3>
<div3>
            <head>21.</head>
            <p>
 Quis haec legens, terrena magis quam spiritalia
opera esse arbitretur, quod vel Abraham fodit puteos,
vel Isaac, tanti videlicet patriarchae, vel etiam
<pb n="0510D"/>
Jacob, sicut et in Evangelio <note>(Joan. IV, 12)</note> reperimus,
velut fontes quidam generis humani, et specialiter
devotionis ac fidei. Quid est enim puteus
aquae vivae, nisi profundae altitudo doctrinae? Unde
et Agar ad puteum angelum vidit, et Jacob ad puteum
Rachel sibi invenit uxorem: Moyses quoque
<pb n="0511A"/>
secus puteum futuri locavit merita prima conjugii.</p>
          </div3>
<div3>
            <head>22.</head>
            <p>
 A puteo igitur visionis, aperire Isaac adorsus
est puteos, et bono ordine; ut ejus putei aqua primum
rationabile animae, oculumque ejus dilueret et
foveret, quo visum ejus faceret clariorem. Fodit etiam
alios puteos plures. Unde et scriptum est: <hi>Bibe aquam
de tuis vasis, et de puteorum tuorum fontibus <note>(Prov.
V, 15)</note>
            </hi>. Quanto plures fuerint, tanto est uberior redundantia
gratiarum. Fodit tamen puteum, quem
foderat pater ejus Abraham, de quo litem fecerunt
pastores Gerarum, hoc est, maceriae. Ubi enim maceria,
ibi divisio inter repugnantes, ibi injustitia; et
ideo vocavit Injustitiam. Alium quoque fodit, et orta
dissensione, vocavit eum Inimicitias. In quibus videtur
elucere doctrina moralis; eo quod sublato pariete
<pb n="0511B"/>
maceriae, solutae sint in carne hominis inimicitiae,
et facta sint utraque unum in figura per Isaac,
in veritate per Christum; meritoque postea pura
aqua in eo puteo sit reperta, tamquam doctrina moralis
utilis ad hauriendum. Puteus quoque Latitudinis
quid aliud significat nisi de naturalibus disciplinam?
Qua causa et Latitudo dicitur, quia sine contentione,
sine lite, jam quietus atque securus est,
qui mundana haec et sensibilia fuerit supergressus.
Unde superatis jam adversantibus et alienigenis cogitationibus
(quid enim tam alienum quam omnia
saecularia, quae perpetua esse non possunt) potest
sapiens dicere: <hi>Dilatavit Dominus nobis, et auxit nos
super terram <note>(Gen. XXVI, 22)</note>
            </hi>, quia terrena transcendit.
Ultimus est puteus <emph>364</emph> Juramenti, in quo ei
<pb n="0511C"/>
visus est Deus, et ait ei: <hi>Noli timere, tecum enim
sum <note>(Ibid., 24)</note>
            </hi>. Et benedixit eum. Haec doctrina jam
mystica est.</p>
          </div3>
<div3>
            <head>23.</head>
            <p>
 Habes haec in Salomone; quia Proverbia ejus
moralia; Ecclesiastes naturalis, in quo quasi vanitates
istius despicit mundi; mystica ejus sunt Cantica
canticorum. Habes et in propheta: <hi>Seminate vobis ad
justitiam, vindemiate ad fructum vitae, illuminate vobis
lumen cognitionis <note>(Ose. X, 12)</note>
            </hi>. Hoc est enim lumen
cognitionis, habere charitatis perfectionem.
Ideoque dictum est: <hi>Noli timere;</hi> charitas enim timorem
excludit foras. Ut cognoscamus autem quia
et Salomon ita hos interpretatus est puteos, ut ad
moralem doctrinam, et naturalem referret, et mysticam,
in singulis libris suis quos de moralibus, vel
<pb n="0511D"/>
naturalibus, vel mysticis scripsit, posuit hos puteos.</p>
          </div3>
<div3>
            <head>24.</head>
            <p>
 Nam et in Proverbiis cum declinandam speciem
diceret saecularis illecebrae, ait: <hi>Bibe aquam
de tuis vasis, et de puteorum tuorum fontibus, et superfluant
tibi aquae de tuo fonte <note>(Prov. V, 15)</note>
            </hi>. Et infra: <hi>Fons aquae tuae sit tibi proprius, et jucundare cum
uxore 
 <note>(Ibid., XVIII)</note>
            </hi>; eo quod adversus tentamenta
<pb n="0512A"/>
mundi remedio nobis vera sapientia sit. Moralis
quoque doctrina, quae imaginem mundanae voluptatis
meretriciis quibusdam illitam fucis irriguo suo diluat,
et fluento sui fontis abstergat.</p>
          </div3>
<div3>
            <head>25.</head>
            <p>
 De naturalibus quoque habes in Ecclesiaste
dictum: <hi>Feci mihi piscinas aquarum ad irrigandum
ex his saltum germinantem <note>(Eccles. II, 6)</note>
            </hi>. Neque te
moveat quod pro puteo piscinas posuit; quia et Moyses
puteum Latitudinis dixit, eo quod a sollicitudine
omni et angustiis absolvitur, qui mundum hunc pia
mente transcenderit. Non immerito ergo piscinas
habet Ecclesiastes, qui vidit nullam abundantiam
esse sub sole: sed si quis abundare velit, in Christo
abundet.</p>
          </div3>
<div3>
            <head>26.</head>
            <p>
 Et de mysticis puteus superest nobis, quem
<pb n="0512B"/>
etiam ipsum reperimus in Canticis Canticorum, dicente
Scriptura: <hi>Fons hortorum, puteus aquae vivae,
et impetu descendens a Libano <note>(Cant. IV, 15)</note>
            </hi>. Etenim
si mysteriorum altitudinem persequaris, puteus tibi
videtur tamquam in profundo sita mystica esse sapientia:
si vero haurire velis affluentiam charitatis
quae major et uberior est quam fides et spes, tunc
tibi fons est. Exuberat enim charitas, ut et haurire
eam cominus, et rigare ejus affluentia hortum tuum
possis spiritalibus fructibus redundantem. Et quia
ultra ipsum puteum Latitudinis est, qui charitatem
habet; ideo dixit, quia ubi charitas est, ibi impetus
magnus descendit a Libano. Ne quid autem moveat
quod et puteum et fontem eumdem dixit, etiam
Evangelium te instruat, in quo scriptum est: <hi>Quia
<pb n="0512C"/>
venit Jesus in civitatem Samariae, quae dicitur Sychar,
juxta praedium quod dedit Jacob Joseph filio suo, Erat
autem ibi fons Jacob. Et fatigatus,</hi> inquit, <hi>sedebat sic
super puteum <note>(Joan. IV, 5 et 6)</note>
            </hi>. Unde ad mysticam
doctrinam hunc referri puteum etiam ibi cognoscimus
quia ibi Samaritana illa, id est, custos (custos
autem coelestium praeceptorum) hausit de puteo illo
divina <emph>365</emph> mysteria, cognoscens quia Deus spiritus
est, et non in loco adoratur, sed in spiritu <note>(Ibid.,
et seq. 24)</note>; et quia Messias Christus est. Et ideo
qui adhuc exspectatur a Judaeis, jam venit. Quibus
auditis, mulier illa quae speciem Ecclesiae gerit, legis
sacramenta cognovit, et credidit.</p>
          </div3>
<div3>
            <head>27.</head>
            <p>
 In ipso quoque Canticorum libro Salomon hanc
triplicem sapientiam evidenter expressit; licet in Proverbiis
<pb n="0512D"/>
dixerit <note>(Prov. XXII, 20)</note>, ut tripliciter sibi
scriberet, qui sapientiam ejus vellet audire. Ait ergo
in Canticis sponsa de sponso: <hi>Ecce es sponsus consobrinus
meus equidem pulcher: acclinatio nostra opaca,
trabes domorum nostrarum cedri, lacunaria nostra
cupressi <note>(Cant. I, 15 et 16)</note>
            </hi>. Possumus hoc de moralibus
accipere. Ubi enim requiescit Christus et Ecclesia,
<pb n="0513A"/>
nisi in operibus suae plebis? Denique ubi impudicitia,
ubi superbia, ubi iniquitas erat, ibi ait
Dominus Jesus: <hi>Filius autem hominis non habet ubi
caput suum reclinet <note>(Matth. VIII, 20)</note>
            </hi>.</p>
          </div3>
<div3>
            <head>28.</head>
            <p>
 De naturalibus autem quid accipimus? <hi>In umbra,</hi> 
inquit, <hi>ejus concupivi et sedi, et fructus ejus dulcis
in faucibus meis <note>(Cant. II, 3)</note>
            </hi>. Qui enim terrena
supergreditur, et cui mundana moriuntur (quoniam
crucifigitur ei mundus, et ipse mundo) omnia quae
sunt sub sole refugit et contemnit.</p>
          </div3>
<div3>
            <head>29.</head>
            <p>
 De mysticis quoque ait: <hi>Introduc me in domum
vini, constitue in me charitatem <note>(Cant. II, 4)</note>
            </hi>. Etenim
sicut vineam suam vitis, ita Dominus Jesus populum
suum quasi vitis aeterna quibusdam brachiis charitatis
amplectitur.
<pb n="0513B"/>
</p>
          </div3>
<div3>
            <head>30. </head>
            <p>
Considera singula. In moralibus flos est, et inter
spinas lilium, sicut ipse ait: <hi>Ego flos campi, et
lilium convallium <note>(Ibid., I)</note>
            </hi>. In moralibus ergo flos
est. In naturalibus sol justitiae, qui oriens et resurgens
illuminat, occidens obumbrat. Cave ne tibi occidat,
quia scriptum est: <hi>Sol non occidat super iracundiam
vestram <note>(Ephes. IV, 26)</note>
            </hi>. In mysticis charitas
est, quia plenitudo legis est Christus. Et ideo Ecclesia
quae diligit Christum, vulnerata est charitate.</p>
          </div3>
<div3>
            <head>31.</head>
            <p>
 Hanc itaque charitatem suscitat, et resuscitat
donec vocem ejus accipiat, et praesentiam ejus arcessiat;
quia quaesitus non solum venit, sed etiam saliens
venit: <hi>Saliens super montes, et transiliens super
colles <note>(Cant. II, 8)</note>
            </hi>. Super majoris gratiae animas salit,
inferioris transilit. Vel sic: saliens quomodo venit?
<pb n="0513C"/>
Saltu quodam venit in hunc mundum. Apud
Patrem erat, in Virginem venit, et ex Virgine in
praesepe transilivit. In praesepi erat, et fulgebat in
coelo, descendit in Jordanem, ascendit in crucem,
descendit in tumulum, surrexit e tumulo, et sedet
ad Patris dexteram. Inde quasi hinnulus cervorum,
qui desiderat ad fontes aquarum, descendit ad Paulum,
et circumfulsit eum, et exsilivit super Ecclesiam
sanctam, quae est Bethel, quod dicitur domus Dei.
Pauli enim vocatio Ecclesiae firmitudo est.</p>
          </div3>
<div3>
            <head>32.</head>
            <p>
 Venit ergo, et primo post parietem est, ut
inimicitias animae et corporis solvat, sublato pariete
qui impedimentum concordiae videbatur adferre.
Deinde prospicit per fenestras. Quae sint fenestrae
audi prophetam dicentem: <hi>Fenestrae apertae</hi> <emph>366</emph> <hi>sunt
<pb n="0513D"/>
e coelo <note>(Esai. XXIV, 18)</note>
            </hi>. Prophetas utique significat, per
quos Dominus genus respexit humanum priusquam
in terras ipse descenderet.</p>
          </div3>
<div3>
            <head>33.</head>
            <p>
 Et hodie si qua eum anima multum requirat,
multum merebitur misericordiae; quoniam qui multum
requirit, plurimum debetur ei. Si qua ergo anima
eum studiosius quaerat, longe audit vocem ejus: et
quamvis ab aliis requirat, prae ipsis a quibus quaerit,
audit vocem ejus. Videt eum salientem ad se venire,
id est, properantem atque currentem, et transilientem
eos qui infirmo corde virtutem ejus capere
<pb n="0514A"/>
non possunt; denique prospicientem per aenigmata
prophetarum, legendo eos et tenendo eorum sermones
videt eum prospicientem, sed quasi per fenestram,
non adhuc quasi praesentem. Videt eminentem
super retia. Quid est hoc, nisi forte quia illa retia
nobis sunt, non illi. Retia sunt, eo quod adhuc
illa anima intra sensibilia et mundana sit, quae mentem
hominis capere, et quodam sinu proprio consueverunt
involvere. Posito ergo adhuc in saecularibus,
sed tamen quaerenti eum per retia se ostendit.</p>
          </div3>
<div3>
            <head>34.</head>
            <p>
 Denique dicit ad animam ejusmodi: <hi>Exsurge,
veni proxima mea <note>(Cant. II, 10)</note>
            </hi>, id est, exsurge a
delectationibus mundi, exsurge a terrenis, et veni ad
me, quae adhuc laboras, et onerata es, quia sollicita
es quae sunt mundi. Veni supra mundum, veni ad
<pb n="0514B"/>
me, quia ego vici mundum. Veni prope me jam pulchra
aeternae vitae decore, jam columba, id est, mitis
atque mansueta, jam tota plena gratiae spiritalis.
Jure ergo jam retia timere non debet, cum is vocet
ad se animam, qui tentamentis et retibus mundi non
potuit capi. Nam cum nos homines ambulemus in
medio laqueorum, per appetentiam escae retibus simul
et laqueis obnoxii sumus. Ille in corpore positus
retia non timebat, sed eminebat super retia, id est,
super tentamenta mundi, et corporis passiones; immo
et alios eminere faciebat. Ideoque etiam hanc
animam fundare volens dicebat: <hi>Exsurge, veni proxima
mea,</hi> noli timere retia.</p>
          </div3>
<div3>
            <head>35.</head>
            <p>
 <hi>Jam praeteriit hyems <note>(Ibid., 11)</note>
            </hi>, id est, venit
pascha, venit indulgentia, venit remissio peccatorum,
<pb n="0514C"/>
cessavit tentatio, imber abiit, procella abiit et
quassatio. Ante adventum Christi hyems est, post
adventum ejus flores sunt. Unde ait: <hi>Flores visi sunt
in terra <note>(Ibid., 12)</note>
            </hi>. Ubi ante spinae, ibi nunc flores. <hi>Tempus,</hi> 
 inquit, <hi>secandi advenit.</hi> Ubi ante desertum,
ibi nunc messis est. <hi>Vox turturis audita est in terra
nostra.</hi> Bene addidit propheta, <hi>Nostra,</hi> quasi admirans
quod ubi ante impudicitia, ibi nunc castitas.</p>
          </div3>
<div3>
            <head>36.</head>
            <p>
 <hi>Ficus protulit grossos suos <note>(Ibid., 13)</note>
            </hi>. Quae
ante quasi infructuosa jubebatur excidi, haec fructus
ferre jam coepit. Sed quid dubitas quia grossos dixit?
Priores discutit, ut posteriores meliores adferat. Grossus
sicut Synagogae fructus abjicitur: Ecclesiae autem
renovatur.</p>
          </div3>
<div3>
            <head>37.</head>
            <p>
 Et quamvis plena tranquillitas sit, et adoleverint
<pb n="0514D"/>
mysteria, iterum tamen dicit: <hi>Surge secura</hi> <emph>367</emph> 
 <hi>integumento petrae <note>(Ibid., 14)</note>
            </hi>, id est, tuta praesidio
passionis meae, et fidei munimento. Suxerunt
enim mel de petra, et oleum de firmissima petra.
Hoc integumento animae piorum indutae, jam nudae
non sunt, et haec illis est praemunitio. Ideoque et
huic animae ait: <hi>Et veni tu, columba mea, integumento
petrae juxta praemunitionem, ostende mihi faciem tuam,
et insinua vocem tuam.</hi> Hortatur ad confidentiam, ut
non erubescat crucem Christi, nec ejus signaculum.
Hortatur ad confessionem, vult omnes insidias demoveri;
<pb n="0515A"/>
ut bonus odor fidei spiret, ut dies fulgeat,
ut adverse nactis umbra non noceat; quoniam qui
juxta Christum est dicit: <hi>Nox praecessit, dies autem
appropinquavit <note>(Rom. XXIII, 12)</note>
            </hi>. Est et umbra saecularium
quae praeteriit, et dies coelestium Christus qui
sanctis suis lucet. Accipit haec anima bona pignora
charitatis.
</p>
          </div3>
        </div2>

<div2>
          <head>CAPUT V.</head>
<p> <hi>Sponsus denuo sublapsus ab anima</hi> in cubili in noctibas,
etc., <hi>incassum quaeritur; et quare? Idem tamen
postea invenitur; quomodo ipse teneri debeat?
Hunc deinde cum sponsa e deserto ascendentem filiae
Jerusalem mirantur, atque ad thalamum prosecutae
epithalamio celebrant. Ipse quoque animam
propius vocatam variis laudibus exornat.</hi> </p>
<div3>
            <head>38. </head>
<p>
              <pb n="0515B"/> <hi>Tertius animae processus.</hi> --Sed quia semper solliciti
esse debemus, semper intenti; et quia Verbum
Dei sicut capreola exsilit, aut sicut hinnulus cervorum,
semper vigilet anima, et praetendat quae requirit eum,
et quae tenere desiderat. Ideo quasi sublapsum sibi, <hi>In
cubili,</hi> inquit, <hi>meo, in noctibus quaesivi quem dilexit anima
mea.</hi> Qui bene quaerit, in cubili quaerat, in noctibus
quaerat, nec dies feriatus, neque noctes sit. Nullum
tempus vacet a pietatis officio; et si non invenerit primo,
perseveret in requirendo. Ideoque dicit: <hi>Exsurgam
itaque, et quaeram in civitate, in foro, in plateis <note>(Cant.
III, 2)</note>
              </hi>. Et fortasse ideo non invenit adhuc, quia in
foro quaesivit, ubi lites sunt; in plateis, ubi nundinae
rerum venalium. Non enim ulla Christus pecunia
comparatur.
</p>
          </div3>
          <pb n="0515C"/>

<div3>
            <head>39. </head>
            <p>
Possumus et sic intelligere. In cubili quaerit
Christum, quae quaerit eum cum tranquillitate, cum
pace. In noctibus quaerit, quoniam per parabolas loquebatur.
Posuit enim tenebras latibulum suum; et
nox nocti indicat scientiam. Deinde quoniam quae
dicimus in corde nostro, ea nos compungere in cubilibus
debent. Sed tamen nec sic invenit, et ideo
dicit: <hi>Exsurgam,</hi> id est, erigam, et attollam intentionem
meam, ut quaeram impigre, quaeram sollicite:
introibo in civitatem. Est et anima quae dicit: <hi>Ego
civitas munita, ego civitas obsessa <note>(Esai. XXVII, 3)</note>
            </hi>.
Est civitas munita per Christum, est civitas illa Hierusalem
in coelo in qua abundant divinae legis interpretes,
et disciplina periti: per eos Verbum Dei
<pb n="0515D"/>
quaeritur. <hi>Quaeram,</hi> inquit, <hi>in foro</hi> illius civitatis, in
illo foro ubi tractant jura consulti, ubi oleum venditur,
quod Evangelicae virgines emunt <note>(Matth. XXV, 9)</note> 
ut semper faces suae luceant, nec eas fumus iniquitatis
extinguat. <hi>Quaeram,</hi> inquit, <hi>in plateis</hi> in quibus
superfluunt aquae de illis fontibus prorumpentes, <emph>368</emph> 
de quibus Salomon dicit esse potandum <note>(Prov. V, 15)</note>.</p>
          </div3>
<div3>
            <head>40.</head>
            <p>
 Dum quaerit igitur Christum, invenit custodes
qui in ministerio sunt, ab his requirit <note>(Cant. III, 3)</note>.
Sed anima quae Deum quaerit, etiam custodes transit.
Sunt enim mysteria quae etiam Angeli concupiscunt
<pb n="0516A"/>
videre. Unde Petrus ait: <hi>Nuntiata sunt,</hi> inquit, <hi>vobis per eos quibus Evangelizaverunt. Spiritu
sancto misso de coelo, in quem concupiscunt angeli prospicere <note>(I Petr. I, 12)</note>
            </hi>.
Ergo qui transierit custodes,
Verbum invenit. Transivit Johannes, qui Verbum
apud patrem invenit <note>(Joan. I, 1)</note>.</p>
          </div3>
<div3>
            <head>41.</head>
            <p>
 Multi quoque sunt qui in otio quaerunt Christum,
et non inveniunt, et inveniunt eum in persecutionibus,
et cito inveniunt. Et ideo quasi post tentationes,
quia periculis fidelium suorum adest: <hi>Quam
modicum</hi> inquit, <hi>cum transivi ab eis, inveni eum, tenui
eum, et non dimisi eum <note>(Cant. III, 4)</note>
            </hi>. Omnis enim
qui quaerit, invenit; et qui invenerit, adhaerere debet,
ne possit amittere.</p>
          </div3>
<div3>
            <head>42.</head>
            <p>
 Et quoniam per Evangelium in terris videmus
<pb n="0516B"/>
coelestia mysteria figurata, veniamus ad illam Mariam,
veniamus et ad Magdalenam. Consideremus
quemadmodum Christum in cubili corporis sui in
quo defunctus jacebat, in noctibus quaesiverint,
quando dixit illis angelus: <hi>Jesum qui crucifixus est
quaeritis: non est hic, surrexit enim. Quid igitur quaeritis
viventem cum mortuis <note>(Matth. XXVIII, 5 et seq.)</note>
            </hi>?
Quid quaeritis in sepulchro eum qui jam in coelo sit?
Quid quaeritis in vinculis sepulturae universorum vincula
solventem? Non sepulchrum huic sedes, sed
coelum est. Ideo dixit una ex his: <hi>Quaesivi eum, et
non inveni eum <note>(Cant. III, 1)</note>
            </hi>.</p>
          </div3>
<div3>
            <head>43.</head>
            <p>
 Tamen dum vadunt Apostolis nuntiare, miseratus
quaerentes, <hi>occurrit eis Jesus dicens: Avete.
Illae autem accesserunt, et tenuerunt pedes ejus, et adoraverunt
<pb n="0516C"/>
eum <note>(Matth. XXVIII, 9)</note>
            </hi>. Tenetur ergo Jesus,
sed delectatur sic teneri, quia fide tenetur. Denique
delectavit eum et illa mulier quae tetigit eum, et curata
est sanguinis fluxu, de qua dixit: <hi>Tetigit me aliquis;
nam sentio virtutem de me exisse <note>(Luc. VIII, 46)</note>
            </hi>.
Tange ergo, et fide tene eum, et constringe fideliter
pedes ejus; ut virtus de eo exeat, et sanet animam
tuam. Et si dicat: <hi>Noli me tangere <note>(Joan. XX, 17)</note>
            </hi>:
 tu tene; <hi>Nondum enim ascendi ad patrem meum,</hi> 
dixit semel. Dixit: <hi>Noli me tangere,</hi> quando resurrexit:
aut forte illi dixit quae putabat furto esse sublatum,
et non virtute propria resuscitatum. Denique in
alio libro habes, quia tenentibus pedes et adorantibus
dixit: <hi>Nolite timere <note>(Matth. XXVIII, 10)</note>
            </hi>. Tene
ergo et tu anima, sicut tenebat et Maria, et dic: <hi>Tenui
<pb n="0516D"/>
eum, et non dimittam <note>(Cant. III, 4)</note>
            </hi>, sicut dicebant
ambae: Teneamus te. Vade ad Patrem, sed non relinquas
Evam, ne iterum labatur. Tecum eam ducito,
jam non errantem, sed arborem vitae tenentem.
Rape tuis pedibus inhaerentem, ut tecum ascendat:
noli me dimittere, ne iterum serpens venena sua fundat,
ne iterum quaerat femineum mordere vestigium,
ut supplantet Adam. Dicat ergo anima tua: Teneo
te, et inducam te in domum matris meae, et in secretum
ejus quae concepit me; ut cognoscam mysteria
tua, ut hauriam sacramenta tua. Suscipe igitur
<pb n="0517A"/>
Evam jam non ficulneae foliis adopertam, sed sancto
amictam Spiritu, et nova gratia gloriosam; quia jam
non tamquam <emph>369</emph> nudata absconditur: sed tamquam
circumdata vestimenti splendore fulgentis occurrit,
quia vestit eam gratia. Sed nec Adam primo
nudus erat quando eum innocentia vestiebat <note>(De
Poenit. dist. 2, cap. Sed nec Adam)</note>.</p>
          </div3>
<div3>
            <head>44.</head>
            <p>
 Videntes itaque eam filiae Hierusalem Christo
inhaerentem, et adhuc ascendentem cum eo (dignatur
enim quaerentibus frequenter occurrere, et condescendere
ut eos elevet) dicunt: <hi>Quae est haec quae 
 ascendit a deserto <note>(Cant. III, 6)</note>
            </hi>? Desertus hic terrae
locus et incultus videtur, sentibus et spinis nostrorum
obsitus delictorum. Mirantur videlicet quomodo
anima quae ante in inferno derelinquebatur, inhaereat
Dei Verbo, et ascenderit sicut vitis propago, in
<pb n="0517B"/>
superiora se subrigens, velut fumus natus ex igni, atque
alta petens, tum praeterea bonis operibus flagret.
Odor autem ille orationis piae redolet suavitatem,
quae dirigitur sicut incensum in conspectu Dei.
Et in Apocalypsi legimus quod: <hi>Ascendit fumus incensorum
de orationibus sanctorum <note>(Apoc. VIII, 4)</note>
            </hi>,
quae incensa deferuntur per angelum, sanctorum
orationes scilicet, super altare illud aureum quod
est ante sedem Dei, et tamquam piae precationis
suave flagrat unguentum; quia de aeternorum et invisibilium,
non de corporalium petitione compositum
est: praecipue tamen myrrham redolet et thus, eo
quod peccatis mortua sit, et Deo vivat.</p>
          </div3>
<div3>
            <head>45.</head>
            <p>
 Hanc igitur ascendentem et non resistentem
videntes, et meritorum ejus odoribus delectatae,
<pb n="0517C"/>
agnoscentes quoque Salomonis illius pacifici esse
sponsam, etiam comitatu sedulo prosequuntur usque
ad lectum Salomonis; eo quod ei vera requies in
Christo debeatur. Lectus enim sanctorum Christus
est <note>(Cant. III, 7)</note>, in quo universorum fessa saecularibus
praeliis corda requiescunt. In hoc lecto requievit
Isaac, et benedixit filium juniorem dicens: <hi>Major
serviet minori <note>(Gen. XXV, 23)</note>
            </hi>. In hoc lecto recubans
Jacob benedixit duodecim Patriarchas. In hoc lecto
recubans archisynagogi filia surrexit a morte. In hoc
lecto jacens viduae defunctus mortis vincula Christi
vocatus voce dissolvit.</p>
          </div3>
<div3>
            <head>46.</head>
            <p>
 Perducta igitur sponsa usque ad sponsi requiem,
nuptiale canunt carmen dicentes filiabus
Hierusalem: <hi>Egredimini, et videte regem Salomonem
<pb n="0517D"/>
in corona qua coronavit eum mater ejus in die sponsalium
ejus <note>(Cant. III, 11)</note>
            </hi>. Canunt epithalamium, et
vocant caeteras potestates coelorum, vel animas; ut
videant charitatem quam circa filias Hierusalem habet
Christus. Unde et meruit coronari a matre quasi
filius charitatis, sicut Paulus ostendit dicens: <hi>Quia
Deus eripuit nos de potestate tenebrarum, et transtulit
<pb n="0518A"/>
in regnum filii charitatis suae <note>(Coloss. I, 13)</note>
            </hi>. Charitatis
itaque filius et ipse charitas est, non ex accidentibus
habens charitatem: sed habens semper in substantia
sua sicut regnum, de quo dicit: <hi>Ego in hoc natus
sum <note>(Joan. XVIII, 17)</note>
            </hi>. Ideoque dicunt: <hi>Egredimini,</hi> 
id est, exite de sollicitudinibus et cogitationibus saeculi,
exite de angustiis corporalibus, exite de vanitatibus
mundi, et videte quam rex pacificus in die
sponsalium suorum habeat charitatem; quam gloriosus <emph>370</emph> 
 sit, quia corporibus resurrectionem dedit, et
animas sibi junxit. Haec magni est corona certaminis,
hoc praeclarum munus sponsalium Christi, sanguis
ejus et passio. Quid enim plus potuit dare, qui sibi
etiam non pepercit, et pro nobis in mortem animam
suam obtulit?
<pb n="0518B"/>
</p>
          </div3>
<div3>
            <head>47. </head>
            <p>
Ipse quoque Dominus Jesus delectatus fide
animae hujus, confessione, gratia, et collaudatis ejus
meritis, propius eam advocat dicens: <hi>Ades huc a
Libano, sponsa, ades huc a Libano: transibis et pertransibis
a principio fidei a capite Sanyr, et Hermonum,
a speluncis leonum, a montibus pardorum <note>(Cant.
IV, 8)</note>
            </hi>, hoc est: Egredere de corpore, et totam te
exue. Non potes enim mihi adesse, nisi ante peregrineris
a corpore; quoniam qui in carne sunt, peregrinantur
a Dei regno. <hi>Ades,</hi> inquit, <hi>ades.</hi> Bene
repetivit, quia sive praesens, sive absens, adesse et
placere Domino Deo tuo debes. Adesto praesens, adesto
absens, etsi adhuc in corpore es. Mihi enim
omnes praesentes sunt, quorum fides mecum est.
Adest mihi, qui exiit de saeculo. Adest mihi, qui me
<pb n="0518C"/>
cogitat, me intuetur, de me sperat, cui ego portio
sum. Adest mihi, qui abfuerit sibi. Adest mihi, qui
se negaverit sibi. Ille mecum est, qui intra se non
est; quoniam qui in carne est, non est in spiritu.
Ille mecum est, qui ex se ipso egreditur. Ille juxta
me est, qui extra se fuerit. Ille mihi integer est, qui
propter me perdiderit animam suam. Et ideo, <hi>ades
sponsa, ades, transibis a principio fidei.</hi> Transit et
pertransit e terris, et pertransit quae ad Christum
pervenit. Transit fidei merito, et operum claritate,
quae lucet sicut Sanyr et Hermonum, hoc est, via
lucernae transit devictis tentationibus saeculi, et
superatis nequitiis spiritalibus, legitimi petens coronam
certaminis; et ideo meruit Christo judicante
laudari.
</p>
          </div3>
<div3>
            <head>48. </head>
<p>
              <pb n="0518D"/> <hi>Hortus conclusus soror mea sponsa, hortus
conclusus, fons signatus, emissiones tuae paradisus
malorum granatorum cum fructu pomorum Cypri <note>(Cant. IV, 12)</note>
              </hi>.
Laudatur sponsa, eo quod hortus sit,
habens in se odorem agri illius pleni, de quo dicit
Isaac: <hi>Odor filii mei tamquam odor agri pleni <note>(Gen.
XXVII, 27)</note>
              </hi>. Bona ergo anima fragrat odore justitiae.
Et fortasse ager est Patriarcha; hortus est anima
<pb n="0519A"/>
inferioris alicujus, quasi agri portio; et hortus clausus,
ne incursetur a bestiis; et fons signatus quae
integritate signaculi perseverantiaque fidei propria
peccata diluerit. Nam quae de Ecclesia accepit, habet
quod ad virginitatis gratiam referat; eo quod in paradiso
delectationis posita sine labore fructus capiat
spiritales, ut ei patriarcharum animae rurali quodam
labore fructus suos conferant, quo ista capere
possit perpetuam suavitatem. Quae merito fons signatus
dicitur, eo quod imago Dei invisibilis in illa
exprimatur. Laudant etiam munera animae quae
missa sunt a sponso, quibus dotata veniebat. Dos
autem piae animae boni odores sunt, myrrha, aloe,
crocum, quibus spirat hortorum gratia, et peccatorum
foetor aboletur.
</p>
          </div3>
          <pb n="0519B"/>

<div3>
            <head>49. </head>
            <p>
Itaque tanto secura praeconio conquiescere <emph>371</emph> 
 aquilonem gravem ventum petit <note>(Cant. IV, 16)</note>,
ne flores discutiat, spirare anstrum, id est, vult
hyemem praeterire, et mollioris flatus vernare temperiem <note>(Cant. V, 1)</note>.
Invitat sponsum in hortum
suum. Descendit sponsus, et fructuum ejus diversitate
delectatus, laetatur quod invenerit fortiorem cibum,
invenerit etiam dulciorem. Est enim velut
panis quidam verbi, et mel: alius vehementior,
alius suasorius sermo. Est et fides alia ferventior,
ut vinum: alia lucidior, ut succus est lactis. Hunc
cibum Christus epulatur in nobis, hoc poculum bibit,
et ejus potus ebrietate nos provocat, ut ad meliora
et optima ab inferioribus faciamus excessum.
</p>
          </div3>
        </div2>

<div2>
          <head>CAPUT VI.</head>
<p> <hi>Tribus superioribus perfectae animae processibus strictim
repetitis de quarto fusius disputat. In hoc
anima dormiens a sponso excitatur. Sed dum moras
trahit in surgendo, transit Verbum. Ipsa vero exiens,
per vulnera charitatis requisitum vix tandem invenit,
atque ita tenet, ut jam amplius non amittat.</hi> 
<pb n="0519C"/>
          </p>
<div3>
            <head>50.</head>
            <p>
 Audiens haec anima hausit mysteriorum ebrietatem
coelestium, et velut soporata a vino, et quasi
in excessu vel stupore posita dicit: <hi>Ego dormio, et
cor meum vigilat <note>(Cant. V, 2)</note>
            </hi>. Tum verbi praesentis
lumine percussa, cum oculis requievisset inflexis,
excitatur a Verbo. Quartus autem hic processus est
animae. Primo etenim charitatis impatiens, et Verbi
moras non ferens rogabat, ut oscula mereretur, et
meruit desideratum videre. Secundo introducta quoque
<pb n="0519D"/>
in cubiculum regis, cum mutua misceret alloquia,
in umbra ejus requievit, et subito Verbum ei de
medio sermone discessit; quaerenti tamen non diu
abfuit, sed saliens supra montes et transiliens super
colles advenit. Nec multo post quasi capreolus, aut
cervorum hinnulus dum affatur dilectam, exsilivit et
<pb n="0520A"/>
reliquit. Terito cum in cubili, et noctibus, in civitate,
in foro, et in plateis quaesitum non reperisset,
aliquando orationibus suis gratiaque revocavit,
adeo ut etiam propius vocaretur a sponso. Quarto
ipsa jam ab eo dormiens excitatur, quamvis corde
vigilaret, ut continuo vocem pulsantis audiret. Sed
moram passa dum surgit, quia velocitatem Verbi
non poterat comprehendere, dum aperit ostium,
transivit Verbum, et ipsa exivit in verbo ejus, et
per vulnera requisitum, sed vulnera charitatis, vix
tandem invenit, et tenuit, ut postea non amitteret.
Ad summam haec compendioso sermone perstriuxi <note>(Sup. cap. 3, 4 et 5)</note>.
Nunc discutiamus singula.</p>
          </div3>
<div3>
            <head>51.</head>
            <p>
 Et si dormias, si modo devotionem animae tuae
noverit Christus, venit, et pulsat ejus januam, et
<pb n="0520B"/>
dicit: <hi>Aperi mihi, soror mea <note>(Cant. V, 2)</note>
            </hi>. Bene soror,
quia nuptiae spiritales sunt Verbi atque animae. Neque
enim animae norunt conjugiorum foedera, et usus
copulae corporalis, sed sunt sicut angeli in coelo. <hi>Aperi,</hi> 
 inquit, <hi>mihi,</hi> sed extraneis claude: claude
saeculo, claude mundo, neque ipsa foras ad illa materialia
prodeas, neque tuum relinquens lumen,
alienum requiras; quia materiale <emph>372</emph> lumen tenebrosam
infundit caliginem, ut non videatur lumen
verae gloriae. Aperi ergo mihi, noli aperire adversario,
neque locum des diabolo. Aperi ipsam te mihi, noli
coarctari, sed dilatare, et adimplebo te. Et quia decurso
orbe terrarum, plus molestiarum et offensionis reperi,
nec facile habui ubi requiescerem: ideo tu aperi, ut in
te Filius hominis reclinet caput, cui non est requies
<pb n="0520C"/>
nisi supra humilem et mansuetum.</p>
          </div3>
<div3>
            <head>52.</head>
            <p>
 Audiens anima: <hi>Aperi mihi . . . . et caput roris
plenum <note>(Ibid.)</note>
            </hi>, hoc est, tentationibus saecularibus,
subito turbata, et quasi surrectura quae surgere jubebatur,
ait, cum aloem redoleret et myrrham insignia
sepulturae: <hi>Exui tunicam meam, quomodo induam
eam? Lavi pedes meos, quomodo inquinabo eos <note>(Ibid., 3)</note>
            </hi>?
Veretur enim ne iterum in tentationes
resurgat, ne iterum in culpam redeat atque peccatum,
et egressus suos virtutumque processus terrenis incipiat
vestigiis inquinare. Certe etiam hoc modo
perfectionem virtutis suae indicat, quae tantam Christi
meruerit charitatem; ut ad eam veniat, et pulset
januam ejus, et veniat cum Patre, et coenet cum eadem
anima, et ipsa cum eo, sicut in Apocalypsi
<pb n="0520D"/>
dixit Johannes <note>(Apoc. III, 20)</note>. Etenim cum in superioribus
audisset: <hi>Ades huc a Libano sponsa, ades huc
a Libano <note>(Cant. IV, 8)</note>
            </hi>; et cum adverteret in carne
se Christo adesse non posse, sed tunc adesse, si
adesset in spiritu; conformans se ad ejus voluntatem,
ut esset et ipsa conformis imagini Christi, jam non
<pb n="0521A"/>
sentit carnis exuvias; jam quasi spiritus exuit se
corporis conjuactionem; jam quasi oblita, et quae si
velit, copulae illius meminisse non possit, ait: <hi>Exui
tunicam meam, quomodo induam eam?</hi> Exuit enim
tunicam illam pelliceam, quam acceperunt Adam et
Eva post culpam, tunicam corruptelae, tunicam passionum. <hi>Quomodo induam eam?</hi> 
 Non requirit ut induat:
sed ita significat abjectam, ut jam indumento
sibi esse non posset. <hi>Lavi pedes meos, quomodo inquinabo
illos?</hi> Hoc est, vestigia mea lavi, dum egrederer,
ac me elevarem de corporis contubernio, de illa
connexione et familiaritate carnalis amplexus,
quomodo inquinabo ea; ut in corporis claustrum, et
illum tenebrosum passionum ejus carcerem revertantur?
<pb n="0521B"/>
</p>
          </div3>
<div3>
            <head>53. </head>
            <p>
Dum haec illa dicit, misit operationem suam
Verbum tamquam per cavernam, non adhuc facie
ad faciem, misit tamquam manum: <hi>Et venter,</hi> inquit, <hi>meus conturbatus est super eum. Et surrexi ego aperire
fratri meo. Manus meae distillaverunt myrrham,
digiti mei myrrha pleni sunt super manus clausurae <note>(Cant. V, 4 et 5)</note>
            </hi>.
Quid hoc significet consideremus.
Primum operibus suis videtur, ut dixi, Deus Verbum
tamquam per cavernam, non plene atque perfecte:
deinde angetur amor, et conceptus adolescit, atque
ex seminibus ejus quae quodam utero intelligibili
susceperit anima, totam plenitudinem divinitatis
ejus habitantem in eo corporaliter, ut legimus, videre
desiderat. Surrexit, ut propius illud Dei Verbum
videret. Et in hoc ipso processus ejus significatur,
<pb n="0521C"/>
quod surrexit per vigorem atque virtutem.
Praesentia enim Verbi hausit <emph>373</emph> anima virtutem,
sicut praesentia Mariae, cum utero gravis esset, erudivit
Joannem in utero constitutum, adeo ut exsiliret
in utero, et exsultaret Domini praesentiam recognoscens.
Surrexit aperire, et opera ejus et facta mortificata
sunt mundo. Talis enim debet esse anima
quae Verbum est receptura, ut moriatur mundo, et
consepehatur Christo. Sic enim Christus invenitur,
et tale sibi quaerit hospitium. Deinde ipsa ministeria
operationum, id est, manus et digiti quibus comprehenditur
Christus, mortificantur, quos digitos velut
eminentia factorum nostrorum opera possumus aestimare.
Itaque velut e complexu suo cum jam extenderet
intelligibiles manus suas et digitos, ut comprehenderet
<pb n="0521D"/>
Verbum transisse sibi illud, non tamen
adhuc pertransisse anima pia dicit. Et hoc processum
habet, quando transit et pertransit animam Verbum
Dei; quia scriptum est: <hi>Et tuam ipsius animam pertransibit
gladius, ut revelentur multorum cordium cogitationes <note>(Luc. II, 35)</note>
            </hi>.
Hic adhuc transitur, non pertransitur:
ut Maria in posterioribus forte pertransitur,
ubi tamquam signaculum ponitur in medio ejus
Dominus Jesus.</p>
          </div3>
<div3>
            <head>54.</head>
            <p>
 Denique statim alius profectus Verbi transeunts;
quia exivit anima in verbo ejus, hoc est,
verbum ejus secuta exivit de corpore, elevans se de
<pb n="0522A"/>
ejus habitaculo, et peregrinam se faciens ei, ut
adesset Deo, et esset civis sanctorum. Simul enim
et carnis domestici, et Dei esse non possumus. Ergo
in hoc loco exire significatur, ut dixi, anima, quando
abducit se a corporis voluptatibus. Denique scriptum
est: <hi>Exi de Babylone, fugiens a Chaldaeis <note>(Esai.
XLVIII, 20)</note>
            </hi>. Non utique ut regionem Babylonis Hebraeus
fugiat, sed ut mores, prophetico admonetur
alloquio; siquidem sint qui in Babylone sint Hebraei,
et de Babylone exisse moribus doceant. Nam et illi
de quibus dicit Propheta quod sedebant super flumina
Babylonis, sedebant quidem in regione Babylonis,
sed in ejus non erant vitiis et confusione <note>(Psal. CXXXVI, 1)</note>.
Nam quomodo erant in illa confusione
vitiorum, qui flebant gerentes poenitentiam
<pb n="0522B"/>
quod de arca devotionis, ac fidei, et virtutis paternae
meritis excidissent? Quae autem in Verbo exit anima,
Verbum requirit.</p>
          </div3>
<div3>
            <head>55.</head>
            <p>
 Unde et ista cum quaereret, incidit in custodes
qui circumeunt civitatem: <hi>Percusserunt,</hi> inquit, <hi>me,
et vulneraverunt me, tulerunt pallium a me custodes
murorum <note>(Cant. V, 7)</note>
            </hi>. Bene quidem quasi sponsa
veniebat cum pallio quo obnuberet caput suum cum
sponsus occurreret. Sicut Rebecca quae cognito quod
Isaac sibi veniret obvius, descendit de camelo, et
pallio se operuit <note>(Gen. XXIV, 65)</note>: ita et haec anima
nuptialis vestis praeveniebat insignia; ne forte rejiceretur,
quasi vestem non habens nuptialem; vel
ut caput velaret propter angelos. Sed illi percusserunt
eam, ut amplius probaretur. Exercentur enim
<pb n="0522C"/>
animae tentationibus. Tulerunt ei pallium, quaerentes
si verum decorem nudae virtutis afferret: vel quia
sine integumento quis in illam coelestem civitatem
debeat introire, nulla deferens secum operimenta
fucorum. Sunt etiam qui requirant, ne qua anima
exuvias secum vehat carnalis illecebrae, et concupiscentiam
corporalem. Nudatur pallio, cum ejus
conscientia manifestatur. Sed est et quae bene nudatur, <emph>374</emph> 
 cui licet imitari dicentem: <hi>Venit</hi> enim <hi>princeps hujus mundi, et in me inveniet nihil 
 <note>(Joan.
XIV, 30)</note>
            </hi>; quia certe in illo solo nihil invenit, qui
peccatum non fecit. Beata et illa est in qua non gravia
aut multa invenit: sed invenit in ea amictum
fidei, et sapientiae disciplinam.</p>
          </div3>
<div3>
            <head>56.</head>
            <p>
 Itaque sine dispendio sui (quia etsi volet quis,
<pb n="0522D"/>
non potest veram auferre sapientiam: etsi adversarius
obstrepat, ibi tamen vera innoxiae conversationis
elucet integritas), sine dispendio ergo transivit
custodes, et filiabus illius coelestis civitatis admixta
Verbum requirit, et quaerendo ejus in se excitat
charitatem, et ubi Verbum quaerat agnoscit. Quod
inter orationes sanctorum moretur, et quod ipsis
inhaereat, novit, et quod Ecclesiam suam, vel animas
justorum suorum inter lilia pascat, intelligit.
Hoc mysterium tibi in Evangelio Dominus demonstravit <note>(Luc. VI, 1)</note>,
cum in sabbato duceret per seminata
discipulos. Moyses per desertum duxit populum
<pb n="0523A"/>
Judaeorum <note>(Deut. XXIX, 5)</note>: Christus per seminata
ducit, Christus per lilia ducit; quia et per
passionem ejus desertum floret ut lilium. Sequamur
ergo, ut in die sabbati, illius magni sabbati, in quo
requies magna est, fructus colligamus. Nec verearis
ne Pharisaei accusent seminata colligentem. Etsi illi
accusent, sed Christus excusat, et similes facit quas
vult animas se sequentes David illius, qui supra
legem panes propositionis manducabat, novae gratiae
sacramenta prophetica jam tunc mente prospiciens <note>(I Reg. XXI, 6)</note>.
</p>
          </div3>
        </div2>

<div2>
          <head>CAPUT VII.</head>
<p> <hi>Anima laudatur a sponso, quod eum tam bene constanterque
requisierit: quod fidelis, quod verbo potens,
quod una ut columba; denique quod sit fecunda
virtutibus, ac vitiis careat.</hi> 
<pb n="0523B"/>
          </p>
<div3>
            <head>57.</head>
            <p>
 Laudatur itaque a sponso quod tam bene et
constanter requisierit eum <note>(Cant. VI, 3)</note>; ideoque
jam non solum soror dicitur, sed etiam beneplacita
nominatur, quasi ei complacita qui complacuit Patri;
et speciosa sicut Hierusalem, sicut admiratio ordinata,
quod civitatis a ternae universa habeat mysteria,
et admirationi sit omnibus videntibus eam;
quia plena ut aequitas atque perfecta est, et fulgorem
de Verbi lumine mutuata, dum id semper intendit;
fit etiam terribilis ordine quodam ad summum provecta
virtutum. Ideoque quasi perfectae dicit: <hi>Averte
oculos tuos a me, noli contra me intendere <note>(Ibid., 4)</note>
            </hi>,
devotione nimia ac fide possibilitatem naturae et
conditionis propriae supergressa, quia lucem inaccessibilem
<pb n="0523C"/>
e regione intueri est grave. <hi>Averte,</hi> inquit, <hi>oculos tuos a me;</hi> 
 eo quod plenitudinem divinitatis
ejus, et splendorem veri luminis sustinere non possit.
Possumus tamen et sic accipere: <hi>Averte oculos
tuos a me.</hi> Etsi tu perfecta es, aliae mihi adhuc redimendae
sunt animae, aliae fulciendae. Elevas enim me
videndo: ego autem ideo descendi, ut omnes elevem.
Et si surrexi, et habeo Patris sedem, tamen orphanos
vos non relinquam paterno quasi praesidio destitutos,
sed praesentia mea vos confirmabo. Habes in
Evangelio hoc scriptum: <hi>Ecce ego vobiscum sum
usque ad consummationem mundi <note>(Matth. XXIII, 20)</note>
            </hi>.
Averte ergo oculos a me, quia me elevas. Quanto
enim quis ad Dominum intendit, tanto amplius <emph>375</emph> 
<pb n="0523D"/>
Dominum elevat, et ipse elevatur. Unde et ille ait: <hi>Exaltabo te, Domine, quoniam suscepisti me 
 <note>(Psal.
XXIX, 1)</note>
            </hi>. Sanctus enim exaltat Dominum, peccator
humiliat. Vult ergo avertere illam oculos, ne eam
considerans quod jam ad superiora sequi possit,
elevetur, et caeteras animas derelinquat. Ideo et in
Evangelio non omnibus discipulis <note>(Matth. XVII, 1)</note>,
sed perfectioribus suam gloriam demonstravit. Constitue
nunc aliquem doctorem, qui rem obscuram
velit aperire audientibus: quemadmodum etsi ipse
potens in sermone sit et scientia, condescendat tamen
 ad eorum inscitiam qui non intelligunt, et
<pb n="0524A"/>
simplici et planiore atque usitato sermone utatur, ut
possit intelligi. Quisquis igitur inter audientes vivacior
sensu sit, qui facile sequi possit, elevat eum
atque excutit. Hunc videns doctor revocat, ut patiatur
magis doctorem humilioribus et planioribus immorari,
quo et caeteri sequi possint.</p>
          </div3>
<div3>
            <head>58.</head>
            <p>
 Quod ait Aquila: <hi>Sonans ut revelata,</hi> sonantem
ad admirationem dignam retulit, quasi magna et
sonora habentem opera: revelata, ad operum claritatem;
vel quod ejus animae opera luceant coram
Patre qui in coelis est. Unde non otiose pallium
ejus sublatum intelligis, ut aperta meritis et nuda
fulgeret.</p>
          </div3>
<div3>
            <head>59.</head>
            <p>
 Laudatur praeterea quod fidelis, quod verbo
potens, quod fructibus fecunda diversis, quod una
<pb n="0524B"/>
sicut columba habens spiritus unitatem, in qua sit
pax, quae fecit utraque unum <note>(Cant. V, 2)</note>: et quae
non sit composita ex diversis elementis discretae
compugnantisque naturae <note>(Cant. VI, 3)</note>. Quid enim
tam diversum quam ignis et aqua, aer et terra, ex
quibus corporis nostri creatura consistit? Anima
autem benedicta omnis simplex quae imitatur dicentem: <hi>Ut omnes unum sint, sicut tu Pater in me et ego
in te, et ipsi in nobis unum sint 
 <note>(Joan. XVII, 21)</note>
            </hi>. Haec
est enim consummatio atque perfectio. Unde et addidit: <hi>Ut sint unum, sicut et nos unum sumus: ego in
his, et tu in me, ut sint consummati in unum 
 <note>(Ibid., 23)</note>
            </hi>.
Haec est ergo anima columba una atque perfecta,
quae simplex atque spiritualis, neque hujus turbatur
corporis passionibus, in quo foris pugnae, intus timores
<pb n="0524C"/>
sunt. Denique hoc verbo unitatis concordiam et
pacem significari Scriptura nos docet dicens: <hi>Multitudo
autem credentium habebat cor unum, et animam
unam, et non erat separatio in eis ulla <note>(Act. IV, 32)</note>
            </hi>.</p>
          </div3>
<div3>
            <head>60.</head>
            <p>
 Nec otiose fecunditatis laudatur anima, non
solum quod sit fecunda virtutibus; sed etiam quod
nihil habeat in se mali. Illud enim decorum atque
speciosum est, in quo nihil sit mali. Decorum enim
quod bonum: quod autem indecorum, hoc malum.
Speciosa fecunditas est bonorum operum: contraria
ergo speciositati sterilitas; quoniam qui privatur
specie vel decore, in eo est malum: quod autem malum,
hoc sterile et infecundum. Cujus rei quod evidentius
indicium quam natura est? Terra enim quae
bona est, fertilis atque fecunda: quae autem mala,
<pb n="0524D"/>
ea jejuna atque sterilis: quae vero fertilis, haec <emph>376</emph> 
et decora. Quid enim pleno agro pulchrius, cum seges
fluctuat, cum poma irrutilant, vel cum uvarum serta
dependent, aut baccis onusta olea curvescit, vel viridanti
gramine montium vertices, vallium humilia
vestiuntur? Et ut Scripturae utamur testimonio <note>(Gen.
XXVII, 27)</note>, Jacob decorus erat; et ideo erat odor
agri pleni: Esau hispidus erat et indecorus <note>(Ibid.,
11)</note>; et ideo agrestis erat, qui fructus ullos habere
non posset. De ipso quoque Domino posteaquam
Ecclesiae fecunditatem fecit assurgere, pulchre dictum
est: <hi>Dominus regnavit, decorem induit (Psal.
<pb n="0525A"/>
XCII, 1)</hi>. Et alibi: <hi>Confessionem, et speciem induisti <note>(Ps. CIII, 2)</note>
            </hi>.
Liquet igitur decorum id esse, quod
fecundum: indecorum, quod infecundum. Similis
est causa animae soli; quia ea decora anima, quae
fecunda sit meritis, fecunda consiliis: ea indecora
quae sterilis. Infirmitates etenim animae sunt sterilitas
et materia; namque eam sterilitas fructu defraudat
suo, inopiam infert, timorem incutit, adolet
cupiditates, et vanas opiniones: sic anima cadit.
Quid ergo est malitia, nisi boni indigentia <note>(Vid. S.
August. lib. I contr. Jul. Pelag., cap. 9)</note>? Suo enim
defraudatur, atque alienis indiget, exinanitur atque
repletur sine ulla mensura et modo. Materialia autem
vitia animae obumbrant gratiam. Ignorantia et
concupiscentia animae sunt aegritudines: sed ad
<pb n="0525B"/>
speciem magis quam ad materiam referuntur. Materia
est caro, species est ignorantia et concupiscentia.
Cur igitur caro accusatur, cum tantae sint in
specie labes? Quia nihil species potest sine materia.
Denique nihil species securis sine materia facit.
Quid enim esset concupiscentia, nisi eam caro inflammaret?
Friget in senibus, in pueris quoque, quia
in his corpus infirmum est: ardet in adolescentibus
in quibus vis corporis fervet. Ex bonis igitur mala
orta sunt; non enim mala sunt, nisi quae privantur
bonis <note>(Vid. S. Aug., Ibid.)</note>. Per mala tamen factum
est, ut bona eminerent. Ergo indigentia boni malitia
est, et definitione boni malitia deprehenditur,
quoniam per disciplinam boni malum reperitur. Bonum
autem nullius eget, sibi abundat, mensuram, et
<pb n="0525C"/>
perfectionem, finem quoque tribuit omnibus, in quo
universa constant, et de quo omnia pendent. Haec
boni natura est, quae mentem replet.</p>
          </div3>
<div3>
            <head>61.</head>
            <p>
 Circa hoc versatur anima pura, hoc introspicit,
et Deum cernit, bonis omnibus abundat. Unde et
ait: <hi>Fauces ejus dulcedines, et totus desiderium <note>(Cant.
V, 16)</note>
            </hi>. Omnium enim bonorum auctor est Deus;
et quae sunt, ejus profecto omnia sunt. Nusquam illic
malum; et si in illo mens nostra maneat, malum
nescit. Anima igitur quae in Deo non manet, ipsa
sibi auctor malorum est; itaque peccat: anima autem
quae peccat, ipsa morietur. Aureis enim vinculis
<pb n="0526A"/>
soluta virtutum prona fertur praecipitio, et labitur
ad inferiora. Anima autem beata est, quam nulla
adversa corporis praelia expugnant. Haec anima sicut
passer laqueo contrito, evolat. Escae enim malorum
sunt voluptates corporeae. His quisquis intendit, laqueo
innectit animam suam. <emph>377</emph>
</p>
          </div3>
<div3>
            <head>62.</head>
            <p>
 Qui autem ab escis ejus temperat, et de
tenebris ejus exit, ejus anima fulget, ut diluculum,
de qua dicitur: <hi>Quaenam haec est prospiciens tamquam
diluculum, speciosa sicut luna <note>(Cant. VI. 9)</note>
            </hi>? Prospicit
enim tamquam de domo libera. Nec dicit: <hi>Tenebrae
cooperiunt me, et parietes circumdant me, et quis scit
si videt Altissimus <note>(Eccli. XXIII, 26)</note>
            </hi>? Sed ipsa magis
lucem expetit tamquam in superioribus domus suae,
id est, corporis sui, et supra mundum posita divina
<pb n="0526B"/>
intuetur, et ad aeterna se elevat, ut Deo adsit, jam
lumen suorum operum sicut luna orbem suum toto
orbe circumferens.</p>
          </div3>
<div3>
            <head>63.</head>
            <p>
 Quod autem Aquila ait: <hi>Sonans sicut sol,</hi> videtur
illa axis coelestis conversio, solisque et lunae et
stellarum cursus, concentusque globorum exprimi:
quibusdam etiam nostris videtur; qui quoniam
fidem non invenit, saltem propter gratiam suavitatis
non videtur alienus.
</p>
          </div3>
        </div2>

<div2>
          <head>CAPUT VIII.</head>
<p> <hi>Eadem anima refugiens coram laudari, ait se descendisse
in hortum nucis, etc., quibus amaritudines ac
tentationes designantur. In his illa se non cognoscit,
sed a Christo cognoscitur ac regitur, dum perveniat
ad palmam. Hujus in ipsam reclinatio tria significat,
institutionem, progressum, perfectionem. Quae
sequitur ad charitatem exhortatio.</hi> 
<pb n="0526C"/>
          </p>
<div3>
            <head>64.</head>
            <p>
 Dum laudatur a sponso, verecunde refugiens
coram laudari, deinde sponsi amore revocata ait: <hi>In hortum nucis descendi videre in nativitate torrentis <note>(Cant. VI, 10)</note>
            </hi>.
Ubi enim est Ecclesia, nisi ubi virga
et gratia floret sacerdotalis? Ibi est frequenter, ut in
amaritudinibus et tentationibus probetur. Per nucem
amaritudines intelligimus, per torrentem tentationes,
sed tamen tolerabiles, quia scriptum est: <hi>Torrentem
pertransivit anima nostra <note>(Ps. CXXIII, 5)</note>
            </hi>. Itaque descendit
<pb n="0527A"/>
in locum amaritudinis, ubi floret vitis, et
malorum granatorum specie diversus et multiplex
fructus, qui velut uno tegmine totius corporis fide
et charitate munitur. In illa ergo amaritudine non
cognovit se anima; corruptible enim corpus aggravat
animam, et terrenum habitaculum cito inclinatur.
Cognoscere autem semper se debet. Sed tentatus est
et Petrus, et non se cognovit et Petrus; nam si cognovisset,
non negavisset auctorem. Sed cognovit
eum Christus: denique cognovit, qui etiam eum
respexit (cognoscit enim Dominus qui sunt ipsius) et
tamquam suum misericordiae suae frenis, ut bonus
rector revocavit a lapsu. Rector ergo noster Christus
est. <emph>378</emph>
</p>
          </div3>
<div3>
            <head>65.</head>
            <p>
 Ideoque ait anima: <hi>Posuit me currus
<pb n="0527B"/>
Aminadab <note>(Cant. VI, 11)</note>
            </hi>. Anima ergo currus qui
bonum rectorem sustinet. Si currus est anima,
habet equos vel bonos vel malos. Boni equi virtutes
sunt animae: mali equi, passiones sunt corporis <note>(Vid. S. August. contr. Jul. Pelag., lib. II, cap. 5, et
lib. III, c. 14)</note>.
Bonus ergo rector malos equos restringit
et revocat, bonos incitat. Boni equi sunt quatuor,
prudentia, temperantia, fortitudo, justitia. Mali
equi iracundia, concupiscentia, timor, iniquitas.
Interdum ipsi equi inter se dissident, et aut iracundia
protendit, aut timor, et se invicem impediunt, et
cursum retardant. At vero boni equi evolant, et a
terris ad superiora se subrigunt, animamque elevant:
maxime si jugum habeant suave, et onus
leve dicentis: <hi>Tollite jugum meum super vos; jugum
<pb n="0527C"/>
enim meum suave est, et onus meum leve <note>(Matth., XI,
29)</note>
            </hi>. Ipse rector est qui novit equos proprios gubernare,
ut aequalis omnium cursus sit. Si velocior est
prudentia, tardior justitia, admonet flagello proprio
segniorem; si temperantia mansuetior, fortitudo
durior, novit copulare discordes, ne forte currum
suum dissipent. Itaque licet intelligibili spectaculo
videre unamquamque animam cum summo certamine
ad coelum rapi, festinantes equos qui priores perveniant
ad bravium Christi, quo prius imponatur palma
cervicibus. Isti sunt equi subjecti fidei jugo, astricti
vinculo charitatis, justitiae frenis, retinaculis sobrietatis.
Pulchre ergo ait: <hi>Posuit me currus Aminadab,</hi> 
hoc est, pater populi: ipse autem qui pater populi,
idem pater Naason, id est, serpentum. Jam tu
recole quis sicut serpens in cruce pependerit pro
<pb n="0527D"/>
salute universorum, et intelligis illam animam esse
pacificam, cui Pater Deus praesul sit, Christus agitator;
<pb n="0528A"/>
quia scriptum est et hoc nomen in nostris: <hi>Pater, pater, agitator Israel 
 <note>(IV, Reg. II, 12)</note>
            </hi>.</p>
          </div3>
<div3>
            <head>66.</head>
            <p>
 Hic ergo agitator dicit: <hi>Convertere, Sunamitis,
convertere <note>(Cant. VI, 12)</note>
            </hi>. Bene et quasi agitator, et
quasi ad currum dicit: <hi>Convertere, Sunamitis,</hi> hoc est,
pacifica. Quae enim pacifica est anima, cito se convertit
et corrigit, etiamsi ante peccavit, et magis eam
Christus ascendit, et regere dignatur, cui dicitur: <hi>Ascende in equos tuos, et equitatus tuus sanitas 
 <note>(Habac.
III, 8)</note>
            </hi>. Et alibi: <hi>Misi equos tuos Tharsis <note>(Ibid., 15)</note>
            </hi>.
Hi sunt equi Christi. Ascendit ergo equos suos Christus,
ascendit Verbum Dei animas pias.</p>
          </div3>
<div3>
            <head>67.</head>
            <p>
 Unde cognosce quia et istam ascendit, et perduxit
eam ad locum palmae, quando et dicit ad eam: <hi>Quid pulchra et suavis facta es. charitas, in deliciis
<pb n="0528B"/>
tuis? Statura tua similis facta est palmae 
 <note>(Cant. VII, 6
et seq.)</note>
            </hi>. Et ipsa ait: <hi>Dixi, ascendam in palmam.</hi> Sed
etiam ipsa charitas palma est; ipsa est enim plenitudo <emph>379</emph> 
 victoriae. Plenitudo enim legis charitas
est. Curramus ergo, ut comprehendamus: curramus,
ut vincamus. Qui vicit, ascendit in palmam, et manducat
fructus ejus. Qui vicit, jam non currit, sed
sedet sicut scriptum est: <hi>Qui vicerit, dabo ei sedere
mecum in sede mea, sicut et ego vici, et sedeo cum
Patre meo in sede ipsius <note>(Apoc. III, 21)</note>
            </hi>. Hinc philosophi
curulia illa animarum in suis libris expressere
certamina, nec tamen ad palmam pervenire potuerunt;
quoniam summitatem Verbi et altitudinem
illorum animae nescierunt, quam cognovit haec
anima, in qua erat Verbi conversio.
<pb n="0528C"/>
</p>
          </div3>
<div3>
            <head>68. </head>
            <p>
Sic enim ait: <hi>Ego fratri meo, et super me conversio
ejus <note>(Cant. VII, 10)</note>
            </hi>. Hunc sensum tertio repetivit
diverse in Canticis canticorum. In principio ait: <hi>Frater meus mihi, et ego ei, qui pascit in liliis, usque
dum aspiret dies, et amoveantur umbrae 
 <note>(Cant. II, 16
et 17)</note>
            </hi>. Deinde ait: <hi>Ego fratri meo, et frater meus
mihi, qui pascit inter lilia <note>(Cant. VI. 2)</note>
            </hi>. In fine ait: <hi>Ego fratri meo, et super me conversio ejus.</hi> 
 Primum ad
institutionem animae, ideo et praemisit: <hi>Frater meus
mihi;</hi> illo enim demonstrante se, etiam anima adhaerendi
Deo sumpsit affectum: quod sequitur, secundum
profectum: tertium, secundum perfectionem. In
primo quasi in institutione adhuc umbras videt
anima, necdum Verbi appropinquantis revelatione
commota, sed ideo adhuc ei dies Evangelii non refulgebat:
in secundo sine umbrarum confusione
<pb n="0528D"/>
odores pios carpit: in tertio jam perfecta requiem
in se Verbo ministrat; ut convertatur super eam, et
<pb n="0529A"/>
caput suum reclinet, atque requiescat, meritumque
jam tenens quae antea quaesitum invenire non poterat,
invitat ad agrum suum dicens:</p>
          </div3>
<div3>
            <head>69.</head>
            <p>
 <hi>Veni, frater meus, exeamus in agrum, requiescamus
in castellis <note>(Cant. VII, 11)</note>
            </hi>. Supra ad hortum
invitabat, hic ad agrum habentem non solum florum
gratiam, sed etiam triticum et hordeum, hoc est,
solidiorum firmamenta virtutum, ut fructus ejus aspiciat. <hi>Requiescamus,</hi> 
 inquit <hi>in castellis,</hi> ad quae Adam
cum de paradiso ejectus esset, fuerat relegatus: in
his requiescebat, sed terram operabatur. Qua autem
ratione exire eum in agrum velit, intellectus manifestus
est; ut quasi bonus pastor pascat gregem
suum, lassos ablevet, revocet errantes. Nam etsi
ista anima nova et vetera servavit ei; tamen sunt
<pb n="0529B"/>
adhuc velut agni, qui lactis succo nutriendi sunt.
Ergo quasi perfecta, non pro se, sed pro aliis intervenit,
ut de sinu Patris exeat, ut procedat foras
tamquam sponsus de thalamo egrediens suo, currat
viam ut infirmos lucretur, non in illo secreto Patris
solio, et in illa luce immoretur, quo invalidi sequi
non queant: sed ut assumatur et inducatur in domum
sponsae atque secretum. Sit foris sibi, ut nobis intus:
sit medius nostrum, etsi non videatur a nobis.</p>
          </div3>
<div3>
            <head>70.</head>
            <p>
 Unde ait: <hi>Quis dabit te, frater, lactantem
ubera matris meae? Inveniens te foris, osculabor te <note>(Cant. VIII, 1)</note>
            </hi>.
Bona anima quae foris est, ut Verbum
intus sit: illa extra corpus, ut Verbum habitet in
nobis. <emph>380</emph>
</p>
          </div3>
<div3>
            <head>71.</head>
            <p>
 <hi>Assumam te,</hi> inquit, <hi>et inducam te (Ibid.,
<pb n="0529C"/>
2)</hi>. Recte assumitur et inducitur Verbum Dei; quia
pulsat animam, ut aperiatur sibi ostium. Et nisi
apertum sibi ostium invenerit, non intrat. Si quis
autem aperuerit januam, intrat et coenat. Sic sponsa
Verbum assumit, ut assumendo doceatur; unde non
immerito ascendit adhuc ad superiores mansiones,
et semper processum accipit.</p>
          </div3>
<div3>
            <head>72.</head>
            <p>
 Quod significant virtutes quae dicunt vel
animae: <hi>Quae est haec quae ascendit candida innitens
super fratrem suum <note>(Ibid., 5)</note>
            </hi>? Superius dixerant: <hi>Quaenam est haec prospiciens tamquam diluculum,
speciosa sicut luna, electa sicut sol 
 <note>(Cant. VI, 9)</note>
            </hi>? Hic
plus quod adjiceretur inventum est, eo quod Verbo
Dei innixa ascenderet. Perfectiores enim supra Christum
recumbunt, sicut et Joannes in Christi pectore
<pb n="0529D"/>
recumbebat. Ita ergo et haec vel incumbebat in
Christo, vel supra ipsum se reclinabat, aut certe
quoniam de nuptiis loquimur, jam quasi tradita in
Christi dextera, in thalamum ducebatur sponso.</p>
          </div3>
<div3>
            <head>73.</head>
            <p>
 Et quia jam copula charitatis est, blanditur ei
<pb n="0530A"/>
sponsus, et dicit: <hi>Sub arbore mali elevavi te, illic
parturivit te mater tua, illic parturivit te quae peperit te <note>(Cant. VIII, 5)</note>
            </hi>.
Bona anima quae requiescit sub arbore
fructuosa, et maxime boni odoris. Nam si Nathanael
bonus in quo dolus nullus erat, sub arbore fici visus
est, utique bona quae sub arbore mali elevata est a
sponso suo. Plus est enim elevari, quam videri, plus
etiam a sponso elevari. Nam etsi Nathanael videbatur
sub arbore, tamen anima ejus sponsa non erat,
qui occulte veniebat ad Christum, quia verebatur
Judaeos. Non erat speciosa sicut luna, electa ut sol,
quae erat in umbra, quia sponsa per diem nubit,
publice confitetur. Ideo ista sub arbore mali, illa
sub ficu; quia haec confessionis suae odorem diffundebat
longius: illa habebat puritatis et innocentiae
<pb n="0530B"/>
suavitatem, flagrantiam spiritus non habebat.</p>
          </div3>
<div3>
            <head>74.</head>
            <p>
 <hi>Illic,</hi> inquit, <hi>parturivit te mater tua, illic parturivit
te quae peperit te;</hi> ibi enim nascimur, ubi renascimur.
Parturiuntur autem in quibus Christi imago
formatur. Unde et ille ait: <hi>Filioli mei quos ego
parturio, donec formetur Christus in vobis <note>(Galat. IV,
19)</note>
            </hi>. Parturit enim qui in utero accipit spiritum salutis,
et aliis infundit.</p>
          </div3>
<div3>
            <head>75.</head>
            <p>
 Unde quoniam jam formatus in hac erat Christus,
ait: <hi>Pone me ut signaculum in cor tuum, ut
sigillum in brachium tuum <note>(Cant. VIII, 6)</note>
            </hi>. Signaculum
Christus in fronte est, signaculum in corde. In
fronte, ut semper confiteamur: in corde, ut semper
diligamus; signaculum in brachio, ut semper operemur.
 Luceat ergo imago ejus in confessione
<pb n="0530C"/>
nostra, luceat in dilectione, luceat in operibus et
factis; ut si fieri potest, tota ejus species exprimatur
in nobis. Ipse sit caput nostrum, quia caput viri
Christus: ipse oculus noster, ut per illum videamus
Patrem: ipse vox nostra, per quem loquamur ad
Patrem: ipse dextera, per quem Deo Patri sacrificium
nostrum deferamus: <emph>381</emph> ipse quoque est signaculum
nostrum, quod est perfectionis et charitatis
insigne, quia diligens Pater signavit Filium, sicut
legimus: <hi>Quem Pater signavit Deus <note>(Joan. VI, 27)</note>
            </hi>.
Charitas itaque nostra Christus. Bona charitas,
quando obtulit mortiise pro delictis nostris: bona
charitas, quae peccata remisit.</p>
          </div3>
<div3>
            <head>76.</head>
            <p>
 Et ideo anima nostra induat charitatem, et
charitatem hujusmodi quae sit valida ut mors; quia
<pb n="0530D"/>
sicut mors finis peccatorum est, ita et charitas; quoniam
qui diligit Dominum, peccare desinit: charitas
enim non cogitat malum, neque gaudet super iniquitate,
sed omnia sustinet. Nam qui ea quae sua sunt
non quaerit, quomodo aliena quaeret? Est et mors
<pb n="0531A"/>
illa valida per lavacrum, per quam peccatum omne
sepelitur, et culpa dimittitur. Talis erat charitas quam
deferebat Evangelica illa mulier, de qua Dominus
ait: <hi>Remissa sunt peccata ejus multa, quoniam dilexit
multum <note>(Luc VII, 47)</note>
            </hi>. Est et illa mors sanctorum
martyrum valida, quae culpam abolet superiorem;
et ideo valida, cujus non impar est charitas, quae
adaequatur martyrum passioni; ut auferat meritum
delictorum.</p>
          </div3>
<div3>
            <head>77.</head>
            <p>
 Zelus quoque ut inferi <note>(Cant. VIII, 6)</note>; quoniam
qui zelum Dei habet, pro Christo nec suis parcit.
Itaque et mortem habet charitas, et zelum habet
charitas, et alas ignis habet charitas. Denique Christus
diligens Moysen, insigne ei apparuit. Et Hieremias
habens in se donum divinae charitatis, dicebat: <hi>Et
<pb n="0531B"/>
erat ignis inflammans in ossibus meis: et dissolutus
sum undique, et ferre non possum <note>(Jer. XX, 9)</note>
            </hi>. Bona
igitur charitas habens alas ignis ardentis, quae volitat
per pectora et corda sanctorum, et exurit quidquid
materiale atque terrenum est: quidquid vero
sincerum est, probat; et quod contigerit, suo igne
meliorat. Hunc ignem in terram misit Dominus Jesus,
et refulsit fides, accensa est devotio, illuminata
est charitas, justitia resplenduit. Hoc igne inflammavit
corda apostolorum suorum, sicut testatur Cleophas
dicens: <hi>Nonne cor nostrum ardens erat in nobis,
cum aperiret Scripturas <note>(Luc. XXIV, 32)</note>
            </hi>? Alae igitur
ignis flammae scripturae sunt divinae. Denique aperiebat
Scripturas, et ignis exibat, atque audientium
corda penetrabat. Et vere alae ignis; quia eloquia
<pb n="0531C"/>
Domini, eloquia casta, argentum igne examinatum.
Cum Paulus quoque assumeretur a Christo, vidit
circumfulsisse super se lumen, et super eos qui simul
erant, cecidit a pavore, et probatior resurrexit:
denique apostolus factus est, qui persecutor advenerat.
Spiritus quoque sanctus descendit, et replevit
totam domum in qua erant plurimi sedentes, et visae
sunt dispertitae linguae tamquam ignis. Bonae alae
charitatis, verae alae quae volitabant per ora apostolorum,
et alae ignis quae purgatum sermonem loquebantur.
His alis evolavit Enoch raptus ad coelum.
His alis evolavit Elias curru igneo, et equis igneis
ad superna translatus. His alis Dominus Deus per
columnam ignis deducebat Patrum plebem. Has alas
habuit Seraphim, quando sumpsit carbonem ignis
<pb n="0531D"/>
de altari et tetigit os prophetae, et iniquitates ejus
abstulit, et peccata purgavit. Harum alarum <emph>382</emph> 
igne purgati sunt filii Levi, et baptizantur populi nationum,
sicut testificatur Joannes, dicens de Domino
Jesu: <hi>Ipse vos baptizabit in spiritu et igne <note>(Matt.
III, 11)</note>
            </hi>. Merito uri renes suos volebat et cor suum
David, quia alas igneas charitatis sciebat non esse
metuendas. Merito Hebraei pueri in fornace ardenti
non sentiebant ignis incendia; quia charitatis eos
flamma refrigerabat. Et ut plenius cognoscamus
<pb n="0532A"/>
quia alas habebat perfecta charitas, audisti Dominum
dicentem: <hi>Quoties volui congregare filios tuos sicut
gallina congregat pullos suos sub alas suas <note>(Matth.
XXIII, 27)</note>
            </hi>!</p>
          </div3>
<div3>
            <head>78.</head>
            <p>
 Sumamus igitur has alas, quae sicut flammae
ad superiora dirigant. Exuat unusquisque animam
suam involueris sordidioribus, et quasi aurum igne
approbet detersam luto. Sic enim purgatur anima,
velut aurum optimum. Pulchritudo autem animae sincera
virtus, et decus verior cognitio supernorum; ut
videat illud bonum ex quo pendent omnia, ipsum
autem ex nullo. Eo igitur vivit, atque intellectum accipit.
Vitae enim fons est summum illud bonum, cujus
charitas nobis et desiderium accenditur, cui appropinquare
et misceri voluptas est: quod ei qui
<pb n="0532B"/>
non videt, desiderio est, et ei qui videt, inest; ideoque
universa alia despicit, hoc uno mulcetur et delectatur.
Hoc est quod subministrat universis substantiam:
ipsum autem in semetipso manens dat aliis,
nihil autem in se ex aliis suscipit. De quo Propheta
ait: <hi>Dixi Domino: Deus meus es tu, quoniam bonorum
meorum non eges <note>(Psal. XV, 2)</note>
            </hi>. Hoc solum videre
desideravit, sicut ipse alibi ait: <hi>Unam petii a
Domino, hanc requiram; ut inhabitem in domo Domini
omnes dies vitae meae, et videam delectationem Domini,
et considerem templum ejus <note>(Psal. XXVI, 4)</note>
            </hi>. Si quis
igitur purum illud, et incorporeum summum illud
videre meruerit, quid habeat aliud quod desideret?
Denique Petrus in monte gloriam resurrectionis
Christi vidit, et nolebat descendere dicens: <hi>Domino,
<pb n="0532C"/>
bonum est nos hic esse <note>(Matth. XVII, 4)</note>
            </hi>. Et quanto
incomparabilior est illa divinitatis gloria, et lux inaccessibilis,
quam si quis viderit, quid aliud concupiscat?
Non regna, non facultates, honores, gloriam,
potestates. Illis enim uti nihil beatitudinis est, hoc
uti beatum est; ut illa despiciens, ad hoc conversus
maneat. Hanc igitur videns pulchram imaginem ingrediatur
intus, foris relinquat vultum corporis. Nam
qui intuetur corpora, non debet introrsum intueri;
ne more mergentis in gurgite rapiatur atque absorbeatur,
et quasi in profundum demersus nusquam
appareat. Fugiamus ergo in patriam verissimam. Illic
patria nobis, et illic Pater a quo creati sumus, ubi
est Hierusalem civitas quae est mater omnium.</p>
          </div3>
<div3>
            <head>79.</head>
            <p>
 Sed quae est fuga? Non utique pedum, qui
<pb n="0532D"/>
sunt corporis. Isti enim quocumque currunt, in
terra currunt, et de solo ad solum transeunt. Nec
navibus fugiamus, aut curribus, aut equis qui obligantur
et cadunt: sed fugiamus animo, et oculis, aut
pedibus interioribus. Assuescamus oculos nostros
videre quae dilucida et clara sunt, spectare vultum
continentiae et temperantiae, <emph>383</emph> omnesque virtutes,
in quibus nihil scabrum, nihil obscurum et tortuosum
sit: et se ipsum spectet quis, et conscientiam
suam: illum oculum mundet, ne quid sordium
<pb n="0533A"/>
habeat. Quod enim videtur, non debet dissonare ab
eo qui videt, quoniam conformes nos Deus imaginis
voluit esse Filii sui. Cognitum igitur nobis est illud
bonum, nec longe est ab unoquoque nostrum: <hi>In
ipso enim vivimus, et sumus, et movemur. Ipsius enim
et genus sumus <note>(Act. XVII, 28)</note>
            </hi>, ut Apostolus gentiles
posuit significare. Ipsum est bonum quod quaerimus,
et solum bonum. Nemo enim bonus, nisi unus
Deus. Hic est oculus qui magnum illum et verum
decorem intuetur. Solem nisi sanus et vigens oculus
non aspicit; nec bonum potest videre nisi anima
bona. Fiat ergo bonus qui vult videre Dominum, et
quod est bonum. Hujus boni similes simus, et secundum
id operemur quae bona sunt. Hoc est bonum
quod supra omnem operationem est, supra omnem
<pb n="0533B"/>
mentem atque intellectum: ipsum est quod semper
manet, ad ipsum convertuntur omnia, in quo habitat
plenitudo <emph>384</emph> divinitatis, et per ipsum reconciliantur
<pb n="0534A"/>
omnia in ipsum. Et ut plenius definiamus quid sit
bonum: VITA est bonum, quia semper manet, dans
vivere et esse omnibus; quia fons est omnium vita
Christus, de quo ait propheta: <hi>In umbra ejus vivemus <note>(Thren. IV, 20)</note>
            </hi>.
Nunc enim vita nostra abscondita in
Christo est: cum autem apparuerit Christus vita nostra,
tunc et nos cum illo apparebimus in gloria. Ergo
non timeamus mortem; quoniam requies est corporis,
animae autem vel libertas, vel absolutio. Nec vereamur
eum qui potest carnem interficere, animam autem
non potest; quia non timemus eum qui potest
vestimentum auferre, non timemus eum qui potest
nostra furari, nos autem non potest. Nos igitur animae
sumus, si volumus esse Hebraei de iis qui sunt socii
Jacob, id est, imitatores ejus. Nos animae sumus, nostra
<pb n="0534B"/>
autem membra vestimenta sunt: servanda sunt quidem
vestimenta, ne scindantur, ne inveterascant: sed
ille magis, qui his utitur, servare se debet et custodire.

</p>
          </div3>
        </div2>
      </div1>
</body>
  </text>
</TEI>