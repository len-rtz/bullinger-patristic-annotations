<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Jacob et vita beata</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeJaEtV</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	



<div1>
        <head>LIBER PRIMUS.</head>
        <head> <emph>443.</emph> CAPUT PRIMUM.</head>

<pb n="0597A"/>
<p divs_removed="true"> <hi>Ad virtutum disciplinam, passionesque coercendas
necessarium esse sermonem prudentem, ac mentem
rationi intentam; itemque rationem licet omnino
concupiscentiam exscindere nequeat, posse tamen
vel gravissimis motibus moderari.</hi> 

        </p>
        <div3 moved_from_p="true">
            <head>1.</head>
          <p>
 Necessarius ad disciplinam bonus omnibus
sermo, plenus prudentiae; et mens rationi intenta
<pb n="0598A"/>
praecurrit virtutibus, passiones coercet. Docibilis
enim virtus. Denique studio et discendo acquiritur,
dissimulando amittitur. Alioquin nisi sermo bonus
necessarius esset ad correctionem, numquam Lex
diceret: <hi>Non adulterabis <note>(Exod. XX, 14)</note>
            </hi>. Sed quia
nudus sermo ad monendum utilis, ad persuadendum
infirmus est, ideo adhibenda est rationis rectae
consideratio; ut quod sermo bonus praescripserit,
ratio plenius tractata persuadeat. Non enim servili
<pb n="0599A"/>
ad obediendum constringimur necessitate, sed voluntate
arbitra, sive ad virtutem propendemus, sive
ad culpam inclinamur. Et ideo nos aut liber affectus
ad errorem trahit, aut voluntas revocat, rationem
secuta. Passio autem gravissima culpae concupiscentia
est, quam ratio emollit et comprimit. Emollire
enim potest, eradicare non potest; quoniam animus
qui <emph>444</emph> est rationis capax, non est suarum passionum
dominus, sed repressor. Neque enim fieri potest
ut facilis ad iracundiam non irascatur: sed ut
ratione se temperet, indignationem cohibeat, a puniendo
se revocet; sicut et Propheta nos docet dicens: <hi>Irascimini, et nolite peccare 
 <note>(Psal. IV, 5)</note>
            </hi>.
Concessit quod naturae est: negavit quod culpae
est.</p>
        </div3>
<pb n="0599B"/>

<div3>
          <head>2. </head>
          <p>
Omnis itaque temperantia ex aliis, non ex se
originem sumit, ideoque secunda est. Nam aut de
naturalibus suscipitur, aut de utilibus. Itaque aut
naturalia temperat, aut utilitatis assertor est. Denique
non ibi excidit concupiscentiam: sed facit ne
concupiscentiae serviamus. Quis enim tantus, ut corporalem
motum possit auferre, nisi solus ille qui
potuit de infructuosa ficulnea dicere, hoc est malitia
Judaeorum: <hi>Ecce anni tres sunt ex quo veni quaerens
fructum in ficulnea hac, et non invenio: succide
ergo illam. Cui respondit servus: Remitte illam et hoc
anno, usque dum fodiam circa illam, et mittam cophinum
stercoris; et siquidem fructum fecerit: sin autem,
in futurum succides illam <note>(Luc. XIII, 7 et seq.)</note>
          </hi>. Merito
ad Dominum retulit, quia exscindendae temporalis
<pb n="0599C"/>
prolapsionis potestatem sibi ipse vindicare non poterat:
sed Domino reservabat.</p>
        </div3>
<div3>
          <head>3.</head>
          <p>
 Denique quem de hominibus meliorem et fortiorem
assumemus, quam sanctum David, qui sibi
cupiditatem qua concupierat aquam de lacu Bethlehem,
hostili interclusam exercitu, auferre non potuit,
potuit mitigare? Nam cum aliis utique <emph>445</emph> 
defuisse non inveniamus. id est, tanto exercitus numero,
cum utique multo minus regi deesse potuerit
ex caeteris fontibus aqua; irrationabilem quamdam
concupiscentiam passus, desideravit eam quae hostium
erat circumfusione vallata, unde sine maximo periculo
non facile potuisset deferri. Itaque ait: <hi>Quis
mihi dabit potum de lacu qui est in Bethlehem ad portam <note>(II Reg. XXIII, 15)</note>
          </hi>?
Et cum essent reperti tres
<pb n="0600A"/>
viri qui hostium castra praeciderent, et deferrent
aquam quam summo desiderio desiderasset, cognoscens
quod periculo alieno aqua sibi eadem constitisset,
profudit illam Domino <note>(Ibid.)</note>, ne sanguinem
illorum qui eam detulerant, bibere videretur. Quae
res indicio est quod concupiscentia quidem rationem
praeveniat sed ratio cupiditati resistat. Humanum
itaque passus est David, ut irrationabiliter concupisceret:
sed illud laudabile, quod irrationabilem
concupiscentiam rationabiliter parato fraudavit remedio.
Dum laudo viros qui erubuerunt desiderium
sui regis, et maluerunt finem ejus verecundiae vel
periculo propriae salutis afferre: plus laudo eum qui
erubuit in suo desiderio alienum periculum, et aquam
dubiae sortis pretio quaesitam, sanguini comparavit:
simul quasi repressa victor cupiditate profudit aquam
<pb n="0600B"/>
Domino; ut ostenderet quod concupiscentiam suam
verbi consolatione restingueret.</p>
        </div3>
<div3>
          <head>4.</head>
          <p>
 Potest igitur mens sobria impressiones refrenare
ac reprimere quamvis gravium passionum, et
fervorem omnem cupiditatis flagrantissimae refrigerare,
derivare alio motus, et rectae rationis tractatione
despuere passiones. Etenim cum Deus hominem
constitueret, et in eo mores sensusque plantaret,
tunc motibus ejus imposuit regale mentis imperium;
ut omnes sensus motusque hominis, ejus
vigore ac potestate regerentur. Adjunxit ad gratiam
creaturae, ut mentem ipsam divinis informaret praeceptis,
et sapientiae instrueret disciplinis, quibus et
 cavenda praenosceret, et eligenda cognosceret.
<pb n="0600C"/>
Mens igitur recta ratione tenens disciplinam sapientiae,
ut divina ac humana cognoscat, eruditur in Lege
per quam discit quas sibi subjicere debeat passiones.
</p>
        </div3>

<div2>
          <head>CAPUT II.</head>
<p> <hi>Passionibus tum animi, tum corporis moderari temperantiam:
cujus effectus patriarcharum demonstrantur
exemplis, ac deinde rationis dignitate commendata,
eamdem temperantiam divino praecepto muniri
Sanctus ostendit:</hi> </p>
<div3>
            <head>5.</head>
            <p>
 Passionum autem velut duces sunt naturales
delectatio et dolor, quas sequuntur caeterae. Illae enim
complectuntur universas, quarum utraque non solum
corporis, sed etiam secundum animam passiones
<pb n="0601A"/>
sunt. Et quia diximus subesse his alias passiones,
ante delectationem concupiscentia, post delectationem
gratulatio est: ante dolorem autem est timor,
post dolorem tristitia. Commotio autem animi communis
passio, et delectationis et doloris est. Transcurram
alias, id est, superbiam, avaritiam, ambitionem,
contentionem, <emph>446</emph> invidiam, quae sunt secundum
animam passiones: transcurram etiam inexplebilem
vorandi libidinem, effusionemque luxuriae
atque lasciviae, quae vitia nexa sunt corpori, et secundum
illud operantur. Meritoque temperantia
quam maxime istarum passionum restinguit ardorem,
quae primum sobrietate atque moderamine animum
temperat, mentem informat; deinde etiam deliciarum
abstinentia restringit habenas corporalis ferocitatis.
<pb n="0601B"/>
Ideo Lex recidit ciborum licentiam <note>(Levit. XI,
4 et seq.)</note>, epularum copias, non solum ut resecaret
luxuriam: verum etiam ut inhibentis contemplatione
praecepti viam tractationi rationis aperiret, quae
irritamenta gulae caeterasque recideret cupiditates,
corporeas passiones motusque cohiberet. Temperantia
est igitur correctionis praevia, disciplinae magistra.</p>
          </div3>
<div3>
            <head>6.</head>
            <p>
 Ab hac profectus Jacob sanctus, primatus a
fratre quos non habebat <note>(Gen. XXV, 33)</note>, accepit;
ejusque praelatus assensu docuit in reliquum intemperantes
proprio sibi viles esse judicio. Ab hac profectus
Joseph, et calorem juventutis edomuit, et tentatum
adulterinis animum illecebris, rectae rationis
inductione firmavit. Denique quamvis fortis esset et
<pb n="0601C"/>
validus, tamen tractatu rationis fulcire se maluit dicens
uxori domini sui: <hi>Si Dominus meus non scit
praeter me aliquid in domo sua, et omnia quaecumque
habet, dedit in manus meas, neque subtractum est a me
quidquam praeter te quae uxor illius es: et quomodo
faciam verbum hoc malum, et peccabo coram Deo <note>(Gen. XXIX, 8 et 9)</note>
            </hi>?
Haec est igitur rectae rationis
tractatio quam Graeci <foreign xml:lang="greek">λογισμὸν</foreign> nuncupant, qua mens
sapientiae intenta solidatur. Pulchra enim ratio, quod
nec beneficiis domini esse deberet ingratus, nec
occultum posset esse peccatum. quod, Deo teste,
committeret, quem latere non posset.</p>
          </div3>
<div3>
            <head>7.</head>
            <p>
 Bona igitur ratio, quae et hostilem plerumque
affectum exuit, et dolorem injuriae sequestrat. Denique
et in acie plerumque victorem mitigat, et ferituri
<pb n="0601D"/>
mucronem retardat, et rogantem morti eripit;
eo quod subjectis parcere justa ratio persuadeat.
Nam de excludendo vel mitigando injuriae dolore
quis melior magister, quam patriarcha Jacob, qui
proprios coarguens filios Simeon et Levi ait: <hi>Odiosum
me fecistis, ita ut saevus videar <note>(Gen. XXXIV,
30)</note>
            </hi>. Et utique ulti fuerant sororis injuriam, quae
contra instituta patria violato fuerat pudore temerata;
nec potuit Jacob, praeceptor disciplinae, custos
<pb n="0602A"/>
pudoris, stuprum probare commissum: sed maluit
insolentes ratione cohiberi, sciens quod indignationem
ratio temperare posset.</p>
          </div3>
<div3>
            <head>8.</head>
            <p>
 Temperantia est igitur quae resecat cupiditates.
Hanc primis hominibus tenendam mandavit Deus
dicens: <hi>De fructu autem ligni quod est in medio paradisi
non edetis, neque tangetis illud, ne moriamini <note>(Gen., II,
17)</note>
            </hi> Et quia non est retenta, ideo transgressores virtutis
egregiae paradisi exsules facti sunt, et immortalitatis
exsortes. Hanc Lex docet, et universorum infundit
affectibus <note>(Exod. XX, 4, et alibi)</note>.
<emph>447</emph> </p>
          </div3>
        </div2>

<div2>
          <head>CAPUT III.</head>
<p> <hi>Temperantiam, sapientiam, et disciplinam a Domino
doceri; quod sequitur ad studium cohortatio: item
culpam nostram ascribendam esse soli nostrae voluntati,
qua vel peccato vel justitiae servimus; ac
demum utra servitus utri praeferenda videatur?</hi> 
<pb n="0602B"/>
          </p>
<div3>
            <head>9.</head>
            <p>
 Docere autem Dominum eam, et sapientiam,
et disciplinam Scriptura testatur. De temperantia
in Lege <note>(Exod. XX, 4, et alibi)</note>: de caeteris
in libro Job, in quo scriptum est: <hi>Nonne Dominus
est qui docet intellectum et disciplinam <note>(Job XXXIII, 16)</note>
            </hi>?
Et in Evangelio Dominus ipse ait: <hi>Discite a me quia
mitis sum, et humilis corde <note>(Matth. XI, 29)</note>
            </hi> Et alibi
ad discipulos ait: <hi>Ite, docete omnes gentes, baptizantes
eas in nomine Patris et Filii et Spiritus sancti <note>(Matth. XXVIII, 19)</note>
            </hi>.
Unde autem discipuli dicti? Aut
quid aliud a Christo nisi virtutum operari praecepta
discebant? Denique David ait: <hi>Venite, filii, audite
<pb n="0602C"/>
me, timorem Domini docebo vos <note>(Psal. CX, 10)</note>
            </hi>. Utique
timor Dei de numero virtutum est; quia initium
sapientiae timor Domini, per quem adsciscitur piae
forma doctrinae, de qua Paulus ait: <hi>Gratias autem
Deo quod fuistis servi peccati, sed obedistis ex corde
in eam formam doctrinae, in qua traditi estis: liberati
autem a peccato, servi facti estis justitiae <note>(Rom. VI,
17 et 18)</note>
            </hi>. Doctrina igitur facit ut possimus pervenire
ad justitiam. Potest igitur acquiri justitia discendo.
Intendamus igitur studio in formam Evangelicae doctrinae.
Minimum studii plerumque pro maximo habetur
In studio enim sunt omnia, per quod adhibetur
obedientia, quae in utramlibet partem propenderit,
aut culpam adjungit, aut gratiam. Haec nos in
primo Adam traxit ad mortem, haec nos in Adam secundo
<pb n="0602D"/>
ad vitam vocavit.</p>
          </div3>
<div3>
            <head>10.</head>
            <p>
 Non est quod cuiquam nostram ascribamus
aerumnam, nisi nostrae voluntati. Nemo tenetur ad
culpam, nisi voluntate propria deflexerit. Non habent
crimen quae inseruntur reluctantibus: voluntaria
tantum commissa sequitur delictorum invidia, quod
in alios derivemus. Voluntarium sibi militem elegit
Christus, voluntarium servum sibi diabolus auctionatur.
Neminem jugo servitutis astrictum possidet,
<pb n="0603A"/>
 nisi se prius peccatorum aere ei vendiderit. Quid
carnem quasi infirmam accusamus? Membra nostra
arma sunt iniquitatis, et arma justitiae. Vidisti pauperem
injuriam accipientem, protexisti eum; membra
tua arma pietatis sunt, quibus pauperem ab injuria
vindicasti. Vidisti egenum, donasti eum muneribus,
dextera tua mortem a tuo pectore repulisti. Vidisti
eum qui ducitur ad mortem, eripuisti eum, quia
scriptum est: <hi>Eripe eum qui ducitur ad mortem <note>(Prov.
XXIV, 11)</note>
            </hi>: membra tua arma sunt justitiae, si injuste
hominem perire non passus es. Vidisti mulierem,
castigasti corpus tuum, mortificasti libidines, procaces
meretricis oculos aversatus deseruisti, membra
tua arma sunt castimoniae. Contra autem, si oculus
tuus vidit mulierem ad concupiscendum eam, aperuisti
<pb n="0603B"/>
vulnus, impressisti telum <emph>448</emph> corpori tuo,
membra tua arma peccati sunt. Vidisti possessionem
pupillorum, et paternis eos expulisti sedibus, transtulisti
terminos quos posuerunt patres tui, membra
tua arma iniquitatis sunt. Affectus igitur, non caro
auctor est culpae, caro autem voluntatis ministra.
Non ergo vendat nos voluntas nostra.</p>
          </div3>
<div3>
            <head>11.</head>
            <p>
 Clamat Apostolus: <hi>Nescitis quoniam cui exhibuistis
vos servos ad obediendum, servi estis ejus cui
obedistis, sive peccati in mortem, sive obeditionis in
justitiam <note>(Rom. VI, 16)</note>
            </hi>? Ergo si aut peccato servimus,
aut justitiae, consideremus in qua parte servitus
tolerabilior, fructus uberior. Sed qui potest esse
fructus in morte? Peccati enim stipendium mors; et
ideo nullus in eo fructus est, sed pudoris dispendium;
<pb n="0603C"/>
cum ea quae gessimus, erubescimus. Servire
autem justitiae libertas est. <hi>Qui enim vocatus est in
Domino servus, libertus est Domini. Similiter qui liber
vocatus est, servus est Christi <note>(I Cor. VII, 22)</note>
            </hi>. Utraque
conditio optima, esse sub Christo, sub quo et pretiosa
servitus et gloriosa libertas. Pretiosa servitus
quasi tanti sanguinis pretio comparata: gloriosa
autem libertas quam nulla servitus culpae, nulla peccatorum
vincula constringunt, nulla flagitiorum
onera, nulla criminum commercia degeneris nexui
servitutis addicunt.</p>
          </div3>
<div3>
            <head>12.</head>
            <p>
 Disce humilitatem, o homo, apostolici vim
cognosce magisterii. Si servum te dicas, libertus es:
si liberum te jactes, servus es. Nam et ille qui quasi
servus redemptus est, libertatem habet, et iste qui
<pb n="0603D"/>
quasi liber vocatus est, bonum est illi ut servum
Christi se esse cognoscat, sub quo servitus tuta est,
et libertas secura. Quis quasi idiotam Paulum vel in
ipso jure asserit? Scivit enim discernere inter libertum,
et liberum; et ideo non perfunctorie, sed proprie
<pb n="0604A"/>
dixit: <hi>Qui enim vocatus est in Domino servus,
libertus est Domini: similiter qui liber vocatus est,
servus est Christi.</hi> Revera enim omnes Christi liberti
sumus, nemo liber. Omnes enim in servitute generati.
Quid servili conditioni arrogantiam libertatis
assumis? Quid titulos nobilitatis usurpas, servilis
haereditas? Nescis quod te Adae atque Evae culpa
mancipaverit servituti. Nescis quod redemerit te
Christus, non emerit. <hi>Non auro, non argento redempti
estis de vana vestra conversatione paternae traditionis,
sed pretioso sanguine Agni <note>(I Pet. I, 18 et 19)</note>
            </hi>.
clamat apostolus Petrus. Ergo redemptus a Domino
es. Servus es qui creatus es, servus es qui redemptus
es, et quasi Domino servitutem debes, et quasi Redemptori.
Nec inferiorem putes libertinitatem sub
<pb n="0604B"/>
Christo, quam libertatem esse. Ad dignitatem aequalis,
ad tuitionem praestantior est, ad gratiam par,
adversus lapsum cautior, adversus superbiam tectior.
Ita libertatem accepisti, ut meminisse manumissoris
tui debeas, ut patrono tuo noveris legitimum obsequium
deferendum; ne ab ingrato revocetur libertas.
Quid te beatius, qui sub Domino regnas, et sub patrono
militas?
<emph>449</emph> </p>
          </div3>
        </div2>

<div2>
          <head>CAPUT IV.</head>
<p> <hi>Quantum Deus homini concesserit, cum ei Legem dedit,
et gratiam adjunxit. Ubi solvuntur duae quaestiones:
Quomodo bona sit Lex, quae mortem operetur;
et quomodo quae mortem operetur, mors nobis
non sit?</hi> </p>
<div3>
            <head>13.</head>
            <p>
 Quid autem est quod tibi non contulit Dominus?
<pb n="0604C"/>
Legem dedit, peccatum prodidit, adjunxit
gratiam. Lex enim peccatum denuntiavit: sed in
conditione lubrica penitus cohibere non potuit. Cognovi
enim peccatum quod nesciebam. Cognovi concupiscentiam
esse peccatum; et hac occasione cognitionis,
peccati aera cumulata sunt; quia peccatum
quod ante per ignorantiam meam mortuum videbatur,
in me revixit: ego autem mortuus sum peccati
vulnere; quia cognitio culpae quae mihi profutura
videbatur, haec nocuit, ut scirem quod vitare non
poteram. Peccatum enim prodidit, et per bonum
denuntiationis suae peccati ipsius acerbavit invidiam.
Itaque supra modum factum est peccatum mihi; quia
cumulatum est denuntiatione mandati. Crescit enim
culpa, cum proditur, nec cavetur. Quomodo ergo
<pb n="0604D"/>
bonum mandatum, quod mihi mors est? Aut quomodo
non est mihi mors, quod per bonum significationis
suae demonstrando peccatum, operatum est in
me mortem? Nam certum est quod mors mihi accessit,
dum quod facio agnosco peccatum, sicut ipse
<pb n="0605A"/>
Dominus ait: <hi>Si non venissem, et locutus fuissem
his, peccatum non haberent <note>(Joan. XV, 22)</note>
            </hi>.</p>
          </div3>
<div3>
            <head>14.</head>
            <p>
 Quid miraris igitur si Lex quibusdam morti
sit, cum morti sit et Domini salutaris adventus, per
quem redempti sumus? Infidelis enim mortem sibi
quaerit ex gratia: manet autem mandati gratia. Etenim
sicut cognitio venenatorum poculorum consummatur
ad disciplinam medicinae: sic divinum mandatum
ad vitam aeternam. Sicut autem ei qui male
utitur noxiis potionibus, cognitio earum in malum
vertitur et periculum; et quo magis venena cognoverit,
hoc se intelligit amplius periclitari: sic forma
mandati iis qui Legem male interpretantur, vel demonstrata
atque interdicta peccata vitare non possunt,
mortis auctor est. Sicut ergo bonum est antidotum,
<pb n="0605B"/>
etiamsi imprudenti aut intemperanti non
bonum: sic bonum mandatum, etiamsi intemperanti
non bonum est. Ergo bonum mandatum, quod
alicui mors est. Responsum igitur habe primae propositioni:
quia potest esse bonum mandatum, quod
mihi mors est; bonum per naturam salutaris praecepti;
mors per intemperantiam carnis.</p>
          </div3>
<div3>
            <head>15.</head>
            <p>
 Et quia diximus esse bonum mandatum quod
mihi mors est, nunc discutiamus quomodo non sit
mihi mors, quod per bonum licet, tamen mihi
operatum est mortem. Sic enim proposuit Apostolus: <hi>Quod ergo bonum est, mihi mors est. Absit. Sed
peccatum, ut appareat peccatum, per bonum mihi
operatum est mortem 
 <note>(Rom. VII, 13)</note>
            </hi>. Itaque spectemus
singula. Mandatum utique Legis est: Lex autem
<pb n="0605C"/>
spiritalis est, cujus gratiam video, pulchritudinem
laudo, formam praedico, praeceptum admiror:
sed quia carnalis sum ego venumdatus sub peccato,
trahor <emph>450</emph> invitus ad culpam. Etenim quasi servo
culpa dominatur. Itaque odi crimen, et facio. Mens
odit, caro concupiscit; ego tamen in utraque, qui
Legi mente consentio, et carne quod nolo, hoc ago.
Bonum ergo mandatum cui consentio; et mens bona
quae quod bonum est, elegit. Bona ad judicandum,
sed infirma plerumque ad resistendum; quia repugnat
ei corporis appetentia, et captivam eam trahit
ad erroris illecebras.</p>
          </div3>
<div3>
            <head>16.</head>
            <p>
 In quo periculo unum est remedium, ut quem
Lex liberare non potuit, liberet Dei gratia. Sic enim
scriptum est: <hi>Infelix ego homo, quis me liberabit de
<pb n="0605D"/>
corpore mortis hujus? Gratia Dei per Jesum Christum
Dominum nostrum <note>(Ibid. 4 et 25)</note>
            </hi>. Itaque fit ut licet
peccatum quod latebat, id est, concupiscentia mea
quam non putabam esse peccatum, mortem mihi
operata sit, dum proditur, et supra modum facta sit
ipsum peccatum (erat enim peccatum etsi nesciebatur,
sed cognitione coacervatum est, et quasi incrementum
erroris assumpsit, atque in naturam delicti
cessit forma mandati), mihi tamen mors non sit,
cui promptum est ad Christum confugere, per quem
solvimur omni mortis periculo. Absoluta igitur etiam
secunda est propositio, quia mandatum mihi Legis
<pb n="0606A"/>
mors non est, etsi mortem operetur. Quod enim conturbamur,
fragilitatis est: quod evadimus, Christi.
</p>
          </div3>
        </div2>

<div2>
          <head>CAPUT V.</head>
<p> <hi>Qua ratione Lex non suffecerit: sed necessaria fuerit
gratia per mortem Christi donata; cum quo nos
etiam mori, resurgere, et versari debeamus?</hi> </p>
<div3>
            <head>17.</head>
            <p>
 Ergo ut ad exordia sermonis hujus revertamur,
mens bona est quae habet tractationem rationis,
et intendit sapientiae disciplinis: sed gravis
lucta est ei cum mortis corpore, et plerumque rationem
mentis vincit carnis illecebra. Et ideo Dominus
primo Legem dedit, cui mens hominis sese
ad obtemperandum dedit, et ei servire coepit, ut
esset subdita: sed caro subjecta non erat; quia sapientia
<pb n="0606B"/>
carnis non est Legi subdita, et praeceptis
ejus repugnabat. Non enim poterat virtuti obedire,
cupiditatibus dedita, et lenociniis carnalibus implicata.
Ideo laborandum est, ut teneamus Dei gratiam.
Mens itaque bona, si rationi intendat; sed parum
perfecta, nisi habeat gubernacula Christi. Venit enim
Dominus Jesus, qui nostras passiones cruci suae affigeret,
peccata donaret: in cujus morte justificati sumus;
ut totus mundus ejus mundaretur sanguine.
Denique in morte ipsius baptizati sumus.</p>
          </div3>
<div3>
            <head>18.</head>
            <p>
 Si igitur in illius morte dimittuntur nobis peccata,
etiam, peccatorum nobis passiones in illius
morte moriantur, illius crucis clavis affixae teneantur.
Si in illius morte mortui sumus, quid iterum
tamquam viventes ad ea quae sunt mundana revocamur?
<pb n="0606C"/>
Quid nobis cum elementis hujus mundi? Quid
cum cupiditatibus? Quid cum luxuria atque lascivia
quibus cum Christo mortui sumus? Quod si simus
in Christo mortui, in Christo resurreximus: cum
Christo igitur versemur: cum Christo superiora quae
sunt, non quae <emph>451</emph> corruptibilia et terrena quaeramus.
Christus resurgens a mortuis veterem hominem
affixum cruci reliquit, novum resuscitavit. Christus
ideo mortuus est, ut et nos peccato moreremur, Deo
resurgeremus. Mortua est caro nostra, quid iterum
peccato reviviscit? Quid iterum peccato obedit? Quid
iterum peccatum regnat in mortuis, cum mors finis
peccati sit? Mortui sumus carne, renovati sumus
spiritu. Spiritu ambulemus, qui spiritum Christi accepimus.
Si autem spiritus Christi in nobis, ergo sit
<pb n="0606D"/>
nobis caro mortua propter peccatum: spiritus vero
vivat propter justificationem.</p>
          </div3>
<div3>
            <head>19.</head>
            <p>
 Sic quod erat impossibile Legi, solutum est,
si in spiritu ambulemus, si passiones sepelivimus,
si crucem hujus corporis non resolvamus, si chirographum
peccati quod deletum est in cruce Christi,
non rescribamus, si veteris hominis amictum quem
exuimus, non induamus. Scriptum est enim in Canticis: <hi>Exui tunicam meam, quomodo induam eam?
Lavi pedes meos, quomodo inquinabo eos 
 <note>(Cant. V, 3)</note>
            </hi>?
Mortificata igitur nobis sunt corporis membra, cur
ejus pullulant vitia? Ideo Lex non praevaluit, quia
<pb n="0607A"/>
non carnem mortificavit: ideo quasi umbra praeteriit,
quia non coloravit: ideo etiam obumbravit nos a sole
justitiae, quia coacervavit crimina. Ergo et obfuit.
</p>
          </div3>
        </div2>

<div2>
          <head>CAPUT VI.</head>
<p> <hi>Promulgatae Legis fructus esse peccati confessionem,
ac humilitatem, immo et gratiam ipsam, et charitatis
pignus: quibus subjungitur ad gratitudinis officia
exhortatio cum beneficiorum homini concessorum
enumeratione.</hi> </p>
<div3>
            <head>20.</head>
            <p>
 Quid igitur opus fuit ut Lex promulgaretur,
si profutura non erat? Habebamus jam legem naturae;
erat enim unusquisque sibi lex, qui opus legis
scriptum habebat in corde suo. Illam non tenuimus:
cur addebatur et altera, in cujus operibus caro non
<pb n="0607B"/>
posset justificari? Accessit vinculum, non solutio:
addita est peccatorum agnitio, non remissio. Peccavimus
omnes qui poteramus excusationem praetendere
per ignorantiam: os obstructum est omnibus.</p>
          </div3>
<div3>
            <head>21.</head>
            <p>
 Profuit tamen mihi, coepi confiteri quod negabam:
coepi delictum meum cognoscere, et injustitiam
meam non operire: coepi pronuntiare adversus
me injustitiam meam Domino, et tu remisisti
impietates cordis mei. Sed et illud mihi prodest,
quod non justificamur ex operibus Legis. Non habeo
igitur unde gloriari in operibus meis possim, non
habeo unde me jactem; et ideo gloriabor in Christo.
Non gloriabor quia justus sum: sed gloriabor quia
redemptus sum. Gloriabor, non quia vacuus peccatis
sum, sed quia mihi remissa sunt peccata. Non gloriabor
<pb n="0607C"/>
quia profui, neque quia profuit mihi quisquam:
sed quia pro me advocatus apud Patrem
Christus est: sed quia pro me Christi sanguis effusus
est. Facta est mihi culpa mea merces redemptionis,
per quam mihi Christus advenit. Propter me
Christus mortem <emph>452</emph> gustavit. Fructuosior culpa,
quam innocentia. Innocentia arrogantem me fecerat,
culpa subjectum reddidit.</p>
          </div3>
<div3>
            <head>22.</head>
            <p>
 Habes igitur quibus latio profuit tibi Legis.
Sed dicis quia per Legem superabundavit peccatum.
Sed ubi superabundavit peccatum, superabundavit
et gratia. Mortuus es peccato, homo: ergo Lex
jam non obest. Resurgis per gratiam; ergo Lex
profuit; quia acquisivit gratiam. Accepisti etiam
pignus Christi charitatis; quoniam qui pro te mortuus
<pb n="0607D"/>
est, advocatus est tibi, et sanguinis sui mercedem
reservat, et qui peccatorem reconciliavit
Patri, multo magis commendat innocentem, et tuetur
subditum, qui adscivit noxium.</p>
          </div3>
<div3>
            <head>23.</head>
            <p>
 Tanti igitur beneficii debitor non rependes
obsequium? Haeredem te fecit, cohaeredem te fecit;
<pb n="0608A"/>
haeredem Dei, cohaeredem Christi: spiritum
tibi adoptionis infudit. Numera haec, et adjunge non
tam ad debiti nexum, quam ad muneris accepti
conservationem. Cohaeres Christi es, si compatiare,
si commoriare, si consepeliare cum Christo. Suscipe
passiones ejus, ut supra passiones cum eodem
esse merearis. Vide quomodo tibi peccata superiora
donavit; ut nihil faceret obesse, quod peccasti.
Vide quomodo te hortatur, ne amittas quod accepisti.
Brevis hujus laboris est meta, et corona fructus
perpetui: tolerabilis passio, merces inaestimabilis.
Quid enim te angit? An ignobilitatis abjectio?
Sed erit tibi in futurum gloriosa nobilitas devotionis
ac fidei. Num census tenuior, victus augustior?
Sed erunt tibi divitiae remunerationis aeternae, in
<pb n="0608B"/>
quibus rei ullius egere non possis. Num amissio filiorum?
Recipies perpetuos, quos susceperas temporales,
et dicetur de te; <hi>Beatus qui habet semen in
Sion, et domesticos in Hierusalem <note>(Esai. XXXI, 9)</note>
            </hi>. <hi>Indignae,</hi> 
 inquit, <hi>passiones sunt hujus temporis ad futuram
gloriam <note>(Rom. VIII, 18)</note>
            </hi>, Scriptura tibi dicit.</p>
          </div3>
<div3>
            <head>24.</head>
            <p>
 Adde quia vita beata his adversis saecularium
molestiarum, aut passionum corporalium non minuitur,
sed magis probatur. Adde quod vel patrimonii
damna non sentit, vel necessitudinum forti
mente abscondit dispendia, absorbet dolorem. Adde
quia nescit naufragia, qui semper in portu tranquillitatis
est. Quid illud, quod labor tibi communis est
cum omni creatura; quia propter te mundus ipse servitutem
tolerat corruptionis; quia cum sanctis tibi
<pb n="0608C"/>
laboris hujus et exspectationis commune consortium
est? Sol occasum suum recognoscit, luna defectum,
errorem stellarum lumina, dum totius corporis nostri
exspectatur redemptio.</p>
          </div3>
<div3>
            <head>25.</head>
            <p>
 Sed vereris dubios vitae anfractus, et adversarii
insidias, cum habeas auxilium Dei, habeas
tantam ejus dignationem, ut Filio proprio pro te
non pepercerit <note>(Rom. VIII, 32)</note>. Pulchro verbo usa
est Scriptura, ut Dei Patris erga te pium propositum
declararet, qui Filium morti obtulit. Et Filius mortis
acerbitatem sentire non potuit. Quod in Patre fuit,
nihil sibi ipse reliquit: totum <emph>453</emph> pro te obtulit:
quod in plenitudine divinitatis, nihil ipse amisit, et
te redemit. Considera affectum patrium. Quod pietatis
est, quasi morituri Filii suscepit periculum,
<pb n="0608D"/>
quasi orbitatis hausit dolorem; ne tibi periret fructus
redemptionis. Tantum fuit Domino studium tuae
salutis, ut propemodum de suo periclitaretur, dum
te lucraretur. Ille propter te dispendia nostra suscepit;
ut te divinis insereret, coelestibus consecraret.
Mire etiam addidit: <hi>Pro nobis omnibus tradidit
<pb n="0609A"/>
illum <note>(Rom., VIII, 32)</note>
            </hi>; ut ostenderet quod ita omnes
diligat, ut dilectissimum sibi Filium pro singulis traderet.
Pro quibus igitur quod super omnia est dedit,
potest fieri ut non in illo universa donaverit?
Nihil enim excepit, qui omnium concessit auctorem.</p>
          </div3>
<div3>
            <head>26.</head>
            <p>
 Nihil est igitur quod negari posse nobis vereamur:
nihil est in quo de munificentiae divinae diffidere
perseverantia debeamus, cujus fuit tam diuturna
et jugis ubertas; ut primo praedestinaret, deinde
vocaret; et quos vocaret, hos et justificaret; et quos
justificaret, hos et clarificaret. Poterit deserere quos
tantis beneficiis suis usque ad praemia prosecutus
est? Inter tot beneficia Dei num metuendae sunt aliquae
accusatoris insidiae? Sed quis audeat accusare
quos electos divino ceruit judicio? Num Deus Pater
<pb n="0609B"/>
ipse qui contulit, potest dona sua rescindere; et
quos adoptione suscepit, eos a paterni affectus gratia
relegare? Sed metus est ne judex severior sit. Considera
quem judicem habeas. Nempe Christo dedit
Pater omne judicium. Poterit te ergo ille damnare,
quem redemit a morte, pro quo se obtulit, cujus
vitam suae mortis mercedem esse cognoscit? Nonne
dicet: <hi>Quae utilitas in sanguine meo <note>(Ps. XXIX, 10)</note>
            </hi>,
si damno quem ipse salvavi? Deinde consideras
judicem, non consideras advocatum. Potest iste saeviorem
ferre sententiam, qui interpellare non desinit,
ut paternae reconciliationis in nos conferatur
gratia?
</p>
          </div3>
        </div2>

<div2>
          <head>CAPUT VII.</head>
<p> <hi>Eam in nobis debere esse charitatem, ut nullis adversis
a Christo separemur, cum illis non minuatur
beata vita: beatam enim vitam reperiri in hominibus,
in quibus fuerit vita perfecta; et in quo haec
consistat. Denique virum perfectum supra casus
omnes ac aerumnas esse positum.</hi> 
<pb n="0609C"/>
          </p>
<div3>
            <head>27.</head>
            <p>
 Sed etsi qua imminerent gravia, nequaquam
nos a Christo separare deberent. Cur nos pro illo
non etiam dura et acerba toleremus, qui pro nobis
tam indigna suscepit? Ideoque debet in nobis esse
charitas, ut nullis periculis revocemur a Christo.
Scriptum est enim: <hi>Aqua multa excludere non poterit
charitatem, et flumina non concludent eam <note>(Cant.
VIII, 7)</note>
            </hi>; quia torrentem transit anima diligentis.
Nulla tempestas, nullum profundum periculum, nullus
terror mortis aut poenae vim charitatis imminuit.
<pb n="0609D"/>
In his enim probamur, in <emph>454</emph> his beata vita est,
etiamsi multis periculis inundetur.</p>
          </div3>
<div3>
            <head>28.</head>
            <p>
 Non enim frangitur sapiens doloribus corporis,
nec vexatur incommodis: sed etiam in aerumnis
beatus manet. Neque enim adversa corporis
<pb n="0610A"/>
vitae beatae munus imminuunt, neque de ejus suavitate
aliquid delibant; quia non in delectatione corporis
vitae beatitudo est: sed in conscientia pura ab
omni labe peccati, et in ejus mente, qui cognoscit
quia quod bonum est, hoc delectat, etiamsi asperum
sit; quod autem indecorum, etiamsi suave, non
mulcet. Ergo causa bene vivendi, non delectatio
corporalis, sed mentis prudentia est: non caro quae
subjecta est passioni, sed mens quae judicat quia
nihil melius delectat, quam consiliorum honestas, et
operum pulchritudo. Ea igitur beatae interpres est
vitae. Melior est enim prudentia vel ratio arbitra
passionis, quam passio: praestantiusque quod judicat,
quam quod judicio subjectum est. Neque enim
fieri potest, ut ratione sit melius, quod est irrationabile.
<pb n="0610B"/>
Habet ergo in se remunerationem suam qui
sequitur Jesum, et in suo affectu praemium et gratiam:
etiamsi dura sustineat, beatus tamen est suis
moribus, beatus ipsis periculis, sicut Dominus definivit
dicens: <hi>Beati qui persecutionem patiuntur propter
justitiam <note>(Matt. V, 10)</note>
            </hi>.</p>
          </div3>
<div3>
            <head>29.</head>
            <p>
 Est ergo beata vita in hominibus, sed in his
scilicet in quibus fuerit perfecta vita. Perfecta autem
vita non sensibilis ista, sed illa rationabilis secundum
tractationem rationis, et mentis vivacitatem:
in quo non est portio hominis, sed perfectio quae
non tam est in conditione hominis, quam in operatione.
Ea enim beatum facit. Huic igitur viro quid
est bonum, nisi ipse sibi quod habet, et adest ei
hoc bonum, et causa ei erit futurorum bonorum?
<pb n="0610C"/>
De hoc bono dixit Salomon: <hi>Bibe aquam de tuis
vasis, et de puteorum tuorum fontibus. Superfluant tibi
aquae de tuo fonte: in tuas autem plateas discurrant.
Sint tibi soli constitutae, et nemo alienus particeps sit
tibi. Fons aquae tuae sit tibi proprius <note>(Prov. V, 17 et 18)</note>
            </hi>.
Utere igitur interno bono tuo.</p>
          </div3>
<div3>
            <head>30.</head>
            <p>
 Testimonium autem boni hujus maximum,
quoniam qui habet, alia non requirit. Quid enim
requirat, qui inferiora despicit? Praestantissimo autem
inhaereat, sicut scriptum est: <hi>Cervus amicitiae,
et pullus gratiarum confabuletur tibi <note>(Ibid., 19)</note>
            </hi>. Amicitia
autem praecedat te, et una sit tecum in omni
tempore. Bona enim virtutum amicitia, et summi
boni charitas. Nihil itaque aliud quaerit perfectus
ille, nisi solum et praeclarum bonum. Unde et dicit:
<pb n="0610D"/> <hi>Unam petii a Domino, hanc requiram; ut inhabitem in
domo Domini omnes dies vitae meae, et videam delectationem
Domini 
 <note>(Psal. XXVI, 4)</note>
            </hi>. Neque vero eum tamquam
angustum inopemque fastidias, quia unius
boni velut solitaria societate contentus sit. Hujus
<pb n="0611A"/>
enim amicitia circumdatus, plurimus erit. Abundat
enim hujusmodi viro ad beatitudinem et ad possessionem
boni; et ideo nihil aliud desiderat. <emph>455</emph> 
Nihil enim quasi novum exspectat, qui omnia habet.
Nihil est enim boni quod non habeat: nec superfluis
delectatur, sed necessariis, et eo ipso necessario
quod non sibi, sed carni adhaerenti sibi necessarium
sit: idque indulget quod ab interioris hominis proposito
non discrepet, quod faciat utrumque unum,
et reconciliet interiorem juxta hominem atque exteriorem
Deo, ut fiat in utroque unus spiritus.</p>
          </div3>
<div3>
            <head>31.</head>
            <p>
 Hujus igitur propositi vir nec dispendiis minuitur,
nec adversis frangitur, nec repagulis inhibetur,
nec suorum amissionibus moestificatur. Ad cujus
informationem dicit Apostolus: <hi>Nolumus autem
<pb n="0611B"/>
ignorare vos, fratres, de dormientibus; ut non tristes
sitis, sicut et caeteri qui spem non habent <note>(I Thess. IV,
12)</note>
            </hi>. Solatus enim se resurrectionis fide, et futurae
remunerationis gratia, nec recipit ea mente moestitiam,
qua adhaeret Deo, et divinae praestantiae voluptate
laetatur. Qui autem contristatur his, non
secundum Deum contristatur. Quod autem non secundum
Deum, hoc plenum stultitiae. A perfecto
igitur abest hujus mundi tristitia quae non secundum
Deum, et omnis sollicitudo corporalis aerumnae.
Hujusmodi enim inductioni mentis atque substantiae
non annumeratur habitudo corporis, et quidam exterioris
usus naturae, cum simul adversus delicias
corporis, fragilitatemque ipsam naturae, orbitates,
dispendia, contumelias, invictus animus uniformem
<pb n="0611C"/>
debeat servare constantiam; ut corpus ipsum scindat,
sensusque exuat carnis, qui beatitudinis palmam
tenere desiderat, cujus fructus non in unius portione
sit, sed in plurimarum, et si fieri potest, in omnium
sit virtutum consortio.</p>
          </div3>
<div3>
            <head>32.</head>
            <p>
 Nescit igitur perfectus incommoda hujus corporis,
aut adversa mundi, neque sentit, qui alienum
ab hujusmodi metu ne occidant, animum gerit. Non
enim vita perfectior, si his careat, definitur: sed si
ista contemnat. Nam si ita definiretur, ut ea esset
beata vita, quae ab hujusmodi casibus expers vacuaque
reperiri posset, utique his accedentibus non
posset beatus aliquis definiri. Ea igitur sequestrata
sunt, et hoc solum in aestimatione beatae vitae est
requisitum, ut non in aliis, sed in possessione veri
<pb n="0611D"/>
et boni, ejus definitio teneretur; quoniam qui id
habet, despuit caetera, nec requirit.
</p>
          </div3>
        </div2>

<div2>
          <head>CAPUT VIII.</head>
<p> <hi>Sapientem ita delectari sanitate corporis aut liberis, ut
si illa amittat, non ideo minus beatum se putet; cum
praeter summum bonum nihil cupiat. Eumdem ergo
suam ac suorum captivitatem, infirmitates corporeas,
ac caetera adversa non formidare, quod nec
illis beatitudini quidquam adimatur, nec adjiciatur
prosperis.</hi> </p>
<div3>
            <head>33.</head>
            <p>
 Quaero nunc utrum sapiens delectetur sanitate
<pb n="0612A"/>
corporis? Negare non possumus quod delectetur
secundum naturam, et libentius accipiat non dolere
aliquid, quam dolere; nisi forte pro Christo pro
quo, si causa poscat, et debilitatem corporis prompte
accipiat, et <emph>456</emph> totum corpus suum morti offerat.
Idem tamen etiam praeter causam fidei atque justitiae,
si desit sanitas, non afficiatur animo, neque frangatur
dolore corporis, qui se potest virtutum perfectione
solari.</p>
          </div3>
<div3>
            <head>34.</head>
            <p>
 Quaero etiam utrum delectetur liberis? Quis
istud abnuat? Neque enim durus et ferreus, sed perfectus
quaeritur. Tamen et si amittat liberos, non
ideo minus beatus, qui non ideo minus perfectus.
Quod enim perfectum, beatum. Quin etiam si adversa
toleret, quam si secundis affluat, magis solet hujusmodi
<pb n="0612B"/>
videri perfectus: quamvis neque si desint,
neque si adsint externa commoda, aut laeta corporis,
decedere quidquam virtuti soleat, vel accedere. Sed
plerisque tam laudi fuit tolerasse adversa fortiter,
quam non incidisse. Verum haec specie aestimantur,
non pondere.</p>
          </div3>
<div3>
            <head>35.</head>
            <p>
 Illud profundum, virum justum nihil velle,
nisi illud solum et praeclarum bonum, huic soli intendere,
hoc unum in bonis ducere: non aliud cum
illo, sed solum ipsum semper desiderare, hoc delectari;
cui si aliud adjungatur quod delectet eum, ut
est filiorum suavitas, non illud amittitur, sed istud
adjungitur. Non enim minuunt accedentia beatitudinem,
quae augere non possunt; quia plenum illud
et inviolabile manet, in quod anima sese induit, et
<pb n="0612C"/>
cui se inseruit et infudit. Manet semper inter adversa
et delectabilia perfecta virtus; neque adversa de
perfectione ejus quidquam minuunt, neque delectabilia
adjungunt perfectioni. Quid enim est quod is
qui ad summum ascendit, aut damni de caducis sentiat,
aut commoditatis?</p>
          </div3>
<div3>
            <head>36.</head>
            <p>
 Neque vero, quod gravissimum apud plerosque
habetur, se miserum putabit, si in captivitatem
vel ipse veniat, vel ejus filii. Non enim intolerabiliter
feret quod habet natura, vel quod videtur Domino.
Denique justus dixit: <hi>Bonum verbum quod locutus est
Dominus <note>(IV Reg. XX, 19)</note>
            </hi>. Et dixit: <hi>Fiat pax et fides
in diebus meis <note>(Ibid.)</note>
            </hi>. Non utique justus iste Ezechias
in filios deflexisse aerumnam captivitatis gratulabatur:
sed voluntati Domini obviare non poterat;
<pb n="0612D"/>
et ideo mandata ejus aequanimiter suscipiebat ut
servulus. Accedit illud, quod aestimare poterat posse
et in captivitate meritum eminere virtutis. Neque
enim minus beatus Hieremias in captivitate, minus
etiam Daniel, minus Esdras, minus beati Ananias,
Azarias, et Misael, quam si in captivitatem non incidissent;
cum ideo in captivitatem ducti sint, ut
populo et praesentia in captivitate solatia, et spem
evadendae captivitatis afferrent. Perfecti enim est
viri communitatem naturae sustentare animi virtute,
et ad meliora adducere; nec succumbere iis
<pb n="0613A"/>
quae plerisque terribilia et formidolosa videntur:
sed quasi fortem militem gravissimorum casuum
sustinere incursus, conflictus subire; et quasi providum
gubernatorem navem in tempestate regere,
atque occurrendo insurgentibus fluctibus, magis vitare
naufragium sulcando undas, quam declinando.
Non iste in persecutione pavidus, non in tormentis
mollior, ne torquentem <emph>457</emph> exasperet: sed quasi
athleta fortis, qui repercutiat verberantem si non
caedis, certe sermonis flagello; qui metuenda multis
tormenta despiciat dicens: <hi>Sagittae infantium factae
sunt plagae eorum <note>(Ps. LXIII, 8)</note>
            </hi>; qui cum gravissimo
licet dolore luctetur, nec se miserabilem praebeat;
sed ostendat tamquam in laterna lumen, etiam inter
asperas procellas et gravissimos flatus suam lucere,
<pb n="0613B"/>
nec exstingui posse animi virtutem. Non iste in suorum
injuriis mollis, nec de sepulcro sollicitus sui
corporis, cui sciat coelum deberi: non in captivitate
civicae plebis abjectior; sed sicut judex severus, infidelium
perfidiam erroresque condemnans ut Daniel
qui sacerdotum furta prodebat, et superstitiones
eorum redarguebat, ostendens nulla veritate subnixas,
sed fraudibus adumbratas. Talis vir postremo
est perfectus, qui omnes velit bene agere, nihilque
cuiquam accidere mali; et si praeter voluntatem ejus
acciderit, ipse tamen de propria beatitudine nihil
amittat.</p>
          </div3>
<div3>
            <head>37.</head>
            <p>
 Sed forte aliquis putet aegritudinem atque imbecillitatem
corporis impedimento esse ad perfectionis
munus implendum; eo quod non possint ad opera
<pb n="0613C"/>
manuum ulla factaque procedere. Verum ea sibi
justus impedimento esse non sentiet: immo etiam
eum qui ea miserabiliter defleat, corripiet, et quasi
ignavum arguet, quod plus in corporis usu, quam in
animi virtute constituat: quod ea quibus serviat, desideret,
cum habeat quod aliis magis possit jubere:
quod in paupertate ingemiscat, qui possit supra mundi
opes esse; fideli enim totus mundus divitiarum
est: quod ignobilitatem defleat, qui debeat despicere
regias potestates, divitibus et potentibus imperare.
Haec enim vita justi, qui etiam quas habeat facultates,
communes aestimare debeat; immo etiam inopibus
dividere, dispensare pauperibus, recidere voluptates
proprias, tenuare sumptum, adhibere parcimoniam
temperantiae, sobrietatem tenere in prosperis,
<pb n="0613D"/>
patientiam in adversis, in dolore tolerantiam,
magnanimitatem in periculis, sanitatis perpetuae
vota nescire, mortis imminentis terrore non concuti,
neque eum praestantiorem putare, cui secundum
naturam liberi, propinqui, salubritas, laetitia,
affluentia redundaverint, quam cui illa defuerint,
<pb n="0614A"/>
neque externis saeculi, sed virtutis domesticis merita
pensare.</p>
          </div3>
<div3>
            <head>38.</head>
            <p>
 Illam quoque formam justi esse quis abnuat;
ut nihil metuat, nihil reformidet, nisi virtutis dispendia,
aliorumque vanas formidines comprimat,
quas habeant de periculorum sollicitudine, mortis
timore, corporis infirmitate; <emph>458</emph> ut doceat dissolvi
corpore, et esse cum Christo multo melius; ut ostendat
quia operationes non impediuntur debilitatibus
corporis, sed augentur; neque splendore generis,
aut propinquorum subsidiis, aut opibus, sed
bono commendantur affectu. Neque enim minus beatus
Helias quam Moyses; cum alter cibi indigus,
melotide vili, sine filiis, sine sumptu, sine comite: alter
populi ductor, laetus sobole, succinctus potentia, diverso
<pb n="0614B"/>
genere meritum aequale fundaverint, sicut in
Evangelio declaratum est <note>(Matth. XVII, 3)</note>, quando
cum Domino Jesu in resurrectionis gloria refulserunt.
Videtur enim parem his quasi paribus gloriae suae
testibus dedisse mercedem. Nec minus beatus Elisaeus
quam David, cum alter regibus subditus, alter
regali potestate praeditus, propheticae sanctificationis
haud disparem sint adepti gratiam.</p>
          </div3>
<div3>
            <head>39.</head>
            <p>
 Quid enim deest ei qui illud bonum possidet,
et habet sibi semper comitem sociamque virtutem?
In quo statu non potentissimus? In qua paupertate
non dives? In qua generis ignobilitate non clarus?
In quo otio non laboriosus? In qua debilitate non
vegetus? In qua infirmitate non fortis? In qua somni
quiete feriatus, quem etiam quiescentem virtus propria
<pb n="0614C"/>
non relinquit? In qua solitudine non stipatus,
quem vita beata circumdat, quem vestit gratia, quem
gloriae amictus illustrat? Non minus etiam otiosus,
quam cum operatur, beatus; nec minus dormiens,
quam vigilans, gloriosus; quia non minus dormiens,
quam cum vigilat, incolumis et sanus est. Quando
autem feriatus videri potest, cujus mens semper operatur?
Quando autem solus, qui cum illo semper
bono est, de quo ait Propheta: <hi>Replebimur in bonis
domus tuae <note>(Psal. LXIV, 5)</note>
            </hi>? Quando abjectus, cujus
conversatio est in coelo? Quando non decorus, qui
ad illius decoris, et solius boni se conformat similitudinem;
qui etiamsi membris solutus sit, tamen
mente se erigat? Et tamquam ille qui cithara canere
solitus, si eam dissipatam, resolutis nervis, et confractam
<pb n="0614D"/>
viderit, et usum ejus interruptum, abjiciat
eam, atque ejus numeros non requirat, sed voce ipse
se mulceat: ita et iste citharam corporis sui otiosam
jacere patietur, corde se oblectabit, bonae conscientiae
recordatione mulcebit, divinis oraculis et scriptis
propheticis alleviabit, suave illud et jucundum animo
<pb n="0615A"/>
tenens, mente complectens; cui nihil triste possit
accidere, cum semper ei divinae praesentiae aspiret
<pb n="0616A"/>
gratia, et ipse sibi adsit summa animi tranquillitate
perfusus.
</p>
          </div3>
        </div2>
      </div1>

<div1>
        <head>LIBER SECUNDUS.</head>

<pb n="0615"/>
<emph>459</emph> 

<div2>
          <head>CAPUT PRIMUM.</head>
<p divs_removed="true"> <hi>Facta transitione a superiori ad hunc librum, ostendit
sanctum Jacob etiam in exsilio fuisse beatum:
ac beatitudinis definitionem eidem apprime convenire
demonstrat.</hi> 
<pb n="0615A"/>

          </p>
          <div3 moved_from_p="true">
              <head>1.</head>
            <p>
 Superiore libro de virtutum praeceptis disputavimus:
sequenti clarorum virorum utamur exemplis,
qui in summis periculis positi beatitudinem vitae non
<pb n="0615B"/>
amiserunt, sed potius acquisierunt. An non beatus
Jacob etiam cum patriam relinqueret? Immo
plane beatus, qui dura exsilii suscepit, ut fratris mitigaret
iracundiam. Nam si beatus est qui peccatum
declinat, utique negari beatus esse non potest, qui
alterius culpam levat, crimen avertit. Paratum itaque
parricidium declinavit exsilio voluntario, eoque
facto sibi salutem quaesivit, fratri innocentiam donavit.
Merito itaque eum divina ubique comitata est
gratia, ut et cum dormiret, beatae vitae munus acquireret.
Videbat enim futurorum mysteria, et divina
audiebat oracula <note>(Gen. XXVIII, 5, 12 et seq.)</note>. Bonus
in somno operarius, et in paupertate dives, qui
mercenariae vitae munere et patrimonium et conjugium
eodem paravit officio <note>(Gen. XXIX, 22, 29 et seq.)</note>.
<pb n="0615C"/>
Idem fraterni affectus reconciliator egregius certavit
muneribus et obsequiis <note>(Gen. XXXII, 13 et seq.)</note>; ut
indignationem omnem excluderet, dolorem offensionis
averteret, ostendens se minorem exsilio non
fuisse, qui posset largiri quae non acceperat.</p>
          </div3>
<div3>
            <head>2.</head>
            <p>
 Sed nimis ad inferiora propero, et utiliora transcurro,
cum prius definiendum sit quid sit beatus.
Scriptum est enim: <hi>Beatus vir qui non abiit in consilio
impiorum, et in via peccatorum non stetit, et in
cathedra pestilentiae non sedit <note>(Psal. I, 1)</note>
            </hi>. Hoc Scriptura
significante, eum beatum esse, qui se a perfidorum
consortio temperaverit (ea est enim impietas
auctorem vitae et parentem quemdam salutis non
recognoscere, si vel in peccato manserit, vel in
luxuria atque lascivia perseveraverit), ipsum quoque
<pb n="0615D"/>
in lege Domini die ac nocte meditantem fore tamquam
lignum quod dabit fructum in tempore suo <note>(Ibid., 2 et 3)</note>.
Superiora merita sunt praemiorum,
hoc meritorum praemium.</p>
          </div3>
<div3>
            <head>3.</head>
            <p>
 Quid horum quae ad meritum beatitudinis spectant,
defuit sancto Jacob, qui tantum abfuit ab impiorum
consortiis, ut ex eo fidelis populus nomen
acciperet, Israel dictus <note>(Gen. XXXII, 28)</note>: eo quod
Deum mentis internae oculis intueretur, peccati abstinens,
<pb n="0616A"/>
a luxuriae omnis ebrietate sobrius, ut dura
laborum absorbuerit, otii secura neglexerit? Nonne
pulchre et vere de hoc dictum est, quod et hic fructum
dabit in tempore suo, de quo scriptum est: <hi>Ecce odor filii mei tamquam odor agri pleni 
 <note>(Gen.
XXVII, 27)</note>
            </hi>. Erat enim perfectus in omni flore virtutum,
et sacrae benedictionis atque coelestis beatitudinis
redolebat gratiam. Ipse est enim ager quem
benedixit Dominus: non iste terrenus, aut <emph>460</emph> 
<pb n="0616B"/>
horridus silvis, aut fragosus torrentibus, aut palustris
pigrioribus aquis, aut jejunus frumentis, aut inutilis
vitibus, aut infecunda glarea saxosus, aut hiulcus
et aridus siccitate, aut sanguine madidus, aut sentibus
incultus et spinis: sed ille ager, de quo dicit
Ecclesia in Canticis: <hi>Adjuravi vos, filiae Hierusalem,
in virtutibus et fortitudinibus agri <note>(Cant. II, 7)</note>
            </hi>. Hic
namque est ager, de quo et Dominus ait: <hi>Et species
agri mecum est <note>(Psal. XLIX, 11)</note>
            </hi>. In hoc agro uva illa
reperitur, quae expressa sanguinem fudit, et mundum
diluit. In hoc agro est ficus illa sub qua sancti requiescent,
spiritalis gratiae suavitate recreati. In hoc
agro est oliva illa fructifera, Dominicae fluens pacis
unguentum. In hoc agro florent malogranata, quae
plurimos fructus uno fidei munimine tegunt, et quodam
<pb n="0616C"/>
fovent charitatis amplexu.</p>
          </div3>
<div3>
            <head>4.</head>
            <p>
 Hos igitur fructus redolebat Jacob, qui Deum
per pericula sequebatur, et tutum se ejus ubique deductione
credebat. Nam licet dulcis et suavis odor
sit agri, quia est odor naturae: tamen in sancto Patriarcha virtutum spirabat gratia. Quam continens
erat parcimonia, qui cibum sibi paratum non expetivit,
sed petenti fratri sine dilatione concessit, a quo
primatus benedictionis accepit <note>(Gen. XXV, 30 et seq.)</note>!
Quam pius erga parentes, ut praeferri germano seniori
materno affectu mereretur, et paternae benedictionis
munere sacraretur <note>(Gen. XXVII, 8 et seq.)</note>!
Quam religiosus, ut fratrem recusaret laedere! Quam
verecundus, ut patrem timeret tallere! Quam honorificus,
ut matri non posset quod jubebatur, negare!
</p>
          </div3>
        </div2>

<div2>
          <head>CAPUT II.</head>
<p> <hi>Excusat parentes beati Jacob, et eorum exemplo quemadmodum
alii parentes sese erga liberos gerere debeant,
docet. Tum cur idem Jacob vicerit, quaeve
mysteria illius benedictio contineat, aperit.</hi> 
<pb n="0616D"/>
          </p>
<div3>
            <head>5.</head>
            <p>
 Sed nec parentes nobis inexcusati relinquendi
sunt, quod juniorem filium seniori praetulerint. Simul
cavendum, ne quis dum eorum intendit exemplo,
<pb n="0617A"/>
iniquum inter filios habeat judicium; ut alterum diligendum
putet, alterum posthabendum. Hinc enim
excitantur odia fraterna, et de vilis incremento
pecuniae facinus parricidale componitur. Eadem
foveat prolem mensura pietatis. Esto tamen, ut
aliquid sibi amplius circa blandiorem aut similiorem
rapiat affectus, par debet circa omnes esse
forma justitiae. Plus confertur dilecto, cui fratrum
amor quaeritur: plus autem adimitur ei, qui
praelationis injustae oneratur invidia. Minitabatur
Esau quod fratrem suum occideret <note>(Ibid., 41)</note>, nec
fraterna eum germanitas, nec parentum reverentia
a parricidali futore revocabat; et dolebat sibi benedictionem
esse praereptam, cujus utique dignum se
mansuetudine debebat probare, non scelere.
<pb n="0617B"/>
</p>
          </div3>
<div3>
            <head>6. </head>
            <p>
Sed et Rebecca non quasi filium filio, sed <emph>461</emph> 
quasi justum praeferebat injusto. Etenim apud matrem
piam mysterium pignori praeponderabat: illum non tam
fratri praeferebat, quam offerebat Domino, quem sciebat
collatum sibi munus posse servare; in quo et
alteri consulebat, quem divinae subducebat offensae;
ne graviore implicaretur reatu, si acceptae gratiam
benedictionis amitteret.</p>
          </div3>
<div3>
            <head>7.</head>
            <p>
 Accipe tamen bonum certamen inter parentes.
Mater deferat affectum, pater judicium. Mater circa juniorem
tenera pietate propendeat: pater circa seniorem
naturae honorificentiam servet. Hic magis honoret,
illa plus diligat: dum singuli singulos foveant,
non in unum uterque conspirent, defraudent alterum.
 Fiat aequalitas inter diversa certamina, et
<pb n="0617C"/>
disparibus studiis par utrique ac aequalis parentum
amor et gratia conferatur: compenset alter, quod
alter imminuit. Sic pio affectu Isaac patriarcha et
sancta Rebecca certabant, ut neutrum inferiorem
facerent, sed utrumque aequalem <note>(Gen. XXV, 28)</note>.</p>
          </div3>
<div3>
            <head>8.</head>
            <p>
 Vicit tamen ille qui praeferebatur oraculo: vicit
impigritia tarditatem, mansuetudo duritiam <note>(Ibid., 23)</note>.
Dum alter venatu aspero praedam quaerit
agrestem, hic mitium cibos morum, hic domesticam
gratiam, hic tenerae mansuetudinis, atque pietatis
pio patri dulces epulas ministravit. Plus placet in
animis quidquid occurrerit, quam quidquid affectatum
putaveris deferendum. Accessit ad oves Jacob,
et attulit innocentiae partus, vel sacrae prophetiae
munera <note>(Gen. XXVII, 9 et seq.)</note>; quia Patriarchae cibum
<pb n="0617D"/>
nullum credidit dulciorem esse, quam Christum,
qui sicut ovis ad occisionem ductus est, et sicut
agnus ad victimam. Hunc vel publico parenti, vel
populo, cujus typum gerebat, cibum utilem judicabat,
<pb n="0618A"/>
quod futura erat remissio peccatorum.</p>
          </div3>
<div3>
            <head>9.</head>
            <p>
 Ideo stolam accepit fratris sui, quia senili praestabat
sapientia: ideo junior frater seniorem fratrem
exuit, quia fidei emicuit dignitate. Hanc stolam Ecclesiae
typo Rebecca protulit, et dedit filio juniori
stolam veteris Testamenti, stolam propheticam et
sacerdotalem, stolam illam regalem Davidicam,
stolam Salomonis, Ezechiae, et Josiae regum, et
dedit populo Christiano, qui uti amictu sciret accepto;
quoniam populus Judaeorum eam sine usu
habebat, et proprios nesciebat ornatus. Jacebat haec
stola in umbra abjecta atque neglecta. Obscurabatur
enim tenebrosa impietatis caligine, nec in angusto
corde populi Judaici latius poterat explicari. Induit
eam Christianus populus, et refulsit: illuminavit
<pb n="0618B"/>
eam suae fidei claritate, et piorum luce factorum.
Agnovit Isaac notum odorem generis sui, recognovit
stolam Scripturae veteris, sed vocem plebis veteris
non recognovit; et ideo cognovit esse mutatam.
Manet enim hodieque eadem stola, sed populi devotioris
canora coepit <emph>462</emph> esse confessio; meritoque
dixit: <hi>Vox quidem vox Jacob: manus autem manus
Esau. Et odoratus est odorem vestimentorum ejus <note>(Ibid., 22 et 27)</note>
            </hi>.
Et fortasse illud est, quia non
operibus justificamur, sed fide; quoniam carnalis
infirmitas operibus impedimento est, sed fidei claritas
factorum obumbrat errorem, quae meretur veniam
delictorum.
</p>
          </div3>
        </div2>

<div2>
          <head>CAPUT III.</head>
<p> <hi>Post benedictionem fratris junioris quare senior advenerit;
et cum urgendo obtinuisset ut et ipse benediceretur,
ad serviendum fratri fuerit damnatus? Ubi
de servitute, ac vera libertate disputatur.</hi> 
<pb n="0618C"/>
          </p>
<div3>
            <head>10.</head>
            <p>
 Celebrata benedictione, postea senior frater
advenit <note>(Ibid., 30)</note>. Quo declaratur prius Ecclesiae
regnum, quam Synagogae in praedestinatione delatum:
sed subintrasse Synagogam, ut superabundaret
peccatum; et cum superabundasset peccatum,
superabundaret et gratia, simul clareret impigrum
militem regni coelestis candidatum esse debere; ut
praeripiat benedictionem, et praerogativam suae commendationis
usurpet. Unde non est notatus a patre
junior filius, sed laudatus, quod ait Isaac: <hi>Frater
tuus veniens cum dolo, accepit benedictionem tuam</hi> 
<pb n="0618D"/> <note>(Ibid., 35)</note>.
Bonus enim dolus, ubi irreprehensibilis
est rapina: irreprehensibilis autem rapina pietatis;
quia a diebus Joannis regnum coelorum cogitur,
et cogentes diripiunt illud. Festinantes autem
<pb n="0619A"/>
patres pascha celebrabant, qui festinantes manducabant
agnum, non demorantes; et fratrem Benjamin
sanctus Joseph piae commento fraudis accersivit
et tenuit <note>(Gen. XLII, 20, et XLIV, 1 et seq)</note>.</p>
          </div3>
<div3>
            <head>11.</head>
            <p>
 Et ipse tamen ut benediceretur cogendo elicuit
et impetravit <note>(Gen. XXVII, 38, 39)</note>; sed eam benedictionem,
quae cum superiore congrueret et conveniret,
ut serviret fratri suo. Etenim qui imperare non
poterat, et alterum regere, servire debebat, ut a
prudentiore regeretur. Neque enim fuit Patriarchae
sancti, ut filium suum degeneri conditioni servitutis
addiceret: sed ut bonus pater, cum duos haberet
filios, unum intemperantem, prudentem et sobrium
alterum, quo utrique consuleret, intemperanti praefecit
sobrium, et insipientem prudenti statuit obedire;
<pb n="0619B"/>
quia insipiens non potest voluntarius virtutis
esse discipulus, nec perseverare in studio, quia
stultus sicut luna mutatur: meritoque ei libertatem
proprii negavit arbitrii, ne velut navis in fluctibus
sine gubernatore fluitaret: sed subdidit eum fratri,
secundum quod scriptum est: <hi>Servit enim imprudens
prudenti <note>(Prov. XI, 29)</note>
            </hi>. Recte ergo eum subdidit, ut
regentis imperio suum melioraret affectum. Ideo ait: <hi>Super gladium tuum vives, et servies fratri tuo 
 <note>(Gen.
XXVII, 34)</note>
            </hi>. Domina enim est pietas crudelitatis, et
mansuetudo duris motibus praestat.</p>
          </div3>
<div3>
            <head>12.</head>
            <p>
 Servit omnis qui auctoritatem purae non <emph>463</emph> 
habet conscientiae: servit quicumque vel metu frangitur,
vel delectatione irretitur, vel cupiditatibus
ducitur, vel indignatione exasperatur, vel moerore
<pb n="0619C"/>
dejicitur. Servilis enim est omnis passio; quoniam
qui facit peccatum, servus est peccati, et quod pejus
est, multorum servus est: qui subjectus est vitiis,
multis se dominis addixit, ut servitio ei exire vix
liceat. At vero ille qui voluntatis suae arbiter est, judex
consilii, interpres arbitrii, qui coercet corporeae appetentiam
passionis, qui ea quae agit, bene agit, bene autem
agens recte agit, et qui recte agit, inculpate et irreprehensibiliter
agit, habens suorum actuum potestatem;
is profecto liber est. Nam qui omnia prudenter
agit, et ita vivit ut vult, is solus est liber. Non conditio
fortuita servum facit, sed probrosa insipientia <note>(Prov. VII, 2)</note>.
Denique famulus prudens regit dominos
stultos, et periti servi dominis fenerabunt. Quid
fenerabunt? Non utique pecuniam, sed sapientiam,
<pb n="0619D"/>
sicut et Lex dicit: <hi>Fenerabis gentibus multis: tu autem
mutuum non accipies <note>(Deut. XV, 6)</note>
            </hi>. Feneravit enim Judaeus
proselyto divinae legis oracula. Sed quia ipse
Legis mysteria videre non potuit, et quae habebat
nescivit oracula, qui litteram fenerabat gentibus,
nunc ab his spiritalibus doctrinae gratiam mutuatur:
meritoque subjectus est servituti; quoniam qui mutuatur,
servus est, quasi addictus fenori creditoris:
<pb n="0620A"/>
qui autem piae doctrinae fenus impartit, is est princeps,
sicut Lex dicit: <hi>Princeps eris gentium multarum:
tibi autem principes ex ipsis non erunt <note>(Ibid.)</note>
            </hi>.
Princeps enim est qui regit, qui et habet sapientiae
principatum, quem habuit populus Judaeorum. Sed
quoniam quod docebat, servare non potuit, debet
discere, quod docere nescivit.</p>
          </div3>
<div3>
            <head>13.</head>
            <p>
 Hoc est igitur quod ait patriarcha Isaac: <hi>Servies
fratri tuo. Erit autem cum deposueris et solveris
jugum illius a collo tuo <note>(Gen. XXVII, 40)</note>
            </hi>, significans
duos futuros populos, unum ancillae filium, alterum
liberae (servit enim littera, libera est gratia) eumque
populum qui litterae intendit, tamdiu servum fore,
quamdiu spiritalis doctrinae sequatur interpretem.
Tunc quoque illud futurum est, quod Apostolus ait: <hi>Ut reliquiae salvae fiant secundum electionem gratiae</hi> 
<pb n="0620B"/> <note>(Rom. IX, 27)</note>.
Servies ergo fratri tuo: sed tunc
senties servitutis profectum, cum voluntarius potius,
quam coactus obedire coeperis fratri.
</p>
          </div3>
        </div2>

<div2>
          <head>CAPUT IV.</head>
<p> <hi>Fratri necem minitatur Esau, qua occasione placandae
invidiae praecepta proponuntur. Ad Labanum profectus
Jacob in via Angelorum recreatur apparitione, ac
postea bonis amplificatur.</hi> </p>
<div3>
            <head>14.</head>
            <p>
 Hinc orta est invidia, et minabatur Esau quod
post obitum patris fratrem occideret. Sed si id acciderit,
discamus a Rebecca <emph>464</emph> quemadmodum
providendum sit, ne invidia iracundiam excitet, iracundia
in parricidium proruat. Veniat Rebecca, hoc
<pb n="0620C"/>
est, inducatur patientia, bona custos innocentiae,
suadeat ut irae locum demus. Concedamus aliquo
longius, donec tempore indignatio molliatur, offensionis
obrepat oblivio. Itaque patientia nec exsilium
reformidat, sed impigre suscipit: non tam ut periculum
salutis, quam ut incentivum sceleris declinetur.
Mater quoque pia abesse sibi dilectissimum
filium tolerat, plus ei collatura quem laesit: utrique
tamen consulens, ut alterum immunem a periculo,
alterum integrum praestaret a crimine.</p>
          </div3>
<div3>
            <head>15.</head>
            <p>
 Audivimus quid corporeis ebria cupiditatibus
intemperantia locuta sit, consideremus quid vera
virtus agat. Nihil requirit nisi Dei gratiam: solum
illud et summum bonum sequitur, solo eo contenta
est, a quo accepimus omnia; ipsi autem nihil conferimus,
<pb n="0620D"/>
quia nullo indiget, sicut ait David: <hi>Dixi Domino:
Deus meus es tu; quoniam bonorum meorum
non eges <note>(Psal. XV, 2)</note>
            </hi>. Quo enim indiget, qui abundat
omnibus, et nobis largitur universa, omnia sine
defectu ministrat?</p>
          </div3>
<div3>
            <head>16.</head>
            <p>
 Et profectus est Jacob, et dormivit, quod
est quieti animi indicium: et vidit Angelos Dei ascendentes
et descendentes <note>(Gen. XXVIII, 11)</note>, hoc est,
<pb n="0621A"/>
Christum praevidit in terris, ad quem Angelorum
caterva descendit atque ascendit, obsequium proprio
domino pio praebitura servitio <note>(Matth. IV, 11)</note>.</p>
          </div3>
<div3>
            <head>17.</head>
            <p>
 Et venit ad puteum, ut biberet de suis vasis,
et de puteorum suorum fontibus, et supereffluerent
ei aquae de suo fonte <note>(Gen. XXIX, 2)</note>. Fons enim vitae
est in manibus justi.</p>
          </div3>
<div3>
            <head>18.</head>
            <p>
 Et venit ad Laban, et oves ejus pavit. Iniquitas
incomitata residet: sapientia regendi officium
non omittit <note>(Gen. XXIX, 19, et XXX, 28 et seq.)</note>: nescit
vel in alienis vacare, nescit exsul esse in peregrinis.
Quomodo enim exsul, quae ubique jus
suum servat, et in se habet quod possidet?</p>
          </div3>
<div3>
            <head>19.</head>
            <p>
 Quasi mercenarius ingreditur justus; et rector
est, qui sibi gregem multarum praestantiumque
<pb n="0621B"/>
virtutum splendore fulgentem Evangelicae praedicationis
 ministerio colligebat; ut potaturis ovibus
virgam storacinam, et nucinam, et de platano
proponeret inventis, quo concupiscentes beatissimae
Trinitatis praefigurata mysteria, haudquaquam
decolores fetus piae mentis conceptione formarent.
Bonae oves, quae bonorum partus operum fidei sacrae
non degeneres ediderunt. Per storacem significatur
incensum et sacrificium vespertinum, quod Deo Patri
defertur in psalmo. Per nucinam virgam sacerdotale
Christo munus defertur <note>(Ps. CXL, 2)</note>. Haec enim
virga Aaron quae reposita floruit, qua sacerdotalis
gratia sanctificationis emicuit <note>(Num. XVII, 8)</note>. Per
platanum spiritalis fructus significatur ubertas; quia
arbori huic vitis annectitur, ut ejus laeta consortio,
<pb n="0621C"/>
in partus sese uberes fundat. Siquidem dominicae <emph>465</emph> 
 munera passionis, remissionemque omnium
peccatorum adjuncta Spiritus gratia dare consuevit.
</p>
          </div3>
        </div2>

<div2>
          <head>CAPUT V.</head>
<p> <hi>Jacob divino jussu in patriam revertitur ob Labani
ejusque filiorum invidiam. Haec si exorta sit, quomodo
declinanda: qua etiam ratione sapiens inanis
numquam esse possit. Post quae mysterium in Labano
generi bona perscrutante, in Jacob, atque ejus uxoribus
designatum exponitur.</hi> </p>
<div3>
            <head>20.</head>
            <p>
 His itaque, ut Scriptura dicit, dives factus
est, valde bonum gregem nutriens Christo, quem
fidei titulo, et varietate virtutum gloriosi nominis
<pb n="0622A"/>
nobilitavit insignibus. Itaque nec sibi videbatur angustus,
censu fidei opimus, et Labae filiis ut opulentissimus
in invidiam vocabatur, qui suum gregem
alieni gregis accessione cumulasset. Et dixit ei
Deus: <hi>Revertere in terram patris tui, et in gentem
tuam; et ego ero tecum <note>(Gen. XXXI, 3)</note>
            </hi>, ostendens
nihil ei deesse, cui adesset omnium plenitudo: hoc
solum abundare perfecte, in hoc constare omnia, et
omnia ad ipsum referri. Nihil ei superfluum necessarium,
cui pax fida suppeteret, per quam reconciliaret
quae primum fuerant discrepantia. Nec mirum
si pacem haberet, qui columnam statuerat, et unxerat
Deo, quae est Ecclesia <note>(Gen. XXXV, 20)</note>. Columna
enim et firmamentum dicta est veritatis <note>(I Tim. III,
15)</note>. Eam ungit qui in Christum fidei, in pauperes
<pb n="0622B"/>
misericordiae fundit unguentum.</p>
          </div3>
<div3>
            <head>21.</head>
            <p>
 Nunc consideremus qualis vir justus esse debeat,
si invidia fuerit exorta. Primum ut declinet
eam; melius est enim sine lite abire, quam residere
cum jurgio. Deinde ut talia possideat, quae secum
auferre possit; ut in nullo teneri ab adversario possit
obnoxius, sed dicat: <hi>Cognosce si quid tuum est
apud me <note>(Gen. XXXI, 32 et seq.)</note>
            </hi>. Et quaesivit Laban,
et nihil suum invenit apud Jacob. Magnus vir,
et vere beatus, qui nihil potuit suum amittere, nihil
alienum habere, hoc est, nihil minus habere, nihil
superfluum. Itaque ille perfectus est, cui nihil deest:
justus, cui nihil superest. Hoc enim est justitiae tenere
mensuram. Quanta virtus cujus societas lucrum
dabat, non irrogabat dispendium? Hoc est perfectum
<pb n="0622C"/>
esse, adhaerentibus sibi commodi plurimum dare,
nihil afferre incommodi.</p>
          </div3>
<div3>
            <head>22.</head>
            <p>
 Denique is qui nocere cupiebat, inanem eum
non potuit dimittere. Sapiens enim numquam inanis
est <note>(De poenit. dist. 2, cap. Sapiens)</note>, semper in se
habens amictum prudentiae, qui potest dicere: <hi>Justitiam
induebam, et vestiebam judicium <note>(Job. XXIX, 14)</note>
            </hi>,
sicut dixit Job. Namque haec mentis sunt interna
velamina, quae nemo alius possit auferre, nisi cum
aliquem sua culpa despoliat. Denique sic despoliatus
Adam, nudus inventus est: at vero Joseph etiam
vestimento <emph>466</emph> exteriore rejecto, nudus non erat,
qui salva habebat indumenta virtutis. Numquam ergo
inanis sapiens. Nam quomodo inanis, qui de plenitudine
Christi accipit, et servat acceptum? Quomodo
<pb n="0623A"/>
inanis, cujus repleta est anima, quae acceptae gratiae
vestimenta custodit? Illud metuendum est, ne quis
innocentiae velamen amittat, ne impii sacrilegae persecutionis
impressione terminos justitiae supergressi,
vestimentum animae ac mentis eripiant. Quod non
facile accidit, nisi prius aliquem vox suae iniquitatis
exuerit. Unde et David dicit: <hi>Si est iniquitas in manibus
meis . . . . decidam merito ab inimicis meis inanis:
persequatur inimicus animam meam, et comprehendat <note>(Psal. VII, 4 et 5)</note>
            </hi>.</p>
          </div3>
<div3>
            <head>23.</head>
            <p>
 Nemo ergo ex inimicis potest tuam animam
comprehendere, nisi prius inanis fuerit effecta. Noli
igitur metuere eos qui possunt auri argentique compilare
thesaurus. Isti tibi nihil auferunt. Hoc enim
auferunt quod non habebas: hoc auferunt quod possidere
<pb n="0623B"/>
non poteras: hoc auferunt quod non ornabat
animam tuam, sed onerabat: hoc auferunt quod
non locupletabat cor tuum, sed potius deprimebat. <hi>Ubi enim fuerit thesaurus tuus, ibi erit et cor tuum <note>(Matth. VI, 21)</note>
            </hi>,
sicut legi audisti hodie. Multi seris
portarum suarum includunt aurum suum, sed ii nec
vectibus et claustris suis credunt: multi vigiles
adhibent, sed ipsi quoque plus ipsos solent timere
custodes: multi defosso auro incubant; aurum eorum
sub terra, et cor eorum sub terra. Cave ergo
ne et tu cor tuum terrae vivus infodias. Non ergo
auri istius metuendi fures. Ille tibi cavendus est fenerator,
qui substantiam animae tuae scrutatur, si
qua peccati gravioris aera contraxeris, qui cor tuum
includit solo, qui animam tuam eo cespite obruit,
<pb n="0623C"/>
quo aurum texeris, qui mentem tuam centesimarum
incurvat usuris, et gravi condit sepulcro, de
quo nullus resurgit. Sequere sanctum Jacob, qui neque
de alienis vitiis quidquam habebat, neque suarum
virtutum erat inanis et vacuus, qui erat justitiae
fructu repletus. Sed haec moralia.</p>
          </div3>
<div3>
            <head>24.</head>
            <p>
 Illud mysticum, quod venit ad eum Laban,
hoc est, dealbatus, quia et satanas transfigurat se in
angelum lucis, et coepit ab eo sua requirere. Respondit
ei Jacob: <hi>Cognosce si quid est tuum apud me <note>(Gen. XXXI, 32)</note>
            </hi>,
hoc est, nihil tuorum habeo. Quaere
si quid agnoscis vitiorum tuorum et criminum. Nihil
mecum abstuli fraudum tuarum, dolique consortia
ulla non habeo, omnia tua tamquam contagium
refugi. Et quaesivit Laban, et nihil suum reperit.
<pb n="0623D"/>
Quam beatus vir, in quo inimicus nihil invenit, quod
suum posset dicere: in quo diabolus nihil offendit,
quod suum agnosceret! Impossibile videbatur istud
in homine, sed typum <emph>467</emph> gerebat ejus, qui dicit
<pb n="0624A"/>
in Evangelio: <hi>Venit hujus mundi princeps, et in me
inveniet nihil <note>(Joan. XIV, 30)</note>
            </hi>. Nihil est enim quidquid
est diaboli, quod nullam potest habere perpetuitatem
atque substantiam.</p>
          </div3>
<div3>
            <head>25.</head>
            <p>
 Ipse autem est qui praefigurabatur in Jacob
Dominus Jesus, duorum vir conjugiorum, hoc est,
consors quidam Legis et gratiae, qui virginem Rachel
ante dilexit, et praedestinatam sibi in conjugium
pio amabat affectu. Sed quoniam Lia tamquam Lex
subintravit, et oculis infirmior obrepsit tamquam
Synagoga, quae mentis caecitate Christum videre non
potuit, superabundavit gratia sanctae Rachel <note>(Gen.
XXIX et seq.)</note>, quae supra primum illud est expetita
conjugium, quae Ecclesiae principatum futurum jam
tunc nominis sui interpretatione signabat. Beata Rachel,
<pb n="0624B"/>
quae abstulit opprobrium suo partu: beata Rachel,
quae abscondit cultus, erroresque gentilium,
quae simulacra eorum plena esse immunditiae declaravit.
Nemo credat paternae pietatis laesam esse reverentiam,
quod stante patre sedit; quoniam scriptum
est: <hi>Qui plus fecerit patrem aut matrem, quam
me, non est me dignus <note>(Matth. X, 37)</note>
            </hi>. Ubi causa agebatur
religionis, fides debuit sedem habere judicii,
et quasi rea stare perfidia.
</p>
          </div3>
        </div2>

<div2>
          <head>CAPUT VI.</head>
<p> <hi>Angelos in itinere videt S. Jacob. Idem fratri occurrens
septies adorat. Denique concordiam ab eo petiturus
in castris dormit. Quae omnia quid significent,
aperitur.</hi> </p>
<div3>
            <head>26. </head>
<p>
              <pb n="0624C"/>Haec eo usque probata sunt, ut proficiscenti
sancto Jacob angeli Dei occurrerent. Denique vidit
castra Dei applicantia, et ait: <hi>Castra Dei haec sunt <note>(Gen. XXXII, 1 et 2)</note>
              </hi>.
Perfectis enim et fidelibus divina
solent adesse praesidia. Perfectus autem cogitabat
de reconciliatione fraterna; ita ut humilitate
eum invitaret, officiis acquireret, muneribus quoque
emendum putaret. Occurrit itaque fratri cum muneribus,
uxoribus, et pignoribus suis; ut etiamsi
ipse indignaretur, necessitudinis obsequiis inflecteretur.</p>
          </div3>
<div3>
            <head>27.</head>
            <p>
 <hi>Et adoravit septies in terra <note>(Gen. XXXIII, 3)</note>
            </hi>.
Quid sibi istud vult esse? Lex dicit: <hi>Dominum Deum
tuum adorabis, et ipsi soli servies <note>(Deut. VI, 13)</note>
            </hi>; et
<pb n="0624D"/>
hic adorat intemperantem, iracundum, minantem
parricidale flagitium. An terram adoravit, illam humano
cruore concretam, serpentium infusam venenis,
aut jejuna infelicem glarea, aut duris atque
<pb n="0625A"/>
asperis inhorrentem cautibus? Quid sibi etiam vult
quod septies adoraverit? Haereret solutio, nisi illud
occurreret quod Petro interroganti in Evangelio: <hi>Si
frater meus in me peccaverit, quoties dimittam ei, usque
septies? Respondit ei Dominus Jesus: Non solum septies,
sed usque septuagies septies <note>(Matth. XVIII, 21 et
22)</note>
            </hi>. Hoc igitur prophetico spiritu sanctus Patriarcha
significat, in advenientem respiciens, qui non
solum usque septies, sed etiam usque septuagies
septies veniam fratri laxari juberet; ut ejus contemplatione
conventus Esau injuriam quam se accepisse
putabat, remitteret fratri, et quamvis laesus in <emph>468</emph> 
 gratiam rediret; quia propterea carnem suscepturus
erat Dominus Jesus, et venturus in terras,
ut multiplicatam nobis donaret veniam delictorum.
<pb n="0625B"/>
</p>
          </div3>
<div3>
            <head>28. </head>
            <p>
Denique petiturus a fratre concordiam dormivit
in castris. Perfecta virtus habet quietis tranquillitatem
et stabilitatem; ideo Dominus donum ejus
perfectioribus reservavit dicens: <hi>Pacem meam relinquo
vobis; pacem meam do vobis <note>(Joan. XIV, 27)</note>
            </hi>. Perfectorum
est enim non facile mundanis moveri, non
turbari metu, non exagitari suspicione, non terrore
concuti, non dolore vexari: sed quasi in littore tutissimo
adversum insurgentes fluctus saecularium
procellarum mentem immobilem fida statione placidare.
Hoc firmamentum christianis mentibus Christus
invexit, pacem internam invehens animis probatorum;
ut non turbetur cor nostrum, neque exagitetur
animus. Hanc pacem super omnem mentem esse
Apostolus doctor asseruit dicens: <hi>Et pax Dei quae
<pb n="0625C"/>
exsuperat omnem mentem, custodiat corda vestra, et
sensus in Christo Jesu <note>(Philip. IV, 7)</note>
            </hi>. Fructus itaque
pacis est non perturbari in pectore. Denique vita
justi quieta est, injustus autem inquietudinis et perturbationis
plenus est. Itaque amplius suis suspicionibus
affligitur impius, quam alienis plerique verberibus:
majoresque vibices vulnerum in ejus
animo sunt, quam in eorum corpore qui ab aliis verberantur.</p>
          </div3>
<div3>
            <head>29.</head>
            <p>
 Grande est intra se aliquem tranquillum esse,
et sibi convenire. Foris pax aut imperatoris sollicita
providentia, aut manu militum quaeritur, aut bellorum
prospero cedit eventu, aut internecione aliqua
barbarorum, si in se hostili motu sua arma convertant.
In ea pace nulla nostra virtus, sed eventus est.
<pb n="0625D"/>
Certe gloria pacis illius ad imperatorem refertur:
istius pacis fructus in nobis est, quae est in mentibus
singulorum, quae tenetur affectibus. Istius pacis major
est fructus, quo spiritalis nequitiae tentamenta,
quam quo arma hostilia repelluntur. Ista pax sublimior,
quae corporalium passionum excludit illecebras,
<pb n="0626A"/>
perturbationesque mitigat, quam ea quae barbaricos
sedat incursus. Plus est enim clauso intra te hosti
resistere, quam remoto.
</p>
          </div3>
        </div2>

<div2>
          <head>CAPUT VII.</head>
<p> <hi>Jacob cum Deo luctatur, et tacto femoris nervo claudicat.
Vim Dinae illatam fratres ulciscuntur, quos
Jacob pater improbat. Is jubetur in Bethel habitare,
quo sancta Ecclesia praefiguratur.</hi> </p>
<div3>
            <head>30.</head>
            <p>
 Itaque Jacob qui cor suum ab omni simultate
mundaverat, et pacificum affectum gerebat, postquam
rejecit omnia sua, solus remansit, et luctatus
est cum Deo <note>(Gen. XXXII, 24 et 25)</note>. Quicumque enim
saecularia negligit, ad imaginem similitudinemque
Dei propius accedit. Quid est enim luctari cum Deo,
<pb n="0626B"/>
nisi virtutis suscipere certamen, et cum superiore
congredi, potioremque caeteris imitatorem fieri Dei.
Et quia insuperabilis erat fides ejus atque devotio,
secreta ei mysteria Dominus revelabat, tangens latitudinem
femoris ejus <note>(Ibid.)</note>; eo quod ex <emph>469</emph> ejus erat
generatione Dominus Jesus oriundus ex Virgine, qui
Deo nec impar, nec inaequalis esset; cujus crucem
obstupescentis femoris latitudo signabat; eo quod
diffusa per universum mundum remissione peccati,
salutaris foret omnibus, qui stupore sui corporis ac
sopore resurrectionem tribueret defunctorum. Unde
non immerito exortus est sol sancto Jacob, cujus generi
crux Domini salutaris illuxit: simul quia sol ei
oritur justitiae, qui Deum cernit; quia ipse est lumen
aeternum.
<pb n="0626C"/>
</p>
          </div3>
<div3>
            <head>31. </head>
            <p>
Claudicavit autem Jacob a femore suo: <hi>Propter
hoc non manducant hodieque filii Israel nervum <note>(Gen. XXXII, 32)</note>
            </hi>.
Utinam manducassent et credidissent!
Sed quia non erant facturi voluntatem Dei,
ideo non manducaverunt. Sunt et qui ita accipiant,
quod ideo claudicaverit ab uno femore Jacob, quia
duobus populis ex ejus generatione manantibus, unius
stupor jam tunc circa fidei gratiam declarabatur futurus.
Ipse est ergo populus qui stupore perfidiae claudicavit.</p>
          </div3>
<div3>
            <head>32.</head>
            <p>
 Denique non multo post revelationem istiusmodi
cum esset ab alienigenae filio Dina filia Jacob
deflorato virginitatis pudore temerata, fratres ejus
qui non intellexerunt mysterium, alienigenas qui
societatem fidei per conjunctionem generis offerebant,
<pb n="0626D"/>
vindictae studio peremerunt. Jacob autem qui
morali mansuetudine clementiam diligebat, vel mystico
spiritu sacramentum congregandae ex gentibus
praevidebat Ecclesiae, invitus et dolenter scenam
illam exactae ultionis accepit. Unde prophetanti adventum
Domini Jesu responsum divinum est datum:
<pb n="0627A"/> <hi>Exsurgens ascende in locum 
 Bethel <note>(Gen. XXXV, 1)</note>
            </hi>,
hoc est, in domum panis, ubi natus est Christus,
sicut Michaeas propheta testatus est dicens: <hi>Et tu,
Bethleem, domus Ephrata, non es minima, ut sis inter
principes Juda. Ex te enim exiet princeps Israel, et
egressus ejus ab initio, a diebus saeculi <note>(Mich. V, 2)</note>
            </hi>.
Vere domus panis, quae domus Christi est, qui nobis
panis salutaris advenit e coelo; ut jam nullus esuriat
cibum sibi immortalitatis acquirens. Ibi jubetur habitare
Patriarcha, ibi altare facere Deo qui apparuit
ei. Ibi deos accepit alienos, et abscondit eos sub
lentisco: ibi quoque sepulta est Rachel in via
Ephrata, haec est, Bethleem. Ibi etiam columnam
statuit Jacob supra monumentum ejus <note>(Gen. XXXV, 1
et seq.)</note>.
<pb n="0627B"/>
</p>
          </div3>
<div3>
            <head>33. </head>
            <p>
Quanta mysteria, quia tibi est Ecclesia Dei,
in qua apparet Deus, et loquitur cum servis suis. Ibi
eripiuntur, et absconduntur simulacra gentium. Fides
enim Ecclesiae omnem observantiam gentilitatis abolevit.
Sed cur sub lentisco absconderit, <emph>470</emph> quaero?
Certe genus istud infructuosum est. Ibi ergo sunt
dii gentium, ubi nullus est fructus. Ibi inaures gentilium
infodiuntur quas dederunt Jacob, ut jam
novam linguam audire assuescant; veterem perfidiae
sonum nesciant, obsurdescant aures eorum sacrilegio,
et mundentur ad gratiam. Non immerito ibi
sanctus Daniel falsum adversus Susannam testimonium
deprehendit. Ibi enim volebat adhuc radices
suas locare perfidia: sed latere non potuit, quia
prophetico spiritu deprehensa est. Congruus autem
<pb n="0627C"/>
error presbyteri verae confessioni, ut ibi contaminatam
diceret castitatem, ubi gentium defossa simulacra
sunt. Sed veritas Ecclesiae non texit perfidiam,
sed abscondit, et aures gentilitatis obstruxit.</p>
          </div3>
<div3>
            <head>34.</head>
            <p>
 Convenienter quoque ibi sepulta est sancta
Rachel; quia omnes qui baptizantur in Christo, consepeliuntur
cum Christo. Sic enim docemur dicente
Apostolo: <hi>Consepulti enim sumus cum illo per baptismum
in mortem; ut quemadmodum ille surrexit a
mortuis per propriam virtutem suscitatus, ita et nos
ejus gratia resurgamus <note>(Rom. VI, 4)</note>
            </hi>. Tunc igitur vere
absconditur omnis error gentilium, cum quis fuerit
ablutus a vitiis; quia confixus cruci vetus homo
<pb n="0628A"/>
noster nescit jam veteri servire peccato. Competenter
etiam columna statuitur supra monumentum
Rachel; quia Ecclesia est columna et firmamentum
veritatis.
</p>
          </div3>
        </div2>

<div2>
          <head>CAPUT VIII.</head>
<p> <hi>De laudabili sancti Jacob senectute, in qua futuras dubiasque
res, ac vitae suae finem praevidet; nec non
agenda disponit.</hi> </p>
<div3>
            <head>35.</head>
            <p>
 Senuit autem Jacob; et jam ante senuerat
moribus: sed certabant in eo impigra vivacitas
juventutis, et tranquillitas senectutis. Est enim et
senectus virens gratia, et juventus cana consiliis, de
qua dicit Scriptura: <hi>Senectus enim venerabilis.</hi> Et, <hi>Aetas senectutis vita immaculata 
 <note>(Sap. IV, 8 et 9)</note>
            </hi>. Ex
<pb n="0628B"/>
hac vita fuit Jacob, qui bonis operibus praevenit tempus
longaevae senectutis; ut et fructum ejus ante
tempus carperet, et postrema ejus in tempore non
timeret. Beatus quidem et juvenis qui bene vivit:
sed beatus et senex qui bene vixit. Quod enim
juvenis sperat, adeptus est senior: quod senex fuit,
optat hoc esse qui juvenis est. Certe hic inquieti
maris longiore sibi adhuc cursu manente, jactatur
fluctibus: senex vero sicut in portu, ita in statione
est senectutis. Erat itaque hujusmodi Jacob, qui vix
speranda juvenibus bona incolumi et tuta gratiae
clave <emph>471</emph> jam clausa et obsignata tenebat. Quod
autem possideas, eo quod adhuc speres, praestabilius
est. Erat ergo senex Jacob, ad quem juvenes adversa
temporis alicujus tempestate perculsi tamquam
<pb n="0628C"/>
in portum sese recipiebant: ipse autem tamquam
in specula vitae hujus positus sollicito praetendebat
affectu, et longe ante rebus dubiis praevidebat remedia.</p>
          </div3>
<div3>
            <head>36.</head>
            <p>
 Denique fames erat in tota terra <note>(Gen. XLII,
1 et seq.)</note>, et senex depositus quae alacres juvenes
ignorabant, interim primus utrum audierit videto.
Primus admonuit filios suos in Aegypto exuberare
frumenta, et eo proficiscendum, ut emerent quae
sibi ad usum necessaria forent <note>(Gen. XLIII, 11)</note>.
Libenter etiam ipse juvenum consiliis acquiescebat,
ut etiam filium juniorem simul mitteret. Et renuntiantibus
illis quod Joseph filius ejus viveret, infracto
<pb n="0629A"/>
fracto licet corpore, sed vivida animi virtute, non
exspectavit ut filius ad se veniret, sed ipse magis
perrexit ad filium <note>(Gen. XLV, 28)</note>. Pietati enim
mensura ordinis non praeponderat. Nulla itaque sensit
impedimenta fessae senectutis, cum pergeret.
Pietas enim levabat laborem. Verum ubi recepti filii
fructu potitus, aliquanto exacto tempore, decem et
septem videlicet annorum, quod secundum illam
Patriarchae longaevitatem exiguae portionis tempus
est, finem vitae sibi approprinquare cognovit. Vocavit
Joseph filium, et per generationis suae futurum haeredem
constrinxit eum, ne in Aegypto sepeliretur <note>(Gen. XLVII, 29)</note>.
Acceptaque fide, cum paulo post
infirmaretur, et venisset ad eum filius suus Joseph,
velut resumptis viribus sedit supra lectum suum, et
<pb n="0629B"/>
benedixit Patriarchas duodecim, et prophetavit <note>(Gen.
XLIX, 1)</note>.
</p>
          </div3>
        </div2>

<div2>
          <head>CAPUT IX.</head>
<p> <hi>Jacob morti proximus atque oculis captus, tamen beatus
ostenditur: cujus praeterea multiplex commendatio;
sed maxime ob Patriarcharum benedictiones
proponitur; ac demum concluditur nec ipsum nec
sanctorum alium propter aerumnas minus beatum
haberi oportere.</hi> </p>
<div3>
            <head>37.</head>
            <p>
 Dicant nunc aliqui non beatum Jacob, cum in
ipsis mortis esset diebus, qui pene plura cum Deo,
quam cum hominibus alloquia miscebat: non beatum
cum oculi ejus gravarentur in senectute, et non
posset videre. Videtur enim quibusdam caecitas esse
gravis aerumna calamitatis. Sed tunc quoque beatus
<pb n="0629C"/>
Jacob, quia discernebat spiritu, quod oculis discernere
aspectuque non poterat. Videbat futura, qui aestimabatur
non videre praesentia. Denique erravit et
ipse Joseph, ut cum ad dexteram ejus applicasset
filium suum seniorem, et ad sinistram ipsius, hoc est
Jacob, applicasset filium juniorem, ut aetatis ordo benedictionis
ordinem reservaret; extenderet dexteram
suam super nepotem juniorem, et sinistram super seniorem
nepotem, et volenti filio patriam dexteram super
Manassen seniorem convertere responderit: <hi>Scio, fili,
scio, et hic erit in populum, et hic exaltabitur:</hi> <emph>472</emph> <hi>sed frater ejus junior major illo erit.</hi> 
 Et causam praelationis
adjunxit dicens: <hi>Semen ejus erit multitudo
gentium <note>(Gen. XLVIII, 18 et seq.)</note>
            </hi>. Adeo licet impedito
corporis aspectu, melius videbat, ut videntem doceret
<pb n="0629D"/>
errasse. Quis enim melius videt, quam qui videt
Christum? Aut quis potest dicere oculis impeditum
eum, qui videbat in Christo refulgentem Ecclesiam?
Nonne igitur clarum est, quod debilitas beatitudinem
impedire non possit? Ille oculorum impeditus munere,
ille defatigatis corporis viribus in lecto tamquam
in sepulcro corpus relinquens assurrexit in
se, et longe ab aliis, atque intra semetipsum sese
colligens praesentibus se rebus subduxerat, et novissimorum
<pb n="0630A"/>
dierum futurae miscebatur aetati. Sic enim
scriptum est: <hi>Annuntiabo,</hi> inquit, <hi>vobis quae occursura
sunt vobis in novissimis diebus <note>(Gen. XLIX, 1)</note>
            </hi>.</p>
          </div3>
<div3>
            <head>38.</head>
            <p>
 Quid igitur ei deerat, cui Deus aderat, qui ei
profecturo dixerat: <hi>Descendam tecum in Aegyptum:
et ego deducam te in perpetuum <note>(Gen. XLVI, 3 et 4)</note>
            </hi>?
Nec defuit, quando in eo Spiritus sanctus loquebatur.
Quis tam potens in suo domicilio, quam iste in alieno?
Quis tam abundans in ubertate, quam iste in fame?
Quis tam fortis in juventute, quam iste in senectute?
Quis tam actuosus in negotio, quam iste in otio?
Quis tam velox in curriculo, quam iste in lectulo?
Quis tam laetus in flore adolescentiae, quam iste in
mortis confinio? Quis tam dives in regno, quam iste
in peregrino loco? Denique reges benedicebat <hi>(Gen.
<pb n="0630B"/>
XLVII, 7)</hi>. Nec immerito pauper non erat, qui nullo
indigebat. Pauper non erat, qui se pauperem non
putabat. Et quis pauperem dicat, cujus conversatione
dignus orbis terrarum non fuit? Et ideo conversatio
ejus erat in coelo. Hic vero praedives in divitiis
simplicitatis et sinceritatis, decorus majore animae
quam corporis pulchritudine quae marcescere non
novit, aetate impiger, cui liceret, cum vellet, corporeo
isto exire gurgustio, et superna paradisi mentis
vigore penetrare, exsultans spiritu, cum sepulcri
extrema mandaret. Non enim terreno se tumulo
claudendum, sed superno recipiendum domicilio
praesumebat; et ideo tamquam alteri mandabat sepulcrum:
sui autem securus mortem illam immortalitatem
putabat. Videbatur corporis implicatus impedimento,
<pb n="0630C"/>
et vigilanti in futura tempora praecurrebat
affectu, dicens de persecutoribus Domini, qui de
tribu Simeon et Levi auctores erant nequitiae processuri:
 <hi>In consilium eorum non veniat anima mea,
et in occursum eorum non contendant viscera mea <note>(Gen. XLIX, 6)</note>
            </hi>.
Quis autem tam validus in virtute,
quam fortis iste in infirmitate, qui dicebat: <hi>Maledictus
furor eorum, quia superbus et temerarius; et
ira illorum, quia indurata est. Dividam eos in Jacob,
et dispergam illos in Israel <note>(Ibid. 7)</note>
            </hi>.</p>
          </div3>
<div3>
            <head>39.</head>
            <p>
 Quis vero tam canorus cantibus, quam iste
vocibus, qui toto auditus est mundo, qui per omnes
populos, per omnes auditur aetates? Quis tam suavis
numerus septem vocum differentias oblocutus,
quam iste septemplici Spiritus sancti <emph>473</emph> gratia
<pb n="0630D"/>
resultavit? Qui licet membris resolutus, tamen attollens
se animo, et erigens spiritu, corporis sui tamquam
citharae harmoniam dissoluta membrorum compage
destructam alta mente despiciens non requirebat,
sed otiosam jacere humi patiebatur. Ipse autem
cantu se mulcebat interno, et prophetico se modulamine
delectabat dicens: <hi>Juda, te laudabunt fratres
tui: manus tuae super dorsum inimicorum tuorum:
adorabunt te filii patris tui. Catulus leonis Juda:
<pb n="0631A"/>
ex germine mihi ascendisti: recumbens dormisti ut leo,
et tamquam catulus leonis. Quis suscitabit illum <note>(Gen.
XLIX, 8 et seq.)</note>
            </hi>? Et infra: <hi>Lavabit in vino stolam suam,
et in sanguine uvae anaboladium suum. Hilares oculi ejus
a vino, et dentes candidiores lacte <note>(Ibid., 11 et 12)</note>
            </hi>.
Quis cantus dulcior, quis sonus suavior, quam remissio
peccatorum, et resurrectio mortuorum? Hunc
cantum sanctus David, ille divinae organum vocis, et
dominici sermonis interpres cithara cecinit spiritali.
His modulis gratiae sublimem illum animum mentemque
mulcebat. Hoc cantu mundi istius aspera
mitigavit, hoc sonitu saeculi dura mollivit, hoc psalterio
terrorem mortis infregit, hac suavitate chordarum
inferna calcavit.</p>
          </div3>
<div3>
            <head>40.</head>
            <p>
 Sed audiamus etiam alia quae sanctus Jacob
<pb n="0631B"/>
patriarcha admirabili illo suae organo mentis increpuit: <hi>Nephthalim vitis remissa, porrigens in germine
suo decorem. Filius meus ampliatus Joseph, filius meus
adampliatus, zelo appetitus filius meus, filius meus adolescentior,
ad me revertere 
 <note>(Ibid. 21 et seq.)</note>
            </hi>. Et infra: <hi>Praevaluit super benedictiones montium manentium, et
desideria collium aeternorum 
 <note>(Ibid., 26)</note>
            </hi>. Quid dulcius
benedictione? Quid gratius aeternitate? Et ipsa verba
sunt cantus, et in verbis magna votorum sunt praemia,
meritorum fastigia.</p>
          </div3>
<div3>
            <head>41.</head>
            <p>
 Quid suavius sancto Joseph, qui nos liberavit
ab opprobrio, crucis Dominicae sacramento? Sicut
enim maledictum factus est Christus, ut maledictum
solveret Legis; et peccatum factus est, ut mundi peccatum
tolleret: ita opprobrium factus est, ut gentilitatis
<pb n="0631C"/>
opprobrium auferret: sed illud opprobrium
Christi thesauris Aegypti pretiosius aestimatum est.
Et ideo Moyses Pharao regis aulam reliquit, et fidei
elegit opprobrium, cui se opprobrio maria dividebant.
Ipse ergo Nephthalim vitis totum remissa per
mundum, ut omnibus populis ubertatem poculi spiritalis
infunderet. Ipse est ampliatus, habens nomen
super omne nomen, qui quoniam se pro omnibus
obtulit morti, ideo audivit a Patre: <hi>Ad me revertere.</hi> 
Loquebatur Jacob, et Deus audiebatur. Ille benedicebat,
et Deus personabat dicens Filio: <hi>Ad me revertere,</hi> 
hoc est, post passionem revertere. Revertere
ad sedem tuam, revertere cum tropaeo, revertere ad
me; ut te resurgentem defuncti sequantur, et tua
potestate pariter, atque exemplo resurgant, ut fias
<pb n="0631D"/>
primogenitus ex mortuis, ut ad dexteram sedeas
Patris. Unde et Filius dixit: <hi>Amodo videbitis Filium
hominis sedentem ad dexteram virtutis Dei <note>(Matth. XXVI, 64)</note>
            </hi>.</p>
          </div3>
<div3>
            <head>42.</head>
            <p>
 Neget quis beatum Jacob in ipso mortis supremo,
qui divina fundebat oracula? Neget <emph>474</emph> beatum
Joseph in carcere, ubi sapientiae spiritu interpretabatur
somniorum quae audierat, veritatem, et futurorum
<pb n="0632A"/>
seriem revelabat? Neget beatum Esaiam, cum
medius secaretur; Hieremiam, cum mergeretur;
Daniel sanctum, cum inter leones staret intrepidus,
et prandium ei raptus ab Angelo propheta deferret?
Non utique ideo beatus, quia alienum prandebat
prandium: sed quia meritis suis impasta leonum ora
claudebat. Quis autem non beatam dixerit matrem
Machabaeorum, quae septem filiorum funeribus octavam
se addidit ad laudem coelestis triumphi?
</p>
          </div3>
        </div2>

<div2>
          <head>CAPUT X.</head>
<p> <hi>Quantae laudi fuerint sacerdoti Eleazaro supplicia constanter
tolerata, propter quae vere beatus sit judicandus.</hi> </p>
<div3>
            <head>43.</head>
            <p>
 Nec te, Eleazare, praetermittam, utpote sacerdotem
sacerdos, sed tuis juvandus oratis: qui
<pb n="0632B"/>
genere sacerdos, peritus in Lege, maturus aevi, cum
oblatus esses Antiocho persecutori, nec tentamentis
potuisti capi, nec praemiis inflecti, nec suppliciorum
acerbitatibus frangi <note>(II Machab. VI, 18 et seq.)</note>. Denique
a blandimentis coepit, quia judicabat tormenta
sua posse superari. Erubesco, inquit, canitiem tuam,
revereor senectutem, miror prudentiam: cur abstinendum
bonis epulis putes quas natura largitur?
Relaxa istiusmodi pervicaciam, expergiscere aliquando,
dum adhuc malo tibi persuadere, quam extorquere;
ne victus suppliciis facias, quod refutas
ratione invitatus. Ad haec respondit senex: Nos, Antioche,
non intentione ducimur, sed reverentia Legis
tenemur, quae a suilla carne abstinendum praecipit.
Pulcherrimam judicas creaturam; negare
<pb n="0632C"/>
tamen non potes quod potior sit temperantia, quam
voluptas, potior legis obedientia, quam praevaricatio.
Quod si hoc leve putas, ut carne vescamur suilla:
qui in minimis legem contempserit, quomodo in magnis
tenebit? Aut si pretiosa est creatura hujusmodi;
vindicaris, cum eo quod sit pulcherrimum, defraudamur.
Abstinentia autem nostra disciplina est castimoniae.
Discimus enim resecare luxuriam, cupiditates
vincere, excludere concupiscentias, delectationibus
corporis obviare. Fortitudinis quoque exercitium
est, poenis pro Lege non cedere. Justitiae quoque
insigne atque prudentiae, ut quod sequendum elegimus
timore Dei, morte proposita reservemus. Quis
escam imperet liberis? Quis autem se ridendum
praebeat ut in hoc serviat, et non ridebitur? Non
<pb n="0632D"/>
sum ita senex, ut mihi non juvenescat animi fortitudo.</p>
          </div3>
<div3>
            <head>44.</head>
            <p>
 Suspensus itaque cum hinc atque inde graviter
verberaretur, nec jam ferrent senilia membra verberum
poenas, lassatis carnificibus atque extensoribus,
in terram deflexus inflexibilem mentem gerebat. Et
quidam seu longaevam miseratus aetatem, seu tentamentis
circumvenire desiderans: Responde, inquit,
<pb n="0633A"/>
tantummodo <emph>475</emph> te manducaturum: nos te escae ejus
immunem praestabimus. At ille clamans: Nequaquam,
inquit, contingat mihi, ut fiam senex incentivum
juvenilis erroris, qui huc usque eram forma salutaris
instituti. His ego ludibriis, ut paululum vivam
lucrabor, et totius vitae labores addicam brevis
viatico senectutis? Senectus portus debet esse, non
vitae superioris naufragium. Non te negabo, Lex patria;
non abjurabo vos, sancta instituta majorum,
non decolorabo vos, infulae sacerdotales; non te perfidiae
pulvere turpabo palam, canities! Quid multa?
Immoriendo tormentis factus est caeteris magisterium
perseverantiae, qui electus erat ad infirmitatis exemplum.
Beatus igitur, in quo non potuerunt tormenta
rationem vincere. Annon beatus, qui potuit virtute
<pb n="0633B"/>
animi victor esse poenarum, pietatisque remigio servare
integram in tantis fluctibus passionem?
</p>
          </div3>
        </div2>

<div2>
          <head>CAPUT XI.</head>
<p> <hi>De admirabili patientia ac fortitudine septem fratrum
Machabaeorum, quibus mater octava addita fuit,
qui suis suppliciis meritum beatae vitae acquisierunt.</hi> </p>
<div3>
            <head>45.</head>
            <p>
 Post ipsum statuti sunt pueri septem cum
matre <note>(II Machab. VII, 1 et seq.)</note>. Insultare licet tyranno,
qui dum callide a sene incipiendum putat,
magistrum eligit quo discipulos faceret fortiores, quorum
velut puerilem aetatem praemiis provocabat ad
culpam, urgebat terroribus ad formidinem. At illi
non degeneres tanto duce respondent: Quid nos contemnis
<pb n="0633C"/>
vel circumscribis, ut pueros? Sed fides
cana est, sed valida disciplina. Experire certe, subjice
quibus placet poenis puerilia viscera, non invenies
corda puerilia: nec potentiores erunt tormentorum
machinae, quam legitimae observationis excubiae.
Quem vicit senectus, superabit aemula senectutis pueritia.
Sequimur patrem filii, discipuli doctorem. Collige
suppliciorum instrumenta proposita: meditationem
patientiae, non terrorem infantiae afferunt, dum
videntur.</p>
          </div3>
<div3>
            <head>46.</head>
            <p>
 Jussit maximum natu eligi. At ille ridens:
Recte, inquit, naturae ordinem servas. Sed cur Dei
legem temerandam putas? Et pro pietate quidem
omnes maximi sumus: sed tamen a me inchoatum
gaudeo. Quid quaeris, tyranne? Confiteor nos summo
<pb n="0633D"/>
Deo servire, et doces quid agere debeamus. Si tu
tanta pertinacia vis extorquere veritatem, cur non
omni virtute nos eam tenendam putemus? Quid plura?
Adhibentur variarum genera poenarum. Sed vicit
pietas immanitatis furorem: exclusa est anima, non
religio.</p>
          </div3>
<div3>
            <head>47.</head>
            <p>
 Secundus accessit, nec degener fratris munia
piae confessionis implevit <note>(Ibid., 7 et seq)</note>. Et cum
detraheretur membrana capitis, respondit: Aufertis
quidem membranam, sed habeo galeam spiritalem,
quam non potestis auferre. Et vere hanc <emph>476</emph> galeam
<pb n="0634A"/>
nemo potest auferre, sicut postea Apostolus docuit in
Ecclesia Domini: <hi>Quia caput viri Christus est <note>(I Cor.,
XI, 3)</note>
            </hi>. Et, <hi>ejus sumus membra <note>(Ephes., V, 30)</note>
            </hi>. Recte
puer istam divino spiritu doctrinam apostolicam praevidebat.
Exuebant immanes bestiae corium capitis,
et pardalicis feritatibus saeviebant. At ille deficiens:
Quam dulce est, inquit, mori pro religione, quam
suavis omnis acerbitas mortis pro pietate; quia manet
horum remuneratio laborum! Tua sunt, rex, graviora
tormenta: tu tuis vehementius torqueris suppliciis;
quia vides te vinci in potestate.</p>
          </div3>
<div3>
            <head>48.</head>
            <p>
 Et hoc defuncto, tertium statui sibi jussit <note>(II Machab. VII, 1, 10 et seq.)</note>.
Et cum eum partim
tentaret insidiis, partim cuperet terrore percellere,
respondit ad eum: Non faciam voluntatem tuam, non
<pb n="0634B"/>
succumbam imperio tuo. Per beatam illam fratrum
meorum passionem, et nobilitatem, non negabo piam
germanitatem. Quaevis adhibeto supplicia, quibus
magis urgens hoc proficias asperitate poenarum, ut
majora testimonia nostrae germanitatis accipias. Jussit
itaque ei linguam amputari. At ille exclamans:
Victus es, inquit, Antioche, qui organum vocis abscindi
jubes. Confessus es te respondere non posse
rationi, majoraque probas linguae nostrae flagella,
quam tua verbera. Nos enim tua verbera non timemus,
tu nostrae vocis flagella non potes sustinere;
sed haec pietatis flagella sunt, tua flagella perfidiae;
sed etiam lingua sublata gravius te suo cadens murmure
flagellabit. Evadere te putas, Antioche, si vocem
eripias? Et tacentes Deus audit, et magis audit.
<pb n="0634C"/>
Ecce aperui os meum, laxavi linguam meam, abscinde
linguam; sed non abscindes constantiam, non
virtutem auferes, non rationem obliterabis, non eripies
testimonium veritatis, non eripies cordis clamorem.
Si lingua amputetur, sanguis clamabit, et dicetur
tibi: <hi>Vox sanguinis fratris tui clamat ad me <note>(Gen.
IV, 10)</note>
            </hi>. Audit enim sanguinis vocem, qui audit internas
cogitationes, tenebrae licet operiant, et parietum
septa circumdent. Dicat impius, quia nullus sibi
testis assistat: explorat universa, videt omnia Deus;
nec est aliquod facinus quod possit latere omnium
judicem, qui cognoscit universa, antequam fiant.
Quid verba damus? Loquaciora sunt vulnera: etsi
vulnera tegantur, etsi abscondatur cicatrix, non absconditur
fides. Nec tamen plaudas quod auferendo
<pb n="0634D"/>
linguam, confessionem laudis eripias. Satis jam
Deum sermone laudavimus, nunc passione laudemus.</p>
          </div3>
<div3>
            <head>49.</head>
            <p>
 Et hoc perempto, jussit quartum vinciri ad rotam,
ut ejus vertigine membris omnibus solveretur <note>(Ibid. 13)</note>.
At ille cum torqueretur immaniter: Dissolvis,
inquit, corporis membra; sed adjungis gratiam
passioni, nec eripis solatium morti. Est enim
vox tonitrui in rota, quia in bono et inoffenso vitae
istius cursu coeleste resultat oraculum, sicut in
Joanne et Jacobo filiis tonitrui resultabat. Itaque illud
<pb n="0635A"/>
quod legi, nunc manifestius recognosco: <hi>Quia rota
intra rotam currit, nec impeditur <note>(Ezech. I, 16 et 17)</note>
            </hi>. <emph>477</emph> 
 Teres enim vita sine ulla offensione in quavis
passione versatur, et intra haec quoque rota currit.
Currit Lex intra gratiam, et observantia Legis intra
divinae curriculum misericordiae est: nam quo magis
volvitur, plus probatur. Potius est hic ab impiis adversa
tolerare, ut ibi a Domino consolationem invenire
possimus. Et iste consummans cursum suum
abrupit spiritum, animamque victor effudit.</p>
          </div3>
<div3>
            <head>50.</head>
            <p>
 Quintus cum sisteretur, caeso prius eidem jussit
ignes admoveri, subjici incendia <note>(Ibid., 15 et seq.)</note>.
Manabat e vulneribus cruor, et effossis ulceribus,
sanguis effusus ipsos flammarum exstinguebat globos.
At ille inter ignium crepitus audiebatur dicens: Gratias
<pb n="0635B"/>
tibi, Domine, quod dedisti nobis dicere: <hi>Transivimus
per ignem <note>(Psal. LXV, 12)</note>
            </hi>. Et sicut alibi idem
tuus dicit Propheta: <hi>Igne nos examinasti, sicut igne
examinatur argentum <note>(Ibid., 10)</note>
            </hi>. Astabo tibi sicut
aurum purgatus incendio; et si quid fuit culpae,
ignis exussit. Itaque et iste transfiguratus a corruptela
ad incorruptionem, vitam exhalavit.</p>
          </div3>
<div3>
            <head>51.</head>
            <p>
 Sexto quoque admota tormenta sunt <note>(II Machab.
VII, 18 et 19)</note>. At ille: Noli, inquit, frustra errare,
et tuae hoc ascribere potestati, quod ista adversum
nos exerceas. Nostrorum hoc delictorum est
pretium, ut peccantes puniamur. Et gratias Domino,
quod hic a nobis duplicia peccata exiguntur, ut ibi
nobis consolatio deferatur. Gratias autem et tibi,
quod tam durus et immitis es, ut talibus nostris suppliciis
<pb n="0635C"/>
Dominus in quem peccavimus, genti nostrae
propitius fiat. Nos quoque ablevamus aerumnam,
dum fidei passionibus delectamur. Et iste duris atque
asperis dilaceratus suppliciis, appositus est ad
fratres suos.</p>
          </div3>
<div3>
            <head>52.</head>
            <p>
 Supererat junior ex fratribus, et jam pudebat
Antiochum immaturae aetati se ita fuisse ludibrio <note>(Ibid., 24)</note>.
Itaque dolis eum desiderans circumscribere,
pollicebatur honores, divitias, amicitiam
suam, consortium secretorum. At vero pia mater
monebat filium suum, dicens et huic sicut caeteris: <hi>Nescio quemadmodum in uterum meum introistis, neque
ego spiritum donavi vobis, neque membra formavi:
sed haec omnipotentis Dei munera sunt 
 <note>(Ibid., 22)</note>
            </hi>.
Putavit Antiochus videns matrem sollicitam, quod
<pb n="0635D"/>
saluti ejus timeret, ipsi quoque suadere coepit, ut
filium ab intentione sua revocaret. At illa voce patria
dicebat filio: Tu solus superes, fili, summa votorum
meorum; tu postremus clausisti partus meos,
tu postremus conclude gaudia mea. Miserere mei,
quae te in utero tot mensium curriculo portavi; ne
uno momento confundas senectutem meam, ne decolores
<pb n="0636A"/>
tot fratrum tuorum tropaea, ne sacrum eorum
comitatum relinquas, ne consortium deseras.
Te adhuc isti exspectant triumphi. Aspice in coelum,
unde hausisti spiritum, ad Patrem omnium; aspice
in terram, quae tibi ante alimoniam ministravit; aspice
ad fratres, qui collegam requirunt; aspice ad
matrem, quae tibi lac dedit; redde mercedem pii
sanguinis; noli a fratribus, noli a matre divelli. Temporales
opes sunt quas promittit Antiochus, temporales
honores: perpetua corona <emph>478</emph> quae a Deo
omnipotente defertur. Vos mihi septem dierum lumina
dedit Dominus, sextum jam diem clausi, et
omnium opera bona valde. Debes mihi, fili, ut quae
in illis sex laboravi, in te requiescam septimo, tamquam
a saeculi operibus jam feriata. Itaque proripiens
<pb n="0636B"/>
se juvenis ait: Quid sustinetis <note>(Ibid., 30 et
seq.)</note>? Et multa vociferans, quod nequaquam divelli
posset a fratrum consortiis, quorum multo beatiora
essent funera, quam regis imperia, cum urgeret
conviciis regem, et ipse acerbis excruciatus tormentorum
generibus vitae hujus munus absolvit.</p>
          </div3>
<div3>
            <head>53.</head>
            <p>
 Novissima mater oblata est neci <note>(Ibid., 41)</note>.
Quis hanc beatam neget, quae quasi septem vallata
muneribus, inter corpora filiorum nullum sentit
mortis incursum? Quis, inquam, dubitet de ejus
beatitudine, quae septem turribus circumdata, in paradisi
sedem caput extulit; quae septem filiis cincta
sacratissimum Deo chorum non solum canorum vocibus,
sed etiam passionibus ad concinendas Domino
laudes coelestibus invexit altaribus? Quam bonus fidei
<pb n="0636C"/>
partus, quam tutus portus iste pietatis, quam
splendida lucerna Ecclesiae septeno fulgens lumine,
 et octavo utero cunctis luminibus oleum subministrans!
De quibus pulchre dicitur: <hi>Date partem illis
septem, et illis quidem octo <note>(Eccles. XI, 2)</note>
            </hi>, eo quod
in utroque numero consortium gratiae consequantur,
in Lege nutriti, per gratiam coronati, septem tamquam
in sabbato, octo tamquam in Evangelio, pia
matre supplemento passionis adjuncta, quae in talibus
filiis integram pietatis formam et parturivit et
peperit.
</p>
          </div3>
        </div2>

<div2>
          <head>CAPUT XII.</head>
<p> <hi>Elegantissima beatae illius feminae septem filiorum
martyrum parentis, commendatio.</hi> </p>
<div3>
            <head>54. </head>
<p>
              <pb n="0636D"/>Recurrunt in memoriam sermones sanctae
feminae dicentis ad filios: Ego vos genui, ego vobis
succum lactis infudi, nolite nobilitatem vestram perdere.
Sic aliae matres revocare a martyrio solent fi
lios, non vocare. At ista maternum in hoc ponebat
affectum, si filiis vitam magis perpetuam, quam
temporalem suaderet. Spectabat itaque pia mater
<pb n="0637A"/>
filiorum certamina; et quamvis maternorum viscerum
compassione quateretur, tamen pietatis studio
premebat dolorem. Et offerente Antiocho, cum posset
salutem eligere filiorum, malebat periculum:
compressisque naturae gemitibus, poenas filiis optabat
augeri, ut mors citius appropinquaret. Videmus
conversa vota matris in filios; ne quem superstitem
derelinqueret, sed omnes piae cohaeredes mortis acquireret.</p>
          </div3>
<div3>
            <head>55.</head>
            <p>
 Sed nec filii minores tali parente, qui se invicem
cohortabantur, qui dicebant uno studio, et quadam
animorum acie: Mortis adversae impetum
proteramus. Tunc enim vivemus, cum fuerimus
mortui. Nemo pietatis ordinem derelinquat,
nemo se subtrahat praelio triumphali. Non homini,
sed omnipotenti Deo nostras devovimus animas: non
<pb n="0637B"/>
homini, sed auctori omnium militamus. Talis haec
pugna est, ut ille gloriosius <emph>479</emph> vicerit, qui crudelius
occisus fuerit. Itaque nemo timuit, nemo trepidavit,
nullus ad mortem ex tot fratribus pigrior fuit:
sed omnes tamquam ad immortalitatis viam, ita ad
mortem per acerba supplicia cucurrerunt; et mater
consona cernens filiorum agmina, tamquam pia
anima sui membra corporis in filiis offerebat, et per
artus proprios videbatur sibi votiva subire tormenta.</p>
          </div3>
<div3>
            <head>56.</head>
            <p>
 Cadebant filii tormentis exulcerati, mortui
super mortuos advolvebantur, corpora super corpora
volutabantur, capita super capita exsecabantur.
Refertus erat locus cadaveribus filiorum, non flevit
mater, non lamentata est; non oculos cujusquam
pressit, aut ora morientis clausit; non lavit vulnera,
<pb n="0637C"/>
sciens gloriosiores esse, si eviscerati et concreti pariter
pulvere et sanguine viderentur, quales solent
de bello redire victores, quales solent tropaea ex
hostibus reportare. Non superjacienda velamina,
non prosequendas exsequias, nisi suae quoque comitatu
mortis arbitrata est. Quae cithara dulciores ederet
<pb n="0638A"/>
cantus, quam morientes filii in tam gravibus sup
pliciis ediderunt? Erumpebat enim naturae gemitus,
etiam invitis. Spectares per ordinem peremptorum
cadavera sicut fila chordarum, audires heptachordum
psalterium triumphalibus gemitibus resultare.
Non sic illecebrosi illi, ut aiunt, cantus Sirenarum
attraherent audientem: illi enim ad naufragium
trahebant, isti ad sacrificii victoriam. Nec sic cygnea
carmina aures animumque <emph>480</emph> mulcerent: cygni
enim naturae sorte moriuntur, isti moriebantur
amore pietatis. Non sic rauca resonant secreto in
nemore columbarum murmura, ut ultima verba morientium
cum summa suavitate resonabant. Nec sic
luna inter stellas refulget, ut inter filios mater, et
cum eos ad martyrium illuminatura deduceret, refulgebat,
et cum amplexata victores in medio filiorum
<pb n="0638B"/>
jaceret.</p>
          </div3>
<div3>
            <head>57.</head>
            <p>
 O vera mater adamante fortior, melle dulcior,
flore fragrantior! o indissolubile pietatis vinculum!
o vere valida charitas sicut mors dura, sicut inferi
zelus devotionis ac fidei! Nulla tantarum diluvia passionum
tuam potuerunt charitatem excludere, nulla
inundare eam flumina tantarum acerbitatum. Sicut
arca in illo mundi diluvio totius orbis spatiis innocua
ferebatur: ita et tu adversus fluctus tam gravium
passionum pietate immobilis restitisti, et cum
posses salutem filiorum eligere, noluisti.</p>
          </div3>
<div3>
            <head>58.</head>
            <p>
 Quo affectu vos prosequar, sanctae matris pia
pignora? Quo penicillo sermonis mei describam
formae vestrae et animarum similitudinem? Stetistis
inter exercitus regios, quibus totus fuit orbis terrarum
<pb n="0638C"/>
subactus, quos India quoque in extremi maris
secreta refugiens non declinavit; et soli de rege superbo
sine bellico conflictu victoriam reportastis. Vicerunt
in vobis sola arma pietatis: dedit poenas tyrannus,
et quia vos non potuit vincere, et quia atroci
peremptus est morte.

</p>
          </div3>
        </div2>
      </div1>
</body>
  </text>
</TEI>