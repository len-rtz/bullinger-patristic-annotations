<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De institutione virginis</title>
              <author ref="http://viaf.org/viaf/100227669">Ambrosius Mediolanensis<date>340-397</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.DeInVi</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De institutione virginis</head>

<pb n="0305"/>
<emph>249</emph> 

<div2>
          <head>CAPUT PRIMUM.</head>

<pb n="0305A"/>
<p divs_removed="true"> <hi>Parentibus merito curam esse majorem virginis sacrae
quam reliquae sobolis. Quam praestans illa consecratio:
ubi praecipue de silentio, quod virginitatis verecundiam
commendat non secus atque Ecclesiam,
cujus omnis gloria ab intus, et quam nos imitari
convenit in orando.</hi> 

          </p>
          <div3 moved_from_p="true">
              <head>1.</head>
            <p>
 Commendas mihi pignus tuum, quod aeque est
meum, Ambrosiam Domini sacram: et pio affectu
ejus tibi asseris praestantiorem reliqua sobole sollicitudinem.
Et vere ita est apud mentem fidelem;
caeteros enim instituis, ut emittas domo, atque alienis
copules, istam semper tecum habebis: in caeteris
quoque paternae uteris pietatis necessitudine;
<pb n="0305B"/>
in hac ultra patrem procedis, votoque et studio
progrederis, ut placeat Deo. Quae cum sit praestantior
causa votorum; sola tamen solvat quidquid pro
se et pro omnibus filiis debes.</p>
          </div3>
<div3>
            <head>2.</head>
            <p>
 Hoc est sacrificium quod Abel obtulit ex primitivis
ovium suarum fetibus <note>(Gen. IV, 4)</note>. Quod
et Apostolus prae caeteris laudat, ad Corinthios dicens: <hi>Quoniam 
 qui statuit in corde suo firmus, et
judicavit in corde suo servare virginem suam, bene facit.
Igitur et qui matrimonio jungit virginem suam,
bene facit: et qui non jungit, melius facit <note>(I Cor. VII,
37, 38)</note>
            </hi>. Unde pulchre David cum descripsisset Ecclesiae
gratiam, cujus omnis intus est gloria, non
foris (in bonis enim cogitationibus, atque immaculato <emph>250</emph> 
 castitatis affectu, et sincerae proposito
<pb n="0305C"/>
conscientiae summa est laus), subtexuit dicens: <hi>Afferentur
Regi virgines post eam <note>(Psalm. XLIV, 15, 16)</note>
            </hi>.
Et conversus ad dominum Patrem: <hi>Proxime,</hi> inquit, <hi>ejus afferentur tibi: afferentur in laetitia et
exsultatione, adducentur in templum regis.</hi> </p>
          </div3>
<div3>
            <head>3.</head>
            <p>
 Quae est proxima, nisi quae Christo propinquat,
cui dicit Verbum: <hi>Exsurge, veni, proxima m <LACUNA> e </LACUNA>
<LACUNA>
<pb n="0306A"/>
mosa mea, columba mea; quia ecce hyems praeteriit <note>(Cant. II, 10, 11)</note>
              </LACUNA>
            </hi>?
Antequam Verbum Dei reciperet,
hyems erat inhonora, sine fructu: ubi Verbum
Dei recepit, et mundus ei est crucifixus, aestas est
facta. Denique fervore sancti Spiritus vaporata, flos
esse coepit, et spirare odorem fidei, fragrantiam
castitatis, suavitatem gratiae.</p>
          </div3>
<div3>
            <head>4.</head>
            <p>
 Unde et alibi addit: <hi>Oculi tui columbae extra
taciturnitatem tuam <note>(Cant. IV, 1)</note>
            </hi>; eo quod tota spiritalis
et simplex sicut columba, in cujus specie visus
est a Joanne descendere Spiritus sanctus, spiritalia
videat, et noverit ea quae viderit tacere mysteria.
Non enim mediocris virtus tacere; est enim
et tempus tacendi, sicut tempus loquendi, sicut et
scriptum est: <hi>Dominus dat mihi linguam eruditionis,
<pb n="0306B"/>
ut sciam quando oporteat dicere sermonem <note>(Esai.
L, 4)</note>
            </hi>.</p>
          </div3>
<div3>
            <head>5.</head>
            <p>
 Virginitatis itaque dos quaedam est verecundia,
quae commendatur silentio. Ideo et Ecclesiae
gloria intus est, non utique in multiloquio, sed in
sensibus vel in penetralibus sacramentorum, sicut
ipsa dicit ad Sponsum: <hi>Quis dabit te fratrem mihi
lactantem ubera matris meae? Inveniens te foris osculabor
te, et quidem non spernent me. Assumam te, et
ducam te in domum matris</hi> <emph>251</emph> <hi>meae, et in secretum
ejus quae concepit me <note>(Cant. VIII, 1, 2)</note>
            </hi>. Et supra
ait: <hi>Introduxit me rex in cubiculum suum <note>(Cant.
I, 3)</note>
            </hi>.</p>
          </div3>
<div3>
            <head>6.</head>
            <p>
 Foris osculatur Ecclesia Christum, et ab eo
in cubiculum introducitur. Osculatus est eam foris,
<pb n="0306C"/>
quando <hi>Tamquam sponsus procedens de thalamo suo,
exsultavit tamquam gigas ad currendam viam <note>(Psalm.
XVIII, 6)</note>
            </hi>. Tamquam gigas foris est; quia non rapinam
arbitratus esse se aequalem Deo, formam servi
accepit <note>(Phil. II, 6, 7)</note>. Foris ergo factus est, qui
erat intus. Vide illum intus, quando legis quod in
sinu est patris: cognosce illum foris, quando nos
<pb n="0307A"/>
quaerit, ut redimat. Foris sibi factus est, ut mihi intus
esset, et fieret medius nostrum.</p>
          </div3>
<div3>
            <head>7.</head>
            <p>
 Ibi ergo simus, ubi Christus medius est, radicatus
et fixus in cordibus nostris. Et ideo sicut ipse
praecepit: <hi>Cum oras, intra in cubiculum tuum <note>(Matth.
VI, 6)</note>
            </hi>, et effunde super te animam tuam; cubiculum
tuum interiorum secretum est, cubiculum tuum
conscientia tua est. Denique Ecclesiastes tibi dicit: <hi>Et quidem in conscientia tua regi ne maledixeris, et in
penetralibus cubiculorum ne maledicto devoveris divitem <note>(Eccles. X, 20)</note>
            </hi>.
Ibi ergo ora et ora in occulto,
ut audiat te qui in occulto audit: et ora sine ira et
disceptatione, abdicato occulto dedecoris <note>(I Tim.
II, 8)</note>: Justus enim non proditionem criminis metuit,
sed contagionem.
</p>
          </div3>
        </div2>

<div2>
          <head>CAPUT II.</head>

<pb n="0307B"/>
<p> <hi>Orationem inchoari debere a Dei laudibus, et post exposita
postulata nostra in gratiarum actiones desinere.
Eamdem pace ac tranquillitate commendandam;
qua occasione Evangelicus locus quam luculentissime
explicatur, quem jubentur observare virgines.</hi> </p>
<div3>
            <head>8.</head>
            <p>
 Quam bona oratio cum misericordia! Bona oratio
quae ordinem servat, ut primo a divinis inchoemus
laudibus. Si enim cum apud hominem agimus,
benevolum volumus judicem facere, quanto magis
cum Dominum nostrum precamur! Primo ergo immolemus
Deo sacrificium laudis; unde et Apostolus
ait: <hi>Obsecro ergo primo omnium fieri orationes,
<pb n="0307C"/>
obsecrationes, postulationes, gratiarum actiones <note>(I Tim. II, 1)</note>
            </hi>.</p>
          </div3>
<div3>
            <head>9.</head>
            <p>
 Doceat te Davidicus psalmus octavus, qui coepit
a Dei laudibus: <hi>Domine Dominus noster, quam
admirabile est nomen tuum in universa terra! Quoniam
elevata est magnificentia tua super coelos. Ex ore infantium
et lactentium perfecisti laudem <note>(Psal. VIII, 2
et seq.)</note>
            </hi>. Hactenus oratio: inde sequitur obsecratio,
ut destruatur inimicus: postulatio, ut lunam et
stellas videat; lunam Ecclesiam, stellas filios Ecclesiae,
coelestis gratiae luce fulgentes: et quod petit,
prophetico spiritu visurum se esse promittit:
gratiarum actio, quod tuetur Dominus hominem, et
<pb n="0307D"/>
hunc limum corporis nostri divina <emph>252</emph> visitatione
<pb n="0308A"/>
confirmat; vel quod homini animantium genera universa
subjecit.</p>
          </div3>
<div3>
            <head>10.</head>
            <p>
 Similiter et Dominica oratio omnia comprehendit,
 quam vulgare non opus est. Tu autem qui
legis, quemadmodum distinguere debeas recognosce;
praecipue tamen, ut dixi, commendanda est oratio,
sicut praemisi, placiditate animi et tranquillitate; ut
unusquisque sibi constet et congruat, et fiat illud
quod scriptum est: <hi>Si duobus ex vobis convenerit super
terram, de omni re quamcumque petierint, fiet a
Patre meo, qui in coelis est. Ubi enim sunt duo vel tres
congregati in nomine meo, ibi ego sum in medio eorum <note>(Matth. XVIII, 19, 20)</note>
            </hi>.</p>
          </div3>
<div3>
            <head>11.</head>
            <p>
 Qui sunt isti duo, nisi anima et corpus? Unde
et Paulus castigabat carnem suam, et servituti redigebat
<pb n="0308B"/> <note>(I Cor. IX, 27)</note>;
ut esset animae tamquam
imperatrici suae caro subdita, et mentis imperiis obtemperaret;
ne esset in uno homine dissidium, ac
bellum intra se gereret, et legi mentis repugnaret
lex corporis. Duo igitur ista diversa ratione quadam
et pace jungebat, secundum quod ipse asseruit dicens: <hi>Quia Christus est pax nostra, qui fecit utraque
unum, et medium parietem sepis solvit, inimicitias in
carne sua 
 <note>(Ephes. II, 14)</note>
            </hi>; ne id ageret, quod nollet:
atque id faceret, quod odisset. Isti ergo sunt duo,
anima et caro. Unde et David ait: <hi>Non timebo quid
faciat mihi caro <note>(Psal. LV, 5)</note>
            </hi>, quam adversariam
animae suae nosset.</p>
          </div3>
<div3>
            <head>12.</head>
            <p>
 Quae tamen duo, ut evidentius exprimamus,
non solum duo sunt, sed etiam duo homines, unus
<pb n="0308C"/>
interior, alter exterior. Isti duo si sibi propositi
aequalitate concurrant, ut cogitationes factis, et cogitationibus
facta conveniant; vitae nostrae rota sine
ulla offensione volvetur, ut quemadmodum scriptum
est: <hi>Fiat vox tonitrui tui in rota <note>(Psal. LXXVI,
19)</note>
            </hi>. Isti igitur duo unum sunt; nec solum unum,
sed unus homo. Unde et Apostolus ait: <hi>Ut duos
conderet in uno homine, faciens pacem, et reconciliaret
utrosque in uno corpore, Deo, per crucem interficiens
inimicitias in semet ipso . . . . ut in utrisque accessum
habeamus in uno Spiritu ad Patrem <note>(Ephes. II,
15 et seq.)</note>
            </hi>.</p>
          </div3>
<div3>
            <head>13.</head>
            <p>
 Sunt etiam duo homines, vetus et novus.
<pb n="0308D"/>
 Vetus ille peccato obnoxius et obsoletus, ac vestimenti
<pb n="0309A"/>
veteris similitudine attritus et scissus, quem
in baptismate affigimus cruci. Unde Apostolus ait: <hi>Quia vetus homo noster simul affixus est cruci, ut destruatur
corpus peccati, ut ultra non serviamus peccato <note>(Rom. VI, 6)</note>
            </hi>.
Vetus ergo affigitur, ut moriatur
peccato; ut novus resurgat, qui renovatur per gratiam.
Diximus de duobus.</p>
          </div3>
<div3>
            <head>14.</head>
            <p>
 Fortasse dicat aliquis: Quid de tribus dicis,
quoniam sic habet Scriptura: <hi>Ubi enim sunt duo vel
tres congregati in nomine meo, ibi ego sum in medio
eorum <note>(Matth. XVIII, 20)</note>
            </hi>? Hinc quoque ratio <emph>253</emph> 
manifesta est; quia idem Apostolus dicit: <hi>Ipse autem
Deus pacis sanctificet vos per omnia, ut integer
spiritus vester, et anima, et corpus sine querela in die
adventus Domini nostri Jesu Christi serventur (I Thess.
<pb n="0309B"/>
V, 23)</hi>. Ubi ergo tres isti integri, ibi Christus est
in medio eorum: qui hos tres intus gubernat et
regit, ac fideli pace componit.</p>
          </div3>
<div3>
            <head>15.</head>
            <p>
 Haec igitur tria integra prae caeteris in se
virgo custodiat; ut nullam det sacrae virginitatis querelam,
et sit inoffensa, sine ruga, sine macula. De
qua licet frequentibus libris dixerimus, tamen memorati
pignoris causa, hunc ad te librum condendum
arbitrati sumus.
</p>
          </div3>
        </div2>

<div2>
          <head>CAPUT III.</head>
<p> <hi>Culpandum non esse femineum sexum cui a Deo tanta
dona collata fuerint: Deum enim idcirco non statim
atque homo creatus est, illum approbasse, tum
quia ejus dignitas non in corpore, sed in anima et
in divina imagine consistat, tum quia tantum in operis
<pb n="0309C"/>
totius fine laudandus homo, ac demum quia nondum
creata erat mulier, quae et ex ipso formata est,
et cum ipso magni sacramenti figuram erat expressura;
ex quo et nomen accepisse ipsa declaratur.</hi> </p>
<div3>
            <head>16.</head>
            <p>
 Bona virginitas, quae sexum utrumque non
solum absolvit a crimine, verum etiam provocavit
ad gratiam. Accusamus autem plerumque femineum
sexum, quod erroris causam invexerit: et non
consideramus quanto justius in nos objurgatio retorqueatur.
Nam ut repetamus a principio, et rerum
exordia interrogemus, quantum ei delatum sit,
investigabimus: et quam in misera conditionis humanae
fragilitate femina tamen invenerit gratiam.</p>
          </div3>
<div3>
            <head>17.</head>
            <p>
 Nam cum omnia opera sua laudaverit Deus,
<pb n="0309D"/>
coelum, terram, maria, noctem et diem, quod iste
profecerit ad usum laboris, illa ad fructum quietis,
laudaverit feras bestias; ubi ad hominem ventum
est, solus non videtur esse laudatus, propter quem
omnia generata sunt <note>(Gen. II, 10 et seq.)</note>. Quae igitur
causa est, nisi forte ea, quia alia in specie sunt,
<pb n="0310A"/>
homo in occulto? Nihil in bestiis plus reperias,
quam quod videtur: in homine nihil est inferius,
quam quod videtur; qui cum ex animo constet et
corpore, hoc utique in eo servit, quod videtur: illud
quoque in eo regit, quod non videtur.</p>
          </div3>
<div3>
            <head>18.</head>
            <p>
 Merito ergo alia in exordio laudantur, istius
laudatio non promitur, sed reservatur; quia aliorum
gratia foris, hujus intus est: aliorum in nativitate,
hujus in corde. Quid enim tam altum et tam profundum,
quam mens hominis, quae quasi involucro
quodam corporis tegitur et occultatur; ut eam haud
facile quisquam introspicere et speculari queat? Ideo
ergo homo non ante laudatur, quia non in forensi <emph>254</emph> 
 pelle, sed in interiore homine ante probandus,
sic praedicandus est: quem praeclare definivit apostolus
<pb n="0310B"/>
Petrus dicens absconditum esse cordis hominem
in incorruptione quieti et modesti spiritus, qui
est ante Deum locuples <note>(I Petr. III, 4)</note>.</p>
          </div3>
<div3>
            <head>19.</head>
            <p>
 Merito ergo differtur, ut sequatur fenerata
ejus laudatio: cujus dilatio non dispendium, sed incrementum
est. Nemo ergo se despiciat quasi vilem,
nec contuitu corporis sese aestimet. Nam etsi
dixerit sanctus Job: <hi>Nudus exivi de ventre matris
meae, nudus et hinc abibo <note>(Job. I, 21)</note>
            </hi>; habuit tamen
quo non solum inter homines, sed etiam apud Deum
dives inveniretur.</p>
          </div3>
<div3>
            <head>20.</head>
            <p>
 Quid autem locupletius, quam quod ad imaginem
Dei est ac similitudinem? Ad imaginem autem
interior est homo, non iste exterior: ille qui sensu
aestimatur, non oculis comprehenditur. Ille ergo nobis
<pb n="0310C"/>
spectandus est, qui serius investigatur. Ideo
Deus non putavit hominis fabricam esse laudandam;
quia major ejus in virtute est portio. Praeclara quidem
species, et praestantior caeteris animantibus:
sed irrationabilia corporis specie aestimentur; ea autem
quae rationis plena sunt, communem laudem
sequestrent.</p>
          </div3>
<div3>
            <head>21.</head>
            <p>
 Homo igitur mihi non tam vultu quam affectu
admirandus emineat atque excellat; ut in his laudetur,
in quibus etiam Deus prophetico judicio laudatur,
de quo scriptum est: <hi>Terribilis in consiliis
super filios hominum <note>(Psal. LXV, 5)</note>
            </hi>: cujus opera coram
Deo luceant, qui bona jugibus operibus facta
contexat; et ideo laudatio ejus non in exordio, sed
in fine est: nemo enim nisi legitime certaverit, coronatur.
<pb n="0310D"/>
Ideoque Sapiens tibi dicit: <hi>Ante mortem
non laudes hominem quemquam <note>(Eccles. XI, 30)</note>
            </hi>. Qua
ratione hoc dixerit, superioribus docuit dicens: <hi>Quia in fine hominis nudantur opera ejus 
 <note>(Ibid., 29)</note>
            </hi>.</p>
          </div3>
<div3>
            <head>22.</head>
            <p>
 Spectemus tertium, in quo manifestavit Deus
sententiam suam; cum enim fecisset hominem et
<pb n="0311A"/>
posuisset in paradiso operari et custodire, dixit non
esse bonum solum esse hominem. <hi>Faciamus,</hi> inquit, <hi>ei adjutorium secundum se 
 <note>(Gen. II, 18)</note>
            </hi>. Sine muliere
igitur homo non habet laudem, in muliere praedicatur.
Nam cum dicit non esse bonum solum esse
hominem, confirmat utique bonum esse hominum
genus, si virili sexui femineus sexus accedat.</p>
          </div3>
<div3>
            <head>23.</head>
            <p>
 Simul illud considerandum, quia ille de terra
factus et limo est, ista de viro. Et caro quidem limus;
sed ille adhuc informis, iste formatus.</p>
          </div3>
<div3>
            <head>24.</head>
            <p>
 Jam illud praeclarum Apostolicum arcessamus
exemplum, quod habemus scriptum: <hi>Quia relinquet
homo patrem et matrem, et adhaerebit uxori suae, et
erunt duo in carne una. Sacramentum hoc magnum
est: ego autem dico in Christo et in Ecclesia (Ephes.
<pb n="0311B"/>
V, 31, 32)</hi>. Advertimus itaque per mulierem coeleste
illud impletum esse mysterium <emph>255</emph> Ecclesiae,
in ea gratiam figuratam, propter quam Christus descendit,
et aeternum illud opus humanae redemptionis
absolvit. Unde et Adam vocavit nomen mulieris suae
vitam <note>(Gen. II, 23)</note>; nam et in populis per mulierem
successionis humanae series et propago diffunditur,
et per Ecclesiam vita confertur aeterna.
</p>
          </div3>
        </div2>

<div2>
          <head>CAPUT IV.</head>
<p> <hi>Mulieris quam viri levius fuisse peccatum evinci disparitate
sexus, tentationis ratione, divina sententia et
responsionibus amborum. Post quae adversus mulierum
tentationes viris remedia praecipiuntur: in his
maxime earumdem jejunantium imitatio.</hi> </p>
<div3>
            <head>25.</head>
            <p>
 Sane negare non possumus quod erraverit mulier.
<pb n="0311C"/>
 Quid miraris tamen si erraverit et infirmior
lapsus est sexus, cum sit lapsus etiam fortior? Mulier
 excusationem habet in peccato, vir non habet.
Illa ut Scriptura asserit, a sapientissimo omnium
serpente decepta est, tu a muliere: id est, illam
superior creatura decepit, te inferior; te enim mulier
decepit, illam malus licet, tamen angelus. Si
tu inferiori non potuisti resistere, quomodo illa potuit
superiori? Culpa tua illam absolvit.</p>
          </div3>
<div3>
            <head>26.</head>
            <p>
 Si de merito culpae dubitas, interrogemus
sententiam. Illi dictum est: <hi>In tristitia paries filios,
et ad virum conversio tua, et ipse tibi dominabitur <note>(Ibid., 16)</note>
            </hi>.
Viro autem dicitur: <hi>Terra es, et in terram
ibis <note>(Ibid., 19)</note>
            </hi>. Et vere justa sententia; quandoquidem
si Adam quod a Domino Deo audierat, servare
<pb n="0311D"/>
non potuit, quomodo potuit servare mulier quod
audivit a viro? Si illum Dei vox non confirmavit,
quomodo istam vox confirmaret humana?
<pb n="0312A"/>
</p>
          </div3>
<div3>
            <head>27. </head>
            <p>
Denique Adam conventus, quod contra divina
quae coram audierat praecepta, gustasset, nihil habuit
quod diceret, nisi quod sibi mulier dedisset,
et manducasset: mulier autem ait; <hi>Serpens traduxit
me, et manducavi <note>(Ibid. 13)</note>
            </hi>. Quanto major mulieris
absolutio! Ille arguitur, haec interrogatur. Adde illud,
quod et prior culpam fatetur; etenim quae se dicit
esse seductam, testatur errorem. Erroris igitur
medicina confessio est.</p>
          </div3>
<div3>
            <head>28.</head>
            <p>
 In judicio ipso quanto clementior mulier viro!
Ille mulierem suam accusavit; ista serpentem, hoc
est, nec accusata crimen retorsit: sed ipsum accusatorem
suum maluit, si posset, absolvere quam
ligare.</p>
          </div3>
<div3>
            <head>29.</head>
            <p>
 Habes igitur et culpae absolutionem in confessione,
<pb n="0312B"/>
et sententiae in exsecutione. <hi>In tristitia,</hi> inquit, <hi>paries filios.</hi> 
 Condemnationis suae pondus
agnoscit, munus poenalis conditionis exsequitur.
Pro te mulier doloribus suis militat, <emph>256</emph> et remunerationem
ex poena invenit; ut per filios per quos
affligitur, liberetur. Facta est itaque gratia ex injuria,
salus ex infirmitate; scriptum est enim: <hi>Quia
salva erit per filiorum generationem <note>(I Tim. II, 15)</note>
            </hi>.
Cum salute itaque parit, quos in tristitia parturivit:
et ad laudem educat, quos peperit cum dolore.</p>
          </div3>
<div3>
            <head>30.</head>
            <p>
 Sed dicis, o vir, quia mulier tentatio fuerit viri.
Verum est. Jam si est decora, ecce alia tentatio.
Tamen Abrahae descendenti in Aegyptum uxoris
pulchritudo non nocuit, immo magis profuit; honoratus
est enim per uxorem, non ludibrio habitus in
<pb n="0312C"/>
uxore <note>(Gen. XII, 16, 20)</note>. Cur autem tu vultus decorem
in conjuge magis quam morum requiris? Placeat
uxor honestate magis quam pulchritudine. Illa
eligatur quae Saram moribus referat. Non est vitium
mulieris esse quod nascitur: sed vitium viri est
quaerere in uxore quo saepe tentatur; in quo si infirmior
fuerit, mulier ipsa labatur: si fortior, vir
periclitetur. Non possumus reprehendere divini artificis
opus; sed quem delectat corporis pulchritudo,
multo magis illa delectet venustas, quae ad imaginem
Dei est intus, non foris comptior.</p>
          </div3>
<div3>
            <head>31.</head>
            <p>
 Si ergo uxor tentatio est, esto cautior, quaere
remedium adversus tentationis periculum: <hi>Vigilate,</hi> 
inquit, <hi>et orate, ne intretis tentationem <note>(Matth. XVI,
13)</note>
            </hi>. Dominus hoc dixit, vir audivit, mulier implevit.
<pb n="0312D"/>
Quotidie mulieres jejunant, et non indicta
praestant jejunia: peccatum agnoscunt, accersunt
remedium. Semel de interdicto mulier manducavit,
<pb n="0313A"/>
et quotidie jejunio solvit. Qui secutus es errantem,
sequere corrigentem. Ambo manducastis, cur
sola jejunat; hoc est, ambo deliquistis, cur sola
remedium quaerit errori?
</p>
          </div3>
        </div2>

<div2>
          <head>CAPUT V.</head>
<p> <hi>Evam damnationis sententia in Sara tamquam solutam
esse, sed multo magis in Maria, quae virginitate integra
Deum genuit, nec non ejusdem virtutis signum
extulit. Quam impudenter ipsam virginem perseverasse
negarint haeretici, quorum argumenta ex Evangeliis
petita diluuntur.</hi> </p>
<div3>
            <head>32.</head>
            <p>
 Veni, Eva, jam sobria; veni, Eva, etsi in te
aliquando intemperans, sed jam in prole jejuna.
Veni, Eva, jam talis, ut non de paradiso excludaris,
sed rapiaris ad coelum. Veni, Eva, jam Sara, quae
<pb n="0313B"/>
parias filios non in tristitia, sed in exsultatione:
non in moerore, sed risu. Isaac tibi multiplex nascetur.
Veni iterum, Eva, jam Sara, de qua dicatur
viro: <hi>Audi Sarai uxorem tuam <note>(Gen. XXI, 12)</note>
            </hi>. Sis
tu licet viro subdita, quia esse te decet; cito tamen
solvisti sententiam, ut vir te audire jubeatur. <emph>257</emph>
</p>
          </div3>
<div3>
            <head>33.</head>
            <p>
 Si typum Christi illa pariendo a viro meretur
audiri, quantum proficit sexus qui Christum,
salva tamen virginitate, generavit! Veni ergo, Eva,
jam Maria, quae nobis non solum virginitatis incentivum
attulit, sed etiam Deum intulit. Unde laetus
et exsultans tanto munere dicit Esaias: <hi>Ecce virgo
in utero accipiet, et pariet filium, et vocabitur nomen
ejus Emmanuel <note>(Esai. VII, 14)</note>
            </hi>, quod est interpretatum, <hi>nobiscum Deus 
 <note>(Matth. I, 23)</note>
            </hi>. Unde hoc
<pb n="0313C"/>
munus? Non de terra utique, sed de coelo vas sibi
hoc per quod descenderet Christus elegit, et sacravit
templum pudoris. Per unam descendit, sed multas
<pb n="0314A"/>
vocavit. Unde et speciale Maria Domini hoc nomen
invenit, quod significat: Deus ex genere meo.</p>
          </div3>
<div3>
            <head>34.</head>
            <p>
 Dictae sunt et ante Mariae multae: nam et Maria
soror Aaron dicta fuit <note>(Exod. XV, 20, 23)</note>; sed
illa Maria amaritudo maris vocabatur. Venit ergo
Dominus in amaritudinem fragilitatis humanae, ut
conditionis amaritudo dulcesceret, Verbi coelestis
suavitate et gratia temperata. Hoc significavit fons
 Merrha per lignum dulcoratus; eo quod populus
nationum amarus ante peccatis, vel caro nostra
temperamento passionis Dominicae in usus alteros
mutaretur.</p>
          </div3>
<div3>
            <head>35.</head>
            <p>
 Egregia igitur Maria, quae signum sacrae virginitatis
extulit, et intemeratae integritatis pium
Christo vexillum erexit. Et tamen cum omnes ad
<pb n="0314B"/>
cultum virginitatis sanctae Mariae advocentur exemplo,
fuerunt qui eam negarent virginem perseverasse.
Hoc tantum sacrilegium silere jamdudum maluimus:
sed quia causa vocavit in medium, ita ut
ejus prolapsionis etiam Episcopus argueretur, indemnatum
non putamus relinquendum; et maxime
quia et mulierem eam legimus, sicut qui in Cana
Galilaeae ipse Dominus ait dicenti sibi: <hi>Vinum non
habent, fili,</hi> respondit: <hi>Quid mihi et tibi est, mulier <note>(Joan. II, 3, 5)</note>
            </hi>?
Et alibi legimus quod dixerit Matthaeus
de Joseph et Maria: <hi>Inventa est antequam
convenirent, in utero habens de Spiritu sancto <note>(Matth.
I, 18)</note>
            </hi>. Et infra: <hi>Non cognovit eam, donec peperit <note>(Ibid., 19)</note>
            </hi>.
Et iterum de Joseph: <hi>Noluit eam traducere <note>(Matth. XII, 47)</note>
            </hi>.
Et fratres Domini videntur significare,
<pb n="0314C"/>
quod de Maria suscepti sint. Et Apostolus
ait: <hi>Postquam venit plenitudo temporis, misit Deus
Filium suum factum ex</hi> <emph>258</emph> <hi>muliere, factum sub lege</hi> 
<pb n="0315A"/> <note>(Gal. IV, 4)</note>.
Quae singula enodanda nobis sunt
ut qui illa legit, sermonis hujusmodi vinculo non
alligetur. Respondeamus itaque suo ordine.</p>
          </div3>
<div3>
            <head>36.</head>
            <p>
 De mulieris nomine quid moveamur? Ad sexum
retulit; non enim corruptelae, sed sexus vocabulum
est. Vulgi usus non praejudicat veritati. Denique
virginitas primum hoc nomen accepit; nam
cum sumpsisset Deus unam de costis Adae, et supplevisset
carnem in locum ipsius: <hi>Aedificavit,</hi> inquit, <hi>eam in mulierem 
 <note>(Gen. II, 22)</note>
            </hi>. Utique adhuc
virum non cognoverat, et jam mulier vocabatur.
Rationem quoque nominis hujus Scriptura non tacuit
dicens: Quia <hi>dixit Adam: Os de ossibus meis,
et caro de carne mea. Haec vocabitur mulier, quoniam
de viro suo sumpta est <note>(Ibid., 23)</note>
            </hi>. Quia sumpta est,
<pb n="0315B"/>
inquit, de viro suo, non quia virum experta. Itaque
quamdiu in paradiso fuit, mulier vocata est, et cognita
viro non erat: ubi autem ejecta est de paradiso,
tunc legitur quia Adam cognovit Evam mulierem
suam, et tunc concepit et peperit filium <note>(Gen.
IV, 1)</note>. Primus igitur solutus est nodus.</p>
          </div3>
<div3>
            <head>37.</head>
            <p>
 Secunda quaestio, quia scriptum est, <hi>Antequam
convenirent, inventa est in utero habens <note>(Matth.
I, 18)</note>
            </hi>. Consuetudo autem divinae Scripturae ea est,
ut causam quae suscepta est, astruat, incidentem
differat.</p>
          </div3>
<div3>
            <head>38.</head>
            <p>
 Quo solvitur etiam tertia quaestio, qua dictum
est: <hi>Non cognovit eam, donec peperit Filium <note>(Ibid.,
19)</note>
            </hi>. Quid ergo? Postea cognovit? Minime. Denique
habes scriptum: <hi>Ego sum Deus, et donec senescatis,
<pb n="0315C"/>
ego sum <note>(Esai. XLVI, 4)</note>
            </hi>. Numquid igitur postquam
senuerunt, quibus <hi>donec</hi> dictum erat, Deus esse desivit?
Item in prophetia David legimus: <hi>Dixit Dominus
Domino meo: Sede a dextris meis, donec ponam
inimicos tuos scabellum pedum tuorum <note>(Psal. CIX, 1)</note>
            </hi>.
Numquid subjectis populis nationum, qui ante videbantur
inimici, cum salutis auctorem negarent, simulacris
servirent, ad dexteram Patris Filius sedere
desivit, aut in perpetuum non sedebit?</p>
          </div3>
<div3>
            <head>39.</head>
            <p>
 Quid autem praejudicat Mariae, si coelestis consilii
mysterium Joseph non intellexit, et putavit virginem
non esse, quam praegnantem videret? Resurrectionem
ejus angeli ignoraverunt, quod significant
<pb n="0316A"/>
versiculi: <hi>Tollite portas,</hi> <emph>259</emph> <hi>principes, vestras,
et elevamini portae aeternales, et introibit Rex gloriae.
Quis est iste Rex gloriae <note>(Psal. XXIII, 7, 8)</note>
            </hi>? Interrogant
quasi ignorent; et alii respondent: <hi>Dominus fortis et
potens, Dominus potens in praelio, ipse est Rex gloriae.</hi> 
Et repetivit Propheta eosdem versiculos, et nihilominus
illi quasi ignorantes iterum interrogaverunt;
sic enim scriptum est: <hi>Tollite portas, principes, vestras,
et elevamini portae aeternales, et introibit Rex gloriae.
Quis est iste Rex gloriae <note>(Ibid. 9, 10)</note>
            </hi>? Quomodo
ergo homo potuit divinum scire secretum, quod angeli
nesciebant? Et in Esaiae libro habes: <hi>Quis est
iste, qui advenit ex Edom; rubor vestimentorum ejus
ex Bosor <note>(Esai. LXIII, 1)</note>
            </hi>? Et utique minus erat hominem
resurrexisse, quam virginem parturisse. Etenim
<pb n="0316B"/>
jam Eliae precibus, Elisaei orationibus mortui resurrexerant <note>(III Reg. XVII, 22)</note>:
numquam autem ante,
numquam postea virgo generavit <note>(IV Reg. IV, 17)</note>.</p>
          </div3>
<div3>
            <head>40.</head>
            <p>
 Hoc autem opinatus est quod traduceret eam
quasi ream, antequam ab angelo moneretur <note>(Matth.
I, 20)</note>: postea autem quasi fidelis nec dubius virginitatis
ejus servavit oraculum.
</p>
          </div3>
        </div2>

<div2>
          <head>CAPUT VI.</head>
<p> <hi>Solutis aliis duabus circa eamdem rem objectionibus,
additur absurdum illud futurum fuisse, si Christus
matrem in virginitate non perseveraturam elegisset,
aut ei praeclarissima virginitatis munera denegasset.</hi> </p>
<div3>
            <head>41.</head>
            <p>
 Nec illud moveat, quod ait: <hi>Quia Joseph accepit
conjugem suam, et profectus est in Aegyptum (Matth.
<pb n="0316C"/>
I, 24)</hi>; desponsata enim viro conjugis nomen accepit.
Cum enim initiatur conjugium <note>(27, q. 2, Cum
initiatur, 1 et 2)</note>, tunc conjugii nomen adsciscitur;
 non enim defloratio virginitatis facit conjugium, sed
pactio conjugalis. Denique cum jungitur puella, conjugium
est, non cum virili admixtione cognoscitur.</p>
          </div3>
<div3>
            <head>42.</head>
            <p>
 Quod autem fuit desponsata connubio, licet
alibi plenius dixerimus, libare nunc satis est causam
coelestis mysterii; ut ab his qui Mariam gravi utero
cernerent, non adulterium virginitatis, sed desponsatae
partus legitimus crederetur. Maluit enim Dominus
aliquos de sua generatione, quam de matris pudore
dubitare.
<pb n="0317A"/>
</p>
          </div3>
<div3>
            <head>43. </head>
            <p>
Fratres autem gentis, et generis, populi quoque
consortium nuncupari docet Dominus ipse, qui
dicit: <hi>Narrabo nomen tuum fratribus meis: in medio
Ecclesiae laudabo te <note>(Psal. XXI, 23)</note>
            </hi>. Paulus quoque <emph>260</emph> 
 ait: <hi>Optabam ego anathema esse pro fratribus
meis <note>(Rom. IX, 3)</note>
            </hi>. Potuerunt autem fratres esse ex
Joseph, non ex Maria. Quod quidem si quis diligentius
prosequatur, inveniet. Nos ea prosequenda non
putavimus, quoniam fraternum nomen liquet pluribus
esse commune.</p>
          </div3>
<div3>
            <head>44.</head>
            <p>
 An vero Dominus Jesus eam sibi matrem eligeret,
quae virili semine aulam posset incestare coelestem,
quasi eam cui impossibile esset virginalis
pudoris servare custodiam? Cujus exemplo caeterae
ad integritatis studium provocantur, ipsa ab hujusmodi
<pb n="0317B"/>
quod per se caeteris propositum foret, munere
deviaret.</p>
          </div3>
<div3>
            <head>45.</head>
            <p>
 Et quae esset, cui majus quam matri Dominus
meritum reponeret, praemium reservaret? Nulli
enim uberiora quam virginitati deputavit munera,
sicut Scriptura nos docet. Sic enim per Esaiam Dominus
locutus est: <hi>Ne dicat spado, quia ego sum
lignum aridum. Haec dicit Dominus spadonibus: Quicumque
custodierint praecepta mea, et elegerint quae
ego volo, et amplectentur testamentum meum, dabo
illis in domo mea et in muro meo locum nominatum meliorem,
et filiorum et filiarum nomen aeternum dabo
illis, et non deficient <note>(Esai. LVI, 3 et seq.)</note>
            </hi>. Aliis promittit
ut non deficiant: matrem suam deficere patiebatur?
Sed non deficit Maria, non deficit virginitatis
<pb n="0317C"/>
magistra; nec fieri poterat ut quae Deum portaverat,
portandum hominem arbitraretur: nec
Joseph vir justus in hanc prorupisset amentiam, ut
matri Domini corporeo concubitu misceretur.
</p>
          </div3>
        </div2>

<div2>
          <head>CAPUT VII.</head>
<p> <hi>Ubi probatum est Mariam perseverasse in integritate
virginea, ex eo quod in matrem discipulo data fuerit;
confirmatur virginitatis propositum ab ea minime
mutari potuisse, cujus tanta constantia in Filii passione,
tantaque virtus in Baptistae exsultatione praefulserit.</hi> </p>
<div3>
            <head>46.</head>
            <p>
 Sed tamen Maria suis, non alienis moribus defendatur.
Non defecit, ut dixi. Ipse testis est Filius Dei,
<pb n="0318A"/>
qui cum esset in cruce, discipulum matri commendabat
ut filium: discipulo eam tradebat ut matrem <note>(Joan. XIX, 26, 27)</note>.
Docuit hoc Joannes, qui mystica
magis scripsit; alii enim Evangelistae scripserunt
quod in passione Domini terra contremuit, sol refugit,
persecutoribus venia postulata est: iste dilectus Domini,
qui e pectore ejus hauserat secreta sapientiae,
et piae voluntatis arcana ab aliis dicta <note>(Matth. XXVII,
51 et seq.)</note> praeteriens, <emph>261</emph> hoc diligentius prosecutus
est, ut maternae virginitatis perseverantiam suo
judicio comprobaret <note>(Joan. XIII, 23)</note>; quasi filius de
matris pudore sollicitus, ne quis eam tanto convicio
temeratae integritatis aspergeret.</p>
          </div3>
<div3>
            <head>47.</head>
            <p>
 Dignum quippe erat ut qui latroni veniam donabat,
matrem dubio pudoris absolveret. Dicit enim
<pb n="0318B"/>
ad matrem: <hi>Mulier, ecce filius tuus. Dicit et ad discipulum:
Ecce mater tua <note>(Luc. XXIII, 43)</note>
            </hi>. Ipse est discipulus,
cui mater commendatur. Quomodo marito
uxorem tolleret, si fuerat Maria mixta conjugio, aut
usum tori conjugalis agnoverat?</p>
          </div3>
<div3>
            <head>48.</head>
            <p>
 Claudite ora, impii: aperite aures, pii: audite
quid Christus loquatur. Testatur de cruce Dominus
Jesus <note>(Joan. XIX, 26)</note>, et paulisper publicam
differt salutem, ne matrem inhonoram relinquat.
Subscribitur Joannes testamento Christi. Legatur
matri pudoris defensio, testimonium integritatis:
legatur et discipulo matris custodia, pietatis gratia. <hi>Et ex illo suscepit eam discipulus in sua 
 <note>(Ibid. 27)</note>
            </hi>.
Non utique Christus faciebat divortium, non Maria
relinquebat virum. Sed cum quo virgo habitare debebat,
<pb n="0318C"/>
quam cum eo quem filii haeredem, integritatis
sciret esse custodem?</p>
          </div3>
<div3>
            <head>49.</head>
            <p>
 Stabat ante crucem mater, et fugientibus viris,
stabat intrepida. Videte utrum pudorem mutare potuerit
mater Jesu, quae animum non mutavit. Spectabat
piis oculis filii vulnera, per quem sciebat omnibus
futuram redemptionem. Stabat non degeneri mater
spectaculo, quae non metuebat peremptorem. Pendebat
in cruce filius, mater se persecutoribus offerebat.
Si hoc solum esset, ut ante filium prosterneretur,
laudandus pietatis affectus, quod superstes filio esse
nolebat: sin vero ut cum filio moreretur, cum eodem
gestiebat resurgere, non ignara mysterii quod genuisset
resurrecturum: simul quae publico usui impendi
<pb n="0319A"/>
mortem filii noverat, praestolabatur si forte
etiam sua morte publico muneri aliquid adderetur.
Sed Christi passio adjutorio non eguit, sicut ipse
Dominus longe ante praedixit: <hi>Et respexi, et non erat
auxiliator: et attendi, et nemo suscipiebat; et liberabo
eos brachio meo <note>(Esai. LXIII, 5)</note>
            </hi>.</p>
          </div3>
<div3>
            <head>50.</head>
            <p>
 Quomodo ergo extorqueri potuit integritas
Mariae, quae fugientibus apostolis, supplicia non metuebat,
sed ipsa se offerebat periculis? Cujus tanta
gratia, ut non solum in se virginitatis gratiam reservaret,
sed etiam his quos viseret, integritatis insigne
conferret. Visitavit Joannem Baptistam, et in utero
matris priusquam nasceretur, exsilivit <note>(Luc. I, 41)</note>.
Ad <emph>262</emph> vocem Mariae exsultavit infantulus, obsecutus
antequam genitus. Nec immerito mansit integer
<pb n="0319B"/>
corpore, quem tribus mensibus oleo quodam suae
praesentiae et integritatis unguento Domini mater
exercuit. Eademque postea Joanni Evangelistae est
tradita conjugium nescienti. Unde non miror prae
caeteris locutum mysteria divina, cui praesto erat
aula coelestium sacramentorum.
</p>
          </div3>
        </div2>

<div2>
          <head>CAPUT VIII.</head>
<p> <hi>Ezechielis testimonia, et potissimum quod habet de
porta non aperienda, in Mariam quadrare; utpote
per quam non reseratam transierit solus Christus,
sicque illam confortaverit, ut postea ne Josepho quidem
patefacta sit.</hi> </p>
<div3>
            <head>51.</head>
            <p>
 Nunc mihi dicant qui hanc quaestionem serunt,
quid est quod ait Dominus per prophetam: <hi>Nunc
<pb n="0319C"/>
revocabo captivitatem Jacob, et miserebor adhuc domus
Israel <note>(Ezech. XXXIX, 25)</note>
            </hi>. Et infra, <hi>Congregabo,</hi> 
inquit, <hi>de gentibus eos, et congregabo illos de regionibus
nationum, et sanctificabor in his in conspectu
gentium: et scient quod ego sum Dominus Deus ipsorum,
dum apparebo illis inter nationes; et non avertam
amplius faciem meam ab eis, pro eo quod effudi iram
meam in domum Israel, dicit Dominus <note>(Ibid., 27
et seq.)</note>
            </hi>.</p>
          </div3>
<div3>
            <head>52.</head>
            <p>
 Et infra dicit propheta vidisse se in monte alto
nimis aedificationem civitatis <note>(Ezech. XL, 2 et seq.)</note>,
cujus portae plurimae significantur; una tamen clausa
describitur, de qua sic ait: <hi>Et converti me secundum
viam portae sanctorum exterioris, quae respicit ad
Orientem, et haec erat clausa. Et ait ad me Dominus:
<pb n="0319D"/>
Porta haec clausa erit, et non aperietur, et nemo transibit
per eam; quoniam Dominus Deus Israel transibit
per eam. Eritque clausa, quoniam dux hic sedebit in
ea, ut manducet panem in conspectu Domini. Secundum
viam Aelam portae intrabit, et secundum viam
<pb n="0320A"/>
ejus exibit <note>(Ezech. XLIV, 1 et seq.)</note>
            </hi>. Quae est haec
porta, nisi Maria; ideo clausa, quia virgo? Porta
igitur Maria, per quam Christus intravit in hunc
mundum, quando virginali fusus est partu, et genitalia
virginitatis claustra non solvit. Mansit intemeratum
septum pudoris, et inviolata integritatis
duravere signacula; cum exiret ex virgine, cujus altitudinem
mundus sustinere non posset.</p>
          </div3>
<div3>
            <head>53.</head>
            <p>
 <hi>Haec,</hi> inquit, <hi>porta clausa erit, et non aperietur.</hi> 
Bona porta Maria, quae clausa erat, et non aperiebatur.
Transivit per eam Christus, sed non aperuit.</p>
          </div3>
<div3>
            <head>54.</head>
            <p>
 Et ut doceamus quia portam habet omnis <emph>263</emph> 
 homo, per quam Christus ingreditur: <hi>Tollite,</hi> 
inquit, <hi>portas, principes, vestras, et elevamini portae
aeternales, et introibit Rex gloriae <note>(Psal. XXIII, 7)</note>
            </hi>.
<pb n="0320B"/>
Quanto magis ergo porta erat in Maria, in qua sedit
Christus, et exivit? Est enim et porta ventris. Unde
ait Job sanctus: <hi>Intenebrescant,</hi> inquit, <hi>stellae noctis
illius; quia non conclusit portas ventris matris meae <note>(Job. III, 9, 10)</note>
            </hi>.</p>
          </div3>
<div3>
            <head>55.</head>
            <p>
 Est ergo et porta ventris, sed non clausa
semper: verum una sola potuit manere clausa, per
quam sine dispendio claustrorum genitalium virginis
partus exivit. Ideo ait propheta <note>(Ezech. XLIV, 2)</note>: <hi>Porta haec clausa erit: non aperietur, et nemo transibit
per eam,</hi> 
 hoc est, nemo hominum; <hi>quoniam Dominus,</hi> 
inquit, <hi>Deus Israel transibit per eam. Eritque clausa,</hi> 
id est, ante et post transitum Domini erit clausa: et
non aperietur a quoquam, nec aperta est; quoniam
habuit semper januam suam Christum, qui dixit: <hi>Ego
<pb n="0320C"/>
sum janua <note>(Joan. X, 7)</note>
            </hi>, quam nemo ab ea potuit
avellere.</p>
          </div3>
<div3>
            <head>56.</head>
            <p>
 Haec porta ad orientem aspiciebat; quoniam
verum lumen effudit, quae generavit Orientem, peperitque
Solem justitiae. Audiant ergo imprudentes:
Clausa, inquit, erit haec porta, quae solum recipit
Deum Israel. Is igitur de quo dictum est ad Ecclesiam: <hi>Quoniam confortavit seras portarum tuarum <note>(Ps. XCLVII, 13)</note>
            </hi>,
suam portam confortare non potuit?
Sed confirmavit profecto, et servavit intactam. Denique
non est aperta.</p>
          </div3>
<div3>
            <head>57.</head>
            <p>
 Audiant igitur prophetam dicentem: <hi>Non aperietur,
eritque clausa,</hi> hoc est, non aperietur ab eo
cui desponsabitur; non licebit enim ut aperiatur, per
quam Dominus transibit. Et post eum, inquit, erit
<pb n="0320D"/>
clausa, hoc est, non aperiet eam Joseph; quoniam
dicetur ei: <hi>Noli timere accipere Mariam conjugem
tuam; quod enim ex ea nascetur, de Spiritu sancto est <note>(Matth. I, 20)</note>
            </hi>.
</p>
          </div3>
        </div2>

<div2>
          <head>CAPUT IX.</head>

<pb n="0321A"/>
<p> <hi>Quomodo variis symbolis virginitas significetur, quidve
ex eorum singulis discere debeant sacrae virgines?</hi> </p>
<div3>
            <head>58.</head>
            <p>
 Porta ergo clausa virginitas est: et hortus clausus
virginitas: et fons signatus virginitas. Audi, virgo,
diligentius apertis auribus, et clauso pudore,
aperi manus, ut te pauper agnoscat: claude ostium,
ne temerator irrepat: aperi mentem, serva signaculum.</p>
          </div3>
<div3>
            <head>59.</head>
            <p>
 Virga quoque a radice virginitas est, sic enim
scriptum est: <hi>Exiet virga a radice Jesse, et flos a radice
ejus ascendet <note>(Esai. XI, 1)</note>
            </hi>. Non cavata est haec
virga, sed solida. Nemo ergo adurat virgam tuam,
ut florem tuum custodias. Virga es, o virgo, non curveris,
non inflectaris in terram, ut in te flos paternae
<pb n="0321B"/>
radicis ascendat.</p>
          </div3>
<div3>
            <head>60.</head>
            <p>
 Hortus clausus es, virgo, serva fructus tuos: <emph>264</emph> 
 non ascendant in te spinae, sed uvae tuae floreant.
Hortus clausus es, filia, nemo auferat sepem
tui pudoris: quia scriptum est: <hi>Et destruentem sepem
mordebit serpens <note>(Eccles. X, 8)</note>
            </hi>. Sed illam solam auferat,
de qua dictum est: <hi>Quid incisa est sepis <note>(Gen. XXXVIII,
29)</note>
            </hi>? Nemo parietem tuum destruat, ne sis in conculcationem.
Paradisus es, virgo, Evam cave.</p>
          </div3>
<div3>
            <head>61.</head>
            <p>
 Fons signatus es, virgo, nemo aquam tuam
polluat, nemo conturbet; ut imaginem tuam in fonte
tuo semper attendas.</p>
          </div3>
<div3>
            <head>62.</head>
            <p>
 Porta clausa es, virgo, nemo aperiat januam
tuam, quam semel clausit Sanctus et Verus, qui habet
clavim David, qui aperit, et nemo claudit: claudit
<pb n="0321C"/>
et nemo aperit <note>(Apoc. III, 7)</note>. Aperuit tibi Scripturas,
nemo eas claudat: clausit pudorem tuum, nemo
aperiat eum.
</p>
          </div3>
        </div2>

<div2>
          <head>CAPUT X.</head>
<p> <hi>Innuitur virginitatem coronam esse in manu Domini,
quem unum non secundum perinde ac Patrem et Spiritum
produnt Scripturae. In hoc objiciunt Evangelii
textum haeretici, at illo per alia testimonia soluto,
fides catholica de Trinitate confirmatur.</hi> </p>
<div3>
            <head>63.</head>
            <p>
 <hi>Venio,</hi> inquit, <hi>cito, tene quod habes: nemo accipiat
coronam tuam <note>(Apoc. III, 11)</note>
            </hi>. Quae est corona
tua, nisi illa de qua dictum est: <hi>Et eris corona decoris
in manu Domini <note>(Esai. LXXII, 3)</note>
            </hi>?</p>
          </div3>
<div3>
            <head>64.</head>
            <p>
 Quis hoc dicit, nisi ille de quo dixit Ecclesiastes: <hi>Est unus et non est secundus 
 <note>(Eccles. IV, 8)</note>
            </hi>? Quis
est iste, nisi ille de quo dictum est: <hi>Magister vester
<pb n="0322A"/>
unus est Christus <note>(Matth. XXIII, 10)</note>
            </hi>? Unus est, quia
unigenitus Dei filius: quia solus, ut scriptum est: <hi>Quia expandit coelum solus, et ambulat sicut in terra
super mare 
 <note>(Job. IX, 8)</note>
            </hi>. Hic ergo non secundus,
quia primus est: non est secundus, quia unus est: <hi>Unus Deus pater, ex quo omnia, et nos in illo: et unus
Dominus Jesus Christus, per quem omnia, et nos per
ipsum 
 <note>(I Cor. VIII, 6)</note>
            </hi>. Unus Deus Pater, et unus
Deus Filius, et unus Spiritus sanctus, sicut scriptum
est: <hi>Haec autem omnia operatur unus atque idem Spiritus,
dividens singulis prout vult <note>(I, Cor. XII, 11)</note>
            </hi>.
Unus, inquit, quia unus Deus. Nullus secundus; quia
quod vult facit, non quod imperatur. Unus ergo Pater
Deus, et unus Dei Filius. Unus et unus, quia
non sunt duo dii. Unus Filius; quia cum Patre unum
<pb n="0322B"/>
est, sicut ipse dixit: <hi>Ego et Pater unum sumus <note>(Joan. X, 29)</note>
            </hi>.
Et unus Spiritus, quia unitas Trinitatis
est, non ordine distincta, nec tempore.</p>
          </div3>
<div3>
            <head>65.</head>
            <p>
 Sed dicunt lectum: <hi>Ite, baptizate gentes in
nomine Patris et Filii et Spiritus sancti <note>(Matth. XXVIII,
19)</note>
            </hi>; et objiciunt, quia primo Patrem nominavit, secundo
Filium, tertio Spiritum sanctum. Numquid ergo,
quia dicit Evangelium: <hi>In principio erat Verbum,
et Verbum erat apud Deum <note>(Joan. I, 1)</note>
            </hi>, inferiorem significavit
Patrem; quia primo Verbum <emph>265</emph> Dei in
principio semper esse ac fuisse memoravit? Aut cum
dixit Apostolus: <hi>In regno Christi et Dei <note>(Ephes. V, 5)</note>
            </hi>,
ordinem fecit? Aut cum dicit ipse Dominus Jesus: <hi>Spiritus Domini super me, propter quod unxit me,
evangelizare pauperibus misit me, praedicare captivis remissionem</hi> 
<pb n="0322C"/> <note>(Luc. IV, 18)</note>,
eminentiorem Filio Dei Spiritum
esse testatus est?</p>
          </div3>
<div3>
            <head>66.</head>
            <p>
 Advertis, virgo, quemadmodum ista solvantur.
Aperi ad haec aures tuas, os tuum claude. Aperi aures,
ut fidem audias: claude os, ut teneas verecundiam.</p>
          </div3>
<div3>
            <head>67.</head>
            <p>
 Deinde illud legunt, quia dixit: <hi>In nomine Patris
et Filii et Spiritus sancti;</hi> et non intelligunt quod
ante praemiserit: <hi>In nomine,</hi> inquit. Tres personas
quidem significavit, sed unum Trinitatis nomen asseruit.</p>
          </div3>
<div3>
            <head>68.</head>
            <p>
 Unus itaque Deus, unum nomen, una divinitas,
una majestas. Nullus ergo secundus: quia principium
omnium Trinitas est, et Trinitatis primatus super
omnia est. Ergo unus et non est secundus. Unus est,
qui secundum non habet; quia unicus solus sine
<pb n="0323A"/>
peccato, solus sine adjutorio, qui ait: <hi>Respexi, et
non erat adjutor <note>(Esai. LXIII, 5)</note>
            </hi>.
</p>
          </div3>
        </div2>

<div2>
          <head>CAPUT XI.</head>
<p> <hi>Cum tantopere pro nobis laboraverit Christus, ei uni
laborare nos oportere. Ipsum non legi secundum esse;
nisi tantum quatenus homo est, quo sensu etiam
novissimus appellatur. Et huc locus Ecclesiastis atque
Elisaei exemplum adaptantur.</hi> </p>
<div3>
            <head>69.</head>
            <p>
 <hi>Non est finis labori ejus <note>(Eccles. IV, 8)</note>
            </hi>; quia
pro omnibus advocatus noster est apud Patrem, et
infirmitates nostras suscepit, et pro nobis dolet, pro
nobis infirmatur, sicut ait: <hi>Aeger eram, et non visitastis
me <note>(Matth. XXV, 43)</note>
            </hi>.</p>
          </div3>
<div3>
            <head>70.</head>
            <p>
 <hi>Cujus oculus non satiatur divitiis <note>(Ibid.)</note>
            </hi>; quia
ipse est altitudo divitiarum sapientiae et scientiae
<pb n="0323B"/>
Dei, in quo sunt thesauri mysteriorum coelestium.
Cur ergo saeculo potius laboramus, et fraudamus animam
nostram tantae bonitatis dispendio, qui nulli
alii nisi huic servire Domino debemus?</p>
          </div3>
<div3>
            <head>71.</head>
            <p>
 Hic ergo non est secundus. Ego certe hoc testimonium
defero: lego quia primus est, lego quia non est
secundus. Illi qui secundum aiunt, doceant lectione.</p>
          </div3>
<div3>
            <head>72.</head>
            <p>
 Sed dicit aliquis quia scriptum est: <hi>Primus
homo de terra terrenus, secundus homo de coelo coelestis <note>(I Cor. XV, 47)</note>
            </hi>.
Verum attende quid dicat. <hi>Secundus,</hi> 
inquit, <hi>homo;</hi> quasi hominem secundum dixit.
Et ego dico quia primus est secundum divinitatem,
ante quem nullus: secundus autem secundum
carnem, quia post Adam.</p>
          </div3>
<div3>
            <head>73.</head>
            <p>
 Ego plus dico, non solum ego secundum hominem,
<pb n="0323C"/>
sed etiam novissimum. Denique sic habes scriptum: <hi>Factus est primus homo Adam in animam viventem,
novissimus Adam in spiritum vivificantem <note>(Ibid., 45)</note>
            </hi>.
Vide clementiam Christi: ipse est <emph>266</emph> 
primus et novissimus. Qui primus erat, propter nos
se novissimum fecit. Primus, quia per ipsum omnia:
novissimus, quia per ipsum resurrectio. Descendit
enim et projecit se, ut caderet, infra omnes se faciens
ut omnes jacentes levaret.</p>
          </div3>
<div3>
            <head>74.</head>
            <p>
 Unde et ait Ecclesiastes: <hi>Quia si ceciderit unus,
alter eriget socium suum: et vae illi uni cum ceciderit,
et non est secundus, ut eum erigat. Et quidem si dormiant
duo, est calor illis: et unus, quomodo calefiel <note>(Eccles.
IX, 4, 10, 11)</note>
            </hi>? Hoc est, qui Christum habet secum,
etsi ceciderit, resurget: etsi mortuus fuerit,
<pb n="0323D"/>
reviviscet; quia adest illi qui venit ignem in terram
mittere <note>(Luc. XII, 49)</note>. Denique et Elisaeus cum puerum
resuscitaret, insufflavit illi <note>(IV Reg. IV, 34)</note>, ut
infunderet vitae calorem. Habeto ergo tecum hunc ignem
in pectore tuo, qui te resuscitet; ne frigus tibi
perpetuae mortis irrepat.
<pb n="0324A"/>
</p>
          </div3>
<div3>
            <head>75. </head>
            <p>
Hic ergo juvenis se projecit, qui venit per Mariam,
et infundebat vitae calorem pectoribus audientium.
Unde dicunt illi in Evangelio: <hi>Nonne cor nostrum
ardens erat in nobis, cum aperiret nobis Scripturas <note>(Luc. XXIV, 32)</note>
            </hi> 
?
</p>
          </div3>
        </div2>

<div2>
          <head>CAPUT XII.</head>
<p> <hi>Christum juvenis secundi nomine ab Ecclesiaste designatum
cum aliis locis, tum hujus ipsius continuatione
intelligi: cum igitur esse qui et transisse portam,
et in ea sedens manducasse describitur.</hi> </p>
<div3>
            <head>76.</head>
            <p>
 Hic est juvenis secundus, ut dicit Ecclesiastes: <hi>Vidi universos qui vivunt, qui ambulant sub sole cum
juvene secundo, 
 quis resurget pro eo <note>(Eccles. IV, 15)</note>
            </hi>?
Quis enim pro Christo resurget, cum ille pro omnibus
<pb n="0324B"/>
resurrexerit, et in illo omnes resurrexerint, cum
spem resurrectionis acceperint?</p>
          </div3>
<div3>
            <head>77.</head>
            <p>
 De Christo autem dictum liquet, quando advertis
congruere istum locum cum benedictione vel
prophetia Jacob, qui ait de Juda: <hi>Quis suscitabit eum <note>(Gen. XLIX, 9)</note>
            </hi>?
Non utique alter; quia ipse se susciptavit,
sicut ipse ait: <hi>Solvite templum hoc, et in triduo
resuscitabo illud <note>(Joan. II, 19)</note>
            </hi>. Hoc autem dicebat
de templo corporis sui.</p>
          </div3>
<div3>
            <head>78.</head>
            <p>
 Illud quoque vere Christo convenit soli, quod
addidit: <hi>Non est finis omni populo ejus <note>(Eccles. IV,
16)</note>
            </hi>; quia populus Christi innumerabilis finem non
habet, cui fides resurrectionis aeternae perpetuae vitae
acquirit aetatem. Secundum carnem itaque et juvenem
dictum, et cadere vel resurgere dubium non
<pb n="0324C"/>
est. Denique et illud annexuit; quia optimus puer
pauper et sapiens <note>(Ibid. 13)</note>: pauper enim factus
est, cum dives esset.</p>
          </div3>
<div3>
            <head>79.</head>
            <p>
 Ipse ergo rex Israel transivit hanc portam,
ipse dux sedit in ea; quando Verbum caro factum
est, et habitavit in nobis <note>(Joan. I, 14)</note>, quasi Rex sedens
in aula regali uteri virginalis, vel in olla ferventi,
sicut scriptum est: <hi>Moab aula spei,</hi> vel <hi>olla
spei meae <note>(Psal. LIX, 10)</note>
            </hi>. Utrumque enim diversis in
codicibus invenitur. Aula regalis est virgo, quae non
est viro subdita, sed Deo soli. Est et olla <emph>267</emph> uterus
Mariae, quae Spiritu ferventi qui supervenit in
eam, replevit orbem terrarum, cum peperit Salvatorem.</p>
          </div3>
<div3>
            <head>80.</head>
            <p>
 Qui manducavit in porta sedens <hi>(Ezech. XLIV,
<pb n="0324D"/>
3)</hi>, utique cibum illum de quo dicit: <hi>Meus cibus est
ut faciam voluntatem Patris mei qui in coelo est <note>(Joan.
IV, 34)</note>
            </hi>.
</p>
          </div3>
        </div2>

<div2>
          <head>CAPUT XIII.</head>
<p> <hi>Mariae virginitatem pulchre designari per ollam ac nubem
levem: hujus nubis pluviam pluribus typis in
<pb n="0325A"/>
veleri foedere praesignatam a virginibus colligi, non
secus ac efficacissimum illius ollae unguentum excipi
oportere; nec paupertatem ab ullo praetexendam,
sed adhibendam praeparationem.</hi> </p>
<div3>
            <head>81.</head>
            <p>
 O divitias Marianae virginitatis! Quasi olla
ferbuit, et quasi nubes pluit in terras gratiam Christi;
scriptum est enim de ea: <hi>Ecce Dominus venit
sedens super nubem levem <note>(Esai. XIX, 1)</note>
            </hi>. Vere levem
quae conjugii onera nescivit: vere levem, quae levavit
hunc modum de gravi foenore peccatorum. Levis
erat, quae remissionem peccatorum utero gestabat.
Denique levavit Joannem in utero constitutum,
qui ad vocem ejus exsilivit, et infans exsultavit in
gaudio, prius sensu devotionis quam spiritus infusione
vitalis animatus <note>(Luc. I, 41)</note>.
<pb n="0325B"/>
</p>
          </div3>
<div3>
            <head>82. </head>
            <p>
Excipite igitur, excipite, sacrae virgines, nubis
hujus pluviam spiritalem, temperamentum flagrantiae
corporalis; ut corporis omnes restinguatis ardores,
atque interna mentis vestrae humescant. Hujus imbrem
nubis sacratae patres nostri annuntiaverunt nobis
salutem mundi futuram <note>(Ps. LXXI, 6)</note>. Hunc imbrem
significabant esse venturum stillicidia stillantia
super terram, quae Hierobaal poposcit et meruit.
Bonam nubem sequimini, quae fontem intra se genuit,
quo rigavit orbem terrarum <note>(Judic. VI, 36 et
seq.)</note>. Excipite ergo voluntariam pluviam, pluviam
benedictionis, quam haereditati suae Dominus effudit.
Excipite aquam, et non effluat vobis; quia nubes est,
diluat vos, et sacro humore perfundat; quia olla est,
spiritu vaporet aeterno.
</p>
          </div3>
<div3>
            <head>83. </head>
<p>
              <pb n="0325C"/>Excipite itaque ex hac Moabitide olla gratiae
coelestis unguentum, nec vereamini ne deficiat: quod
exinanitum est, et plus redundat; quia in omnem
terram odor ejus exivit <note>(Ps. LIX, 10)</note>, sicut scriptum
est: <hi>Unguentum exinanitum est nomen tuum; ideo
adolescentulae dilexerunt te <note>(Cant. I, 2)</note>
              </hi>. Descendat
istud unguentum in ima praecordia, viscerumque
secreta, quo non deliciarum odores sancta Maria,
sed divinae gratiae spiramenta redolebat.</p>
          </div3>
<div3>
            <head>84.</head>
            <p>
 Haec pluvia Evae restinxit appetentiam: hoc
unguentum foetorem haereditarii erroris <emph>268</emph> abstersit,
hoc unguentum Maria soror Lazari in pedes
Domini effudit, et tota domus pio repleta odore fragravit <note>(Joan. XII, 3)</note>.
<pb n="0325D"/>
</p>
          </div3>
<div3>
            <head>85. </head>
            <p>
Nec ulla se pauperem putet, nulla se arbitretur
inopem, nulla metuat ne pretiosum hoc unguentum
<pb n="0326A"/>
emere non possit, aut fontem istum putet esse
venalem. <hi>Qui sititis,</hi> inquit, <hi>ite ad aquam: et quicumque
non habetis argentum, ite et emite, et bibite sine argento <note>(Esai. LV, 1)</note>
            </hi>.
Et supra ait: <hi>Gratis venumdati
estis, et sine argento redimemini <note>(Esai. LII, 3)</note>
            </hi>. Ideo
pauper factus est Dominus, cum dives esset; ut eum
omnes emant, et egenos praecipue sua paupertate locupletet.</p>
          </div3>
<div3>
            <head>86.</head>
            <p>
 Parate igitur vasa Domini, ut excipiatis hunc
fontem aquae vivae, fontem virginitatis, integritatis
unguentum, odorem fidei, et suavis misericordiae
gratia florulentum. Induamini agni ejus innocentiam,
qui cum malediceretur, non remaledixit: cum
percuteretur, non repercussit <note>(I Petr. II, 23)</note>.
</p>
          </div3>
        </div2>

<div2>
          <head>CAPUT XIV.</head>
<p>
            <pb n="0326B"/> <hi>Quo virgines acrius impellantur ad Mariae imitationem,
ostenditur multa quae mystice dicta sunt de
Ecclesia, eidem quoque Deiparae virgini competere.</hi> </p>
<div3>
            <head>87.</head>
            <p>
 Hanc imitamini, filiae, cui pulchre convenit
illud quod de Ecclesia prophetatum est: <hi>Speciosi
facti sunt gressus tui in calceamentis, filia Aminadab <note>(Cant. VII, 1)</note>
            </hi>;
eo quod speciose Ecclesia Evangelii
praedicatione processit. Speciose procedit anima,
quae corpore velut calcamento utitur; ut quo velit,
suum possit sine impedimento ullo circumferre vestigium.</p>
          </div3>
<div3>
            <head>88.</head>
            <p>
 In hoc calceamento speciose processit Maria,
quae sine ulla commixtione corporeae consuetudinis
auctorem salutis Virgo generavit. Unde egregie Joannes
<pb n="0326C"/>
ait: <hi>Non sum dignus solvere corrigiam calceamentorum
ejus <note>(Joan. I, 27)</note>
            </hi>, id est, non sum dignus Incarnationis
mysterium comprehendere angustiis mentis
humanae, atque inopis vilitate sermonis absolvere.
Unde et Esaias dicit: <hi>Generationem ejus quis
ennarrabit <note>(Esai. LIII, 8)</note>
            </hi>? Speciosi ergo gressus vel
Mariae vel Ecclesiae; quoniam speciosi pedes evangelizantium.</p>
          </div3>
<div3>
            <head>89.</head>
            <p>
 Quam pulchra etiam illa quae in figura Ecclesiae
de Maria prophetata sunt; si tamen non membra
corporis, sed mysteria generationis ejus intendas!
Dicitur enim ad eam: <hi>Moduli femorum tuorum
similes torquibus, operi manuum artificis. Umbilicus
tuus crater tornatilis non deficiens mixto. Venter
<pb n="0326D"/>
tuus sicut acervus tritici muniti inter lilia <note>(Cant. VII, 1
et seq.)</note>
            </hi>; eo quod continens sibi in omnibus Christi
<pb n="0327A"/>
ortus ex Virgine, sicut victores solent saecularium
praeliorum, strenuorum virorum <emph>269</emph> donatis torquibus
honorare cervices; ita jugum nostrum levavit,
ut fidelium colla virtutis insignibus coronaret.</p>
          </div3>
<div3>
            <head>90.</head>
            <p>
 Vere autem alvus ille Mariae crater tornatilis,
in quo erat Sapientia, quae miscuit in cratere vinum
suum, indeficientem cognitionis piae gratiam divinitatis
suae plenitudine subministrans <note>(Prov. IX, 2)</note>.</p>
          </div3>
<div3>
            <head>91.</head>
            <p>
 In quo virginis utero simul acervus tritici, et
lilii floris gratia germinabat; quoniam et granum
tritici generabat, et lilium. Granum tritici secundum
quod scriptum est: <hi>Amen, amen dico vobis, nisi
granum tritici cadens in terram, mortuum fuerit,
ipsum solum manet <note>(Joan. XII, 24)</note>
            </hi>. Sed quia de uno
grano tritici acervus est factus, completum est illud
<pb n="0327B"/>
propheticum: <hi>Et convalles abundabunt frumento <note>(Ps.
LXIV, 14)</note>
            </hi>, quia granum illud mortuum, plurimum
fructum attulit. Hoc itaque granum omnes homines
perpetua coelestium munerum esca saturavit: consummatumque
est illud prophetici oris eloquium,
dicente eodem David: <hi>Cibavit eos ex adipe frumenti,
et de petra melle saturavit eos <note>(Ps. LXXX, 17)</note>
            </hi>.</p>
          </div3>
<div3>
            <head>92.</head>
            <p>
 In hoc grano esse etiam lilium divina testantur
oracula; quia scriptum est: <hi>Ego sum flos campi,
et lilium convallium: sicut lilium in medio spinarum <note>(Cant. II, 1)</note>
            </hi>.
Christus erat lilium in medio spinarum,
quando erat in medio Judaeorum.
</p>
          </div3>
        </div2>

<div2>
          <head>CAPUT XV.</head>
<p> <hi>Virgines quodam singulari modo dici posse lilia Christi;
Christum vero ipsum recte per acervum tritici
<pb n="0327C"/>
liliis circumdatum adumbrari; quippe qui et Ecclesiam
fecundaverit, et diversorum retulerit coronas
certaminum.</hi> </p>
<div3>
            <head>93.</head>
            <p>
 Audi, virgo, quid dicat: <hi>Lilium,</hi> inquit, <hi>convallium</hi> 
Christus, id est, humilium animarum et mitium.
Esto ergo mitis, humilis, atque mansueta, ut
in te sicut lilium germinet Christus. De quo et alibi
habes: <hi>Labia ejus lilia stillantia myrrham primam <note>(Cant. V, 13)</note>
            </hi>;
id est, qui Christi passionem loquuntur
et suo ore concelebrant, ac mortificationem ejus
in suo circumferunt corpore, Christi lilia sunt; specialiter
sacrae virgines, quarum est splendida et immaculata
virginitas. Unde plerique accipiunt quod
Ecclesia videatur dicere: <hi>Ego sum flos campi, et lilium
<pb n="0327D"/>
convallium:</hi> quae in hac convalle istius mundi
gratiam boni odoris exhalat, sedulae confessione
pietatis. Denique et alibi dicit: <hi>Frater meus descendit
in hortum suum, in phialas aromatis, pascere in hortis,
et colligere lilia. Ego fratri meo, et frater meus mihi,
qui pascit inter lilia <note>(Cant. VI, 1, 2)</note>
            </hi>.</p>
          </div3>
<div3>
            <head>94.</head>
            <p>
 Ex illo ergo utero Mariae diffusus est in hunc
mundum acervus tritici muniti inter lilia; quando
natus est ex ea Christus, cui dicit propheta David:
<pb n="0328A"/> <hi>Benedices coronam anni benignitatis tuae, et campi tui
replebuntur ubertate. Pinguescent</hi> 
 <emph>270</emph> <hi>fines deserti, et
exsultatione colles accingentur. Induti sunt arietes
ovium, et convalles abundant frumento; etenim clamabunt,
et hymnum dicent <note>(Ps. LXIV, 12 et seq.)</note>
            </hi>.</p>
          </div3>
<div3>
            <head>95.</head>
            <p>
 Quis est annus Dominicae bonitatis, nisi ille de
quo dictum est: <hi>Tempore accepto exaudivi te, et in
die salutis adjuvi te <note>(Esai. XLIX, 8)</note>
            </hi>; quando populorum
fide Ecclesia abundavit, justitiam induit sacerdotes?
Unde et Apostolus dicit: <hi>Ecce nunc tempus
acceptabile, ecce nunc dies salutis <note>(II Cor. VI, 2)</note>
            </hi>;
quando venit Dominus praedicare annum Domini acceptum,
et diem retributionis, sicut in Evangelio suo
ipse memoravit dicens: <hi>Spiritus Domini super me,
propter quod unxit me,</hi> etc. <note>(Luc. IV, 18)</note>.
<pb n="0328B"/>
</p>
          </div3>
<div3>
            <head>96. </head>
            <p>
Tunc ergo Dominus operibus suis et gloria et
honore sui tempus coronavit adventus; totus enim
ille annus conversationis ejus in hoc mundo diversarum
habuit certamina passionum. Vicit Herodem
parvulus <note>(Matth. II, 16)</note>, de quo in passione infantium
triumphavit. Esurivit, sitivit, pro nobis vapulavit,
pro nobis contumeliarum indigna toleravit,
crucem ascendit, mortuus est pro nobis.
</p>
          </div3>
        </div2>

<div2>
          <head>CAPUT XVI.</head>
<p> <hi>Virginibus exeundum obviam Christo, et qua ratione.
Hunc quidem a matre coronatum esse; sed tamen
de ipsius divinitate non ambigendum. Sumendam
itaque perfectam fidem in esca illa quam paravit Jacob,
et in stola quam prudens mulier contexuit, praefiguratam;
<pb n="0328C"/>
ut virgo benedictiones a Christo consecuta,
in homine Deum videat, immo vero Christum
induat, simulque omnium ornamenta virtutum.</hi> </p>
<div3>
            <head>97.</head>
            <p>
 Vides quanta certamina! Sed tamen non
avarus exactor praemii, cui abundavit una coelestis
corona virtutis. Unde egredimini, filiae Hierusalem,
sicut vos hortatur Scriptura divina in Canticis canticorum: <hi>Egredimini et videte regem Salomonem in
corona, qua coronavit eum mater ejus in die sponsalium
ejus, et in die jucunditatis cordis ejus 
 <note>(Cant. III,
11)</note>
            </hi>; <hi>quia fecit sibi,</hi> inquit, <hi>charitatem a filiabus Hierusalem,</hi> 
hoc est: Egredimini ex his angustiis et
sollicitudinibus corporalibus, egredimini ex hac delectatione
carnali, et peregrinamini de corpore, ut
<pb n="0328D"/>
adesse Domino possitis; quoniam qui in carne
sunt, Domino suo placere non possunt. Dicitur ergo
vobis quia non estis in carne, sed in spiritu <note>(Rom.
VIII, 8, 9)</note>, si potueritis comprehendere Salomonis
veri illius pacifici charitatem, quam fecit sibi ipse;
et ideo coronam accepit a matre.</p>
          </div3>
<div3>
            <head>98.</head>
            <p>
 Beata mater Hierusalem, beatus et Mariae uterus,
qui tantum Dominum coronavit. Coronavit eum
quando formavit: coronavit eum, quando generavit;
<pb n="0329A"/>
quia etsi eum sine aliqua sui operatione formaverit
(quia Spiritus sanctus supervenit in virginem;
unde et ipse <emph>271</emph> ait: <hi>Inoperatum meum viderunt
oculi tui</hi> ), tamen hoc ipso quod ad omnium salutem
eum concepit et peperit, coronam capiti ejus aeternae
pietatis imposuit; ut per fidem credentium fieret
omnis viri caput Christus. Inoperata est ergo et
caro Christi, quem ut Maria virgo conciperet, inusitato
quodam novoque Incarnationis mysterio, sine
ulla virilis seminis admixtione, divinae gratia dispositionis,
quod erat carnis, assumpsit ex Virgine, atque
in illa novissimi Adam immaculati hominis
membra formavit.</p>
          </div3>
<div3>
            <head>99.</head>
            <p>
 Hominem audis, sed supra hominem intellige;
quia scriptum est: <hi>Non coques agnum in lacte matris
<pb n="0329B"/>
suae <note>(Exod. XXXIV, 26)</note>
            </hi>. Et alibi legis: <hi>Et homo est,
et quis agnoscet eum <note>(Jerem. XVII, 9)</note>
            </hi>? Ergo non debes
agnum illum, <hi>in quo plenitudo divinitatis corporaliter
inhabitat <note>(Coloss. II, 9)</note>
            </hi>, conditionis humanae
viribus aestimare, et majestatem incomprehensibilis
potestatis degeneris cognitionis infirmitate concludere.
Non enim illum perfectae fidei cibum Jacob
coxit in lacte, quo Isaac pater ita est delectatus, ut
ei praerogativam omnem benedictionis prophetica
sobrietate conferret <note>(Gen. XXVII, 25)</note>. Et ideo Apostolus
scripsit succum lactis tenuis cibum esse doctrinae
dicens: <hi>Quia omnis qui alitur lacte, expers
est verborum justitiae <note>(Hebr. V, 13)</note>
            </hi>; parvulus enim
est, perfectorum autem est solida esca.</p>
          </div3>
<div3>
            <head>100.</head>
            <p>
 Et tu ergo, filia, sume stolam illam mulieris
<pb n="0329C"/>
pia operatione contextam, quae manus suas
aperit pauperi, et lucerna ejus non exstinguitur in
tota nocte <note>(Prov. XXXI, 19 et seq.)</note>: atque indue
te, et hujusmodi epulas affer ad patrem, ut dicat: <hi>Quid est quod tam cito invenisti,</hi> 
 filia <note>(Gen. XXVII, 20
et seq.)</note>? laudans in tenera adhuc aetate prudentiam,
piae quoque devotionis affectum. Et dicat tibi: <hi>Accede
ad me,</hi> filia; odoratusque odorem vestimentorum
tuorum benedicat te dicens: <hi>Ecce odor</hi> filiae meae, <hi>sicut odor agri pleni quem benedixit Dominus;</hi> 
 et, <hi>det
tibi Deus a rore coeli desuper, et ab ubertate terrae
abundantiam.</hi> Atque his adjungat: <hi>Qui maledixerit
tibi, maledictus erit: et qui benedixerit te, benedictus
erit.</hi> </p>
          </div3>
<div3>
            <head>101.</head>
            <p>
 Hac stola indutus Jacob hominem vidit, et
<pb n="0329D"/>
ab eo quasi a Domino Deo benedictionem poposcit, et
appellavit locum, <hi>Visio Dei <note>(Gen. XXXII, 26 et seq.)</note>
            </hi>. Hac
<pb n="0330A"/>
stola indutus vidit illam stolam Christi, de qua ait: <hi>Lavabit in vino stolam suam 
 <note>(Gen. XLIX, 11)</note>
            </hi>. Et benedixit
etiam Joseph dicens: <hi>Filius meus ampliatus
Joseph, filius meus ampliatus, zelatus filius meus adolescentior,
ad me revertere <note>(Ibid., 22)</note>
            </hi>, significans
Dominicae resurrectionis insigne. Et addidit: <hi>Benedictio
patris tui et matris tuae praevaluit super benedictiones
montium manentium, et desideria collium aeternorum <note>(Ibid., 26)</note>
            </hi>,
id est, super regem gratiae.</p>
          </div3>
<div3>
            <head>102.</head>
            <p>
 Hanc sume stolam, ut induas Christum, atque
in ejus agnitione renoveris. Indue ergo sicut electa
Dei viscera misericordiae, benignitatem, humilitatem,
patientiam, modestiam, charitatem, quae est
unitatis vinculum <note>(Coloss. III, 12 et seq.)</note>; ut nemini
quidquam debeas, nisi ut invicem sororem tuam <emph>272</emph> 
<pb n="0330B"/>
diligas: nec gratiae ejus invideas, sed quo probatiorem
videris, imiteris; ut sit in te pax Christi
et gratia, et verbum Dei habitet in corde tuo, atque
hujus mundi fugias cogitationes.</p>
          </div3>
<div3>
            <head>103.</head>
            <p>
 Semel mundo mortua, ne, quaeso, tetigeris,
ne attaminaveris quae sunt istius saeculi: sed semper
in psalmis et hymnis et canticis spiritalibus abducas
te ab hujus saeculi conversatione, non homini, sed
Deo cantans <note>(Coloss. II, 20 et seq.)</note>. Et sicut sancta
faciebat Maria <note>(Luc. II, 19)</note>, conferas in corde tuo.
Quasi bona quoque agnicula rumines in ore tuo praecepta
divina, ut dicas et tu: <hi>Exercebor in mirabilibus
tuis <note>(Psal. CXVIII, 27)</note>
            </hi>. Nec dormitet aut stillet anima
tua prae taedio. Stillicidia enim ejiciunt hominem in
tempore hyemali de domo sua: anima autem perfecta
<pb n="0330C"/>
non stillat, in qua nulla gravioris est rima peccati;
sed manet in domo sua, et inoffensae habitationis
novitate laetatur et fruitur. At si aliquid
forte nutaverit, dicas: <hi>Confirma me in verbis tuis <note>(Psal. CXVIII, 28)</note>
            </hi>.
</p>
          </div3>
        </div2>

<div2>
          <head>CAPUT XVII.</head>
<p> <hi>Aguntur Deo gratiae quod angelorum vita in paradiso
quondam perdita jam fulgeat in virginibus; quodque
mundo Christum edere, atque Hebraeos per
mare educere digna fuerit virginitas. Post haec Ambrosia
ipsa Deo commendatur ac offertur, ut suum
in ea tueatur munus, et ad spiritales partus coelesti
connubio illam conjungat, virtutes dotis atque
ornamentorum loco tribuat, quarum beneficio Sponsum
suum tenere mereatur. Denique Christus obsecratur,
<pb n="0330D"/>
ut famulam suam laetus excipiat.</hi> </p>
<div3>
            <head>104.</head>
            <p>
 Nunc ad te, decursis omnibus, Pater gratiae,
<pb n="0331A"/>
vota converto, cujus pietati innumerabiles gratias
agimus, quod in virginibus sacris angelorum vitam
videmus in terris, quam in paradiso quondam amiseramus.
Quid enim vel ad imitanda virginum
studia, confirmandamque virtutem, vel ad concelebrandam
virginitatis gloriam plus conferre potuisti,
quam ut Deus ex virgine nasceretur? Amplius nobis
profuit culpa, quam nocuit: in quo redemptio
quidem nostra divinum munus invenit.</p>
          </div3>
<div3>
            <head>105.</head>
            <p>
 Sed ipse quoque unigenitus Filius tuus venturus
in terras suscipere quod amissum est, puriorem
carnis suae generationem reperire non potuit,
quam ut habitationi propriae coelestis aulam virginis
dedicaret; in qua esset et immaculatae castitatis
sacrarium, et Dei templum.
<pb n="0331B"/>
</p>
          </div3>
<div3>
            <head>106. </head>
            <p>
Quid autem illud attexam, quod divino tuo
munere cum sanctis Moyse et Aaron <note>(Exod. XV, 20)</note> 
virgo Maria pedes per fluctus duxit Hebraeorum exercitum?
Relinquo vetera, privata non quaero: satis
est ista nobilitas familiae virginali.</p>
          </div3>
<div3>
            <head>107.</head>
            <p>
 Te quaeso ut tuearis hanc famulam tuam, quae
tibi servire, tibi animam suam, tibi integritatis suae
studium dicare praesumpsit. Quam <emph>273</emph> sacerdotali
munere offero, affectu patrio commendo; ut propitius
et praesul conferas ei gratiam, quo coelestium
thalamorum immorantem adytis Sponsum excutiat,
mereatur videre, introducatur in cubiculum Dei sui
regis: mereatur audire dicentem sibi: <hi>Ades huc a
Libano, Sponsa, ades huc a Libano; transibis et pertransibis
a principio fidei <note>(Cant. IV, 8)</note>
            </hi>; ut transeat
<pb n="0331C"/>
saeculum, ad illa aeterna pertranseat.</p>
          </div3>
<div3>
            <head>108.</head>
            <p>
 Intende igitur, Pater, in tuum munus, cui
sanctificando nullius consilium quaesisti: sed illi sine
ullo petitore atque arbitro tantam contulisti gratiam,
quantam ante oracula divina credere nemo potuisset,
ut in suo utero Deum virgo portaret. Cujus praerogativa
muneris provocata crebrescunt studia virginitatis,
et sacrae integritatis exempla. Quibus haec
quoque famula tua ad hujusmodi virtutis gratiam
lacessita, tuis assistat altaribus, non rutilanti caesarie
flavum deferens crinem flammeo nuptiali dicatum:
sed illum crinem quo evangelica illa mulier
sancta Maria pedes Christi sedula pietate detersit,
et domum totam effuso implevit unguento, sacro
offerens velamine consecrandum <note>(Joan. XII, 3)</note>.
<pb n="0331D"/>
</p>
          </div3>
<div3>
            <head>109. </head>
            <p>
Adest puella, quam non nuptiarum festa,
non praemia, non onerati pondus uteri, votivo nupturis
dolore sollicitent: sed quae immaculatos sibi
fidei partus et pietatis exposcat; ut in utero accipiat
de Spiritu sancto, et spiritum salutis Deo feta parturiat.
<pb n="0332A"/>
Sed ut ista procedere possit meritorum gratia,
tu, Deus Pater omnipotens, suffragia commendationis
adjunge; non enim solitaria dos pudoris est. Succingat
 sacrae virginitatis crinem modestia, sobrietas,
continentia; ut virtutum accincta comitatu,
purpureo Dominici cruoris redimita velamine, mortificationem
Domini Jesu in sua carne circumferat;
haec sunt enim meliora velamina, quae sunt indumenta
virtutum, quibus culpa obtexitur, innocentia
revelatur.</p>
          </div3>
<div3>
            <head>110.</head>
            <p>
 His igitur famulam tuam indue vestimentis,
quae in omni tempore munda sint; mundum enim
manet, quidquid nulla interveniens culpa fuscaverit,
ut ei jure dicatur: <hi>Quoniam placuerunt Deo facta
tua <note>(Eccl. IX, 7, 8)</note>
            </hi>. In omni tempore sint vestimenta
<pb n="0332B"/>
tua candida, et oleum in capite non desit, quo faces
suas mysticas possit accendere; ut cum venerit
Sponsus, inter illas sapientes virgines <note>(Matth. XXV, 10)</note> 
coelesti thalamo digna numeretur, quae devotionis
ac fidei suae, gravitatisque lumine munus sacrae professionis
illuminet.</p>
          </div3>
<div3>
            <head>111.</head>
            <p>
 Tuere igitur ancillam tuam, Pater charitatis
et gloriae, ut quasi in horto clauso et fonte signato
teneat claustra pudicitiae, signacula veritatis. Agrum
suum colere noverit quem colebat sanctus Jacob;
et sexagesimos ex eo centesimosque fructus capesset.
In hujus virtutibus et fortitudinibus <emph>274</emph> agri suscites
in ea gratiam, et resuscites charitatem. Inveniat
quem dilexit, teneat eum, nec dimittat eum;
donec bona illa vulnera charitatis excipiat, quae
<pb n="0332C"/>
osculis praeferuntur. Semper parata noctibus et diebus
toto spiritu mentis invigilet <note>(Cant. V, 7)</note>, ne umquam
Verbum eam inveniat dormientem. Et quoniam vult
se dilectus ejus saepius quaeri, ut exploret affectum;
recurrentem sequatur, exeat fides et anima ejus in
verbum tuum peregrinetur a corpore, ut adsit Deo:
vigilet cor ejus, caro dormiat, ne male incipiat vigilare
peccatis.</p>
          </div3>
<div3>
            <head>112.</head>
            <p>
 Tu, Domine, adjunge alios sacrae virginitatis
ornatus, adjunge sedulos pios cultus; ut noverit
possidere vas suum, noverit humiliari: dilectionem
teneat, veritatis murum, pudoris septum. Non pineae
velamen ejus, non vincant cupressi, pudicitiam
ejus non turtures, simplicitatem ejus non vincant
columbae. Sit in corde simplicitas, in verbis modus,
<pb n="0332D"/>
erga omnes pudor, pietas erga propinquos, circa
egenos et pauperes misericordia: quod bonum est
teneat, ab omni specie abstineat mala: veniat super
eam benedictio morituri, et os viduae benedicat
eam <note>(Job XXIX, 13)</note>.
<pb n="0333A"/>
</p>
          </div3>
<div3>
            <head>113. </head>
            <p>
 <hi>Pone ut signaculum verbum tuum in corde
ejus, ut signaculum in brachio ejus <note>(Cant. VIII, 6)</note>
            </hi>;
ut in omnibus sensibus et operibus ejus Christus
eluceat, Christum intendat, Christum loquatur. Aqua
multa ejus non possit exstinguere charitatem, nec
persecutionis gladius, nec periculum: sed confirmata
in omni opere bono atque verbo, gloriam tuam induat,
et in tua gratia conversetur in hoc mundo.
Sanctifices eam in veritate, in virtute confirmes, in
charitate connectas, atque ad illam pudicitiae et integritatis
coelestem gloriam, coronam illibatam, immaculatamque
divino tuo favore perducas; ut illic
Agni sequatur vestigia, et in meridiano pascat, in
meridiano maneat, nec in grege sodalium incedat:
sed agnis tui admixta, sine offensione versetur comes
<pb n="0333B"/>
virginum, pedissequa Mariarum <note>(Apoc. XIV, 4;
Cant. I, 6)</note>.
</p>
          </div3>
<div3>
            <head>114. </head>
<p>
              <pb n="0334A"/>Egredere itaque tu, Domine Jesu, in die
sponsalium tuorum, suscipe jamdudum devotam tibi
spiritu, nunc etiam professione; imple agnitione voluntatis
tuae; assume ab initio in salutem, in sanctificatione
spiritus et fide veritatis, ut dicat famula
tua: <hi>Tenuisti manum dexteram meam, et in voluntate
tua deduxisti me, et in gloria assumpsisti me <note>(Psal. LXVII, 24)</note>
              </hi>.
Aperi manum tuam, et imple
animam ejus benedictione <note>(Psal. CXLIV, 16)</note>; ut salvam
facias sperantem in te <note>(Psal. LXXXV, 2)</note>, et fiat
vas in honorem sanctificatum, utile Domino, ad
omne opus bonum probatum: per illam aeternabilem
crucem, per illam venerabilem gloriam Trinitatis,
cui est honor, gloria, perpetuitas, Patri Deo, et Filio,
et Spiritui sancto, a saeculis, et nunc, et semper, et
<pb n="0334B"/>
in omnia saecula saeculorum, Amen.

</p>
          </div3>
        </div2>
      </div1>
</body>
  </text>
</TEI>