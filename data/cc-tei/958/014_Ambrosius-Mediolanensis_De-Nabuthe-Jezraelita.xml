<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Nabuthe Jezraelita</title>
              <author ref="http://viaf.org/viaf/100227669">Ambrosius Mediolanensis<date>340-397</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeNaJe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De Nabuthe Jezraelita</head>

<pb n="0731"/>
<emph>565</emph> 

<div2>
          <head>CAPUT PRIMUM.</head>
<p divs_removed="true"> <hi>Quomodo exemplo Nabuthe et Achab pauperes quotidie
a divitibus opprimantur; cum tamen natura
omnes aequales produxerit, et sepulcrum aequales
accipiat: qua de re Ambrosius fastum ac stultitiam
divitum insectatur.</hi> 
<pb n="0731A"/>

          </p>
          <div3 moved_from_p="true">
              <head>1.</head>
            <p>
 Nabuthe historia tempore vetus est, usu quotidiana.
Quis enim divitum non quotidie concupiscit
aliena? Quis opulentissimorum non exturbare contendit
agellulo suo pauperem, atque inopem aviti
ruris eliminare finibus? Quis contentus est suo? Cujus
non inflammet divitis animum vicina possessio?
Non igitur unus Achab natus est: sed, quod pejus
est, quotidie Achab nascitur, et numquam huic saeculo
<pb n="0731B"/>
moritur. Si unus occidit, assurgunt plurimi:
plures qui rapiant, quam qui amittant. Non unus Nabuthe
pauper occisus est: quotidie Nabuthe sternitur,
quotidie pauper occiditur. Hoc metu percitum
humanum genus cedit jam suis terris, migrat cum
parvulis pauper onustus pignore suo: sequitur uxor
illacrymans tamquam ad bustum prosequatur maritum.
Minus tamen deplorat illa, quae deflet suorum
funera; quia etsi amisit conjugis praesidium, sepulcrum
tenet: et si filios non tenet, tamen exsules non
dolet, non ingemit graviora funeribus tenerae prolis
jejunia.</p>
          </div3>
<div3>
            <head>2.</head>
            <p>
 Quousque extenditis, divites, insanas cupiditates?
Numquid soli inhabitabitis super terram? Cur
ejicitis consortem naturae? et vindicatis vobis possessionem
naturae? In commune omnibus divitibus
atque pauperibus terra fundata est, cur vobis jus
proprium soli, divites, arrogatis? Nescit natura divites,
quae omnes pauperes <emph>566</emph> generat. Neque enim
cum vestimentis nascimur, nec cum auro, argentoque
generamur. Nudos fudit in lucem, egentes cibo,
amictu, poculo: nudos recipit terra quos edidit, nescit
fines possessionum sepulcro includere. Cespes
angustus aeque et pauperi abundat et diviti: et terra
quae viventis non cepit affectum, totum jam divitem
capit. Nescit ergo natura discernere quando nascimur,
<pb n="0732A"/>
nescit quando deficimus. Omnes similes creat,
omnes similes gremio claudit sepulcri. Quis discernat
species mortuorum? Redoperi terram, et si potes,
divitem deprehende. Eruderato paulo post tumulum,
et si cognoscis egentem, argue; nisi forte hoc solo
quod cum divite plura pereunt.</p>
          </div3>
<div3>
            <head>3.</head>
            <p>
 Sericae vestes, et auro intexta velamina, quibus
divitis corpus ambitur, damna viventium, non
subsidia defunctorum sunt. Unguentum accipis dives,
et fetidus es: perdis alienam gratiam, nec acquiris
tuam. Haeredes relinquis qui litigent. Haeredibus
relinquis depositum magis haereditarium, quam
commodum voluntarium, qui id quod relictum est
minuere ac violare formident. Si frugi haeredes sunt,
custodiunt: si luxuriosi, exhauriunt. Itaque aut bonos
<pb n="0732B"/>
haeredes perpetua condemnas sollicitudine: aut
malos dimittis, quo tua facta condemnent.
</p>
          </div3>
        </div2>

<div2>
          <head>CAPUT II.</head>
<p> <hi>Divites quanto magis abundant censu, tanto pauperiores
esse affectu. Id Achab et Nabuthe contentione
planum fit. Mox proposito Scripturae textu, petitio
illa,</hi> Da mihi, <hi>quam abjecta sit, perpenditur.</hi> 
<pb n="0732B"/>
          </p>
<div3>
            <head>4.</head>
            <p>
 Sed quid arbitraris quod dum vivis, abundas
omnibus? O dives, nescis quam pauper sis, quam
inops tibi ipse videaris, qui te divitem dicis! Quanto
plus habueris, plus requiris: <emph>567</emph> et quidquid acquisieris,
tamen tibi adhuc indiges. Inflammatur lucro
avaritia, non restinguitur. Quasi gradus quosdam
cupiditas habet: quo plures ascenderit, eo ad altiora
<pb n="0732C"/>
festinat, unde sit gravior ruina lapsuro. Tolerabilior
tamen iste cum minus haberet: census sui contemplatione
mediocria requirebat; accessione patrimonii
accessit cupiditatis angmentum. Non vult esse degener
votis, pauper in desideriis. Ita duo intolerabilia
simul jungit, ut ambitiosam spem divitis augeat,
et non deponat mendicitatis affectum. Denique docet
nos Scriptura divina quam misere egeat, mendicet
abjecte.</p>
          </div3>
<div3>
            <head>5.</head>
            <p>
 Rex Achab in Israel erat, et pauper Nabuthe.
Ille regni opibus affluebat: iste angusti soli cespitem
<pb n="0733A"/>
possidebat. Nihil pauper de possessionibus divitis
concupivit: rex sibi egere visus est, quia vineam
habebat pauper vicinus. Quis igitur tibi pauper
videtur; qui contentus est suo, an qui concupiscit
alienum? Alter certe pauper censu videtur,
alter est pauper affectu. Affectus dives egere non
novit: census abundans nequit avari pectus replere.
Ideoque dives cupidus in invidia possessionis, et paupertatis
querela est. Sed jam Scripturae verba consideremus.</p>
          </div3>
<div3>
            <head>6.</head>
            <p>
 <hi>Et factum est,</hi> inquit, <hi>post haec verba, erat vinea
Nabuthe Jezraelitae in Israel juxta domum Achab
regis Samariae. Et locutus est Achab ad Nabuthe dicens:
Da mihi vineam tuam, et erit mihi in hortum
olerum; quoniam propinquat domui meae: et dabo tibi
<pb n="0733B"/>
pro ea aliam vineam: si vero placuerit tibi, dabo tibi
pecuniam pro vinea ista, et erit mihi in hortum olerum:
Et dixit Nabuthe ad Achab: Non fiat hoc a Deo,
ut dem tibi haereditatem patrum meorum. Et turbatus
est spiritus ejus, et dormivit in lecto suo, et velavit
faciem suam, et non manducavit panem <note>(III Reg. XXI,
1 et seq.)</note>
            </hi>.</p>
          </div3>
<div3>
            <head>7.</head>
            <p>
 Exposuerat supra Scriptura divina <note>(III Reg.
XIX, 21)</note>, quia Elisaeus cum esset pauper, reliquit boves
suos, et cucurrit ad Eliam, et occidit eos, et erogavit
populo, et adhaesit prophetae. Ad condemnationem
igitur praemissa sunt divitis, qui in isto rege
describitur, eo quod habens beneficia Dei, sicut iste
Achab, cui Dominus et regnum donavit, et pluviam
Eliae vatis oratione concessit, divina mandata violaverit.
<pb n="0733C"/>
</p>
          </div3>
<div3>
            <head>8. </head>
            <p>
Audiamus ergo quid dicat: <hi>Da mihi,</hi> inquit.
Quae alia vox egentis est? Quae vox alia stipem publicam
postulantis, nisi <hi>Da mihi,</hi> hoc est, da mihi,
quia egeo: da mihi, quia aliud vivendi subsidium
habere non possum: da mihi, quia non est mihi panis
ad victum, nummus ad potum, sumptus ad alimentum,
ad indumentum substantia: da mihi, quia
tibi Dominus dedit unde largiri debeas, mihi non dedit:
da mihi, quia nisi tu dederis, habere non potero:
da mihi, quia scriptum est: <hi>Date eleemosynam <note>(Luc. XI, 41)</note>
            </hi>.
Haec quam abjecta, quam vilia!
Non habent enim humilitatis affectum, sed cupiditatis
incendium. In ipsa autem dejectione quanta impudentia! <hi>Da mihi,</hi> 
 inquit, <hi>vineam tuam.</hi> Confitetur
<pb n="0733D"/>
alienam, ut poscat indebitam. <emph>568</emph>
</p>
          </div3>
<div3>
            <head>9.</head>
            <p>
 <hi>Et dabo,</hi> inquit, <hi>tibi pro ea aliam vineam.</hi> 
Dives quod suum est quasi vile fastidit; quod enim
alienum est, quasi pretiosissimum concupiscit.</p>
          </div3>
<div3>
            <head>10.</head>
            <p>
 <hi>Si vero placuerit tibi, dabo tibi pecuniam.</hi> Cito
reprehendit errorem suum, pecuniam offerendo pro
vinea. Nihil enim vult alterum possidere, qui totum
desiderat suis possessionibus occupare.
</p>
          </div3>
        </div2>

<div2>
          <head>CAPUT III.</head>
<p> <hi>Non tam propter utilitatem divites aliena concupiscere,
quam ut alios homines excludant. Quam inane sit
illud desiderium, quod eos brutis ipsis inferiores
esse convincit: quam etiam turpe sit paternam possessionem
ob luxuriam divendere: postremo quam
impatienter divites repulsam ferant!</hi> 
<pb n="0734A"/>
          </p>
<div3>
            <head>11.</head>
            <p>
 <hi>Et erit mihi,</hi> inquit, <hi>in hortum olerum.</hi> Haec
erat igitur omnis insania, hic omnis furor, ut spatium
vilibus oleribus quaereretur. Non tam ergo ipsi
cupitis quasi utile possidere; sed alios vultis excludere.
Major vobis cura de pauperum spoliis, quam
de vestris emolumentis est. Injuriam vestram putatis,
si quid pauper habeat, quod dignum possessione
<pb n="0734B"/>
divitis aestimetur. Damnum vestrum creditis,
quidquid alienum est. Quid vos delectant naturae
dispendia? Universis creatus est mundus, quem
pauci divites vobis defendere conamini. Non enim
terrena tantum possessio, sed coelum ipsum, aer,
mare, in usum paucorum divitum vindicatur. Hic
aer, quem tu diffusis includis possessionibus, quantos
alere populos potest? Numquid Angeli divisa coeli
spatia habent, ut tu terram positis distinguas terminis?</p>
          </div3>
<div3>
            <head>12.</head>
            <p>
 Clamat Propheta: <hi>Vae iis qui jungunt domum
ad domum, et villam ad villam <note>(Esai. V, 8)</note>
            </hi>! Et arguit
eos inefficacis avaritiae. Fugiunt enim cohabitare hominibus,
et ideo excludunt vicinos: sed fugere non
possunt; quia cum hos excluserint, alios rursum inveniunt:
<pb n="0734C"/>
et cum illos propulsaverint, ad aliorum
necesse est eos viciniam pervenire. Soli enim super
terram habitare non possunt. Aves avibus se associant,
denique ingentis plerumque agminis volatu
coelum obtexitur: pecus pecori adjungitur, pisces
piscibus: nec damnum ducunt, sed commercium
vivendi, cum plurimum comitatum capessunt, et
quoddam munimentum solatio frequentioris societatis
affectant. Solus tu, homo, consortem excludis:
includis feras; struis habitacula bestiarum, destruis
hominum. Inducis mare intra praedia tua, ne desint
belluae: producis fines terrae, ne possis habere finitimum.</p>
          </div3>
<div3>
            <head>13.</head>
            <p>
 Audivimus vocem divitis aliena quaerentis,
audiamus vocem pauperis propria vindicantis: <hi>Non
<pb n="0734D"/>
fiat,</hi> inquit, <hi>hoc a Deo, ut dem tibi haereditatem patrum
meorum.</hi> Quasi quamdam contagionem sui pecuniam
esse divitis arbitratur, quasi dicat: <hi>Pecunia
tua tecum sit in perditionem <note>(Act. VIII, 20)</note>
            </hi>; ego autem
haereditatem patrum meorum non possum vendere.
Habes quod sequaris, dives, si sapias; ut non
vendas agrum tuum pro nocte meretricis: <emph>569</emph> non
transfundas jus tuum pro sumptu comessationis, deliciarumque
<pb n="0735A"/>
impensis: non adjudices domum tuam
ad ludum aleae, ne jus haereditariae pietatis amittas.</p>
          </div3>
<div3>
            <head>14.</head>
            <p>
 His auditis, turbatus est spiritus avari regis: <hi>Et dormivit in lecto suo, et velavit faciem suam, et
non manducavit panem suum.</hi> 
 Lugent divites, si non
potuerint aliena diripere: si suis pauper non cesserit
facultatibus, vim moeroris tegere non possunt.
Dormine desiderant, velant faciem suam; ne quidquam
in orbe terrarum alienum videant, ne quidquam
in hoc mundo non esse suum noverint, ne audiant
vicinum juxta se aliquid possidere, ne audiant
pauperem sibi contradicentem. Horum sunt animae,
quibus dicit propheta: <hi>Mulieres divites, exsurgite <note>(Esai. XXXII, 9)</note>
            </hi>.
</p>
          </div3>
        </div2>

<div2>
          <head>CAPUT IV.</head>
<p> <hi>Cur dicatur Achab panem suum non manducasse?
Abstinentiae divitum ac pauperum elegans comparatio.
Quanta sit stultitia haeredibus opes sollicite comparare;
deque divitis cujusdam sordibus.</hi> 
<pb n="0735B"/>
          </p>
<div3>
            <head>15.</head>
            <p>
 <hi>Et non manducavit,</hi> inquit, <hi>panem suum <note>(III
Reg. XXI, 4)</note>
            </hi>; quoniam quaerebat alienum. Etenim
divites magis alienum panem, quam suum manducant,
qui rapto vivunt, et rapinis sumptum exercent
suum. Aut certe non manducavit panem suum volens
se morte mulctare, quod ei aliquid negaretur.</p>
          </div3>
<div3>
            <head>16.</head>
            <p>
 Compara nunc affectum pauperis. Nihil habet,
et jejunare voluntarius nisi Deo nescit, jejunare nisi
ex necessitate non novit. Divites, eripitis quidem
pauperibus universa, aufertis omnia, nihil relinquitis:
poenam tamen pauperum vos potius, divites,
<pb n="0735C"/>
sustinetis. Illi jejunant, si non habeant; vos, cum habetis.
A vobis igitur prius poenam exigitis, quam
pauperibus irrogatis. Vos igitur vestro affectu luitis
miserae paupertatis aerumnas: et pauperes quidem
non habent quo utantur; vos autem nec ipsi utimini,
nec alios uti sinitis. Eruitis aurum de metalli venis,
sed rursum absconditis illud. Quantorum vitas in illo
infoditis auro!</p>
          </div3>
<div3>
            <head>17.</head>
            <p>
 Cui illa servantur, cum legeritis de avaro divite: <hi>Thesauros condit, et ignorat cui congregat eos <note>(Psal. XXXVIII, 7)</note>
            </hi>?
Haeres otiosus exspectat, haeres
fastidiosus increpat, quod sero moriamini. Odit incrementa
haereditatis suae, ad damna festinat. Quid
igitur miserius, quando nec apud illum cui laboratis,
gratiam derelinquitis? Propter illum totis moestam
<pb n="0735D"/>
diebus toleratis famem, quotidiana mensae vestrae
damna metuentes: propter illum diurna adornatis
jejunia.</p>
          </div3>
<div3>
            <head>18.</head>
            <p>
 Novi ego divitem in agrum proficiscentem,
<pb n="0736A"/>
panes breviores urbe delatos numerare solere; ut
pro numero panis aestimaretur quot dies in agro futurus
esset. Nolebat obsignatum aperire horreum;
ne quid de condito minueretur. <emph>570</emph> Panis unus
singulis diebus deputabatur, qui tenacem vix satiare
posset. Comperi etiam veri fide, si quando ei ovum
esset appositum, queri quod pullus esset occisus. Hoc
ideo scribo, ut cognoscatis vindicem esse Dei justitiam,
quae lacrymas pauperum vestro ulciscatur jejunio.
</p>
          </div3>
        </div2>

<div2>
          <head>CAPUT V.</head>
<p> <hi>Multorum pauperum sanguine ac vita constare divitum
mensas; atque inibi de patre quodam, cujus, a divite
coacti ad vendendum filium, dolor ac aestus animi
pulcherrime describuntur: item immanem esse divitum
duritiem, quam sumptu suo et luxu ipsae quoque
augent mulieres.</hi> 
<pb n="0736B"/>
          </p>
<div3>
            <head>19.</head>
            <p>
 Quam religiosum esset jejunium, si sumptum
convivii tui deputares pauperibus! Tolerabilior jam
dives ille, cujus de mensa ea quae cadebant, pauper
Lazarus colligebat saturari cupiens: sed etiam ipsius
mensa multorum pauperum constabat sanguine; et
ipsius pocula, multorum quos ad laqueum coegerat,
rorabant eruorem.</p>
          </div3>
<div3>
            <head>20.</head>
            <p>
 Quanti necantur, ut vobis quod delectat, paretur?
Funesta fames vestra, funesta luxuries. Ille
de summis culminibus ruit, ut frumentis ampla vestris
receptacula praepararet. Ille de sublimi cacumine
altae arboris decidit, dum genera uvarum explorat,
quas deferat, quibus digna convivio tuo vina
<pb n="0736C"/>
fundantur. Ille mari mersus est, dum veretur ne
piscis mensae tuae desit, aut ostrea. Ille brumali frigore
dum lepores investigare, aut laqueis studet
aves captare, diriguit. Ille ante oculos tuos, si quid
forte displicuit, verberatur ad mortem, atque ipsas
epulas fuso respergit cruore. Denique dives erat qui
sibi ad mensam caput prophetae pauperis jussit afferri:
et aliud unde saltatrici praemium solveret,
non invenerat, nisi ut pauperem juberet occidi.</p>
          </div3>
<div3>
            <head>21.</head>
            <p>
 Vidi ego pauperem duci, dum cogeretur solvere
quod non habebat, trahi ad carcerem, quia vinum
deesset ad mensam potentis; deducere in
auctionem filios suos, ut ad tempus poenam differre
posset. Invento forte aliquo qui in illa necessitate
subveniret, redit ad hospitium cum suis pauper, direpta
spectans omnia, nihil sibi ad cibum relictum,
<pb n="0736D"/>
ingemiscens filiorum famem, dolens quod eos non
potius ei qui posset pascere, vendidisset. Redit ad
consilium, vendendi sumit arbitrium. Compugnabant
tamen inopiae injuria, et paternae pietatis gratia:
<pb n="0737A"/>
fames urgebat ad pretium, natura ad officium:
commori filiis paratus, quam a filiis separari, saepe
gradum protulit, saepe revocavit. Vicit tamen in eo
necessitas, non voluntas, et ipsa concessit pietas necessitati.</p>
          </div3>
<div3>
            <head>22.</head>
            <p>
 Consideremus nunc patriae mentis procellas
exaestuantes, quem de liberis prius traderet. Quem,
inquit, vendam priorem? Scio enim quod <emph>571</emph> non
satis est unius pretium ad pastum reliquorum. Hoc
solum dives fecunditas ad aerumnam. Quem offeram?
Quem frumenti auctionator libenter aspiciet?
Primogenitum offeram? Sed primus me patrem vocavit.
Hic est major ex filiis, quem congrue honoro
seniorem. Sed juniorem dabo? At istum teneriore
amore complector. Illum erubesco, hujus misereor:
<pb n="0737B"/>
illius gradum suspiro, hujus aetatem: ille jam sentit
aerumnam, iste ignorat: flectit me illius dolor, hujus
inscitia. Ad alios me conferam? Ille mihi plus blanditur,
iste plus verecundatur: ille parenti similior,
hic utilior: in illo imaginem meam vendo, in isto
spem meam prodo. Me miserum! Non invenio quid
faciam, non habeo quid eligam. Circumvallant me
facies calamitatum, aerumnarum chorus.</p>
          </div3>
<div3>
            <head>23.</head>
            <p>
 Ferina haec rabies est, eligere quem tradas.
Ferae ipsae cum pericula imminere proli ac sibi sentiunt,
solent eligere quos liberent, non quos offerant.
Quomodo igitur discernam affectum naturae?
Quomodo obliviscar, quomodo exuam patris mentem?
Quomodo filii auctionem constituam? Quo sermone
paciscar pretium? Quibus tradam manibus in 
<pb n="0737C"/>
servitutem filium? Quibus oculis aspiciam servientem?
Quibus osculis discedenti valedicam? Quibus
factum excusem sermonibus? Fili, ego te pro meo
cibo vendidi. Funestior ergo jam pauperis mensa,
quam divitis. Ille addicit alienos, ego meum vendo:
ille necessitatem imponit: ego affero voluntatem. Ut
sit excusabilior causa, adjiciam: Fili, pro fratribus
tuis servies, ut illis quaerantur alimenta. Et Joseph
a fratribus suis in servitutem venumdatus est, postea
et ipsos et patrem pavit. Respondebit et ille: Sed
non eum vendidit pater, at flevit amissum: sed
postea etiam ipse in potestatem divitis venit, et vix
potuit liberari. Postea genus ejus divitiis Aegypti
multa aetate servivit. Vende me postremo, pater, ea
conditione, ne divites emant.
<pb n="0737D"/>
</p>
          </div3>
<div3>
            <head>24. </head>
            <p>
Haesi, fateor: verum quid faciam? Nullum
vendam? Sed dum unum considero, omnes videbo
fame pereuntes. Si unum tradam, quibus oculis videbo
caeteros de mea impietate suspectos, ne alios
quoque vendam? Quo pudore regrediar domum?
Quomodo intrabo? Quo habitabo affectu, qui mihi
abnegavi filium, quem non morbus absumpsit, non
mors abstulit? Qua conscientia considerabo mensam
meam, quam sicut novella olivarum in circuitu tot
filii vestiebant.
</p>
          </div3>
<div3>
            <head>25. </head>
<p>
              <pb n="0738A"/>Haec pauper te praesente deplorat, et tibi avaritia
aurem obstruit, nec mens tua facti miserabilis
horrore mollitur. Totus populus ingemiscit, et solus
dives non flecteris, nec audis Scripturam dicentem: <hi>Perde pecuniam propter fratrem, et amicum, et non
abscondas eam sub lapide in mortem 
 <note>(Eccli. XXIX, 13)</note>
              </hi>.
Et quia non audis, ideo exclamat Ecclesiastes dicens: <hi>Est languor malus, quem vidi sub sole, divitias
custodiri in malum possidentis eas 
 <note>(Eccle. V, 12)</note>
              </hi>. Sed
fortasse redeas domum et cum uxore conferas: illa
te hortetur ut redimas venumdatum. Immo magis
hortabitur ut mundum muliebrem conferas, unde
potes vel parvo pauperem liberare. Illa tibi imponet
sumptuum necessitatem; ut gemma bibat, <emph>572</emph> 
in ostro dormiat, in argentea sponda recumbat,
<pb n="0738B"/>
auro oneret manus, cervicem monilibus.</p>
          </div3>
<div3>
            <head>26.</head>
            <p>
 Delectantur et compedibus mulieres, dummodo
auro ligentur. Non putant onera esse, si pretiosa
sint: non existimant vincula esse, si in his
thesauri coruscent. Delectant et vulnera; ut aurum
auribus inseratur, et margaritae dependeant. Habent
et gemmae pondera sua, habent et vestimenta frigora
sua. Sudatur in gemmis, algetur in sericis; tamen
pretia juvant: et quae natura aversatur, commendat
avaritia. Smaragdos, et hyacinthos, beryllum, achatem,
topazion, amethystum, jaspin, sardion, summo
quaerunt furore: vel si dimidium patrimonii petatur,
non parcunt dispendio, dum indulgent cupiditati.
Non abnuo gratum quemdam lapidum istorum
esse fulgorem, sed tamen lapidum. Et ipsi admonent
<pb n="0738C"/>
contra naturam expoliti, ut saxorum deponerent
asperitatem, rigorem magis mentis esse expoliendum,
quam lapidum.
</p>
          </div3>
        </div2>

<div2>
          <head>CAPUT VI.</head>
<p> <hi>Quam nulla sit opum efficacia: et cur illae divitiae appellentur!
Miseriorem esse divitum quam mancipiorum
servitutem: ubi locus hic Evangelii,</hi> Quid faciam . . . .
destruam horrea mea, etc., <hi>pie ac facunde
expenditur.</hi> </p>
<div3>
            <head>27.</head>
            <p>
 Quis artifex unum diem vitae hominis potuit
adjungere? Quem divitiae ejus ab inferis redemerunt?
Cujus aegritudinem pecunia mitigavit? <hi>Non in abundantia
divitiarum, inquit, vita ejus <note>(Luc. XII, 15)</note>
            </hi>. Et
alibi: <hi>Nihil prosunt thesauri injustis: justitia autem
<pb n="0738D"/>
liberat a morte <note>(Prov. X, 2)</note>
            </hi>. Merito clamat Propheta: <hi>Divitiae si affluant, nolite cor apponere 
 <note>(Ps. LXI, 11)</note>
            </hi>.
Quid enim mihi prosunt, si me a morte liberare non
possunt? Quid mihi prosunt, si mecum post mortem
esse non possunt? Hic acquiruntur, hic relinquuntur.
Somnium igitur loquimur, non patrimonium. Unde
bene ait idem Propheta de divitibus: <hi>Dormierunt
somnum suum, et nihil invenerunt omnes viri divitiarum
in manibus suis <note>(Psal. LXXV, 6)</note>
            </hi>; hoc est dicere:
Nihil invenerunt in operibus suis divites, qui
<pb n="0739A"/>
nihil pauperibus contulerunt: nullius juverunt inopiam,
nihil ad utilitatem suam proficiens reperire
potuerunt.</p>
          </div3>
<div3>
            <head>28.</head>
            <p>
 Ipsum nomen considera. Ditem dicunt gentiles
inferorum praesulem, arbitrum mortis ditem appellant
et divitem, quod nisi mortem dives inferre
non noverit, cui regnum de mortuis, cui sedes inferi
sunt. Quid est enim dives, nisi quidam inexplebilis
gurges divitiarum, inexplebilis auri fames ac
sitis? Quo plus hauserit, plus inardescit. Sic propheta
admonet: <hi>Qui diligit,</hi> inquit, <hi>argentum, non
satiabitur argento <note>(Eccle. V, 9)</note>
            </hi>: Et infra idem: <hi>Et
quidem hoc pessimus languor. Sicut enim fuit, ita et
abiit, et abundantia ejus laborat in ventum. Et quidem
omnes dies ejus in tenebris, et luctu, et iracundia multa,
et languore, et ira <note>(Ibid., 15 et seq.)</note>
            </hi>; ut tolerabilior
<pb n="0739B"/>
sit conditio servulorum. Illi enim hominibus serviunt,
iste peccato. Sic inquit Apostolus <note>(Rom. VI,
16)</note>: Qui enim facit peccatum, servus est peccati.
Semper in laqueis, semper in vinculis est: numquam
liber a compedibus, quia semper in criminibus.
Quam <emph>573</emph> misera servitus, servire peccatis!</p>
          </div3>
<div3>
            <head>29.</head>
            <p>
 Naturae ipsius nescit munia, nec somni ipsius
novit vices, aut cibi fungitur suavitate, cujus nullum
est immune servitium. Dulcis enim somnus servi,
etsi modicum vel multum edat: at satiato divitiis,
non est qui eum sinat dormire. Excitat eum cupiditas,
exagitat cura pervigil aliena rapiendi, torquet
invidia, mora vexat, sterilitas proventuum infecunda
perturbat, sollicitat abundantia. Unde illi diviti, cujus
possessio uberes fructus attulit, qui <hi>cogitavit intra
<pb n="0739C"/>
se dicens: Quid faciam, quod non habeo quo congregem
fructus meos? et dixit: Hoc faciam, destruam
horrea mea, et majora faciam; illo congregabo omnia
quae nata sunt mihi, et dicam animae meae: Anima,
habes multa bona in annos multos posita, requiesce,
manduca, bibe, epulare;</hi> respondit Deus: <hi>Stulte, hac
nocte animam tuam repetunt a te: quae autem parasti,
cujus erunt <note>(Luc. XII, 17 et seq.)</note>
            </hi>? Ne ipse quidem
Deus eum dormire permittit. Interpellat cogitantem,
excitat dormientem.</p>
          </div3>
<div3>
            <head>30.</head>
            <p>
 Sed nec ipse se quietum esse patitur, qui de
abundantia divitiarum suarum sollicitatur, et in
ubertate fructuum vocem egentis emittit. <hi>Quid faciam,</hi> 
inquit? Nonne haec pauperis vox est, non habentis
subsidia vivendi? Egens omnium huc atque
<pb n="0739D"/>
illuc respicit, scrutatur hospitium, nihil invenit ad
usum alimenti: considerat nihil miserius quam fame
confici, et cibi indigentia mori: quaerit mortis compendia,
et tolerabiliora obeundi supplicia rimatur:
arripit gladium, suspendit laqueum, ignem adolet,
explorat venenum: et inter haec quid eligat dubius,
dicit: <hi>Quid faciam?</hi> Deinde vitae hujus suavitate revocatus
<pb n="0740A"/>
cupit revocare sententiam, si possit vivendi
substantiam reperire. Aspicit nuda omnia, vacua
omnia, et ait: <hi>Quid faciam?</hi> Unde mihi alimenta,
unde vestitus? Volo vivere, si habeam quomodo
possim vitam hanc sustinere: sed quibus cibis, quibus
subsidiis?</p>
          </div3>
<div3>
            <head>31.</head>
            <p>
 <hi>Quid faciam,</hi> inquit, <hi>quod non habeo?</hi> Clamat
se dives non habere. Paupertatis hic sermo est: de
inopia queritur abundans fructibus. <hi>Non habeo,</hi> in <hi>quit,
quo congregem fructus meos.</hi> Putares illum dicere:
Non habeo fructus, unde vivendum est mihi.
Beatus qui de abundantia periclitatur; immo miserior
iste fecunditatibus suis, quam pauper, cui periculum
de egestate est. Habet ille unde excuset
aerumnam; habet certe injuriam, non habet culpam:
<pb n="0740B"/>
iste non habet quem praeter se arguat.</p>
          </div3>
<div3>
            <head>32.</head>
            <p>
 Et dixit: <hi>Hoc faciam, horrea mea destruam.</hi> 
Putes adhuc dicere illum: Aperiam horrea mea,
ingrediantur qui tolerare famem non queunt, veniant
inopes, intrent pauperes, repleant sinus suos,
destruam parietes qui excludunt esurientem. Ut
quid ego abscondam, cui Deus facit abundare quod
largiar? Ut quid repagulis portarum claudam frumenta,
 quibus Deus totum <emph>574</emph> replevit camporum
ambitum, quae sine custode nascuntur et abundant?
</p>
          </div3>
        </div2>

<div2>
          <head>CAPUT VII.</head>
<p> <hi>Eumdem locum B. Doctor prosequitur, ostenditque
avaros cum de bonis benefacere deberent, malle pecunias
in aedificando consumere; ipsosque magis enormitate
pretiorum, quam ubertate proventuum delectari:
quos tamen docet quo fructus suos secure possint
recondere.</hi> 
<pb n="0740C"/>
          </p>
<div3>
            <head>33.</head>
            <p>
 Victa est spes avari. Rumpuntur vetusta horrea
messibus novis. Minus, inquit, habui, et frustra
servavi: plus natum est, et cui congrego? Dum incrementa
pretiorum aucupor, amisi usum beneficiorum.
Quantas anni superioris frumento potui animas
pauperum reservare? Haec me magis servare delectarent
pretia, quae non nummo aestimantur, sed
gratia. Imitabor sanctum Joseph humanitatis praedicatione:
clamabo voce magna: Venite, pauperes,
edite panes meos, expandite gremium, suscipite
frumentum. Fecunditas divitis, totius orbis abundantia,
<pb n="0740D"/>
omnium debet esse fertilitas. Tu vero non
hoc dicis, sed ais: <hi>Destruam horrea mea.</hi> Recte destruis
ea, a quibus nullus pauper onustus revertitur.
Horrea iniquitatis sunt receptacula, non pietatis subsidia.
Recte destruit qui sapienter aedificare non novit.
Destruit sua dives, qui nescit aeterna: destruit
horrea, qui non novit sua frumenta dividere, sed
claudere.
<pb n="0741A"/>
</p>
          </div3>
<div3>
            <head>34. </head>
            <p>
 <hi>Et majora,</hi> inquit, <hi>faciam.</hi> Infelix, vel id dispensato
pauperibus, quod pro sumptu aedificationis
impendis. Dum liberalitatis gratiam refugis, damna
aedificationis exsolvis.</p>
          </div3>
<div3>
            <head>35.</head>
            <p>
 Et addidit: <hi>Illo congregabo omnia quae nata
sunt mihi, et dicam animae meae: Anima, habes multa
bona.</hi> Conficitur avarus semper ubertate proventuum,
dum vilitatem alimoniae calculatur. Fecunditas
enim universorum est, sterilitas soli avaro est
quaestuosa. Delectatur magis enormitate pretiorum,
quam abundantia copiarum; et mavult habere quod
solus, quam quod cum omnibus vendat. Vide timentem
ne superfluat cumulus frumentorum, ne super
horrea redundans transfundatur in pauperes, et boni
alicujus occasio indigentibus acquiratur. Soli sibi
<pb n="0741B"/>
partus terrarum vindicat dives, non quo ipse uti
velit, sed aliis denegare.</p>
          </div3>
<div3>
            <head>36.</head>
            <p>
 <hi>Habes,</hi> inquit, <hi>multa bona.</hi> Nescit avarus bona,
nisi ea quae quaestuosa sunt, nominare. Sed acquiesco
ei, ut bona dicantur quae sunt pecuniaria.
Cur ergo de bonis facitis mala, cum de malis bona
facere debeatis? Scriptum est enim: <hi>Facite vobis
amicos de mammona iniquitatis <note>(Luc. XVI, 9)</note>
            </hi>. Ei ergo
qui uti sciat, bona sunt: ei qui uti nesciat, recte
mala. <hi>Dispersit, dedit pauperibus, justitia ejus manet
in aeternnm <note>(Ps. CXI, 9)</note>
            </hi>. Quid hoc melius? Bona sunt,
si <emph>575</emph> pauperibus largiaris, in quo tibi debitorem
Deum quadam pietatis feneratione constituas. Bona
sunt si aperias horrea justitiae tuae, ut sis panis pauperum,
vita egentium, oculus caecorum, orbatorum
<pb n="0741C"/>
infantium pater.</p>
          </div3>
<div3>
            <head>37.</head>
            <p>
 Habes unde facias, quid vereris? Tua te voce
convenio. Habes multa bona in annos multos posita,
potes et tibi et aliis abundare. Habes fecunditatem
publicam, quid destruis horrea tua? Ostendo tibi ubi
melius tua frumenta custodias, ubi bene sepias, ut
fures ea tibi auferre non possint. Include ea in corde
pauperum, ubi ea nullus gurgulio consumat, nulla
corrumpat vetustas. Habes apothecas, inopum sinus:
habes apothecas, viduarum domos: habes apothecas,
ora infantium, ut dicatur tibi: <hi>Ex ore infantium
et lactentium perfecisti laudem <note>(Psal. VIII, 3)</note>
            </hi>.
Istae sunt apothecae, quae maneant in aeternum: ista
horrea, quae fecunditas futura non destruat. Nam
quid iterum facias, si tibi plus natum fuerit anno sequenti?
<pb n="0741D"/>
Iterum ergo et illa destrues, quae nunc facere
paras, et majora facies. Dat enim tibi fecunditatem
Deus, ut aut vincat aut condemnet avaritiam
tuam; quo excusationem habere non possis: tu vero
quod per te multis nasci voluit, tibi soli reservas,
<pb n="0742A"/>
immo et tibi adimis; magis enim servares tibi, si
dispertireris aliis. Bonorum enim fructus munerum
in eos ipsos qui contulerint, revertuntur, et gratia
liberalitatis in auctorem redit. Denique scriptum
est: <hi>Seminate vobis ad justitiam <note>(Ose. X, 12)</note>
            </hi>.
Esto spiritalis agricola, sere quod tibi prosit. Bona
satio in corde viduarum. Si terra tibi reddit fructus
uberiores quam acceperit, quanto magis misericordiae
remuneratio reddet multiplicatiora quae dederis!
</p>
          </div3>
        </div2>

<div2>
          <head>CAPUT VIII.</head>
<p> <hi>Incogitantem avarum morte urgeri, eumque jure stultum
vocitari memorato Evangelii loco: quanto melius
pecuniae distribuantur, quam retineantur; et
quam inepte sese ab impertienda eleemosyna divites
excusent!</hi> 
<pb n="0742B"/>
          </p>
<div3>
            <head>38.</head>
            <p>
 Deinde, homo, nescis quia terrae partum praevenit
dies mortis, misericordia autem incursum mortis
excludit? Adsistunt jam qui reposcant animam
tuam, et tu adhuc differs operum fructus tuorum.
Adhuc tu tibi tempora vivendi longa metaris? <hi>Stulte, hac nocte repetunt animam tuam a te 
 <note>(Luc. XII,
20)</note>
            </hi>. Bene ait nocte; nocte enim anima avari reposcitur:
a tenebris incipit, et in tenebris perseverat.
Avaro semper nox est; dies justo, cui dicitur: <hi>Amen,
amen dico tibi, hodie mecum eris in paradiso <note>(Luc.
XXIII, 43)</note>
            </hi>. <hi>Stultus autem sicut luna mutatur <note>(Eccli.
XXVII, 12)</note>
            </hi>: <hi>justi autem fulgebunt sicut sol in regno
Patris sui <note>(Matth. XIII, 43)</note>
            </hi>. Recte arguitur stultitiae,
qui in manducando et bibendo locarit spem suam.
<pb n="0742C"/>
Et ideo ei tempus mortis urgetur, secundum quod
dictum est ab ipsis qui gulae serviunt: <hi>Manducemus
et bibamus; cras enim moriemur <note>(Esai. XXII, 13)</note>
            </hi>.
Recte dicitur stultus, quia animae suae corporalia subministrat;
quia recondit quae cui servet, ignorat. <emph>576</emph>
</p>
          </div3>
<div3>
            <head>39.</head>
            <p>
 Et ideo ei dicitur: <hi>Quae autem parasti, cujus
erunt <note>(Luc. XII, 20)</note>
            </hi>? Quid quotidie metiris, et numeras,
et obsignas? Quid aurum trutinas, argentum
ponderas? Quanto melius est liberalem esse dispensatorem,
quam sollicitum custodem! Quantum tibi
prodesset ad gratiam, multorum pupillorum patrem
nominari, quam innumeras stateras in sacculo obsignatas
habere! Pecunia etenim hic relinquitur: gratia
autem operum bonorum nobiscum ad judicem
meriti defertur.
</p>
          </div3>
<div3>
            <head>40. </head>
<p>
              <pb n="0742D"/>Sed fortasse dicas, quod vulgo soletis dicere:
Non debemus ei donare, cui Deus ita maledixit, ut
eum egere vellet. Sed non pauperes maledicti, cum
scriptum sit: <hi>Beati pauperes spiritu, quoniam ipsorum
est regnum coelorum <note>(Matth. V, 3)</note>
              </hi>. Non de paupere,
<pb n="0743A"/>
sed de divite Scriptura dicit: <hi>Captans pretia
frumenti, maledictus erit <note>(Prov. XI, 26)</note>
              </hi>. Deinde non
requiras quid unusquisque mereatur. Misericordia
non de meritis judicare consuevit, sed necessitatibus
subvenire: juvare pauperem, non examinare justitiam.
Scriptum est enim: <hi>Beatus qui intelligit super
egenum et pauperem <note>(Psal. XL, 1)</note>
              </hi>. Quis est qui intelligit?
Qui compatitur ei, qui advertit consortem
esse naturae, qui cognoscit quod et divitem et pauperem
fecit Dominus, qui scit quod sanctificet fructus
suos, si de his delibet aliquam pauperibus portionem.
Ergo cum habeas unde benefacias, ne differas
dicens: Cras dabo; ne largiendi amittas copiam.
Periculosa est de alterius salute dilatio. Potest fieri
ut dum tu differs, ille moriatur. Magis ante mortem
<pb n="0743B"/>
praecurre, ne forte avaritia te et cras impediat, et
promissa fraudentur.</p>
          </div3>
</div2>

<div2>
          <head>CAPUT IX.</head>
<p> <hi>Quomodo Jezabel quae est avaritia, divitibus possessionem
quam contra justitiam desiderant, polliceatur.</hi> </p>
<div3>
            <head>41.</head>
            <p>
 Sed quid dicam, ne differas liberalitatem?
Utinam non approperes rapinam: utinam quod concupieris,
non extorqueas: utinam alienum non petas,
negatum praetermittas, excusatum patienter
feras, non audias illam Jezabel quae est avaritia,
quodam profluvio vanitatis dicentem: <hi>Ego tibi dabo
possessionem quam desideras <note>(III Reg. XXI, 7)</note>
            </hi>. Tu
tristis es, quia vis mensuram considerare justitiae;
ut alienum non eripias: ego habeo mea jura, habeo
<pb n="0743C"/>
meas leges; calumniabor ut spoliem: et ut possessio
pauperis eripiatur, vita pulsabitur.</p>
          </div3>
<div3>
            <head>42.</head>
            <p>
 Quid enim aliud in illa historia, nisi divitum
avaritia describitur, quae est vanum profluvium,
quod omnia fluvii modo rapiat, et nulli usui profutura
transducat? Haec est Jezabel non una, sed multiplex:
non unius temporis, sed temporum plurimorum:
haec omnibus dicit, sicut illa dixit viro suo
Achab. <hi>Surge, manduca panem, et redi ad te: ego
dabo tibi vineam Nabuthe Jezraelitae.</hi> </p>
          </div3>
<div3>
            <head>43.</head>
            <p>
 <hi>Et scripsit librum nomine Achab, et signavit
annulo illius, et misit librum ad seniores, et ad liberos
eos qui morabantur cum Nabuthe. Et erat scriptum</hi> <emph>577</emph> 
 <hi>in libro: Jejunate jejunium, et constituite
Nabuthe in principem populi, et constituite duos viros
<pb n="0743D"/>
filios iniquitatis ex diverso ejus; ut falsum testimonium
perhibeant adversus eum dicentes: Benedixit Deum et
regem; et producite illum, et lapidate <note>(Ibid., 8 et seq.)</note>
            </hi>.
</p>
          </div3>
        </div2>

<div2>
          <head>CAPUT X.</head>
<p> <hi>Divites, cum aliena rapere non possunt, prae tristitia
cibum non capere: et inibi quid jejunium aut preces
Deo acceptas reddat: deinde quam contraria
Deus praecipiat, et ipsi faciant.</hi> 
<pb n="0744A"/>
          </p>
<div3>
            <head>44.</head>
            <p>
 Quam evidenter expressa est divitum consuetudo!
Contristantur si aliena non rapiant: renuntiant
cibo, jejunant, non ut peccatum minuant, sed
ut crimen admittant. Videas illos tunc convenientes
ad Ecclesiam, officiosos, humiles, assiduos, ut effectum
sceleris impetrare mereantur. Sed dicit illis
Deus: <hi>Non hoc jejunium elegi, nec si flectas ut circu
lum collum tuum, cinerem etiam et cilicium substernas,
nec sic vocabitis jejunium acceptum. Non tale jejunium
elegi, dicit Dominus. Sed solve omnem colligationem
injustitiae, dissolve obligationes violentarum commutationum,
<pb n="0744B"/>
dimitte confractos in remissionem, et omnem
conscriptionem iniquam disrumpe: frange panem tuum
esurienti, egenos non habentes tectum induc in domum
tuam: si videris nudum, vesti; et domesticos seminis
tui non despicies. Tunc orietur tibi matutinum lumen
tuum, et sanitas tua matura orietur et praecedet ante
te justitia, et majestas Dei circumdabit te: tunc clamabis,
et Deus exaudiet te, adhuc te loquente, dicet:
Ecce adsum <note>(Esai. LVIII, 5 et seq.)</note>
            </hi>.</p>
          </div3>
<div3>
            <head>45.</head>
            <p>
 Audis, dives, quid Dominus Deus dicat? Et
tu ad Ecclesiam venis, non ut aliquid largiaris pauperi,
sed ut auferas: jejunas, non ut convivii tui
sumptus proficiat egenis, sed ut spolium de egentibus
adipiscaris. Quid tibi vis cum libro et charta,
<pb n="0744C"/>
 et signaculo, et conscriptione, et vinculo juris? Non
audisti: <hi>Solve omnem colligationem injustitiae, dissolve
obligationes violentarum commutationum, dimitte confractos
in remissionem; et omnem conscriptionem iniquam
disrumpe.</hi> Tu mihi tabulas offers, ego tibi recito
Dei legem: tu atramento scribis, ego tibi
Spiritu Dei inscripta repeto oracula prophetarum:
tu testimonia falsa componis, ego testimonium conscientiae
tuae posco, quam judicem tui effugere et
declinare non poteris, cujus testimonium non poteris
recusare in die qua revelabit Dominus occulta hominum.
Tu dicis: <hi>Destruam horrea mea;</hi> et Dominus
dicit: Sine magis quidquid intra horreum est, pauperibus
deputari, sine cellas istas egenis prodesse.
Tu dicis: <hi>Majora faciam, et illo congregabo omnia
<pb n="0744D"/>
quae nata sum mihi;</hi> Dominus dicit: <hi>Frange esurienti
panem tuum.</hi> Tu dicis: Tollam pauperibus domum
suam; Dominus autem dicit, <hi>ut egenos non habentes
<pb n="0745A"/>
tectum inducas in domum tuam.</hi> Quomodo vis, dives,
ut Deus te exaudiat, cum tu <emph>578</emph> Deum non putes
audiendum? Si non acquiescatur arbitrio divitis,
scena componitur: Dei aestimatur injuria, si divitis
petitio refutetur.
</p>
          </div3>
        </div2>

<div2>
          <head>CAPUT XI.</head>
<p> <hi>Nabuthe a duobus falsis testibus accusatus lapidatur;
Achab inde primo tristitiam simulat, mox in ejus
invadit possessionem. Quam sententiam in ipsum
Deus pronuntiaverit; et praesertim cur meretrices in
ejusdem sanguine dicantur sese lavaturae: ubi et de
supplicio Jezabel.</hi> </p>
<div3>
            <head>46.</head>
            <p>
 <hi>Deum,</hi> inquit, <hi>benedixit et regem <note>(III Reg.
XXI, 10)</note>
            </hi>, aequalis videlicet persona, ut sit aequalis
contumelia. <hi>Benedixit,</hi> inquit, <hi>Deum et regem.</hi> Ne
<pb n="0745B"/>
divitem maledicti nomen offendat, et sermonis ipso
laedatur sono, benedictio pro maledicto vocatur.
Quaeruntur duo testes iniquitatis. Duobus testibus
et Susanna est appetita: duos testes et Synagoga
invenit, qui adversum Christum falsa jactarent:
duobus testibus pauper occiditur. <hi>Produxerunt igitur
Nabuthe foras, et lapidaverunt eum <note>(Ibid., 13)</note>
            </hi>. Utinam
vel in suis ei liceret mori! Pauperi ipsam dives
invidet sepulturam.</p>
          </div3>
<div3>
            <head>47.</head>
            <p>
 <hi>Et factum est,</hi> inquit, <hi>cum audisset Achab quia
mortuus est Nabuthe, conscidit vestimenta sua, et cooperuit
se cilicio. Et factum est post haec, et surrexit,
et descendit Achab ad vineam Nabuthe Jezraelitae, possidere
eam <note>(Ibid., 16)</note>
            </hi>. Irascuntur divites et calumniantur,
ut noceant, si non obtineant quod desideraverint.
<pb n="0745C"/>
Cum autem calumniati nocuerint, dolere se simulant:
tristes tamen et tamquam moesti, non corde, sed
vultu, in possessionis direptae locum prodeunt, et
impressionis suae iniquitate potiuntur.</p>
          </div3>
<div3>
            <head>48.</head>
            <p>
 Hoc divina movetur justitia, et avarum digna severitate
condemnat dicens: <hi>Occidisti et possedisti haereditatem?
Propter hoc in loco in quo linxerunt canes
sanguinem Nabuthe, in eo lingent canes sanguinem tuum;
et meretrices lavabuntur in sanguine tuo <note>(Ibid., 19)</note>
            </hi>.
Quam justa, quam severa sententia, ut quam intulit alteri
mortis acerbitatem, eam ipse mortis suae horrore
dissolvere proderetur! Inhumatum pauperem Deus
aspicit, et ideo insepultum divitem jacere decernit; et
ut mortuus luat suae iniquitatis aerumnam, qui nec
mortuo putavit esse parcendum. Itaque vulneris sui
<pb n="0745D"/>
cruore perfusum cadaver in speciem funeris vitae suae
prodidit crudelitatem. Haec cum pertulit pauper, dives
arguebatur; cum dives excepit, pauper vindicabatur.</p>
          </div3>
<div3>
            <head>49.</head>
            <p>
 Quid sibi autem vult quod meretrices laverunt
se in sanguine ejus; nisi forte ut meretricia quaedam
in illa feritate fuisse regis perfidia proderetur, vel
cruenta luxuries, qui sic fuit luxuriosus, ut olus desideraret;
sic cruentus, ut propter olus hominem occideret?
Digna avarum, digna avaritiam poena consumit.
<pb n="0746A"/>
Denique et Jezabel ipsam comederunt canes, et
volucres coeli; ut ostenderetur quod spiritalis nequitiae
fiat <emph>579</emph> praeda divitis sepultura. Fuge ergo,
dives, hujusmodi exitum. Sed fugies hujusmodi exitum,
si fugeris hujusmodi flagitium. Noli esse Achab,
ut possessionem finitimam concupiscas. Non tibi cohabitet
Jezabel illa feralis avaritia, quae tibi cruenta
persuadeat: quae cupiditates tuas non revocet, sed impellat:
quae te faciat tristiorem etiam cum desiderata
possederis: quae te faciat nudum, cum dives fueris.
</p>
          </div3>
        </div2>

<div2>
          <head>CAPUT XII.</head>
<p> <hi>Avarum egenum ac profugum esse. Quam abjectus fuerit
rex Achab coram Elia; et quomodo peccator semper
deprehendatur? Ad extremum divites ad legitimum
divitiarum usum stimulantur.</hi> </p>
<div3>
            <head>50. </head>
<p>
              <pb n="0746B"/>Pauperiorem enim se judicat omnis abundans;
quia sibi deesse arbitratur quidquid ab aliis possidetur.
Toto mundo eget, cujus non capit mundus cupiditates:
ejus autem qui fidelis est, totus mundus divitiarum
est. Toto mundo fugit, qui considerans conscientiam
suam, metuit deprehendi. Et ideo Achab
ad Eliam secundum historiam ait, secundum aenigmata
autem dives ad pauperem: <hi>Invenisti me, inimicus
meus <note>(Ibid., 20)</note>
              </hi>. Quam misera conscientia,
quae se proditam doluit!</p>
          </div3>
<div3>
            <head>51.</head>
            <p>
 Et dixit Elias ad eum: <hi>Inveni, quoniam fecisti
malum in conspectu Domini <note>(Ibid.)</note>
            </hi>. Rex erat ille,
et rex Samariae Achab: Elias pauper, et indigens
panis, cui defuisset victus substantia, nisi corvi alimoniam
ministrassent. Adeo dejecta erat conscientia
<pb n="0746C"/>
peccatoris, ut nec regalis potentiae fastu attolleretur.
Itaque quasi vilis et degener: <hi>Invenisti me,</hi> inquit, <hi>inimicus meus:</hi> 
 deprehendisti in me quae latere credebam:
nulla mentis meae occulta te fallunt: invenisti
me, patent tibi vulnera mea, captivitas praesto
est. Invenitur peccator, cum iniquitas ejus proditur,
justus autem dicit: <hi>Igne me examinasti, et non est
inventa in me iniquitas <note>(Psal. XVI, 3)</note>
            </hi>. Adam cum lateret,
inventus est: Moysi autem nequaquam inventa
est sepultura: inventus est Achab, non est inventus
Elias; et sapientia Dei dixit: <hi>Quaerent me mali, et
non invenient <note>(Prov. I, 28)</note>
            </hi>. Unde et in Evangelio <note>(Joan. VIII, 21)</note> 
 Dominus noster Jesus quaerebatur,
et non inveniebatur. Culpa igitur auctorem suum prodit.
Unde et Thesbytes ait: <hi>Inveni, quoniam fecisti malum
<pb n="0746D"/>
in conspectu Domini;</hi> quia culpae reos tradit Dominus,
innocentes autem non tradit in potestatem
inimicorum suorum. Denique Saul quaerebat sanctum
David, et invenire non poterat: David vero
sanctus regem Saul, quem non quaerebat, invenit,
quoniam tradidit eum Dominus in potestatem ipsius.
Captiva igitur est opulentia, paupertas libera.</p>
          </div3>
<div3>
            <head>52.</head>
            <p>
 Servitis, divites, ac miseram quidem servitutem,
qui servitis errori, servitis cupiditati, servitis
<pb n="0747A"/>
avaritiae, quae expleri non potest. Gurges quidam insatiabilis,
rapidior est, cum illata demergit: et putei
modo cum exundat, coeno inquinatur, terram arradit
nihil sibi profuturam. <emph>580</emph> Vel hoc exemplo vos
admoneri convenit. Puteus enim si nihil haurias, inerti
otio et degeneri situ facile corrumpitur: exercitus
autem nitescit ad speciem, dulcescit ad potum: ita
et acervus divitiarum, cumulo arenosus, speciosus
est usu, otio autem inutilis habetur. Derivato igitur
aliquid de hoc puteo. Ignem ardentem exstinguit aqua,
et eleemosyna resistit peccatis: aqua autem stativa
cito vermes facit. Non stet thesaurus tuus, nec stet
ignis tuus: stabit in te, nisi eum operibus tuae miserationis
averteris. In quantis sis, dives, incendiis,
considera. Tua vox est ista dicentis: <hi>Pater Abraham,
<pb n="0747B"/>
dic Lazaro, ut extremum digiti sui intingat in aqua, et
refrigeret linguam meam <note>(Luc. XVI, 24)</note>
            </hi>.</p>
          </div3>
<div3>
            <head>53.</head>
            <p>
 Tibi igitur proficit quidquid inopi contuleris:
 tibi crescit quidquid minueris: te illo quem pauperi
dederis cibo pascis; quoniam qui miseretur pauperis
ipse pascitur, et fructus jam in his est. Misericordia
seminatur in terra, in coelo germinat: plantatur
in paupere, apud Deum pullulat. <hi>Ne dixeris,</hi> 
inquit Deus, <hi>cras dabo <note>(Prov. III, 28)</note>
            </hi>. Qui non patitur
te dicere: <hi>Cras dabo,</hi> quomodo patitur dicere:
Non dabo? Non de tuo largiris pauperi, sed de suo
reddis. Quod enim commune est in omnium usum
datum, tu solus usurpas. Omnium est terra, non divitum:
sed pauciores qui non utuntur suo, quam qui
utuntur. Debitum igitur reddis, non largiris indebitum.
<pb n="0747C"/>
Ideoque tibi dicit Scriptura: <hi>Declina pauperi
animam tuam, et redde debitum tuum, et responde pacifica
in mansuetudine <note>(Eccli. IV, 8)</note>
            </hi>.
</p>
          </div3>
        </div2>

<div2>
          <head>CAPUT XIII.</head>
<p> <hi>Divites in prosapia insulse gloriari, cum ipsi non raro
dedecori sint majoribus: aurum offensionis lignum
esse. Quanta insit divitibus adversus pauperes immanitas;
et qualis divitem commendatio deceat?</hi> </p>
<div3>
            <head>54.</head>
            <p>
 Quid enim superbias, dives? Quid dicas pauperi:
Noli me tangere? Nonne sicut ego conceptus
et natus ex utero es, quemadmodum et pauper
est natus? Quid te jactas de nobilitatis prosapia?
Soletis et canum vestrorum origines sicut divitum
recensere: soletis et equorum vestrorum nobilitatem
<pb n="0747D"/>
sicut consulum praedicare. Ille ex illo patre generatus
est, et illa matre editus: ille avo illo gaudet:
ille se proavis attollit. Sed nihil istud currentem
juvat; non datur nobilitati palma, sed cursui. Deformior
<pb n="0748A"/>
est victus, in quo et nobilitas generis periclitatur.
Cave igitur, dives, ne in te erubescant tuorum
merita majorum, ne forte et illis dicatur: Cur talem
instituistis, curtalem elegistis haeredem? Non in auratis
laquearibus, nec in porphyreticis orbibus haeredis
est meritum. Laus ista non hominum, sed metallorum
est, in quibus homines puniuntur. Per egentes aurum
quaeritur, et egentibus denegatur. Laborant ut quaerant,
laborant ut inveniant, quod habere non norunt.</p>
          </div3>
<div3>
            <head>55.</head>
            <p>
 Miror tamen cur eo vos, divites, jactandos putetis,
cur aurum materia magis offensionis, quam commendationis
gratia sit. Lignum enim <emph>581</emph> offensionis
est et aurum, et vae iis qui sectantur illud! Denique
benedicitur dives <hi>qui inventus est sine macula, et qui
post aurum non abiit, nec speravit in pecuniae thesauris</hi> 
<pb n="0748B"/> <note>(Eccli. XXXI, 8)</note>.
Sed quasi is cognitus esse non
possit, eum sibi desiderat demonstrari: <hi>Quis est hic,</hi> 
inquit, <hi>et laudabimus eum;</hi> fecit enim quod mirari
magis quasi novum, quam quasi usitatum recognoscere
debeamus? Itaque qui in divitiis potuerit comprobari,
is vere perfectus et dignus est gloria. <hi>Qui
potuit,</hi> inquit, <hi>transgredi, et non est transgressus, et
facere mala, et non fecit <note>(Ibid., 10)</note>
            </hi>. Aurum ergo
vobis, in quo tanta illecebra erroris est, non tam
sua gratia, quam hominum poena commendat.</p>
          </div3>
<div3>
            <head>56.</head>
            <p>
 An vos ampla extollunt atria; quae magis debent
compungere, quia cum populos capiant, vocem
excludunt pauperis? Quamquam nihil prosit audiri
eam, quae etiam audita nihil proficit. Deinde non
ipsa vos pudoris aula admonet, qui aedificando vestras
<pb n="0748C"/>
vultis superare divitias, nec tamen vincitis.
Parietes vestitis, nudatis homines. Clamat ante
domum tuam nudus, et negligis: clamat homo nudus,
et tu sollicitus es quibus marmoribus pavimenta
tua vestias. Pecuniam pauper quaerit, et non
habet: panem postulat homo, et equus tuus aurum
sub dentibus mandit. Sed delectant te ornamenta
pretiosa, cum alii frumenta non habeant. Quantum,
o dives, sumis tibi judicium! Populus esurit, et tu
horrea tua claudis: populus deplorat, et tu gemmam
tuam versas. Infelix, cujus in potestate est tantorum
animas a morte defendere, et non est voluntas. Totius
vitam populi poterat annuli tui gemma servare.</p>
          </div3>
<div3>
            <head>57.</head>
            <p>
 Audi plane qualis divitem deceat praedicatio: <hi>Liberavi,</hi> 
 inquit, <hi>pauperem de manu potentis, et orphanum
<pb n="0748D"/>
cui non erat adjutor, adjuvi. Benedictio perituri
super me venit: os autem viduae me benedixit. Justitiam
induebar, oculus eram caecorum, pes autem claudorum;
et ego eram pater infirmorum (Job. XXIX, 12
<pb n="0749A"/>
et seq.)</hi>. Et infra: <hi>Ante fores meas non habitavit hospes,
ostium autem meum omni venienti patuit. Si autem et
peccavi imprudens, non celavi culpam meam, neque
reveritus sum multitudinem plebis; ut non annuntiarem
praesentibus eis: si passus sum infirmum exire ostium
meum vacuum: si cautionem quoque si quam habui
debitoris, scissam sine debiti recuperatione reddidi
sine mora <note>(Job XXXI, 32 et seq.)</note>
            </hi>. Nam quid illa replicem,
quod in omni infirmo flevisse se dixit, et ingemuisse,
cum videret virum in necessitate, se autem
in bonis? Sed tunc sibi magis fuisse dies malorum,
cum se habere cerneret, et alios indigere. Si hoc ille
dicit, qui numquam viduae oculum fecit tabescere,
qui numquam panem suum solus manducavit, et non
orphano tradidit, quem a juventute sua nutrivit,
<pb n="0749B"/>
aluit, instituit parentis affectu; qui numquam nudum
despexit, qui morientem operuit, qui velleribus ovium
suarum infirmorum calefecit humeros, non oppressit
pupillum, numquam divitiis delectatus est, numquam
gratulatus <emph>582</emph> est lapsu inimicorum suorum; si
qui fecit haec, de summis coepit egere divitiis, si
nihil ex patrimonio tanto, nisi solum fructum misericordiae
reportavit: quid de te futurum est, qui tuo
nescis uti patrimonio, qui in summis divitiis dies sustines
mendicitatis; quia nulli largiris, nulli subvenis?
</p>
          </div3>
        </div2>

<div2>
          <head>CAPUT XIV.</head>
<p> <hi>Quo divites ad amendam auro libertatem ac salutem
inducat, varias rationes proponit; quae verae divitiae
sint, docet; nec non quibus Deus innotescat, et ubi
locus ejus in pace fiat, aperit.</hi> 
<pb n="0749C"/>
          </p>
<div3>
            <head>58.</head>
            <p>
 Custos ergo es tuarum, non dominus facultatum,
qui aurum terrae infodis, minister utique ejus,
non arbiter. Sed ubi thesaurus tuus, ibi et cor tuum.
Ergo in illo auro cor tuum infodisti terrae. Vende
potius aurum, et eme salutem; vende lapidem, et
eme regnum Dei; vende agrum, et redime tibi vitam
aeternam. Vera allego, quia verbo astruo veritatis: <hi>Si vis perfectus esse,</hi> 
 inquit, <hi>omnia quaecumque habes
vende; et da pauperibus, et habebis thesaurum in coelo <note>(Matth. XIX, 21)</note>
            </hi>.
Et noli contristari, cum haec audis;
ne dicatur et tibi, sicut et illi adolescenti diviti
dictum est: <hi>Quam difficile qui pecunias habent, in
regnum Dei intrabunt <note>(Ibid., 23)</note>
            </hi>: magis cum haec
legis, considera quia ista tibi potest mors eripere,
<pb n="0749D"/>
potestas superioris tollere. Denique quia peteris
parva pro magnis, caduca pro aeternis, thesauros
pecuniae pro thesauris gratiae. Isti corrumpuntur, illi
permanent.
<pb n="0750A"/>
</p>
          </div3>
<div3>
            <head>59. </head>
            <p>
Considera quia hos non solus possides, possidet
tecum tinea, possidet aerugo, quae consumit pecuniam.
Has tibi consortes avaritia dedit. Vide autem
quos tibi det gratia debitores: <hi>Splendidum in panibus
benedicent labia justorum, et testimonium bonitatis
illius fiet <note>(Eccli. XXXI, 28)</note>
            </hi>. Facit tibi debitorem Patrem
Deum, qui pro munere quo pauper adjutus est,
fenus exsolvit, quasi boni debitor creditoris. Facit
tibi debitorem Filium Dei, qui ait: <hi>Esurivi, et dedistis
mihi manducare: sitivi, et dedistis mihi bibere: hospes
eram, et collegistis me: nudus, et operuistis me <note>(Matth.
XXV, 35 et 36)</note>
            </hi>. Quod enim unicuique minimorum
collatum fuerit, sibi dicit esse collatum.</p>
          </div3>
<div3>
            <head>60.</head>
            <p>
 Nescis, o homo, struere divitias. Si vis dives
esse, esto pauper saeculo, ut sis dives Deo. Dives fidei,
<pb n="0750B"/>
dives est Deo: dives misericordiae, dives est Deo:
dives simplicitatis, dives est Deo: dives sapientiae,
dives scientiae, divites Deo. Sunt qui in paupertate
abundent, et qui in divitiis egeant. Abundant pauperes,
quorum profunda paupertas abundavit in divitiis
simplicitatis suae: divites autem eguerunt et esurierunt.
Neque enim otiose scriptum est: <hi>Divitum
pauperes praepositi erunt, et proprii servi dominis
fenerabunt <note>(Prov. XVII, 2)</note>
            </hi>; quia divites et domini
supervacua et mala seminant, ex quibus non fructum
colligant, sed spinas metant. Et ideo pauperibus
divites erunt subditi, et <emph>583</emph> servi dominis spiritalia
fenerabunt; quemadmodum dives rogabat, ut sibi
stillam aquae pauper Lazarus feneraret. Potes et tu,
dives, istam implere sententiam: elargire pauperi et
<pb n="0750C"/>
Domino fenerasti; qui enim largitur pauperi, Domino
fenerat.</p>
          </div3>
<div3>
            <head>61.</head>
            <p>
 Pulchre autem sanctus David in psalmo LXXV
hymnum Deo concinens ad Assyrium scriptum, hoc
est, adversus nequitiae spiritalis Assyrium, inanem
ac vanum principem istius mundi, ita coepit: <hi>Notus
in Judaea Deus <note>(Psal. LXXV, 1 et 2)</note>
            </hi>; hoc est, non in
divitibus, non in nobilibus, et in potentibus: sed in
anima confitente notus est Deus: <hi>Et in Israel magnum,</hi> 
inquit, <hi>nomen ejus:</hi> non in principibus et consulibus,
sed in eo qui Deum videt: ipse est enim
Israel, in quo profunda fides ad cognitionem Dei
potuit pervenire.</p>
          </div3>
<div3>
            <head>62.</head>
            <p>
 <hi>Et factus est,</hi> inquit, <hi>in pace locus ejus <note>(Ibid.,
3)</note>
            </hi>; ubi quietus affectus nullis diversarum cupiditatum
<pb n="0750D"/>
exagitatur fluctibus, nullis avaritiae turbatur
procellis, nullis quaerendarum divitiarum
ignescit incendiis. Ipse est qui speculatur aeterna,
et habitat in Sion, confringens omnia spiritalium
<pb n="0751A"/>
instrumenta bellorum, conterens arcus quibus diabolus
ignita dirigens jacula, graves pectoribus hominum
solet inurere passiones. Sed illa jacula justo
nocere non possunt, cui Deus lux est, tantumque
abest a caligantium horrore tenebrarum, ut adversarius
in eo locum habere non possit, qui etiam principibus
se consuevit infundere; sicut infudit Judae
proditori, concidens tamquam in silva lignorum fidei
januas; ut in cor ejus haberet ingressum, et aeterni
nominis tabernaculum possideret, apostolatus collati
munere dedicatum. Ergo ille quasi improbus usurpator
concidit januas, ut violentus introeat; Dominus
autem quasi pius illustrat servulos, et eorum
fulgentibus meritis, et claritate virtutum tenebras
mundi hujus illuminat. Hanc pacifici atque mansueti
<pb n="0751B"/>
habent apud Deum gratiam, sobria mentis suae tranquillitate
fundati; insipientes autem corde turbantur,
et ipsi sibi sunt propriae exagitationis auctores; quia
desideriorum suorum aestu volvuntur, et quodam salo
fluctuant.
</p>
          </div3>
        </div2>

<div2>
          <head>CAPUT XV.</head>
<p> <hi>Qui divitiis uti non noverint, eos illarum servos esse,
ac dormire somnum suum. Quando anima currus
dicatur et caro equus vigore mentis agitandus: ubi
quid inter agitatorem, equitem atque ascensorem sit
discriminis, expenditur.</hi> </p>
<div3>
            <head>63.</head>
            <p>
 Qui autem sint isti, Propheta significavit expresse
dicendo: <hi>Omnes viri divitiarum <note>(Psal. LXXV., 6)</note>
            </hi>;
omnes dixit, nullum excepit. Et bene viros divitiarum
<pb n="0751C"/>
appellavit, non divitias virorum; ut ostenderet
eos non possessores divitiarum esse, sed a suis divitiis
possideri. Possessio enim possessoris debet esse,
non possessor possessionis. Quicumque igitur patrimonio
suo tamquam possessione non utitur, qui largiri
pauperi et dispensare non novit, <emph>584</emph> is suarum
servulus est, non dominus facultatum, qui alienas
custodit ut famulus, non tamquam dominus ut
suis utitur. In hujusmodi ergo affectu dicimus quod
vir divitiarum sit, non divitiae viri. Intellectus enim
bonus utentibus eo: qui autem non intelligit, is utique
intellectus sibi gratiam non potest vindicare; et
ideo somno temulentiae consopitus obdormit. Hujusmodi
igitur viri somnum suum dormiunt, hoc est,
suum somnum, non Christi dormiunt. Et qui somnum
<pb n="0751D"/>
Christi non dormiunt, non habent Christi quietem,
non surgunt Christi resurrectione; qui ait: <hi>Ego dormivi, et quievi, et surrexi; quoniam Dominus
suscipiet me 
 <note>(Psal. III, 6)</note>
            </hi>.</p>
          </div3>
<div3>
            <head>64.</head>
            <p>
 In hoc quique saeculo dormitant, digni habiti
increpatione coelesti, qui ascenderunt equos, quos
refrenare non poterant. Legimus alibi dicente Ecclesia
sive anima: <hi>Posuit me currus Aminadab <note>(Cant.
VI, 11)</note>
            </hi>. Si ergo anima currus est, vide ne equus
caro sit: agitator autem vigor mentis, qui regit carnem,
et motus ejus velut quosdam equos prudentiae
<pb n="0752A"/>
habenis coercet. Dormitaverunt ergo qui ascenderunt
corporis voluptates, nullo eas moderamine gubernantes.
Unde et ascensores eos quam equites vel
agitatores maluit nuncupare. Agitator etenim cum
disciplina et arte pro suo equos arbitrio agitat, ut
vel currentes incitet, vel reflectat indomitos, vel
revocet fatigatos, vel mansuetos pro sua voluntate
convertat. Unde cum reciperetur Elias, et curru
quasi ad coelum ferretur, clamavit ad eum Elisaeus: <hi>Pater, pater, agitator Israel, et eques ipsius 
 <note>(IV Reg.
II, 12)</note>
            </hi>, hoc est, qui populum Domini bono ductu
regebas, constantiae merito hos accepisti currus, hos
equos ad divina currentes, quia moderatorem te humanarum
mentium Dominus comprobavit; et ideo
tamquam bonus auriga, certaminis victor aeterno
<pb n="0752B"/>
praemio coronaris. In Habacuc quoque propheta lectum
est, ad ipsum Dominum dictum: <hi>Ascendes super
equos tuos, et equitatus tuus salus <note>(Habac. III, 8)</note>
            </hi>: agitavit
enim apostolos suos, quos per diversa direxit,
ut toto orbe Evangelium praedicarent. <hi>Ascendes,</hi> ait,
quasi rectori equorum, non quasi ascensori. Ascendit
enim etiam eques, sed ut regat, non ut tantummodo
sedeat: eo quod desidiosus, et piger somnolentae
perferre non possit mentis incessum.</p>
          </div3>
<div3>
            <head>65.</head>
            <p>
 De equite autem lectum est: <hi>Est eques cadet
retrorsum, exspectans salutem Domini <note>(Gen. XLIX, 17)</note>
            </hi>.
Quia nemo sine lapsu est, etiam si quis eques ceciderit,
et terrenis aliquibus vitiis fuerit inflexus; si
tamen non abjiciat spem resurgendi, fretus miseratione
divina, pervenit ad salutem. De ascensore
<pb n="0752C"/>
vero manifestum est indicium, quod reprehensibilis
habeatur, quando Moyses ipse ait in cantico Exodi: <hi>Equum et ascensorem projecit in mare 
 <note>(Exod. XV, 21)</note>
            </hi>.
Et in Zacharia locutus est Dominus dicens: <hi>Percutiam
omnem equum in amentia, et ascensorem ejus in
insipientia <note>(Zach. XII, 4)</note>
            </hi>. Non dixit solum equum,
sed et ascensorem, quomodo et in Exodo habes: <hi>Equum et ascensorem.</hi> 
 Ubi est enim ascensor, qui
non potest <emph>585</emph> equum proprium gubernare, equus
quoque fertur in praeceps, si indomito furore in praerupta
et periculosa rapiatur. Quid igitur vobis in
equis confiditis, divites? Mendax equus ad salutem <note>(Psal. XXXII, 17)</note>.
Quid in curribus vobis plauditis? <hi>Hi in curribus, et hi in equis, nos autem in nomine
Domini magnificabimur. Ipsi obligati sunt, et cecidere:
<pb n="0752D"/>
nos autem surreximus et erecti sumus 
 <note>(Psal. XIX, 8)</note>
            </hi>.
Nolite amare adhinnientes: nolite, divites, fremitu
libidinis excitari. Terribilis est Dominus, et cui nemo
possit potens et dives resistere: <hi>judicium coeleste jaculatur <note>(Psal. LXXV, 9)</note>
            </hi>.
</p>
          </div3>
        </div2>

<div2>
          <head>CAPUT XVI.</head>
<p> <hi>Divites, ut quiescant a flagitiis, ac Domino confiteantur,
impellit. Quomodo ipsis dicatur</hi> Orate et reddite; <hi>quidve orationem ac dona Deo commendet? Denique
memorata verba etiam pauperibus accommodantur, et
quis a Deo recedat, ostenditur.</hi> 
<pb n="0752D"/>
          </p>
<div3>
            <head>66. </head>
<p>
              <pb n="0753A"/>Bonum est ut jam quiescatis, et a flagitiis feriantes
revereamini Domini potestatem. Ideo dictum
est parricidae Cain: <hi>Peccasti, quiesce <note>(Gen. IV, 7)</note>
              </hi>, ut
modum peccato suo poneret. Cogitationes vestrae
confiteantur Domino. Non dicatis: Non peccavimus.
Dixit Paulus: <hi>Etsi nihil mihi conscius sum <note>(I Cor. IV,
4)</note>
              </hi>, addidit tamen: <hi>Sed non in hoc justificatus sum.</hi> 
Et vos etiamsi nihil estis conscii, confitemini tamen
Domino, ne quid sit quod vos praetereat. Etenim qui
confitetur Dominum, et reliquias cogitationis adhibuerit
ad confessionem, diem festum mentis celebrabit
arcano <note>(Psal. LXXV, 11)</note>, et epulabitur non
in fermento malitiae et nequitiae; sed in azymis sinceritatis
<pb n="0753B"/>
et veritatis.</p>
          </div3>
<div3>
            <head>67.</head>
            <p>
 Itaque in conclusione conversus ad vos Propheta
dicit: <hi>Orate, et reddite Domino Deo vestro <note>(Ibid., 12)</note>
            </hi>,
id est: Nolite dissimulare, divites, dies
instat, orate pro peccatis vestris, reddite pro beneficiis
quae habetis munera. Ab ipso accepistis quod
offeratis: ipsius est quod ei solvitis. Dona, inquit <note>(I Paral. XXIX, 14)</note>,
mea, et data mea, hoc est, quae
offertis mihi dona, data sunt mea: ego ea dedi vobis
atque donavi. Denique Propheta ait: <hi>Bonorum meorum
non indiges <note>(Psal. XV, 2)</note>
            </hi>, ideo tua tibi offero,
quoniam nihil habeo quod non dedisti. Fides est quae
dona conciliat, humilitas est quae oblata commendat.
Fide Abel plurimam hostiam obtulit Deo: super
Cain fratris munera placuit munus Abel, quia fide
<pb n="0753C"/>
vicit. Nam unde pauperis hostia magis, quam divitis
placet? Quia pauper fide ditior est, sobrietate locupletior;
et cum sit pauper, ex illis est de quibus dicitur: <hi>Tibi offerent reges munera 
 <note>(Ps. LXVII, 30)</note>
            </hi>. Non
enim purpuratis offerentibus, sed motus proprios
regentibus Dominus Jesus delectatur, qui corporali
lasciviae mentis dominentur imperio. Orate ergo, divites!
Non habetis in operibus quod placeat. <emph>586</emph> 
Orate pro peccatis vestris atque flagitiis, et reddite
Domino Deo vestro munera. Reddite in paupere,
in egeno solvite, in illo inope fenerate, quem placare
propter vestra flagitia aliter non potestis. Quem
ultorem timetis, facite debitorem. <hi>Non accipiam,</hi> 
inquit, <hi>de domo tua vitulos, neque de gregibus tuis
hircos; quoniam meae sunt omnes ferae silvarum <note>(Psal.
XLVIII, 9 et 10)</note>
            </hi>. Quidquid obtuleritis, inquit, meum
<pb n="0753D"/>
est, quia totus orbis meus est. Non exigo quae mea
sunt: est quod de vestro mihi possitis offerre, studium
devotionis et fidei. Non sacrificiorum ambitione
<pb n="0754A"/>
delector: tantummodo, o homo, <hi>immola Deo sacrificium
laudis, et redde Altissimo vota tua <note>(Ibid., 14)</note>
            </hi>.</p>
          </div3>
<div3>
            <head>68.</head>
            <p>
 Aut certe, si placet, sic accipiamus. Quoniam
dixit obdormisse somnum suum divites, increpationes
praemisit Domini in eos, terrorem subtexuit,
potentiam praedicavit, cui nec divites resistant; conversus
ad universos ait: Divites dormitent, divites
increpentur: vos <hi>orate, et reddite Domino Deo vestro
omnes, qui in circuitu ejus affertis munera <note>(Ps. XXV,
12)</note>
            </hi>, id est, gratias agite, pauperes, quia non est
personarum acceptor Deus. Illi divitias struant, condant
pecuniam, auri aggerent et argenti thesauros:
vos orate, qui aliud non habetis: vos orate, quia hoc
solum habetis, quod est auro pretiosius et argento.
Vos reddite munera qui a Domino non receditis, qui
<pb n="0754B"/>
estis in circuitu; quoniam qui eratis longe, facti
estis prope. Qui autem prope sibi videntur esse per
divitias ac potentiam, longe facti sunt propter avaritiam.
Nemo enim foris est, nisi quem culpa excluserit,
ut ejecit Adam de paradiso, et exclusit Evam.
Nemo longe, nisi quem flagitia propria relegaverint.</p>
          </div3>
<div3>
            <head>69.</head>
            <p>
 Ergo vos prope positi orate et reddite munera <hi>terribili, et ei qui aufert principum spiritum, terribili
apud reges terrae 
 <note>(Ibid., 13)</note>
            </hi>; eo quod nullo redimatur
divitis praemio, nullo inflectatur potentium supercilio,
qui culpae pretia discriminat, qui quo plus alicui
contulerit, eo plus exigit ab eo. Saul privato contulit
regnum, sed quia mandatum non custodivit, et
regnum amisit et spiritum. Multos reges gentium
propter perfidiam fecit e populo patrum esse captivos.
<pb n="0754C"/>
Et ut jam de proposita loquamur historia <note>(III Reg. XIX)</note>,
qui Achab regem coelestibus ingratum
beneficiis ita jussit occidi, ut a canibus ejus vulnera
lamberentur. Etenim quia pauperis vineam concupierat,
nequaquam tantis opibus expletus imperii,
infra omnem inopiam redactus est a Domino. Non
qui vulnera ejus lavaret, inventus est, non qui corpus
operiret. Defecit circa eum hominum humanitas,
canum successit asperitas. Dignos plane sui ministros
funeris avarus invenit.
<emph>587</emph> </p>
          </div3>
        </div2>

<div2>
          <head>CAPUT XVII.</head>
<p> <hi>Cur Achab, cui Deus ob poenitentiam ejus promiserat
veniam, tamen victus atque occisus fuerit: hujus rei
duplex ratio: unde concluditur, etiam indignis promissa
sua Deum servare.</hi> </p>
<div3>
            <head>70. </head>
<p>
              <pb n="0754D"/>Hoc loco oritur illud quaestionis, quomodo legimus
dixisse Dominum ad Eliam: <hi>Vidisti quemadmodum
commotus est Achab a facie mea? Non inducam
<pb n="0755A"/>
in diebus ejus mala, sed in diebus filii ejus inducam
mala <note>(III Reg. XXI, 29)</note>
              </hi>. Aut quomodo dicimus quia valet
apud Dominum poenitentia? Ecce rex commotus est
ante faciem Domini, <hi>et ibat plorans, et conscidit vestimenta
sua, et operuit se cilicio, et erat indutus sacco ex
illo die quo interfecit Nabuthe Jezraelitam <note>(Ibid., 27)</note>
              </hi>;
ita ut Deum misericordia commoveret, et mutaret sententiam.
Ergo aut poenitentia non valuit, nec inflexit
Dominum misericordem, aut oraculum falsum est. Nam
Achab et victus est et occisus <note>(III Reg. XXII, 35)</note>.</p>
          </div3>
<div3>
            <head>71.</head>
            <p>
 Sed considera quia Jezabel habebat uxorem <note>(III Reg. XX, 25)</note>,
cujus inflammabatur arbitrio, quae
convertit cor ejus, et nimiis sacrilegiis exsecrabilem
fecit; et hunc ergo ejus poenitentiae revocavit affectum.
Dominus autem non potest mutabilis aestimari,
<pb n="0755B"/>
sed confessionis immemori non putavit esse servandum,
quod promiserat confitenti.</p>
          </div3>
<div3>
            <head>72.</head>
            <p>
 Accipe aliud verius: et indigno servavit Dominus
tenorem sententiae suae, sed beneficia circa se
divina ipse non tenuit. Intulerat bellum rex Syriae:
victus est, et servatus ad veniam: captivus <emph>588</emph> 
quoque libertate donatus, et remissus ad regnum
est. Quod fuit divinae sententiae, non solum evasit
Achab, sed etiam triumphavit: quod ipsius ignaviae,
hostem sibi a quo vinceretur, armavit. Et certe fuerat
monitus a propheta dicente: <hi>Cognosce et vide
<pb n="0756A"/>
quid facias <note>(III Reg. XXI, 22)</note>
            </hi>. Monitus, inquam, erat,
eo quod Syriae regis pueris deberetur coelestis gratiae
auxilium, quoniam dixisset: <hi>Deus montium,
Deus Israel, et non Deus Baal: propter hoc,</hi> inquit, <hi>obtinuerunt pro nobis. Et ideo,</hi> 
 inquit, <hi>si non plene
obtinuerimus eos, in locum Syriae regis satrapas constitue <note>(Ibid., 23)</note>
            </hi>;
ut virtutem illis et potentiam regis
auferret. Denique primo congressu vicit, ut fugaret
hostem: secundo vicit, quando captum imperio suo
reddidit. Qua causa vincendi ejus evidens resultavit
oraculum, dicente uno ex filiis prophetarum ad proximum
suum: <hi>Occide me. Et noluit homo occidere
eum. Et dixit: Eo quod non obedisti verbo Domini,
ecce tu recedis a me, et interficiet te leo. Et recessit
ab eo, et invenit eum leo, et interfecit eum (Ibid., 35
<pb n="0756B"/>
et seq.)</hi>. Et post hoc alius propheta astitit ante regem
Israel, et dixit ad eum: <hi>Haec dicit Dominus, Quoniam
dimisisti tu virum exterminationis de manu tua, ecce
anima tua pro anima illius, et populus tuus pro populo
illius.</hi> </p>
          </div3>
<div3>
            <head>73.</head>
            <p>
 Liquet igitur his oraculis quod Dominus etiam
circa indignos promissa sua servet; sed impios aut
stultitia sua opprimi, aut alia praevaricatione damnari,
etiamsi primae praevaricationis laqueos evaserint.
Sed oportet nos taliter agere, ut digni bono opere,
omnipotentis Dei promissa accipere mereamur.

</p>
          </div3>
        </div2>
      </div1>
</body>
  </text>
</TEI>