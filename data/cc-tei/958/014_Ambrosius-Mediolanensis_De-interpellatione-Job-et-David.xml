<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De interpellatione Job et David</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeInJoE</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS. DE INTERPELLATIONE JOB, ET DE HOMINIS INFIRMITATE.</head>

<pb n="0797"/>
<emph>625</emph> 

<div2>
          <head>CAPUT PRIMUM.</head>
<p divs_removed="true"> <hi>Multas in hac vita perturbationes esse, multas consolationes,
sed his illas longe superari; quod sanctorum
inductione comprobatur: David ac Jobum pro nostris
infirmitatibus interpellasse, unde hujus operis
argumentum.</hi> 
<pb n="0797A"/>

          </p>
          <div3 moved_from_p="true">
              <head>1.</head>
            <p>
 Multas nobis perturbationes in hac vita esse
subeundas scriptura divina frequentibus demonstrat
locis: multasque suppetere consolationes, quibus animus
capax vigoris, et recti conscius absorbere debeat
quae praesentium incommodorum sunt, spectare ea
quae habeant perpetem juncunditatem. Praeponderant
enim consolationes perturbationibus; quia et
praesentium sedationem afferunt, et spem futurorum.
Unde et apostolus Paulus: <hi>Indignae sunt,</hi> inquit,
<pb n="0797B"/> <hi>passiones hujus temporis ad superventuram gloriam <note>(Rom. VIII, 18)</note>
              </hi>.
Indignae utique ad consolationis
comparationem, non ad fructum redemptionis.</p>
          </div3>
<div3>
            <head>2.</head>
            <p>
 Quae est enim tam praeclara cujusquam vita in
terris, ut adaequare illam coelestem gloriam possit;
Quid sublimius Paulo, qui tantum periculorum subiit,
tantum dolorum atque infirmitatum absorbuit? In iis
quas Christi nomine subiit passionibus quotidie, ut
ipse dicit <note>(I Cor. XV, 31)</note>, moriebatur, et nihil indignum
perpeti se in hoc tempore pro tantae gloriae
spe atque exspectatione censebat. Elias famem, insidias,
mortisque terrores, laborum acerba toleravit:
et tamen solus ille igneis curribus, equis igneis de
coelo deductus <emph>626</emph> ad terras, et de terris revectus
<pb n="0797C"/>
ad coelum, omne meritum hujus militiae abscondit, atque
<pb n="0798A"/>
que ultra humana omnia gratiam pii adscensoris evexit.
Nam de Petro quid loquar, qui crucem suam futura
remuneratione indignam arbitratus, inverso
suspendi poposcit vestigio, ut aliquid passioni suae
adderet, cujus acerbare ipse sibi supplicia non timeret?</p>
          </div3>
<div3>
            <head>3.</head>
            <p>
 Unde non immerito sanctus David ad illam gloriam,
cum in caetero opere, tum maxime in quadragesimo
primo psalmo se festinare testatur dicens: <hi>Quando veniam et apparebo ante faciem Dei 
 <note>(Psal. XLI,
3)</note>
            </hi>? In quo psalmo et perturbationes humanae fragilitatis,
et consolationes a Domino evidenter expressit.
In quo etiam interpellat pro nobis Deum, quod oblitus
operis sui, oblitus collatae in hominem liberalitatis
et gratiae, quem tuendum atque ornandum susceperat,
<pb n="0798B"/>
dereliquerit, et infirmum ac naufragum diversis
infirmitatibus rejecerit atterendum. Quod idem
ante ipsum fecerat sanctus Job: sed iste moralius,
ille vehementius. Utriusque igitur interpellationes
considerare cordi est; quod in his vitae humanae
forma exprimitur, causa agitur, praerogativa formatur.
Suo igitur ordine spectandae nobis sunt.
</p>
          </div3>
        </div2>

<div2>
          <head>CAPUT II.</head>
<p> <hi>Quomodo beatus Job, amissis omnibus praeter uxorem,
tamquam bonus athleta perturbationibus non cesserit,
nec certare recusaverit.</hi> </p>
<div3>
            <head>4.</head>
            <p>
 Amissis itaque liberis Job atque omnibus suis
praeter uxorem, quae ei sola ad tentationem fuerat
reservata, perfusus etiam ulcere <emph>627</emph> gravi, cum
<pb n="0798C"/>
videret amicos suos non ad consolandum venisse,
<pb n="0799A"/>
sed ad exaggerandum et acerbandum dolorem, advertit
a Domino datam in se adversario tentandi sui
potestatem. Et quamvis sagittas Domini in corpore
suo sentiret esse, quibus compungi se diceret, tamen
quasi bonus athleta, qui dolori non cederet, nec
dura certaminis recusaret, addidit: <hi>Incipiens Dominus
vulneret, in fine autem non me perimat . . . . . Quae
enim mea virtus, qui sustineo: aut quod meum tempus,
ut sufferat anima mea? Numquid fortitudo lapidum,
fortitudo mea: aut carnes meae sunt aereae: aut non in
ipso confidebam? Adjutorium autem a me recessit: visitatio
autem ejus despexit me <note>(Job. VI, 9 et seq.)</note>
            </hi>.</p>
          </div3>
<div3>
            <head>5.</head>
            <p>
 <hi>Nonne tentamentum est vita hominis in terra, et
sicut mercenarii quotidiani vita ejus; aut sicut famulus
timens Dominum suum, qui se sub umbra obtegat, aut
<pb n="0799B"/>
sicut mercenarius exspectans mercedem suam; sic et
ego menses exspectavi vacuos, noctes autem dolorum
datae sunt mihi? Si quiescam dico: Quando dies? Si
surgam iterum: Quando vesper? Plenus sum doloribus
a vespera usque ad mane. Fermentatur mihi corpus in
putredine vermium: liquefacio autem glebas terrae, saniem
radens ulcerum. Vita autem mea levior est fabula,
in spe vacua perit . . . . . . Dicam, consolabitur me
lectulus meus . . . . . . Terres me in somniis, et in visionibus
me percellis <note>(Job. VII, 1 et seq.)</note>
            </hi>.
</p>
          </div3>
        </div2>

<div2>
          <head>CAPUT III.</head>
<p> <hi>De misera conditione hominis, qui quotidie sub formidine
est; quamque stulte cogitet peccata sua Dei cognitionem
fallere posse: item quam miserum in lectulo
nobis ad quietem dato sollicitudine agitari,
<pb n="0799C"/>
atque ex eodem vacuos ac nudos exsurgere, quae vitae
istius imago est.</hi> </p>
<div3>
            <head>6.</head>
            <p>
 Quam misera hominis conditio, quae quasi mercenaria
aliis laborat, sibi indiget, et nisi aliena
misericordia sustentare se nequit! Quotidie sub formidine,
sub timore gravem tolerans servitutem, et
ne deprehendatur a Domino, erratica atque fugitiva
sub umbra quadam saeculi hujus putat se posse delitescere.
Considera illum de quo ait in Ecclesiastico
Syrach.: <hi>Omnis homo transgrediens in lecto suo,
contemnens et dicens in anima sua: Quis me videt?
Tenebrae circumdant me et parietes, quem vereor <note>(Eccli.
XXIII, 25 et 26)</note>
            </hi>? Nonne tibi videtur iste vere
esse mercenarius qui sua prodegerit, ut ille adolescens
<pb n="0799D"/>
in Evangelio <note>(Luc. XV, 13 et seq.)</note>, qui legitur
accepisse a patre substantiae portionem, et egens atque
inops, quo famem levaret, pascere greges coepit
<pb n="0800A"/>
alienos, ut mercede sumptum exerceret suum? Sed
ille tamen aliquando conversus est; quia revertit ad
patrem, et peccata sua non repressit, sed prodidit.
Hic autem qui se existimat ab eo qui omnia videt,
non videri, et tenebris putat commissa sua posse celari,
umbram praetendit: sed frustra latere se credit,
cum oculus Domini lucidior sole, occulta omnia deprehendat, <emph>628</emph> 
 tenebrosa illuminet, et intimi cordis
penetret conscientiam, atque in alta et profunda
descendat. Vanus ergo qui putat tenebris esse se tutum,
cum lucem vitare non possit, quae lucet in tenebris,
et tenebrae eam non comprehendunt. Quasi
fugitivus itaque et malus mercenarius deprehenditur,
et antequam se occultet, agnoscitur; quia Domino,
omnia antequam quaerat, cognita sunt, non solum
<pb n="0800B"/>
quae facta, sed etiam quae futura sunt?</p>
          </div3>
<div3>
            <head>7.</head>
            <p>
 Perit igitur in vacua spe qui putat quod suum
crimen abscondat: fabula est istud, non veritas.
Denique fabula peccantium otiosa, non habens fructum,
sed gemitum. Narratio enim fatui sarcina in via.
Quid enim aliud est peccatum, nisi sarcina quae hujus
saeculi onerat viatorem gravi depressum fasce
delicti; qui si nollet oneri subjacere, debuit audire
dicentem: <hi>Venite ad me omnes qui laboratis et onerati
estis, et ego vos reficiam <note>(Matth. XI, 28)</note>
            </hi>.</p>
          </div3>
<div3>
            <head>8.</head>
            <p>
 Quid autem aerumnosius, cum ipse lectus ad
communem quictem datus, grave vulnus infligat?
Tunc enim solemus quae fecimus recordari, et factorum
suorum stimulis compungitur interior conscientia.
Unde Scriptura ait his: <hi>Quae dicitis in cordibus
vestris, et in cubilibus vestris compungimini (Psal. IV,
<pb n="0800C"/>
5)</hi>? Remedium quidem dedit, sed tamen conscientiam
vulneravit. Sed esto ut aliquando fessis somnus
obrepat, terremur insomniis, exagitamur visionibus;
ut non jam requies, sed poena sit. Ita enim abeunt
divitiae saeculi, veluti somnium exsurgentis. Surrexit
aliquis ex istius corporis somno, et nihil possedit,
idque ipsum quod se credebat habere, amisit.</p>
          </div3>
<div3>
            <head>9.</head>
            <p>
 Constituite mihi nunc divitem illum, qui quotidiana
lucra, et quaestus varios congerebat, et exagitabatur
cupiditatibus suis, subito resipiscentem, considerantemque
secum, quia non cum morietur, accipiet
omnia, neque simul descendet cum eo gloria
domus ejus; et quod ea quae possidet, in hac vita
habeant aliquid voluptatis, non etiam in futurum:
<pb n="0800D"/>
aperientem oculos ad coelestia. Nonne tibi videtur
sicut qui in somnis bibebat, bibisse; et sicut qui in
somnis epulabatur, epulatus: aperuisse autem oculos,
<pb n="0801A"/>
et cognovisse quod anima ejus inane speravit,
et adhuc esuriat, atque sitiat; quia modum non habet
avaritia, nec rapiendo expletur, sed incitatur eo
egentior, quo plura quaesierit? Et hic ergo surrexit,
et vanum est somnium.
</p>
          </div3>
        </div2>

<div2>
          <head>CAPUT IV.</head>
<p> <hi>Quomodo amici Job ad consolandum eum venientes ejus
dolorem acerbaverint: et quam magnifice idem senserit
de divina potestate, ac redemptionis mysteria
designaverit?</hi> </p>
<div3>
            <head>10.</head>
            <p>
 Sed iterum ipsum audiamus dicentem: <hi>In veritate
novi quod ita est; quomodo enim</hi> <emph>629</emph> <hi>erit justus,
mortalis,</hi> etc. <note>(Job. IX, 1 et 2)</note>. Incumbebant illi
amici qui ad consolandum venerant, et quasi inimici
<pb n="0801B"/>
amaris eum perurgebant sermonibus. Unum enim solatii
genus est in aerumna et in amaritudine constitutis
culpa vacare; ut ea quae perpetiuntur adversa,
non pro delicti pretio sustinere videantur. Hoc quoque
sancto viro adimere gestiebant; ut videretur
ipse suae auctor aerumnae, qui peccatis gravibus Domini
contraxisset offensam, et pro impietatibus suis
illa toleraret: describentes impiorum supplicia; ut
qui vitia sererent, et meterent sibi dolores, quod
mandato perirent Dei <note>(Job. IV, 8 et 9)</note>, et spiritu
vitae ipsius interirent, qui insufflaret domos luteas
inhabitantibus <note>(Ibid., 19 et seq.)</note>, et arescerent, cogitationes
destitueret versutorum, os obstrueret injusti <note>(Job. V, 13 et 16)</note>.
Quae vera quidem de Domini
potestate; sed non convenientia tanti viri meritis
<pb n="0801C"/>
asserebant.</p>
          </div3>
<div3>
            <head>11.</head>
            <p>
 His ergo respondit: <hi>In veritate novi quia ita
est; quomodo enim justus mortalis apud Dominum?
Si enim voluerit judicio contendere cum eo, non audiet
illum; ut non ad unum verbum ejus mille sermonibus
contradicat. Sapiens est enim intellectu, et fortis,
et magnus: quis tam durus, ut in conspectu ejus
possit subsistere? Qui facit montes inveterascere, et
nesciunt, et evertit eos iracundia. Qui commovet orbem
terrarum a fundamentis, et columnae ejus quatiuntur.
Qui dicit soli, et non oritur, adversus autem
sidera consignat. Qui extendit coelum solus, et ambulat
sicut in pavimento supra mare. Qui facit vergilias,
et hesperum, et septentrionem, et austri ministerium:
qui facit magna et investigabilia, gloriosaque et immensa,
<pb n="0801D"/>
quorum non est numerus. Si praeterierit me,
non videbo: et si me praetergressus fuerit, nec sic sciam <note>(Ibid., IX, 3 et seq.)</note>
            </hi>.
Quanto vehementiore tuba iste
increpuit de Domini potestate? Sed in ea justorum auxilium,
non ruina est. Denique videtur exprimi potentia,
sed magis redemptionis nostrae mysteria declarantur.
</p>
          </div3>
        </div2>

<div2>
          <head>CAPUT V.</head>
<p> <hi>Deum fecisse montes inveterascere, id est, litteram
<pb n="0802A"/>
veteris Testamenti in spiritalem sensum convertisse:
Judaeos, quod illud ignoraverint, excusabiles non
esse ob prodigia quae Christi mortem sunt comitata;
sed maxime ob solis defectionem quae describitur.
Tanguntur alia quaedam Christi opera, et praecipue
ambulatio in mari; ubi de titubatione Petri, ac de
conterendis navibus Tharsis, quibus corpora nostra
designantur.</hi> </p>
<div3>
            <head>12.</head>
            <p>
 Qui sunt enim montes quos inveterascere facit,
nisi Moyses, Aaron, et Elias, Jesus Nave, Gedeon,
prophetae, omnes libri veteris Testamenti?
Venit Dominus Jesus: novum detulit Testamentum,
 et illud quod erat vetus, factum est novum. Innovatus
est Christianus, inveteravit Judaeus. Renovata
est gratia, inveteravit littera. Evertit montes, et convertit.
<pb n="0802B"/>
Evertit enim et subruit intellectum secundum
litteram, et statuit intelligentiam spiritalem. Intellectus
ergo ille Legis evanuit carnalis, et factus est
spiritalis. Unde Apostolus ait: <hi>Scimus autem quia</hi> <emph>630</emph> 
 <hi>Lex spiritalis est, ego autem carnalis sum <note>(Rom.
VII, 14)</note>
            </hi>. Sed et ipse qui carnalis erat, factus est
spiritalis, sicut ipse asseruit dicens: <hi>Puto enim, et
ego spiritum Dei habeo <note>(l Cor., VII, 40)</note>
            </hi>. Hos ergo
montes inveteravit Jesus, et Judaei nesciunt. Si enim
cognovissent, numquam Dominum majestatis crucifixissent:
numquam adhuc Judaica deliramenta sequerentur.
Ipsi sunt ergo qui nesciunt. Unde et in
Evangelio dicit Dominus Jesus: <hi>Dimitte illis, Pater,
quia nesciunt quid faciunt <note>(Luc, XXIII, 34)</note>
            </hi>.</p>
          </div3>
<div3>
            <head>13.</head>
            <p>
 Sed non excusantur quia nesciunt, cum nescire
<pb n="0802C"/>
nolint, quod debuerint cognoscere. Certe non illis
invidemus, si Domini sequantur sententiam. Sententia
enim superiora solet absolvere, non futura. Sed
nec ille immunis a scelere qui crucifixit suae auctorem
salutis, et postea veniam non poposcit. Esto ut ante
ignoraverit quem persequebatur; in cruce tamen
positum debuit recognoscere universorum esse dominum
elementorum, sub quo omnia elementa tremuerunt,
coelum obscuratum est, sol refugit, terra dissiluit,
defunctorum sepulcra patuerunt, mortui viventium
receperunt consortia. Unde et Centurio ait: <hi>Vere Dei Filius erat iste 
 <note>(Matth., XXVII, 54)</note>
            </hi>. Centurio
agnoscit alienum, levita non recognoscit suum: gentilis
veneratur, Hebraeus abjurat. Non immerito ergo
columnae orbis terrarum motae sunt, quando non crediderunt
<pb n="0802D"/>
principes sacerdotum. Sed motae sunt
veteres, ut novae confirmarentur, sicut ipse dignatus
est dicere: <hi>Ego confirmavi columnas ejus <note>(Psal.
LXXIV, 4)</note>
            </hi>. Audi quas columnas confirmaverit. <hi>Petrus
et Jacobus et Joannes, qui videbantur columnae esse,
dexteras dederunt mihi et Barnabae communionis <note>(Galat., II, 9)</note>
            </hi>.</p>
          </div3>
<div3>
            <head>14.</head>
            <p>
 Quomodo ergo excusant se nescisse, quorum
alii viderunt, alii cognoverunt solem non expleto
<pb n="0803A"/>
diei curriculo, se recepisse; et rursus ante peractum
spatium noctis egressum, noctem in die fecisse, in
nocte diem. Utique intelligere debuerunt quia sol
jussus se recepit, et jussus exivit. Praedixerat enim
Dominus <note>(Matth. XII, 40)</note>, quia tribus diebus futurus
erat in corde terrae, et tribus noctibus: didicerat
hoc sol, servabat praeceptum. Dubitabat ergo, dicens:
Quid facio? Orior, et dies est: occido, et nox
est. Si cursum meum servavero, demorabor mundi
salutem. Festinemus etiam ad redemptionem nostram:
festinare etiam debeo ipse ad novam vitam;
erit enim beneficio crucis qua renovantur universa,
et sol novus, et coelum novum. Festino ergo ut illum
possim videre solem justitiae, illuminantem animas
universorum. Sed quid faciam? Ipse vult post triduum
<pb n="0803B"/>
fieri resurrectionem. Inveni quid faciam, ut
et moras non faciam et numerum dierum custodiam.
Non faciam integrum diem et integram
noctem. Abbreviabo horas, ut tribus quidem diebus
ac noctibus sit inter mortuos Dominus Jesus: citius
tamen quam trium dierum et noctium intervalla patiuntur,
resurgat a mortuis. Abbreviabo igitur horas
ubi ascenderit crucem. A sexta hora statim fiat nox;
ne videam Domini passionem, sed fugiam parricidalis
persecutionis spectaculum. Occidam, et erit nox horarum
trium: egrediar, et innovabo diem, ut sit horarum
trium: percursus est primus dies: sequetur nox secunda
spatio <emph>631</emph> suo, sequetur similiter dies: incipiet
nox tertia, resurget Dominus in nocte, et erit dies in
lumine resurgentis; ut compleatur illud: <hi>Et nox sicut
<pb n="0803C"/>
dies illuminabitur <note>(Psal. CXXXVIII, 12)</note>
            </hi>. Hic est dies ille
magnus quem vidit Abraham, et gavisus est: de quo
et David ait: <hi>Hic est dies quem fecit Dominus, exsultemus
et laetemur in eo <note>(Psal. CXVII, 24)</note>
            </hi>: cui non ministerio
laboris, sed fructu exsultationis interero.</p>
          </div3>
<div3>
            <head>15.</head>
            <p>
 Ipse ergo Dominus diem ducit, et ante mundi
consummationem videbitur lumen, quod illuminat
omnem hominem venientem in hunc mundum. Ipse
est Dominus, qui signat et numerat multitudinem
stellarum; ipse est Dominus, qui coelum solus extendit,
qui ambulavit tamquam in pavimento super
mare; quando Petrus vidit eum ambulantem, et
dixit: <hi>Domine, jube me venire ad te super aquas <note>(Matth. XIV, 28)</note>
            </hi>.
Et jussit Dominus: sed ille titubavit;
et nisi porrexisset ei Dominus dexteram, demersus
<pb n="0803D"/>
fluctibus occidisset. Titubavit caro, salvavit dextera.
Et ait illi: <hi>Modicae fidei, quae dubitasti <note>(Ibid.,
31)</note>
            </hi>? Fides ergo ambulavit in Apostolo, non caro.
Denique fides titubavit, et caro sentire coeperat naufragium.
Quod non improprie dictum est; quia caro
navis est animae, sicut scriptum est: <hi>Qui descendunt
mare in navibus <note>(Psal. CVI, 23)</note>
            </hi>. Et alibi: <hi>Ibi dolores
ut parturientis, in spiritu vehementi conteres naves
Tharsis <note>(Psal. XLVII, 8)</note>
            </hi>. Animae enim nostrae cum
Verbum parturiunt, edunt dolores: quae autem
peperit, jam non meminit tristitiae propter gaudium;
quia natus est illi homo qui mundum redemit.
<pb n="0804A"/> <hi>Naves Tharsis,</hi> 
 id est, intelligibiles quae Salomoni
aurum ferebant atque argentum, id est, corpora
nostra, quae habent thesaurum in vasis fictilibus,
ut Apostolus dicit <note>(II Cor., IV, 7)</note>: vel quod etiam
hic partus dubio conteruntur, juxta quod dictum
est: <hi>Vae praegnantibus et nutrientibus <note>(Luc. XXI, 23)</note>
            </hi>!
Nam cum anima quatitur, caro fluctuat: vel spiritu
vehementi exagitabuntur infuso, cum expleto tempore
fuerit resurgendum, secundum quod scriptum
est: <hi>Veni, spiritus, et insuffla in mortuos istos, et vivent <note>(Ezech. XXXVII, 9)</note>
            </hi>.
Unde et ipse Job in posterioribus
dicit: <hi>Novi enim quia aeternus et potens est,
qui soluturus est me in terra, resuscitare pellem meam
quae portavit haec <note>(Job. XIX, 25 et 26)</note>
            </hi>. Conteruntur
autem qui in judicium resuscitantur. Est autem
<pb n="0804B"/>
bona contritio: cor enim contritum et humiliatum
Deus non spernit <note>(Ps. L, 19)</note>. Et alibi: <hi>Sana
contritiones ejus <note>(Psal. LIX, 4)</note>
            </hi>. Sed et ad Josaphat
dictum est: <hi>Contritae sunt naves ire in Tharsis <note>(II
Par. XX, 37)</note>
            </hi>; eo quod se sacrilego miscuisset.
Utrumque igitur contritio significat; quia utrumque
est in die judicii: <hi>Quando omnes qui in monumentis
sunt, audient vocem Filii Dei, et procedent qui bona
fecerunt, in resurrectionem vitae: qui vero mala egerunt,
in resurrectionem judicii <note>(Joan. V, 28 et 29)</note>
            </hi>.
Quod etiam David propheta significat dicens: <hi>Ibi
dolores ut parturientis: sicut audivimus, ita et vidimus
in civitate Domini virtutum, in civitate Dei nostri <note>(Ps.
XLVII, 8 et 9)</note>
            </hi>. Namque et dolorem futurum, et laetitiam
comprehendit: dolorem de judicio, et de absolutione
<pb n="0804C"/>
laetitiam.
<emph>632</emph> </p>
          </div3>
        </div2>

<div2>
          <head>CAPUT VI.</head>
<p> <hi>Verba Job, quibus humanas infirmitates aperit, expenduntur.
Quemadmodum Vir sanctus peccatum
suum non negaverit, quidve inter peccare et impie
agere sit discriminis; quibus verbis hominem apud
Deum conetur excusare; postremo confitenti veniam
promitti, ac justum iniquitates suas agnoscere, ostenditur.</hi> </p>
<div3>
            <head>16.</head>
            <p>
 Sed ad propositae nobis interpellationis seriem
revertamur. <hi>Multas,</hi> inquit, <hi>contritiones fecit mihi,
respirare me non sinit, replevit me amaritudine; et
quia virtute est potens, nemo potest judicio ejus resistere.
Si justus sum corde, lingua mea errat. . . Magnum
et potentem disperdit ira. Improbi in morte gravi:
<pb n="0804D"/>
justi autem irridentur. Dati sunt enim in manus impii <note>(Job. IX, 17 et seq.)</note>
            </hi>.
Vide singula. Potentibus ira sua
gravis est, improbis nequitia, justis conditionis infirmitas.
Ita nihil periculo vacat. Fortitudo et magnitudo
viri sua potestate decipitur, improbitas affligitur,
virtus ridetur. Ille quia plus potest, labitur:
iste quia nihil potest, affligitur. Conditionis est vitium,
quia <hi>vita nostra levior est cursore. Transivit, et
nihil vidit. Tamquam navis vestigium, aut aquilae volantis
et quaerentis escam <note>(Ibid., 25 et 26)</note>
            </hi>; ita praeterit
et vita hominis. Quod loquimur, obliviscimur,
nec ullum transitus nostri insigne deprehenditur.
<pb n="0805A"/>
nisi quod sit plenum moeroris et gemitus. <hi>Concutior,</hi> 
inquit, <hi>omnibus membris. Utinam sit mediator noster
arguens et dijudicans inter utrumque nostrum <note>(Job IX,
28, 33)</note>
            </hi>.</p>
          </div3>
<div3>
            <head>17.</head>
            <p>
 <hi>Dicam Domino: Quare sic me judicas? An bonum
tibi est ut injustus ego sim; quia repulisti opera
manuum tuarum, et consilio impiorum intendisti?
Numquid sicut mortalis videt, sic vides, aut vita tua
sicut hominis, aut anni tui sicut viri; quia exquisisti
iniquitates meas, et peccata mea investigasti? Nosti
enim quia impie non gessi: sed quis est qui de manibus
tuis eruatur <note>(Job. X, 2 et seq.)</note>
            </hi>? Magna fides, magna
auctoritas conscientiae, Deum testem mentis suae arcessere.
Quod conditionis est, non negat: quod impietatis
est, repellit: quod infirmitatis, fatetur. Peccasse
conditionis est, quia nemo immunis lapsus
<pb n="0805B"/>
est: impie agere non conditionis est, sed perfidiae
et nequissimae mentis venenum. Non agnoscit hoc
justus: sed absolutio hominis in Dei miseratione,
non in hominis potestate est.</p>
          </div3>
<div3>
            <head>18.</head>
            <p>
 <hi>Manus,</hi> inquit, <hi>tuae plasmaverunt me: postea
convertisti et percussisti me. Memento quia lutum me
fecisti, et in terra me resolves. Numquid non ut lac
mulsisti me, confecisti me sicut caseum? Corium et carnem
me induisti, ossibus et nervis me inseruisti: vitam
et misericordiam in me posuisti; et visitatio tua protexit
spiritum meum <note>(Ibid., 8 et seq.)</note>
            </hi>. Quanta deploratio
sancti viri pro communi infirmitate, quanta
conventionis auctoritas, quod Deus hominem manibus
suis fecerit? Excusatur culpa infirmitatis obtentu,
commendatur gratia privilegio operationis aeternae,
<pb n="0805C"/>
et protectionis dignatione coelestis. De quo
loco etiam David pulcherrime locutus est dicens: <hi>Quid est homo, quod memor es ejus; 
 aut filius hominis,
nisi quia visitas eum <note>(Psal. VIII, 5)</note>
            </hi>? <emph>633</emph>
</p>
          </div3>
<div3>
            <head>19.</head>
            <p>
 <hi>Haec,</hi> inquit, <hi>habes in te: novi quia omnia
potes, impossibile autem tibi nihil. Si enim peccavero,
custodies me, ab iniquitate autem immaculatum me
non fecisti. Si impius fuero, vae mihi! Si sim justus,
non possum me erigere. Plenus sum enim confusionis,
investigor sicut leo ad necem <note>(Job. X, 13 et seq.)</note>
            </hi>. Vide
tria: <hi>Si peccavero,</hi> inquit, <hi>custodies me.</hi> Et ideo, o
homo, fatere peccatum, ut veniam consequaris: <hi>Dic,</hi> 
 inquit, <hi>iniquitates tuas, ut justificeris <note>(Esai. XLIII,
26)</note>
            </hi>. Quid erubescis fateri eas in quibus natus es?
<pb n="0805D"/>
Negantis, non fatentis crimen est, negare quod natus
sis. Quod accepisti, utinam serves. Cur putas te habere
quod non acceperis? Ergo peccator fateatur,
impius ingemiscat, justus non se erigat et extollat;
ne per arrogantiam fructum justitiae amittat.</p>
          </div3>
<div3>
            <head>20.</head>
            <p>
 Et pulchre ait: <hi>Si justus sum, non possum me
<pb n="0806A"/>
erigere; plenus enim sum confusionis.</hi> Justus enim advertit
magis fragilitatem suam, quam injustus; et
sapiens agnoscit, non agnoscit insipiens. Denique
lapsibus suis sapiens compungitur, insipiens delectatur:
justus accusator est sui, injustus assertor:
justus praevenire vult accusatorem confessione peccati,
injustus peccatum suum occultare desiderat:
ille in principio sermonis occurrit ut prodat errorem,
iste multiloquio sermonis sui sonum accusationis
involvit, ne prodat errorem.
</p>
          </div3>
        </div2>

<div2>
          <head>CAPUT VII.</head>
<p> <hi>Omnium aetatum maxime lubricam adolescentiam: nos
eorum etiam peccatorum, quae vitare nequiverimus,
rationem esse reddituros: aerumnas nostras maris
ac terrae incommodis non satis exprimi: coelum ac
terram innovanda esse, nec futuram resurrectionem
ante adventum ejus, qui nova omnia sit facturus.</hi> 
<pb n="0806B"/>
          </p>
<div3>
            <head>21.</head>
            <p>
 Iterum adjiciens dicit: <hi>Quare ascripsisti adversum
me mala, et apposuisti mihi adolescentiae peccata <note>(Job. XIII, 26)</note>
            </hi>?
Pulchre id aetatis arripuit ad
querelam, quae magis ad vitium lubrica esse consuevit.
Habet enim pueritia innocentiam, senectus prudentiam,
ipsa vicina adolescentiae juventus bonae
existimationis intuitum, et verecundiam delinquendi:
adolescentia sola est invalida viribus, infirma consiliis,
vitio calens, fastidiosa monitoribus, illecebrosa
deliciis. In tanto igitur et tam confragoso et procelloso
mundi hujus turbine, cur tam crebra naufragia
improvidae ascribuntur aetati? Unde praeclare David
totius temporis ejus veniam sibi a Domino postulavit
<pb n="0806C"/>
dicens: <hi>Delictum juventutis meae et ignorantiae ne
memineris, Domine <note>(Psal. XXIV, 7)</note>
            </hi>, quia tunc maxime
calor corporis fervet, et aestu sanguinis vaporantis
ignescit.</p>
          </div3>
<div3>
            <head>22.</head>
            <p>
 Sed iterum ipsum audiamus: <hi>Mortalis,</hi> inquit, <hi>filius mulieris, brevis vitae est, et plenus iracundiae, qui
sicut flos floruit, et decidit, discedit autem ut umbra,
et non resistit. Nonne et ab hoc ratio quaeritur? Et hunc
fecisti intrare in judicium sub conspectu tuo. Quis autem
mundus est a sorde? Sed nemo,</hi> 
 <emph>634</emph> <hi>etiamsi unius
diei sit vita ejus super terram <note>(Job XIV, 1 et seq.)</note>
            </hi>. Vere
miserabilis conditio, ut peccati sui quod vitare non
possit, rationem praestare cogatur: judicium intrare,
in conspectum Domini subire omnipotentis
<pb n="0806D"/>
compellitur, edere causas gestorum suorum, quae tot
vitae suae aetatibus percurrerit, cum mundus a peccato
quivis esse non possit, ut ab ipsis cunabulis
prius obrepat infantiae culpa, quam sit ullus sensus
erroris. Quamque illud miserabile, ut brevis sit vita
ejus, dulcis illecebra, multiplex aerumna, iracundia
<pb n="0807A"/>
quotidiana. Itaque in exigua delectatione amaritudo
perpetua est.</p>
          </div3>
<div3>
            <head>23.</head>
            <p>
 <hi>Est,</hi> inquit, <hi>arbori spes. Si enim fuerit excisa,
virescit; et in petra mortuus ramus ejus fuerit,
ad adorem aquae florebit; faciet autem messem sicut
novella. Vir autem defunctus abiit, cadens autem mortalis
homo non ultra est. Tempore autem fluctuat mare Job. XXIV)</hi>.
Spectavimus prophetici sermonis
seriem ex duobus inferioribus elementis, terra ac
mari, quae omni injuriae, crebrisque tempestatibus
subjacent: quam validum argumentum nostrae expressit
aerumnae? Terrena, inquit, virgulta, nemorosaque
arborum, etiam cum fuerint mortua, in usus
vitales resurgunt. Mare quoque ipsum temporum vicibus
solet fluctuare. At vero caro nostra semper
<pb n="0807B"/>
exaestuat, sibique ipsa tempestas est, nec umquam
a motibus procellarum miserandisque naufragiis feriatur.</p>
          </div3>
<div3>
            <head>24.</head>
            <p>
 <hi>Cum autem dormierit homo, non resurgit usque
dum coelum non assuatur <note>(Ibid., 12)</note>
            </hi>. Quod videtur
declarare, donec coelum novetur; erit enim coelum
novum et terra nova, sicut scriptum est <note>(Esai.
LXV, 17)</note>. Nam quod assuitur, vetus est: quod vetus,
mutabitur. Denique audi David dicentem: <hi>Initio terram
tu fundasti, Domine, et opera manuum tuarum
sunt coeli. Ipsi peribunt: tu autem permanes, et omnes
sicut vestimentum veterascent, et sicut opertorium mutabis
eos et mutabuntur <note>(Psal. CI, 26 et 27)</note>
            </hi>. Possumus
etiam illud adtexere, quoniam quod vetus est, assuitur;
quod novum, cogitur. A diebus autem Joannis
<pb n="0807C"/>
Baptistae regnum coelorum cogitur, et cogentes diripiunt
illud. Assuebat ergo illud Synagoga in paucis,
Ecclesia cogit in millibus. Vel quia nunc coelum assui
videtur nebulis et caligine, nocturnisque tenebris,
et croceo diei surgentis rubore diversa et discolori
specie saepe contextum. Tunc autem nox non erit
amplius, et non indigebunt luce lucernae, et lumine
solis; quia Dominus illuminabit super eos, sicut dicit
Joannes <note>(Apoc. II, 23)</note>. Vel quia: <hi>Vae iis qui assumunt
cervicalia ad evertendas animas populi <note>(Ezech.
XIII, 18)</note>
            </hi>.</p>
          </div3>
<div3>
            <head>25.</head>
            <p>
 Deploranti prophetae miseriam nostrae fragilitatis,
quae et in hac vita requiem non haberet, et
universa subito incursu mortis amitteret, Spiritus
sanctus infudit tamdiu non resurrecturos homines,
<pb n="0807D"/>
donec veniret qui non assueret vetera novis, nec vestimentum
novum committeret in vestimentum vetus;
sed omnia faceret nova, sicut ipse dixit: <hi>Ecce faciam
nova.</hi> Ipse est enim resurrectio, ipse primogenitus
ex mortuis in quo omnes <emph>635</emph> quidem praerogativam
futurae resurrectionis accepimus: solus tamen
ipse adhuc resurrectione perpetua resurrexit.
</p>
          </div3>
        </div2>

<div2>
          <head>CAPUT VIII.</head>
<p> <hi>Quomodo beatus Job resurrectionem atque iram Domini
in consummatione futuram significaverit; et
quam desideraverit ex hac vita, ubi perfidia dominatur,
evolare?</hi> 
<pb n="0808A"/>
          </p>
<div3>
            <head>26.</head>
            <p>
 Audito igitur quid locutus esset in eo Deus, et
cognito per Spiritum sanctum quod Filius Dei non
solum veniret in terras, sed etiam descensurus esset
ad inferos, ut mortuos resuscitaret (quod tunc quidem
factum est ad testimonium praesentium, et
exemplum futurorum), conversus ad Dominum ait: <hi>Utinam in inferno me conservares, absconderes autem
me, donec desinat ira tua, et statuas mihi tempus in
quo memoriam mei facias. Si enim mortuus fuerit
homo, vivet consummans dies vitae ipsius. Sustinebo
<pb n="0808B"/>
donec iterum fiam, deinde vocabis me; ego autem te
obaudiam: at opera manuum tuarum ne despicias.
Numerasti autem meas adinventiones, nec praeteribit te
quidquam ex peccatis meis. Signasti autem iniquitates
meas in sacculo, et notasti si quid inscius praeterivi <note>(Job. XIV, 13 et seq.)</note>
            </hi>.
Quam suavis locus, qui nos de
resurrectione confirmat; et quam videtur voci Dominicae
convenire, quae in Evangelio legitur, ubi ait: <hi>Tunc incipient dicere montibus: Cadite super nos; et
collibus: Operite nos 
 <note>(Luc. XXIII, 30)</note>
            </hi>. Erit enim in
consummatione saeculi ira Domini. Recte ergo Sanctus,
in judicium mavult resurgere, quam in tempus
divinae iracundiae, quae terribilis etiam innocentibus
est.</p>
          </div3>
<div3>
            <head>27.</head>
            <p>
 Simul etiam illud prophetare intelligitur, dicendo:
<pb n="0808C"/> <hi>Statuas mihi tempus in quo memoriam mei facias;</hi> 
quod in passione Domini resuscitandus foret,
sicut in fine istius libri demonstratur; nec tamen deplorare
desinit: et quo magis intelligit sibi resurrectionem
esse propositam, vitam hanc fugere desiderat,
videns se in manus traditum adversariorum,
projectum se in potestatem impiorum, cui etiam
amici in inimicos conversi sunt, qui cum debuerint
consolari, ruinam super ruinam inferant; memor
tamen conscientiae suae purae, et mundae orationis
ait: <hi>Terra non cooperias in sanguine carnis meae <note>(Job XVI, 19)</note>
            </hi>;
ut oratio ejus sicut incensum dirigatur
ad Dominum, non in terra diversetur. Sancti enim
oratio nubes penetrat; peccatoris orationem, sicut a
Deo Cain dictum est parricidae, aperiens os suum
<pb n="0808D"/>
terra in sanguine carnis abscondit. <hi>Maledictus,</hi> inquit, <hi>a terra, quae aperuit os suum accipere sanguinem
fratris tui de manu tua; quoniam operaberis terram <note>(Gen. IV, 11)</note>
            </hi>.
</p>
          </div3>
        </div2>

<div2>
          <head>CAPUT IX.</head>
<p> <hi>Reprehenduntur ii, qui curiosius sapientiae adyta rimari
audent: eam neque in abysso, neque in mari
quaerendam esse; et qua causa: denique ejusdem cognitionem
soli Deo, et quibus eam ille revelaverit,
patere.</hi> 
<pb n="0808D"/>
          </p>
<div3>
            <head>28. </head>
<p>
              <pb n="0809A"/>Flebiliter itaque Sanctus deplorat vitae istius
tempora: <hi>Pereo,</hi> inquit, <hi>et spiritu</hi> <emph>636</emph> <hi>circumferor:
oro autem sepulturam, et non impetro, precor laborans.
Et quid faciam <note>(Job XVII, 1 et 2)</note>
              </hi>? <hi>Dies mei transierunt
in horrore: dirupti sunt articuli cordis mei <note>(Ibid.,
11)</note>
              </hi>. Nec tamen usquam derogat judicio Dei; scit
enim profundam esse altitudinem sapientiae et scientiae
Dei, et inscrutabilia judicia ejus, atque investigabiles
vias ejus.</p>
          </div3>
<div3>
            <head>29.</head>
            <p>
 <hi>Non calcaverunt,</hi> inquit, <hi>eas filii se glorificantium,
nec transivit per eas leo <note>(Job XXVIII, 8)</note>
            </hi>. Quis
<pb n="0809B"/>
enim potuit vias ejus comprehendere, quae abdite
occulta penetravit? <hi>Unde,</hi> inquit, <hi>inventa est sapientia,
aut quis locus disciplinae? Nescit mortalis homo
viam ejus, nec inventa est in hominibus. Abyssus dixit:
Non est in me; et mare dixit: Non est mecum <note>(Ibid.
12 et seq.)</note>
            </hi>. Non tibi licet scire, o homo, alta sapientiae;
ideo tibi scriptum est: <hi>Noli altum sapere, sed
time <note>(Rom. XI, 20)</note>
            </hi>. Quid curiose cupis investigare
quod tibi non expedit scire, nec cognoscere datur?
Paulus audivit aliqua secreta sapientiae, quae prohibitus
est aliis intimare; et ideo raptus est in paradisum,
raptus usque ad tertium coelum, ut audiret ea
quae positus in terris audire non poterat <note>(II Cor. XII,
3 et 4)</note>. Si quae audivit homo, non licuit ei loqui,
quemadmodum quod non audivit, inquirit? Imperatoris
<pb n="0809C"/>
hujus in terris non licet tibi scire consilia, et
vis scire divina; non licet tibi curiosius investigare
quae in terris geruntur, et curiosius requiris quid
supra coelum agatur. Cur tu disputas unde nata sit
Sapientia? Nescit homo viam ejus, nec in hominibus
inventa est perfecta Sapientia. Non in Moyse, non
in Aaron, non in Jesu Nave fuit, non in ipso David
qui ait: <hi>Incerta et occulta sapientiae tuae manifestasti
mihi <note>(Psal. L, 8)</note>
            </hi>; quia ipse dixit in posterioribus: <hi>Velut jumentum factus sum apud te 
 <note>(Psal. LXVII, 23)</note>
            </hi>.
Supra te est scire, o homo, altitudinem Sapientiae,
satis est tibi ut credas. <hi>Si enim non credideritis,</hi> inquit, <hi>nec intelligetis 
 <note>(Esai. VII, 9)</note>
            </hi>. Abyssum scire
non potes, abyssum non potes comprehendere, quomodo
altitudinem Sapientiae comprehendes? Abyssus
<pb n="0809D"/>
dixit: <hi>Non est in me;</hi> et tu potes dicere quia in te
est Sapientia?</p>
          </div3>
<div3>
            <head>30.</head>
            <p>
 Abyssus ergo dixit: <hi>Non est in me;</hi> quia ipse
Dominus dixit: <hi>Non derelinques animam meam in inferno <note>(Psal. XV, 10)</note>
            </hi>.
Et Apostolus dixit: <hi>Quis descendit
in abyssum? hoc est Christum ex mortuis deducere <note>(Rom. X, 7)</note>
            </hi>.
Ergo si interrogatur abyssus: Ubi
est Sapientia? Respondet: <hi>Non est in me,</hi> quia resurrexit.
Interrogatur mare: Ubi est Sapientia? Dicit: <hi>Mecum non est:</hi> 
 quia calcavit me, nec fluctus
<pb n="0810A"/>
mei eam turbare potuerunt. Et tu ergo in hoc saeculi
istius positus freto, noli perfectam illam Dei Sapientiam
in hoc mundo quaerere; quia mundus eam non
cognovit. Sed si vis eam invenire, calca fluctus hujus
mundi, sicut calcavit Petrus, et ambula super aquas
hujus saeculi, et porriget tibi dexteram Sapientia, sicut
porrexit et Petro; quia nemo fuit quem non saeculi
hujus unda turbaverit. Turbavit Abraham, turbavit
et Moysen, turbavit et Petrum. Moyses per
mare transivit, et per mare peditem duxit exercitum:
sed ante et ipse turbatus est. Petrus super
aquas calcavit: sed mersus fuerat corpore, quia infirmioris
fidei vestigio claudicavit. Ergo noli Sapientiam
in mari quaerere; <emph>637</emph> quia non dixit cum
mari se futurum Dominus Jesus, sed cum apostolis
<pb n="0810B"/>
suis; ut aliqua ex parte eum cognoscerent, quibus
ait: <hi>Ecce ego vobiscum sum usque ad consummationem
saeculi <note>(Matth. XXVIII, 20)</note>
            </hi>. Beati cum quibus est,
utinam et nobiscum sit. Sed nobiscum mare est, Petrus
cum Christo, quia et ipse calcavit mare. Nobis
aurum cordi atque argentum est: sapientia autem
supra aurum, non in auro est. Ideo qui Sapientiam
habere cupiebat, <hi>Argentum,</hi> ait, <hi>et aurum non habeo;
sed quod habeo, do tibi: in nomine Jesu Christi Nazareni
surge et ambula <note>(Act. III, 6)</note>
            </hi>. Quia aurum non
habebat, in nomine Christi habebat piae operationis
gratiam. Ideo et tibi dicitur: <hi>Et trahe Sapientiam in
interiora <note>(Job XXVIII, 18)</note>
            </hi>; et intra: <hi>Latuit,</hi> inquit, <hi>omnem hominem, et a volatilibus coeli abscondita est <note>(Ibid. 21)</note>
            </hi>.
Nec homines sciebant ubi erat, nec Angeli,
<pb n="0810C"/>
quia ipsi sunt aves coeli, de quibus dictum est: <hi>Et vidi Angelum volantem per coelum 
 <note>(Apoc. XIV, 6)</note>
            </hi>.</p>
          </div3>
<div3>
            <head>31.</head>
            <p>
 Nemo potuit noscere Sapientiam; quia nemo
novit Filium nisi pater, et nemo novit Patrem nisi
Filius, et cui voluerit Filius revelare. Ipse ergo revelavit
Joanni cum quo esset sapientia; et ideo dixit
ille, non quod suum erat, sed <emph>638</emph> quod Sapientia
infudit ei: <hi>In principio erat Verbum, et Verbum erat
apud Deum <note>(Joan. I, 1)</note>
            </hi>. Nescit Sapientiam interitus,
nescit malitia. Interitus enim tenere eam non potuit,
qui dixit: <hi>Ubi est, mors, victoria tua? Ubi mors, aculeus
tuus <note>(I Cor. XV, 55)</note>
            </hi>? Nescit eam malitia, quia dixit: <hi>Quaerent me mali, et non invenient 
 <note>(Prov. I, 28)</note>
            </hi>. Possunt
dicere: Audivimus gloriam ejus. Solus est Deus
qui novit eam: <hi>quia Deus,</hi> inquit, <hi>bene constituit viam
<pb n="0810D"/>
ejus: ipse novit locum ejus <note>(Job XXVIII, 23)</note>
            </hi>. Quod sit
receptaculum Sapientiae, audi discipulum ejus dicentem: <hi>Unigenitus Filius qui est in sinu Patris, ipse
enarravit 
 <note>(Joan. I, 18)</note>
            </hi>. Agnovit enim Patrem Filius,
quia ipse ait: <hi>Sicut agnovit me Pater, et ego agnosco
Patrem <note>(Joan. X, 15)</note>
            </hi>. Aequa mensura est cognitionis,
ubi unitas potestatis est. Pater ergo qui omnia fecit, <hi>novit ventorum libram, aquarum mensuram 
 <note>(Job XXVIII,
25)</note>
            </hi>: ipse vidit Sapientiam, et enarravit eam per
prophetas suos, quia Pater enarravit Sapientiam, et
<pb n="0811A"/>
investigavit eam; sicut et Filius Patrem enarravit,
quem nihil praeterit, et dixit: O homo, quid vis profunda
scire Sapientiae, quae supra te sunt? <hi>Timere
<pb n="0812A"/>
Deum sapientia est, abstinere autem a malis disciplina
est <note>(Ibid., 28)</note>
            </hi>.
</p>
          </div3>
        </div2>
      </div1>

<div1>
        <head>LIBER SECUNDUS. DE INTERPELLATIONE DAVID.</head>
<div2>
          <head>CAPUT PRIMUM.</head>
<pb n="0811"/>
          <p divs_removed="true"> <hi>Post absolutam vehementiorem interpellationem Job
sequitur placidior interpellatio David. Hunc non
inepte cervo comparari, cum Christus ipse per idem
animal se designari non recusaverit. Illi similitudinem
hanc convenisse pottissimum ob passionis susceptionem,
Ecclesiae vocationem, profligationem diaboli,
atque apostolorum, qui et ipsi cervi fuerunt, missionem.</hi> 
<pb n="0811B"/>

          </p>
          <div3 moved_from_p="true">
              <head>1.</head>
            <p>
 Multi quidem deploraverunt infirmitatem fragilitatis
humanae excellentius; tamen caeteris sanctus Job,
et sanctus David. Ille superior, directus, vehemens,
acer, et quasi gravibus exasperatus doloribus majore
cothurno: hic blandus, placidus, atque mansuetus,
mitiore affectu; ut vere quem imitandum sibi proposuit,
cervi imitaremur affectum. Nec te moveat, si
tantum prophetam ferae similitudine videar praedicare,
<pb n="0811C"/>
cum legeris ad apostolos dictum: <hi>Estote astuti sicut
serpentes et prudentes sicut columbae <note>(Matth. X, 16)</note>
              </hi>.</p>
          </div3>
<div3>
            <head>2.</head>
            <p>
 Sed tamen quamvis istiusmodi similitudines
piis astruantur exemplis, sitque innocens et mitis
natura cervorum; illum cervum ad imitationem Prophetae
propositum hoc loco arbitror, de quo Salomon
paternae mentis assertor in Proverbiis dixit: <hi>Cervus amicitiae, et pullus gratiarum confabuletur tibi <note>(Prov. V, 19)</note>
            </hi>.
Verus enim Dei Filius in semetipso
naturam quam animantibus ipse donavit, expressit,
qui in hunc mundum tamquam cervus advenit: et
cum his se mera simplicitate jungebat, a quibus ei
parabantur insidiae. Fertur enim hujusmodi cervorum
esse simplicitas, ut cum se exagitari viderint,
his sese equitibus adnectant, qui ministerio fraudis
<pb n="0811D"/>
appositi, fugae specie ac simulatione societatis inductos
ad retia usque deducant. Ita ergo Dominus tamquam
ignarus periculi atque improvidus, Judaeis dolum
sibi struentibus admiscebatur, et societatem Judae
proditoris sibi adscivit, cujus simulatione funesta,
usque ad crucis laqueos et retia passionis accessit.
Unde conversus ad eum dixit: <hi>Juda, osculo Filium
hominis tradis <note>(Luc. XXII, 48)</note>
            </hi>? Et hoc modo quidem
<pb n="0812A"/>
venit ad Synagogae retia, volensque se induit: sed
non implicitus est, nec inscriptus, qui omnes resolvit.
<pb n="0812B"/>
</p>
          </div3>
<div3>
            <head>3. </head>
            <p>
Denique eminebat super retia. Et quia eum sui non
susceperant, vocabat Ecclesiam, et suam ei gratiam
conferebat, sicut ipsa sacrosancta Ecclesia in Canticis
protestatur dicens: <hi>Adjuravi vos, filiae Hierusalem,
in virtutibus et fortitudinibus agri; ne suscitaveritis,
et excitaveritis charitatem usquequo voluerit <note>(Cant.
II, 7)</note>
            </hi>. Petit ergo in odore agri, quem olebat sanctus
Jacob, id est, illa fide, illa devotione excitari sponsum
suum a filiabus Hierusalem, ut festinet ad sponsam,
et excitari ejus in se charitatem, aut etiam ipsum
excitari, quia charitas sponsus est. <hi>Deus</hi> enim <hi>charitas
est,</hi> sicut dixit Joannes <note>(I Joan. IV, 16)</note>. Sed ille
non est passus se ab aliis excitari; qui sponte properabat,
egressus de thalamo exsultabat ut gigas ad
currendam viam. Vidit <emph>639</emph> eum sponsa, et vocem
<pb n="0812C"/>
venientis audivit, subitoque conversa ait: <hi>Ecce hic
advenit saliens super montes, transiliens super colles <note>(Cant. II, 8)</note>
            </hi>;
majores enim salit, minores transilit,
ne piae festinationis impedimenta patiatur. <hi>Similis
est,</hi> inquit, <hi>consobrinus meus capreolae, aut hinnulo
cervorum super montes Bethel <note>(Ibid. 9)</note>
            </hi>. Bonus cervus,
cujus mons est domus Dei, in quam tanta celeritate
currebat, ut sponsae vota et desideria praeveniret.
Denique quem de longinquo venientem viderat,
repente sibi adesse cognovit; unde et ait: <hi>Ecce hic
post parietem nostrum, prospiciens per fenestras, eminens
per retia. Respondit consobrinus meus, et dixit
mihi: Exsurge, veni, proxima mea, formosa mea, columba
mea; quia ecce hyems praeteriit, imber abiit, discessit
sibi, flores visi sunt in terra <note>(Ibid. 10 et 11)</note>
            </hi>.
<pb n="0812D"/>
Hyems Synagoga est: imber populus Judaeorum, qui
solem videre non potuit: flores apostoli sunt. Et addidit: <hi>Messis incisionis advenit, vox turturis audita
est in terra nostra 
 <note>(Ibid. 12)</note>
            </hi>. Messis illa Ecclesiae
fides est: vox turturis pudicitia est.</p>
          </div3>
<div3>
            <head>4.</head>
            <p>
 Nec his solis, sed etiam cervi similitudinem suscipit
Christus, quia veniens in terras serpentem illum
diabolum sine ulla sui offensione protrivit, cui calcaneum
<pb n="0813A"/>
suum obtulit, sed ejus venena non sensit.
Unde dictum est ei: <hi>Super aspidem et basiliscum ambulabis <note>(Psal. XC, 13)</note>
            </hi>.
Simus ergo et nos cervi, ut
super serpentes ambulare possimus. Erimus cervi,
si vocem Christi sequamur, quae praeparat cervos, et
facit morsus serpentium non timere: ac si qui forte
fuerint vulnerati, aufert eorum dolorem, solvendo
delictum. De his cervis dicit Dominus ad Job: <hi>Observasti
partus cervorum: numerasti autem menses
eorum, plenos partus? Partus autem eorum solvisti,
vel enutristi filios eorum, ut non timeant <note>(Job XXXIX,
1 et seq.)</note>
            </hi>. Audi quomodo non timeant filii cervorum
talium. Doceat te Esaias dicens: <hi>Et puer parvulus
mittet manum in cavernam aspidum, et illi non nocebunt <note>(Esai. XI, 8)</note>
            </hi>.
Et ut agnoscas quod Ecclesiae filios
<pb n="0813B"/>
significare videtur, addidit: <hi>Partus autem eorum
emittes, dirumpent filii eorum, et multiplicabuntur in
generatione, exibunt et non revertentur retro (Job
XXXIX, 4 et 5)</hi>. Nemo enim mittens manum ad aratrum,
et aspiciens retro, habilis est regno Dei.</p>
          </div3>
<div3>
            <head>5.</head>
            <p>
 Merito ergo cervus factus est Dominus; ut tales
sibi cervos Domini vox praepararet, de quibus ait: <hi>In nomine meo daemonia ejicient, linguis loquentur
novis, serpentes tollent, et si mortiferum quid biberint,
non eis nocebit 
 <note>(Marc. XVI, 17 et 18)</note>
            </hi>. Tollebant enim
serpentes, cum spiritu oris sui sancti apostoli de latebris
corporum eruerent nequitias spiritales, nec
venena mortifera sentiebant. Denique cum exsiliens
de sarmentis Paulum vipera momordisset, videntes
Barbari pendentem viperam de manu ejus, putabant
<pb n="0813C"/>
repente moriturum. At ille stabat intrepidus, nec vulnere
movebatur, nec veneno infundebatur. Unde videntes
eum non tamquam hominis conditione genitum,
sed tamquam Dei gratia editum, supra homines
esse arbitrabantur. Vide cervum viperas de latebris
eruentem spiritu <emph>640</emph> divino qui erat in naribus
ejus, sicut dixit Job <note>(Job XXVII, 3)</note>. Conversus,
inquit, Paulus in spiritu, et respiciens cum dolore ait
ad Pithonem: <hi>Praecipio tibi in nomine Domini nostri
Jesu Christi continuo exire ab ea. Et exivit eadem hora <note>(Act. XVI, 18)</note>
            </hi>.
Vide cervum quando venit ad baptismum,
et sacri fontis ablutus irriguo, omnia persecutionis
venena rejicit. Vide cervum Dominum Jesum,
quando venit ad Joannem Baptistam, et dicenti sibi
<pb n="0813D"/>
Joanni: <hi>Ego a te debeo baptizari, et tu venis ad me,</hi> 
respondit: <hi>Sine modo <note>(Matth. III, 14 et 15)</note>
            </hi>. Et hoc
dicto, in aquas salutem sitiens publicam, tota aviditate
descendit. Sed jam satis nobis in exordio tractatus,
sicut in principio anni, more vulgi cervus allusit.
Pergamus ad caetera.
</p>
          </div3>
        </div2>

<div2>
          <head>CAPUT II.</head>
<p> <hi>Quam desideraverit David ex hac vita innumeris calamitatibus,
ac peccatis obnoxia liberari; ut ad conspectum
Dei perveniret! Terram lacrymarum esse
locum, et quae illarum utilitas? Quomodo Propheta
animam supra carnis infirmitates attollens orationem
qua peccata teguntur, coram Deo effuderit, ut in
coelestem aulam introiret. Ejusdem aulae paucis tanguntur
deliciae, cum qua etiam Ecclesia comparatur.</hi> 
<pb n="0814A"/>
          </p>
<div3>
            <head>6.</head>
            <p>
 Interpellat, ut dixi, David dicens ad Dominum: <hi>Sicut desiderat cervus ad fontes aquarum, ita desiderat
anima mea ad te, Deus. Sitivit anima mea ad Deum
fontem vivum: quando veniam et parebo ante faciem
Dei 
 <note>(Ps. XLI, 2 et 3)</note>
            </hi>? Aestuat sanctus, nec sese capit.
Major est enim animi magnificentia, quam cujuslibet
corporis magnitudo; et securus meriti, de terris ad
<pb n="0814B"/>
coelestia evolare desiderat, sicut et alibi dicit: <hi>Quis
dabit mihi pennas sicut columbae, et volabo, et requiescam <note>(Ps. LIV, 7)</note>
            </hi>.
Hic enim sunt laquei, quibus etsi
non implicatur justus, tamen impeditur: hic dolores
et sollicitudines; illic laetitia, ubi gratia: hic postremo
corporis vincula, quae Paulus solvere gestiebat;
ut omnibus exutus impedimentis, Domino liber
assisteret. Hoc ergo sitiebat anima David, ut jam non
per fidem, sed facie ad faciem Deum videret; nec
solum peregrinaretur a corpore, sed corpore solveretur.
Dissolvi enim et cum Christo esse multo melius;
quia justo mori est lucrum. Et grande quidem
lucrum carere peccato, delictorum illecebris non moveri.
Quis enim mundus a sorde, quando nec unius
diei vita hominis in terra caret delictorum contagione?
<pb n="0814C"/>
Vivendo ergo damna contrabimus innocentiae,
morte finem erroris adipiscimur. Lucrum ergo morte
acquiritur, vitae autem usu tamquam miseris debitoribus
usurarii nominis ad reatum fenus augetur. Et
bene sitit anima, quae festinat ad fontem, non aquae
istius, sed vitae aeternae, de quo supra dixit: <hi>Quoniam
apud te est fons vitae, et in lumine tuo videbimus
lumen <note>(Ps. XXXV, 10)</note>
            </hi>. Merito ergo David properabat
pervenire et apparere ante <emph>641</emph> faciem Dei, cujus
vultus lumen est; quia omnes quos Dominus spectat,
illuminat.</p>
          </div3>
<div3>
            <head>7.</head>
            <p>
 <hi>Fuerunt lacrymae meae mihi panes die ac nocte,
dum dicitur mihi quotidie: Ubi est Deus tuus <note>(Psal.
XLI, 4)</note>
            </hi>? Ibi bene lacrymae panes sunt, ubi esuritur
<pb n="0814D"/>
justitia. Beati enim qui esuriunt et sitiunt justitiam,
quoniam ipsi saturabuntur. Sunt igitur lacrymae quae
panes sunt, et confirmant eor hominis. Cui disputationi
etiam illud Ecclesiasticum convenit dictum: <hi>Mitte panem tuum ante faciem aquae 
 <note>(Eccle. XI, 1)</note>
            </hi>;
quia ibi panis coelestis, ubi aqua gratiae; quoniam
recte accipiunt substantiam verbi, et mysticae rationis
alimentum, quibus flumina aquae vitae de ventre
labuntur. Similiter quoque ibi panis hic vivus, ubi
<pb n="0815A"/>
aqua lacrymarum, et fletus est poenitentiae. Sic enim
scriptum est: <hi>In fletu exierunt, et in consolatione revocabo
eos <note>(Jerem. XXXI, 9)</note>
            </hi>. Beati ergo quorum lacrymae
panes, qui ridere meruerunt; quia beati qui
fletis.</p>
          </div3>
<div3>
            <head>8.</head>
            <p>
 <hi>Horum memor,</hi> inquit, <hi>effudi super me animam
meam <note>(Psal. XLI, 5)</note>
            </hi>. Sanctus colligit ab his quae
foris sunt, et supra se effudit animam suam; ut
anima supra corpus effusa infirmitatem carnis abscondat,
 tegat corporis ad poenitentiam, et virtus
ubique animae mentisque praetendat. Unde et in posterioribus
dicit: <hi>Effundam in conspectu ejus orationem
meam <note>(Psal. CXLI, 2)</note>
            </hi>. Ubi effunditur oratio, ibi
peccata sunt tecta. Quorum autem memorem se dicit?
Eorum utique quae desiderabat, ut veniret et
<pb n="0815B"/>
appareret in conspectu Dei, ut ejus aulam illam videret
aeternam, in qua spatiabatur animo et praesumpto
delectabatur ingressu.</p>
          </div3>
<div3>
            <head>9.</head>
            <p>
 <hi>Quoniam ingrediar,</hi> inquit, <hi>in locum tabernaculi
admirabilis, usque ad domum Dei. In voce exsultationis,
et confessionis sonitus epulantis <note>(Psal. XLI, 5)</note>
            </hi>.
Non immerito flebat, quoniam versaretur in terris,
cui coelestia tabernacula deberentur, et quem aulae
potentis exspectaret introitus. Denique illam solam
omnibus regni sui opibus praeferebat, sicut ipse testificatus
est alibi dicens: <hi>Unam petii a Domino, hanc
requiram: ut inhabitem in domo Domini omnes dies
vitae meae et ut videam delectationem Domini <note>(Psal.
XXVI, 4)</note>
            </hi>. Delectatio Domini in Ecclesia est: Ecclesia
est imago coelestium; etenim postquam umbra
<pb n="0815C"/>
praeteriit, imago successit. Umbra Synagoga est: in
umbra Lex, in Evangelio veritas. Ideo in Evangelii
lumine veritatis imago resplendet. Flebat igitur
Propheta; quia differebantur plena gratiae bona et
referta laetitiae.
</p>
          </div3>
        </div2>

<div2>
          <head>CAPUT III.</head>
<p> <hi>Non mirum si David hujus vitae malis, et si consolatione
sua minime careant, turbatus sit; cum ipse
Christus qui mortem subivit voluntariam, turbari
voluerit, et quo sensu hoc intelligendum? Item quare
alio loco non</hi> confiteor, <hi>sed</hi> confitebor <hi>Propheta
dixerit?</hi> </p>
<div3>
            <head>10.</head>
            <p>
 Denique et in posterioribus dicit: <hi>Heu me,
quia incolatus meus prolongatus est <note>(Psal. CXVI, 5)</note>
            </hi>!
Et ideo interpellabat Dominum, quia ad meliora properabat.
<pb n="0815D"/>
In ipsis tamen afflictationibus saeculi magna
esset consolatio praesentium, spes futurorum. Quis
enim non erigeret animum, qui posset sperare in tabernaculo
coelesti beata illa sibi consortia <emph>642</emph> reservari.
Sed quia infirmae conditioni plerumque futura
taedio sunt, praesentia vexationi; ideo et sancti
Prophetae insurgentibus corporis fluctibus anima turbabatur.</p>
          </div3>
<div3>
            <head>11.</head>
            <p>
 Nolo enim mireris si Propheta animam suam
<pb n="0816A"/>
dicit esse exagitatam, cum dixerit ipse Dominus Jesus: <hi>Nunc anima mea turbata est 
 <note>(Joan. XII, 27)</note>
            </hi>. Qui
enim suscepit infirmitates nostras, nostrum quoque
suscepit affectum, in quo et tristis erat usque ad
mortem, non propter mortem; mors enim voluntaria
moestitiam habere non poterat, in qua futura erat
universorum laetitia, universorum refectio. De qua
et alibi dixit: <hi>Et surrexi, et vidi, et somnus dulcis
factus est mihi <note>(Jerem. XXXI, 26)</note>
            </hi>. Bonus somnus qui
fecit non esurire esurientes, non sitire sitientes, quibus
sacramentorum dulcedinem praeparavit. Quomodo
ergo anima ejus timore turbata est, qui fecit
aliorum animas non timere? Tristis ergo usque ad
mortem, donec consummaretur gratia: quod probatur
ipsius testimonio dicentis de morte sua:
<pb n="0816B"/> <hi>Baptismate habeo baptizari, et quomodo angor, usque
dum perficiatur 
 <note>(Luc. XII, 50)</note>
            </hi>?</p>
          </div3>
<div3>
            <head>12.</head>
            <p>
 Turbatus igitur David lubricis saeculi hujus
anfractibus dixit: <hi>Quare tristis es, anima mea: quare
conturbas me? Spera in Deum, quoniam confitebor
illi: salutare vultus mei, et Deus meus <note>(Psal. XLI, 6
et 7)</note>
            </hi>. Ergo quando auxii et solliciti sumus, spes nos
futurorum exspectatione confirmet. Vide singula: <hi>Spera, quoniam confitebor,</hi> 
 inquit. Non confiteor, sed
confitebor; hoc est, tunc melius confitebor, quando
revelata facie gloriam Domini speculatus in eamdem
imaginem reformabor.</p>
          </div3>
<div3>
            <head>13.</head>
            <p>
 Subito cum se consolaretur, in se reversus
ait: <hi>Ad me ipsum anima mea turbata est <note>(Psal. XLI,
7)</note>
            </hi>; id est, qui alios confirmare debeo, ipse conturbor.
<pb n="0816C"/>
Et quia ex me non habeo firmamentum, de
auctore sumamus.
</p>
          </div3>
        </div2>

<div2>
          <head>CAPUT IV.</head>
<p> <hi>Qui turbari se boni consulunt eos exire ex Aegypto,
quae per Jordanem designatur: per eum fluvium adumbrari
etiam Christum, quod nempe cordium cogitationes
penetret, et sanctis terrenam ac coelestem
dividat possessionem. Hoc tamen Christo convenire,
Patre non excluso; et ibi quid per Sicimam significetur?
Item Christum montem fuisse magnum per
divinitatem, modicum per incarnationem, quam cum
Lex vetus ad homines redimendos non sufficeret,
Evangelium illaturus susceptam voluit.</hi> </p>
<div3>
            <head>14.</head>
            <p>
 <hi>Propterea,</hi> inquit, <hi>memor ero tui, Domine, de
<pb n="0816D"/>
terra Jordanis et Hermoniim <note>(Ibid.)</note>
            </hi>. Memor est de
terra Jordanis, in quo gratia memoriam devotionis
accumulat. In Jordanem Naaman Syrus ille descendit,
et mundus a lepra factus est. In Jordane baptizatus
est Christus, quando formam lavacri salutaris
instituit. Jordanis nomen descensionem significat,
qua descendit Dominus Jesus, quia contagio delictorum
vicinos Jordanis fluminis emundavit. Hic fluvius
exit de Aegypto, et dividit terram repromissionis.
Ergo qui turbatur, si boni consulit, de Aegypto
<pb n="0817A"/>
exit, et sequitur viam lucis. Hermoniim etiam
viam lucernae interpretati sunt. Exi ergo prius ex
Aegypto, si vis lumen <emph>643</emph> Christi videre. Exivit
Chananaea a finibus gentium, et Christum invenit, cui
dicebat: <hi>Miserere mei, fili David <note>(Matth. XV, 22)</note>
            </hi>! Exivit
et Moyses ex Aegypto, et propheta factus est, et
remissus ad populum, ut de terra afflictionis animas
eorum liberaret. Lucerna autem in Christi corpore.
Haec tibi lucerna viam monstrat. Unde et sanctus
David ait: <hi>Lucerna pedibus meis verbum tuum <note>(Psal. CXVIII, 105)</note>
            </hi>.
Lucerna, quod illuminaverit animas
universarum, et in tenebris viam monstraverit.
Evangelium via lucernae est; in umbra lucet, id est,
in saeculo. Unde et alibi habes: <hi>Nive dealbabuntur
in Selmon <note>(Psal. LXVII, 15)</note>
            </hi>, id est, in obumbratione.
<pb n="0817B"/>
</p>
          </div3>
<div3>
            <head>15. </head>
            <p>
Jordanis quoque Christus qui dividit terram.
Quomodo dividat, audi: <hi>Et tuam ipsius animam pertransibit
gladius, ad revelandas multorum cogitationes
cordium <note>(Luc. II, 35)</note>
            </hi>: eo quod sit nostrarum divisor
animarum, qui in intima cordis secreta descendat, et
cogitationes mentium deprehendat. Hic gladius verbum
est Dei vivum. Denique ad Hebraeos sic legis: <hi>Vivum est Dei verbum et validum, et acutius omni gladio
acutissimo, penetratque ad divisionem animae et
spiritus, artuumque et medullarum 
 <note>(Hebr. IV, 12)</note>
            </hi>. Hic
est fons Siloa, qui dicitur missus, quoniam Christus
a Patre dixit se esse missum <note>(Joan. IX, 7)</note>. Est et illa
divisio quae colligitur ex eo quod utramque ripam
Jordanis Tribus incoluerint Judaeorum, quoniam Filius
<pb n="0817C"/>
hominis qui posterioribus temporibus descendit
e coelo, verus ille Jordanis, verus ille terrestrium
atque coelestium divisor, possessionem dividuam patribus
dedit: unam quae possideretur in terris, alteram
quae futurae vitae meritis servaretur. Quorum
utrumque convenit soli Christo, vel coelestia dividere,
vel occulta deprehendere. Interiora enim dividit,
qui occulta deprehendit, quod est utique divinitatis
insigne. Denique sic habes scriptum quia
Dominus dixit: <hi>Laetabor et dividam Sicimam <note>(Psal.
LIX, 8)</note>
            </hi>. Haec est illa magnifica portio, quam Jacob
filio suo Joseph praestantiorem omnibus deputavit.
Unde ait: <hi>Ego do tibi Sicimam magnificam super
fratres tuos, quam accepi de manu Amorrhaeorum, in
gladio meo et sagitta <note>(Gen. XLVIII, 22)</note>
            </hi>. Quod divisio
<pb n="0817D"/>
soli Domino debetur, quae Verbo, hoc est, spiritali
illo vero Salomonis gladio comprehenditur. Quid est
soli? Patri sine Christo, an Christo sine Patre? Minime.
Cum solum dico Patrem, Filium non separo;
quia in sinu et secreto Patris Filius est. Cum solum
Filium dico, et Patrem jungo, sicut junxit et Filius
dicens: <hi>Ecce venit hora, ut me solum relinquatis: sed
non solus, quoniam Pater mecum est <note>(Joan. XVI, 32)</note>
            </hi>.
Sic ergo et Pater solus beatus, et solus potens dicitur;
ut ab eo Filius non sequestretur, qui in Patre
semper est <note>(I Tim. VI, 13 et 16)</note>. Denique praeclare
<pb n="0818A"/>
Johannes: <hi>In principio erat Verbum <note>(Joan. I, 1)</note>
            </hi>, sed
sine Patre non erat. Et Deus Pater erat, sed sine
Verbo non erat: quia <hi>Verbum erat apud Deum.</hi> </p>
          </div3>
<div3>
            <head>16.</head>
            <p>
 Haec Sicima Ecclesia est. Ipsam enim elegit
Salomon, cujus latentem distinxit affectum. Haec Sicima
Maria est, cujus animam gladius Dei transit et
dividit. Haec Sicima est ascendens, sicut interpretatio
habet. Quae sit ascendens, audi de Ecclesia. <hi>Quae
est quae ascendit dealbata innitens super fratrem suum <note>(Cant. VIII, 5)</note>
            </hi>?
Haec est actinosa, quae Graece <foreign xml:lang="greek"></foreign>
 dicitur, quod fide operibusque resplendeat: <emph>644</emph> 
 cujus filiis dicit: Opera vestra luceant
coram Patre meo, qui in coelis est <note>(Matth. V, 16)</note>.</p>
          </div3>
<div3>
            <head>17.</head>
            <p>
 Memor ergo est Dei David de terra Jordanis et
Hermoniim a monte modico. Quis est iste mons modicus?
<pb n="0818B"/>
Consideremus ne forte divinitas Christi mons
magnus. Denique <hi>coelum et terram compleo, dicit Dominus <note>(Jerem. XXIII, 24)</note>
            </hi>.
Si ergo divinitas Christi
mons magnus est, utique incarnatio ejus mons exiguus
est. Utrumque ergo Christus, et mons magnus
et minor: magnus vere; quia magnus Dominus et
magna virtus ejus: minor; quia scriptum est: <hi>Minorasti
eum paulo minus ab Angelis <note>(Psal. VIII, 6)</note>
            </hi>.
Unde et Esaias dicit: <hi>Vidimus eum, et non habebat
speciem, neque decorem <note>(Esai. LIII, 2)</note>
            </hi>. Idem tamen et
ex magno minor factus, et ex minore magnus. Ex
magno minor; quia cum in forma Dei esset, semetipsum
exinanivit, et formam servi accepit: ex minore
magnus; quia dicit Daniel: <hi>Et lapis qui elisit
imaginem, factus est mons magnus, et implevit omnem
<pb n="0818C"/>
terram <note>(Dan. II, 36)</note>
            </hi>. Lapis hic si requiris quis sit,
agnosce. <hi>Lapidem quem reprobaverunt aedificantes,
hic factus est in caput anguli <note>(Psal. CXVII, 22)</note>
            </hi>. Idem
tamen cum et exiguus videretur, magnus erat. Cui
rei astipulatur Esaias dicens: <hi>Puer natus est nobis,
et filius datus est nobis, cujus initium super humeros
ejus, et vocabitur magni consilii Angelus <note>(Esai. IX, 6)</note>
            </hi>.
Omnia propter te Christus. Lapis propter te, ut tu
aedificeris: mons propter te, ut tu ascendas. Ascende
ergo super montem, qui coelestia petis. Ideo inclinavit
coelum, ut tu esses vicinior; ideo surrexit in verticem
montis, ut te elevaret.</p>
          </div3>
<div3>
            <head>18.</head>
            <p>
 Non immerito ergo abyssus abyssum invocabat;
ut iste mons fieret exiguus, de quo Propheta
ait: <hi>Abyssus abyssum invocat in voce cataractarum
<pb n="0818D"/>
tuarum <note>(Psal. XLI, 8)</note>
            </hi>. Non praevalebat vetus Testamentum
ad istius mundi redemptionem: invocabat,
et quasi ad auxilium arcessebat novum Testamentum.
Clamabat Lex annuntians Evangelium. Erat
enim semiplena: et ideo erat necessarius, ut veniret
qui Legem impleret. Finis enim Legis Christus ad
justitiam omni credenti, qui venit Legem implere,
non solvere. Quomodo abyssus Lex, audi dicentem: <hi>Judicia tua sicut abyssus multa 
 <note>(Psal. XXXV, 7)</note>
            </hi>. Simul
hinc intellige utrumque unius esse sapientiae
Testamentum, quod quasi suum venit implere Cataractas
<pb n="0819A"/>
autem intelligimus profunda verborum, et vim
coelestis eloquii: quae fluxere nobis sicut imber e
coelo. Ergo remedium taediorum omnium Christus,
et Scriptura divina; atque in tentationibus unum perfugium.
</p>
          </div3>
        </div2>

<div2>
          <head>CAPUT V.</head>
<p> <hi>Propheta miseriis obsessus divinam implorat misericordiam,
quae in adversis praecipue manifestatur. Deum
hominis susceptorem esse, tum ob creationem qua in
nos idem jus habet atque in lutea vasa figulus, tum ob
defensionem qua concessam homini vitam conservat.</hi> </p>
<div3>
            <head>19.</head>
            <p>
 Denique ubi advertit David quod elevationes
fluctuum saecularium super se venirent, quas necesse
est plurimas subeamus in istius salo vitae, memor
Domini miserationum quas innumeris promisit oraculis,
<pb n="0819B"/>
ad preces conversus <emph>645</emph> interpellat Deum,
sciens quod misericordia ejus in luce mandatur, id est,
in Lege; quia <hi>lux praecepta tua <note>(Esai. XXVI, 9)</note>
            </hi>: in tentationibus
autem quasi in noctis tenebris, manifestatur.
Unde tamquam viator qui repatriare desideret,
et pervenire quo tendat, confragoso tamen vitae hujus
itinere fatigatus, ducem arcessit, et allevamentum
obsecrat.</p>
          </div3>
<div3>
            <head>20.</head>
            <p>
 <hi>Apud me,</hi> inquit, <hi>oratio Deo vitae meae; dicam
Deo: Susceptor meus es <note>(Psal. XLI, 10)</note>
            </hi>. Bene nota
jam sibi quaerit auxilia, et promissi auctorem convenit,
atque usitati muneris praebitorem; ut in subveniendo,
si meritum hominis offendit, divinum non
offendat exemplum. Dicit aliquis: Quando suscipit
eum Deus? Ut hoc astruamus, veni mecum ad Scripturae
<pb n="0819C"/>
sacrae exordium <note>(Gen. II, 7)</note>, et vide quomodo
Dominus manibus suis de luto hominem figuraverit.
Unde et hic ipse in posterioribus dicit: <hi>Manus tuae
fecerunt me et plasmaverunt me <note>(Psal. CXVIII, 73)</note>
            </hi>.
Quasi figulus quidam Deus fabricam carnis est operatus
humanae. Et ad Hieremiam dicitur: <hi>Descende
in domum figuli, et audies illic verba mea <note>(Jerem.
XVIII, 2)</note>
            </hi>. Figulo utique saepe contingit, ut dum vas
fingitur, cadat de manibus ejus, et iterum colligat
lutum, ut vas reformet. Denique et Hieremias dicit: <hi>Descendi, et vidi quo modo cecidit vas, quod ipse faciebat
in manibus suis 
 <note>(ibid. 3, 4)</note>
            </hi>. Et iterum inquit: <hi>Fecit
vas aliud quo modo placuit ei <note>(Ibid.)</note>
            </hi>. Recte ergo
susceptor dicitur; quia manibus suis nos ipse suscepit,
ipse formavit. Humani figuli vasa sunt illa, alia
<pb n="0819D"/>
in honorem, alia in contumeliam. Omnes sumus vasa
fictilia: et si rex sit aliquis, vas fictile est; et si apostolus,
vas fictile est. Unde et Paulus: <hi>Habemus,</hi> inquit, <hi>thesaurum istum in vasis fictilibus 
 <note>(II Cor. IV, 7)</note>
            </hi>.
Et propheta de rege dicit: <hi>Depretiatus est Jechonias
sicut vas, cujus opera non est necessaria <note>(Jerem. XXII,
28)</note>
            </hi>. Et addidit: <hi>Terra, audi verbum Domini, scribe virum
istum abdicatum <note>(Jerem. XXII, 28)</note>
            </hi>. Quasi patrio
jure Deus noster filios solet abdicare degeneres;
ideo et in terra eos scribit, quia filii terrae sunt.
Unde cum Judaei accusarent adulteram, Dominus Jesus
digito scribebat in terra. Justi autem non in terra
<pb n="0820A"/>
scribuntur, quibus dicitur: <hi>Gaudete quod nomina vestra
scripta sunt in coelo <note>(Luc. X, 20)</note>
            </hi>.</p>
          </div3>
<div3>
            <head>21.</head>
            <p>
 Suscepit ergo nos Dominus, quando nos finxit:
suscipit et quando nos jubet nasci. Unde ait justus: <hi>Suscepit me ex utero matris meae 
 <note>(Ps. CXXXVIII, 13)</note>
            </hi>. Cujus
matris? <hi>Priusquam te formarem invutero, novi te <note>(Jer.
I, 5)</note>
            </hi> Quos format et suscipit, exeuntes quoque suscipit. <hi>Et priusquam exires de vulva matris, sanctificavi
te.</hi> 
 Susceptor est qui susceperit manibus, ut generis
operator humani susceptor dicitur; et qui visitatione
susceperit, ut protegat. Unde ait Propheta: <hi>Qui habitat
in adjutorio Altissimi, dicet Domino: Susceptor
meus es tu, et refugium meum <note>(Psalm. XC, 1 et 2)</note>
            </hi>.
Prima susceptio est operationis, secunda defensionis.
Denique audi Moysen dicentem: <hi>Extendens alas
<pb n="0820B"/>
suas assumpsit eos, et suscepit eos super scapulas suas <note>(Deut. XXXII, 11)</note>
            </hi>:
sicut aquila suscipit, quae fetus
suos examinare consuevit; ut teneat atque enutriat,
quibus veri indolem partus, et incorruptae gratiam
naturae astipulari adverterit; aut repellat, in quibus
degeneris originis infirmitatem in tenera adhuc aetate
deprehenderit.
<emph>646</emph> </p>
          </div3>
        </div2>

<div2>
          <head>CAPUT VI.</head>
<p> <hi>Queritur David sui oblitum Deum videri, quo et peccatorum
suorum merita, et propriam infirmitatem quae
sine divino praesidio subsistere non potest, confitetur.
Ibidem luget quod fuerit a Deo repulsus, qui susceptus
ante fuerat. Quam beatum sit ex utero in Deum
projici; et qua ratione illud Christo accommodetur?</hi> </p>
<div3>
            <head>22.</head>
            <p>
 <hi>Quare me oblitus es, et quare me repulisti (Ps.
<pb n="0820C"/>
XLI, 10)</hi>? Deus non obliviscitur. Impossibile est
enim ut obliviscatur, cui omnia quae sunt facta et futura,
praesentia sunt: sed nostra peccata meritum
oblivionis ei infundunt; ut oblitteret eos, quos indignos
sua visitatione cognoverit. Eos enim cognoscit
Dominus, qui sunt ejus. Tamen ubi aliqui iniquitatem
operantur, his dicit: <hi>Non novi vos <note>(Matth. VII,
23)</note>
            </hi>. Quis ergo est qui possit Deo dicere: <hi>Quare me
oblitus es?</hi> Sed tamen commune hoc sanctis nobisque
infirmis est. Sanctus dicit quasi meriti sui conscius;
et tamen quo sanctior, hoc humilior. Quod si vix
sanctus dicit, quid ego dicam peccator, nisi ad illud
referam: Quare operis tui oblitus es; quare visitationis
tuae oblitus es? Postremo quare infirmitatis
meae oblitus es? Quid est enim homo, nisi quia visitas
<pb n="0820D"/>
eum? Non ergo obliviscaris infirmum. Memento,
Domine, quia infirmum me fecisti: memento quia
 pulverem me finxisti. Quomodo stare potero, nisi
solidaturus hoc lutum semper intendas, ut de vultu
tuo soliditas mea prodeat? Cum averteris faciem,
turbabuntur omnia: si intendis, vae mihi; non habes
quod in me aspicias, nisi contagia delictorum; nec
deseri utile, nec videri est; quia dum videmur, offendimus.
Possumus tamen aestimare, quia non repellit
quos videt; quia emundat quos aspicit. Ignis
ante eum ardet, qui crimen exurat.</p>
          </div3>
<div3>
            <head>23.</head>
            <p>
 Bonum est ergo nobis, ut non repellamur. Ideo
<pb n="0821A"/>
queritur David, quia repulsum se credidit, qui fuerat
ante susceptus. Denique in posterioribus dicit: <hi>In te
confirmatus sum ex utero <note>(Psalm. LXX, 6)</note>
            </hi>. Sed et
supra scriptum habemus: <hi>In te projectus sum ex utero:
de ventre matris meae Deus meus es tu <note>(Psal. XXI, 11)</note>
            </hi>.
Bonum est et projici, sed in Deum. Denique ex persona
Christi, hoc in XXI psalmo dicitur, qui vere in
Patrem de utero projectus est Virginis; non enim
terrena eum excepere morientem. Unde in cruce positus,
cum emitteret spiritum, ad Patrem ait: <hi>In manus
tuas commendo spiritum meum <note>(Luc., XXIII, 46)</note>
            </hi>.</p>
          </div3>
<div3>
            <head>24.</head>
            <p>
 Non ergo aliqui addant: <hi>Domine,</hi> ut psaltae
faciunt, quod neque in Latino codice inveni meo,
neque in Graeco, neque in Evangelio, quod est evidentius.
Denique supra dixerat: <hi>Pater, dimitte illis
<pb n="0821B"/>
hoc peccatum <note>(Ibid., 34)</note>
            </hi>; et ideo tamquam Patri, in
manus ejus commendare se spiritum suum, in cujus
sinu semper est Filius. Quamquam, etsi addant quod
dixerit, <hi>Domine,</hi> considerent quod quasi homo in
morte positus hoc loquatur.</p>
          </div3>
<div3>
            <head>25.</head>
            <p>
 Ergo projectus est de utero in Patrem, de ventre
matris suae, hoc est, definivit quod ille uterus
qui projecit eum, venter est matris. Pater autem dixit: <hi>Ex utero ante luciferum genui te 
 <note>(Psalm. CIX, 3)</note>
            </hi>.
Non projecit utique Filium Pater, a quo numquam
egressus est Filius, sicut ipse ait: <hi>Traditus sum, et
non egrediebar <note>(Psal. LXXXVII, 9)</note>
            </hi>. Non projecit eum,
cui ejusdem substantiae <emph>647</emph> unitate connectitur.
Potest ergo et sic legi: <hi>In te projectus sum ex utero
de ventre matris meae <note>(Psal. XXI, 12)</note>
            </hi>, ut sequatur:
<pb n="0821C"/> <hi>Deus meus es tu, ne discedas a me.</hi> 
 Potest et sic: <hi>De ventre matris meae Deus meus es tu;</hi> 
 quoniam
in utero positus a te nunquam recessi; tecum eram
qui tanquam Jonas in utero ceti positus, te pro populo
deprecabar. Et vere de matris suae ventre cum
Deo erat, secundum quod scriptum est: <hi>Quoniam priusquam
sciret puer bonum aut malum, elegit quod bonum
est <note>(Esai. VII, 16)</note>
            </hi>. Et: <hi>Antequam patrem vocaret aut
matrem, virtutem Damasci et spolia Samariae depraedatus
est <note>(Esai. VIII, 4)</note>
            </hi>; ut gentibus evocatis
regnum Patri piae cultu devotionis acquireret. Videamus
caetera.
</p>
          </div3>
        </div2>

<div2>
          <head>CAPUT VII.</head>
<p> <hi>Dum exoptatus Christi adventus differtur, saevisse diabolum,
ut in Christum credituros obtereret, et in ipsis
signa defigeret sua: ubi de signis quae sequi et quae
<pb n="0821D"/>
fugere nos oporteat, disseritur. Diabolum signa sua
in eis ponere, qui fidei semen in via excipiunt; sanctos
e contrario diaboli fidem collocare in pervio: tandem
ne diabolus tabernaculum Dei polluat, providendum,
ad quod maxime opus est perseverantia.</hi> </p>
<div3>
            <head>26.</head>
            <p>
 <hi>Quare,</hi> inquit, <hi>me repulisti: et quare tristis incedo, dum affligit me inimicus: confringit ossa mea:
exprobraverunt mihi qui tribulant me, dum dicitur mihi
quotidie: Ubi est Deus tuus? quare tristis es, anima
mea <note>(Psal. XLI, 10)</note>
            </hi>? Et reliqua. Prima interpellatio
<pb n="0822A"/>
querelam habuit, quod comperendinarentur bona,
quorum jam fructus desiderabatur. Secunda interpellatio,
quod exspectatus prudentibus Christi differebatur
adventus, quem Lex annuntiaverat, quem prophetae
pollicebantur, et eo impatientius aestuabant
corda justorum, quoniam ad redemptionem cognoverant
esse venturum universorum. Quorum universorum?
Quibus Evangelico tramite viam virtutis
aperiret, bonorumque operum semitas demonstraret,
sicut ipse dixit in Proverbiis: <hi>Dominus creavit me
principium viarum suarum <note>(Prov. VIII, 22)</note>
            </hi>. Ideo
ergo dicebatur ei: <hi>Ubi est Deus tuus;</hi> quia adhuc
non venerat Christus, sed sperabatur? Saeviebat ergo
diabolus, ut obtereret quos sciebat in adventum Domini
credituros, et diversis afflictabat exitiis. Interpellat
<pb n="0822B"/>
ergo David, ut morantem excitet questu prophetico,
festinare urgeat, admoneat subvenire. Habemus
similitudinem hujus interpellationis etiam in
posterioribus, ubi dicit idem propheta: <hi>Utquid repulisti
nos, Deus, in finem <note>(Psal. LXXIII, 1)</note>
            </hi>? Et ibi
aperte quod congregationis suae oblitus sit, et virgam
haereditatis suae abjecerit, flebiliter deploravit; et
quod in plebem Dei insurrexerint ejus inimici, de
quibus ait: <hi>Et gloriati sunt qui oderunt te, in medio
festi tui <note>(Ibid. 4)</note>
            </hi>. Forte hic versiculus videretur
Assyrios declarare, qui triumphaverunt populum
Judaeorum, nisi sequeretur: <hi>Posuerunt signa sua signa,
et non cognovi <note>(Ibid. 5)</note>
            </hi>. Signa semper in bello
sunt, quae praeliaturos praeire consueverunt, et agmen
ducere militare. Unusquisque numerus aut legio
<pb n="0822C"/>
signa sua sequitur. Et si dispersi fuerint bellorum
tumultu, eo ubi signa sua prospexerint esse, quamlibet
longe positi revertuntur. <emph>648</emph> Unusquisque
ductor haec signa constituit, et sequenda praescribit.
Sed sunt etiam alia signa, quae victor hostis imponit,
et tamquam captivis observanda decernit; sed qui fidelis
est miles, propria signa sequitur, non agnoscit
aliena.</p>
          </div3>
<div3>
            <head>27.</head>
            <p>
 Quae sint aliena signa intensius et impensius
consideremus. Signum suum posuit Christus in frontibus
singulorum; ibi quoque Antichristus sua signa
ponet, ut proprios recognoscat. Sed qui in occulto
Judaeus est, ille verus confessor dicit: <hi>Posuerunt
signa sua signa, et non cognovi.</hi> Posuerunt diabolus
et ministri ejus, sed ego nescivi illa; quia non consensi
<pb n="0822D"/>
artibus ejus, non acquievi imperiis ejus. Posuit
Assyrius Nabuchodonosor signa pueris Hebraeorum,
et mutavit illis nomina; et praecepit ut adorarent
imaginem ejus, et recederent a solemnibus patrum
suorum, ritusque Chaldaeos, posthabita Dei Lege,
sequerentur. Constituit hoc rex, sed statuit Daniel
in corde suo, ut regalis mensae contagia declinaret <note>(Dan. III, 18)</note>.
Recte ergo ei convenit dicere, Signa
non cognovi aliena. Jussum erat ut Hebraei pueri
adorarent imaginem regis; responderunt ei, Non
adoramus imaginem tuam. Apte ergo dixit unusquisque
<pb n="0823A"/>
eorum: <hi>Posuerunt signa sua signa, et non
cognovi <note>(Dan. III, 18)</note>
            </hi>; id est, non sum expertus,
non ullo consensu recepi, non aliqua societate
in me transtuli. Unde et de Dei Filio legimus
quod peccatum non cognovit <note>(II Cor. V, 21)</note>.
Et alibi habes: <hi>Quoniam qui custodit mandatum
non cognoscit verbum nequam <note>(Eccles. VIII, 3)</note>
            </hi>:
cum liquido clareat, quia non cognitio improbitatis,
sed societas criminosa sit, ipse etiam David
in posterioribus dicit: <hi>Declinantes autem malignos
a me non agnoscebam <note>(Psal. C, 4)</note>
            </hi>. Ubi autem voluerint
haec signa adversarii ponere, declarat: <hi>Sicut
in via,</hi> inquit, <hi>super summum: quasi in silva lignorum
securibus conciderunt januas ejus in idipsum,
bipenni et ascia dejecerunt illud <note>(Psal. LXXIII, 6)</note>
            </hi>.
<pb n="0823B"/>
Quid hoc sibi vult, nisi hoc ostendat quia fides
nostra non quasi in via esse debeat; ne veniant
volucres coeli, et auferant eam, sicut verbum illud
quod legis in Evangelio, non debere circa vias et
semitas seminari <note>(Luc. VIII, 5)</note>.</p>
          </div3>
<div3>
            <head>28.</head>
            <p>
 Ergo sancti volentes fidem hujusce eradicare
adversarii, qui non vident signa sua in corde ejus,
tentaverunt quasi in via, id est, in pervio collocare.
Cor autem in summo est; quia oculi sapientis
in capite ejus. Et posuerunt signa quasi in silva
lignorum, quae cito exuruntur igni, aut securibus
conciduntur. Exit enim ignis de silva, et exurit etiam
cedros Libani. Hoc autem faciendum putaverunt;
ut polluerent divini nominis tabernaculum, quod
est in nobis. Sicut enim templum Dei sumus: ita
<pb n="0823C"/>
sumus et tabernaculum Dei, in quo festa Domini
celebrantur. Ergo tu, o homo, summum tuum custodi,
ut conquasses capita inimicorum, verticem
capilli perambulantium <note>(Psal. LXVII, 22)</note>. In superfluis
enim perambulant, non in sanctis; in vertice
capilli, non in vertice devotionis et fidei. <hi>Et si
spiritus potestatem habentis in te ascendat,</hi> ut habes
in Ecclesiaste, <hi>locum tuum non derelinquas <note>(Eccles.
X, 4)</note>
            </hi>. Etenim superiorem te Christus constituit,
quem ad imaginem Dei fecit. Tene ergo superiorem
fidei et pietatis locum, quem a Christo accepisti; <emph>649</emph> 
 ut superior factus, ascendentem de inferioribus,
hac est, de terrenis et saecularibus, spiritum nequam
facile repellas, et signa ejus non suscipias in
pectore tuo: non occupet animae tuae vestibulum, nec
<pb n="0823D"/>
introitus mentis tuae; et quasi in silva lignorum
ignibus suis caduca et fragilia populetur, aut securibus
suis januas tui cordis excidat. Sit igitur in nobis
non silva, sed vinea; sit porta nostri oris et cordis
clausa diligentius, ne hostis introeat. Cito defidit januam,
si patentem eam invenerit. At vero Christus
pulsat, non dejicit, qui confortavit, o Hierusalem,
seras portarum tuarum. Christus manu pulsat, ut
aperias, adversarius securibus concidit; et ideo scriptum
est <note>(III Reg. VI, 7)</note>, ne securis et malleus in
<pb n="0824A"/>
domum Dei intret. Foris debet esse superbia et fallacia,
non intus. Foris enim pugnae, pax intus quae
supra omnem intellectum est. Non scindatur ferro
anima tua: sed ut anima Joseph, ita anima tua ferrum
pertranseat; ne principale tuum, velut quoddam
tabernaculum Verbi, in ipso fidei principio et
doctrinae spiritualis diruatur ingressu. Fundatus enim
usu atque exercitatione immobilis perseverat, nec
locum dat ei qui in summum, quasi transfigurans
se in angelum lucis, conatur ascendere; qui si in
nobis sua signa non viderit, auctoritatem resistendi
habere non poterit. Ergo ne affligat nos inimicus,
ne ossa nostra confringat, non deficiamus perseverare
in Christo ut dicat de nobis: <hi>Triduum habent
quod perseverant mecum, et dimittere eos jejunos nolo,
<pb n="0824B"/>
ne deficiant in via <note>(Matth. XV, 32)</note>
            </hi>. Beatus cui ipse
dederit cordis firmamentum, ut deficere non possit
in istius vitae tramite constitutus. Non enim deficit
qui sperat in Domino, atque ei intimo confitetur
affectu; quandoquidem etiam eques ille cujus
equi calcaneum serpens momordit, etsi retro cecidit,
deceptus tamen non est, quia salutem exspectavit
a Domino.
</p>
          </div3>
        </div2>

<div2>
          <head>CAPUT VIII.</head>
<p> <hi>David ab iniquorum causa suam discerni postulat, non
autem Christus, quippe cui a Patre datum sit omne
judicium. Merito Prophetam ob intestinos atque externos
hostes turbatum institisse, ut mature sibi
divini auxilii lux affulgeret; eum tamen futurae redemptionis
cognitione a Deo fuisse recreatum.</hi> </p>
<div3>
            <head>29. </head>
<p>
              <pb n="0824C"/>Tertia quoque Prophetae interpellatio quod
in medio hominum nequitias exercentium constitutus,
causam suam ab eorum contagio cupiat separari.
Quod multi ad Dominum Jesum referendum putant,
eo quod ipsius solius est non timere judicium,
qui vincit cum judicatur. Habet enim a viro iniquo
judicium, in quod volens Christus ingreditur, ut habes
scriptum: <hi>Populus meus, quid feci tibi, aut in
quo contristavi te <note>(Mich. VI, 3)</note>
              </hi>? Caeterum cum omne
judicium illi dederit pater, non quasi infirmo utique,
sed quasi filio, quod potest ipse subire judicium?
Si judicium Patris arbitrantur Filio esse subeundum,
Pater utique non judicat quemquam, sed omne judicium
dedit filio; ut omnes honorificent filium, sicut
honorificant patrem. Pater honorat filium, et tu
<pb n="0824D"/>
dijudicas? Hoc eo posuimus, ne quis nos arbitraretur <emph>650</emph> 
 quasi metu quaestionis in locum Domini
subrogare personam Phophetae, cum sanctus David
praevidens spiritu insurrecturos Judaeos adversus Domini
passionem, judicium suae fidei non pertimescat:
discerni quoque causam suam a persecutorum
gente deposcat; ne malis generis sui et posteritatis
haeredibus prosapia totius Judaici generis implicetur.</p>
          </div3>
<div3>
            <head>30.</head>
            <p>
 Non immerito ergo turbatur, qui videt sibi
adversus carnem et sanguinem esse luctamen, atque
<pb n="0825A"/>
in seipso sibi grave esse naufragium, in suo corpore
tempestatem, quam sustinere non valeat, nisi
coeleste auxilium suffragetur. Nemo enim gravior
homini hostis, quam domestici ejus: quid autem
tam domesticum quam sibi homo, et suae carnis infirmitas?
Et ideo festinat Propheta, et toto precatur
affectu, ut Christus adveniat fortitudo universorum,
qui suscipiat omnes infirmitates, et faciat utraque
unum, compugnantesque sibi mentis et carnis inimicitias,
sublato solvat pariete, qui internum, quominus
in concordiam conveniret, dividebat affectum.
Ergo quia in se ipso sibi erat pugna, erat a
proximis qui legis et aequitatis immemores laqueos
fraudis et insidias praeparabant, speratumque differebatur
remedium; repulsum se arbitrabatur, quasi
<pb n="0825B"/>
recusaret venire qui promiserat remedio se futurum.
Et tanquam ab spe lucescentis diei in tenebrarum
profunda revocatus, orabat ut squallorem hujus
saeculi repulsura lux irradiaret, aeterna adesset veritas,
quae fallacem imaginem mundi hujus aboleret.</p>
          </div3>
<div3>
            <head>31.</head>
            <p>
 Adfuit Deus votis, qui solet et improvisus assistere,
et non rogantibus se manifestare, sicut ipse
ait: <hi>Palam factus sum non quaerentibus me <note>(Esai.
LXV. 1)</note>
            </hi>. Et piis astipulatus oratis, votorum seriem
celeri praevenit effectu, subitoque in Ecclesiam et
in tabernacula sua sanctum Prophetam deduxit in
spiritu, atque ante oculos ejus sacrum altare constituit,
in quo futura totius mundi esset redemptio, et
universorum toto orbe remissio peccatorum.
</p>
          </div3>
        </div2>

<div2>
          <head>CAPUT IX.</head>
<p>
            <pb n="0825C"/> <hi>Prophetae verbis significari Deum, qui ab hominibus
propter eorum peccata fuerat aversus, eis postea per
passionem Christi reconciliatum: ubi Deum hominum
sacrificia aversatum, reconciliari tamen posse etiam
Esaiae testimonio confirmatur. Item ut in domum
Dei ingrediamur, nos qui insularum instar, criminum
fluctibus tunsi, naufragia patiebamur, multiplici ratione
fuisse a Christo renovatos.</hi> </p>
<div3>
            <head>32.</head>
            <p>
 Videns ergo in spiritu illam dulcedinem sacramentorum
coelestium, illam mensam quae repellit
atterentium insidias, sicut ipse in superioribus dixit: <hi>Parasti in conspectu meo mensam, adversus eos qui
conterunt me 
 <note>(Psal. XXII, 5)</note>
            </hi>, ait: <hi>Et introibo ad altare
Dei mei, ad Deum qui laetificat juventutem meam.</hi> 
<pb n="0825D"/> <note>(Psal. XLII, 4)</note>.
Pulchre dixit. quasi Adam, <hi>Et introibo.</hi> 
Ejecti enim eramus de paradiso Domini, ex
quo Adam peccati sui conscius vultum Domini declinavit.
Decore quoque addidit: <hi>Et introibo ad altare
Dei,</hi> quasi in conspectu Dei rediret. Aversus
enim erat a muneribus nostris, quando Cain parricidae <emph>651</emph> 
 illius munera non probavit. Latebat Cain
alienus a Domini conspectu, furens effera vis animi,
quod in fratris sui Dominus respexerat munera, in
sua autem non respexerat, sub offensione proprios
reliquit haeredes. Occiderat Abel non sibi, cujus et
sanguis clamabat ad Dominum; sed occiderat omnibus
<pb n="0826A"/>
nobis. Nullius prope jam sacrificium probabatur;
quia non erat qui faceret bonitatem, non erat usque
ad unum, quando nec Deo fides, nec fratris germanitati
pietas reservata est. Venit Dominus Jesus
ut resuscitaret Adam. Resuscitatus est et Abel,
cujus munera placuerunt Deo. Obtulit semetipsum
Dominus Jesus, id est, primitias corporis sui, in sanguinis
aspersione melius loquente, quam sanguis
Abel locutus est in terra. Respexit Deus in ejus munera,
ex quo ipse reconciliationis divinae gratiam
bonis reliquit haeredibus. Recte igitur sanctus David,
quasi ex persona reconciliati hominis ait: <hi>Et
introibo ad altare Dei mei, ad Deum qui laetificat juventutem
meam.</hi> </p>
          </div3>
<div3>
            <head>33.</head>
            <p>
 Astruamus hunc locum, si possumus, etiam
<pb n="0826B"/>
alterius prophetae exemplo, quemadmodum et hominis
aversatus sit Dominus prius sacrificia, et postea
sit eidem reconciliatus. Habemus in Esaiae libro
scriptum, dicente Domino: <hi>Quo mihi multitudinem
sacrificiorum vestrorum? dicit Dominus. Plenus sum: <note>(Esai. I, 11)</note>
            </hi>,
id est abundo meis, vestra non quaero:
holocaustomata arietum, et adipem agnorum et sanguinem
taurorum et hircorum nolo, nec sic veniatis
in conspectum meum. Et utique fetu pecorum obtulerat
Abel sacrificium in quo placuerat Deo: sed
typum non requirebat, qui exspectabat sacrificii veritatem.
Exspectabatur enim passio Domini salutaris. <hi>Quis enim, ista requisivit de manibus vestris? Calcare
regiam meam non apponetis 
 <note>(Ibid. 12)</note>
            </hi>. Et infra, <hi>Cum
extenderitis manus ad me, avertam faciem meam a vobis . . . .
<pb n="0826C"/>
Sed lavamini, mundi estote, auferte malitiam
ab animis vestris. Judicate pupillo, et justificate viduam,
et venite, disputemus, dicit Dominus <note>(Ibid. 15
et 16)</note>
            </hi>. Claret igitur quod et ante aversus sit Dominus
a sacrificiis hominis, et postea reconciliatus, ut
respicere in nostra sacrificia dignaretur.</p>
          </div3>
<div3>
            <head>34.</head>
            <p>
 Ideo ergo securus intrat, qui ad Domini ingreditur
misericordiam. Denique bono servo dicitur: <hi>Intra in gaudium Domini tui 
 <note>(Matth. XXV, 21)</note>
            </hi>. De
servo autem nequam dicitur: <hi>Tollite illum in tenebras
exteriores <note>(Ibid. 30)</note>
            </hi>. Ideo et Adam dejectus de
patria coelesti et illa sede paradisi, in insulam peccati
est relegatus. Recte ergo dicit Scriptura: <hi>Renovamini,
insulae <note>(Esai. XLI. 1)</note>
            </hi>. Quia peccatorum fluctibus,
sicut insulae in istius mundi freto circumvenimur.
<pb n="0826D"/>
Istae ergo insulae per adventum Domini peccatorum
remissione renovatae sunt, id est, homines
in lavacro, medii inter aquas quasi insulae constituti,
tundebantur undarum molibus sicut insulae, sonoris
peccatorum relidentibus fluctibus sicut insulae,
in quibus ante, velut fraudum scopulis. erant simplicibus
crebra naufragia; quia dolus erat in corde, in ore
blanditiae. At vero postea quam Dominus <emph>652</emph> Jesus
in quo dolus non est, adveniens in hunc mundum,
coelestis expositione doctrinae humanarum profunda
mentium serenavit, et tranquillitatem refudit affectibus
singulorum, auferens sepem discordiae, quasi
<pb n="0827A"/>
quaedam portuum coepere appropinquantibus esse
suffragia; ut unusquisque navigium suae quietis in
proximi aut fratris constituat affectu, et in secessu
quodam piae mentis haereat littorali.</p>
          </div3>
<div3>
            <head>35.</head>
            <p>
 Non immerito ergo tanquam renovatus clamat
David: <hi>Et introibo ad altare Dei mei, ad Deum
qui laetificat juventutem meam;</hi> ut qui supra se inveterasse
inter inimicos suos dixerat, ut in sexto legimus
psalmo, hic ait juventutem sibi ex inveterata
prolapsionis humanae senectute renovatam <note>(Psal.
VI, 8)</note>. Renovamur enim per lavacri regenerationem;
renovamur per Spiritus sancti effusionem; renovabimur
etiam per resurrectionem, sicut in posterioribus
dicit: <hi>Renovabitur sicut aquilae juventus
tua <note>(Psal. CII, 5)</note>
            </hi>. Quomodo renovemur, audi: <hi>Asperges
me hyssopo, et mundabor: lavabis me, et super
nivem dealbabor <note>(Psal. L, 9)</note>
            </hi>. Et in Esaia ait: <hi>Si fuerint
peccata vestra ut phoenicium, ut nivem dealbabo <note>(Esai. I, 18)</note>
            </hi>.
Recte renovatur, qui de tenebris peccalorum
<pb n="0827B"/>
in lucem virtutum mutatur et gratiam:
ut qui tetra prius colluvione sordebat, supra nivem
albenti nimis fulgore resplendeat.
</p>
          </div3>
        </div2>

<div2>
          <head>CAPUT X.</head>
<p> <hi>Ob superiora beneficia pollicetur David Deo se confessurum
in cithara: qua occasione quae cum cithara
corpori nostro sit affinitas, et qualis illud sonus deceat,
explicatur.</hi> 
<pb n="0828A"/>
          </p>
<div3>
            <head>36.</head>
            <p>
 <hi>Confitebor tibi in cithara, Deus meus <note>(Ps. XLII,
4)</note>
            </hi>. Habet citharam suam anima nostra. Neque enim
diceret Paulus: <hi>Orabo spiritu, orabo et mente: psallam
spiritu, psallam et mente <note>(I Cor. XIV, 15)</note>
            </hi>, nisi
haberet citharam, quae plectro sancti Spiritus resultaret.
Cithara est caro nostra, quando peccato moritur,
ut Deo vivat: cithara est, quando septiformem
accipit Spiritum in baptismatis sacramento.
Testudo enim dum vivit, luto mergitur: ubi mortua
fuerit, tegmen ejus aptatur in usum canendi, et
piae gratiam disciplinae; ut septem vocum discrimina
numeris modulantibus obloquatur. Similiter
caro nostra, si vivat illecebris corporalibus, in quodam
coeno vivit et voragine voluptatum. Si luxuriae
moriatur atque incontinentiae, tunc veram vitam resumit,
tunc edere incipit bonorum operum dulce
modulamen. Dulcis sonus est castimoniae: dulcis sonus
<pb n="0828B"/>
timentium Deum: denique, <hi>in omnem terram
exivit sonus eorum <note>(Psal. XVIII, 5)</note>
            </hi>; dulcis sonus
est fidei quae annuntiatur, ut scriptum est <note>(Rom. I,
8)</note>, in universo mundo. Hic sonus a nobis exeat ad
Deum, sicut exivit etiam a Thessalonicensibus <note>(I Thes.
I, 8)</note>; ut etiam non canentes canamus, et bonorum
concentu operum Dominum praedicemus, cui est honor,
gloria, perpetuitas a saeculis, et nunc et semper
et in omnia saecula saeculorum. Amen.
</p>
          </div3>
        </div2>
      </div1>

<div1>
        <head>LIBER TERTIUS. DE INTERPELLATIONE JOB.</head>

<pb n="0827"/>
<emph>653</emph> 

<div2>
          <head>CAPUT PRIMUM.</head>
<p divs_removed="true"> <hi>Moveri plerosque etiam prudentes, cum prosperis hic
affluere injustos, justos autem affligi viderint, quae
librorum sequentium materia est: ob eamdem rem
amicos Job ignaros divini consilii, eum propter admissa
crimina poenis affectum contendisse.</hi> 
<pb n="0827C"/>

          </p>
          <div3 moved_from_p="true">
              <head>1.</head>
            <p>
 Superior nobis disputatio fuit de interpellatione
sanctorum, quod fragilis et imbecilla conditio sit humana,
quae nusquam sui habeat firmitatem, nisi in
protectione coelesti: hodie nobis ea sumenda est, qua
vulgus hominum, plerique etiam prudentium valde
moventur; cum vident injustos affluere rebus secundis,
justos autem frequenter afflictari in hoc saeculo.
Et vere lubricus hic locus, in quo etiam sancti vix
potuerunt verae opinionis tenere vestigium. Denique
<pb n="0827D"/>
turbatus est et ipse David, qui in superioribus dixerat: <hi>Occulta sapientiae tuae manifestasti mihi 
 <note>(Psal. L,
8)</note>
              </hi>. Verumtamen confirmavit se ipse postea, et perfectae
rationis viam investigavit. Job quoque sanctus
cum tribus illis veteribus amicis qui ad consolandum
venerant, de ea opinione in sermone luctatus est <note>(Job IV et seq.)</note>.
Utriusque igitur disputationes in
medium proferamus. Digni sunt enim qui nobis magisterium
<pb n="0828C"/>
vivendi afferant; quando quidem in adversis
positi, plus Deo placere meruerunt. Audiamus
igitur utrumque suo ordine.</p>
          </div3>
<div3>
            <head>2.</head>
            <p>
 Increpuerant vehementer sanctum Job Eliphaz
Themanorum rex, et Baldad Sauchaeorum tyranus,
et Sophar Minaeorum rex, eo quod propter peccata
sua tantum supplicii sustineret. Infirmo etenim
ingenio non advertebant quod Dominus eum tentandum
dedisset; ut athleta Christi tentationibus eruditus,
majore ad coronam gloria perveniret. Non videntes
itaque tantum sapientiae sacramentum; angusti
cordis timore, ne viderentur injustitiae Deum
arguere qui poenis affici innoxium perpeteretur, in
sanctum Job poenarum merita retorquebant; dicentes
quia omnis vita impii in sollicitudine <hi>(Job XV,
<pb n="0828D"/>
20)</hi>, et divitiae injuste congregatae evomentur <hi>(Job
XX, 15)</hi>; omnia quae patiatur homo gravia in terra,
propter peccata sua eum perpeti: qui etiam si in rebus
prosperis sit, perpetuari ei secunda non posse, et
tamquam somnium cito evanescere, et non inveniatur
locus ejus; laetitiam autem impiorum esse graviorem
ruinam <note>(Ibid. 5)</note>; ideoque etiam sanctum Job
a prosperis in adversa mutatum, delictorum suorum
<pb n="0829A"/>
pretio ex summis in ultima corruisse: labi eum qui
se assereret innocentem; cum portio impii hujusmodi
sit, ut superveniens in eum a Domino indignatio
jungat ei dolores, et interitus domum ejus involvat <note>(Ibid. 28 et 29)</note>.
<emph>654</emph> </p>
          </div3>
        </div2>

<div2>
          <head>CAPUT II.</head>
<p> <hi>Job infirmum sanis amicis et se ipso etiam fortiorem
exstitisse. Quomodo conviciatores suos redarguerit?
ubi praesertim silentium ejus, nec non Davidis quoque,
atque Apostoli nobis proponitur ad imitandum.</hi> </p>
<div3>
            <head>3.</head>
            <p>
 Audiebat haec sanctus Job, et quasi athleta fortis
in stercore sedens, in tantis vibicibus et saevi doloribus
vulneris, totum corpus diris perfusus ulceribus,
mysteria loquebatur, nec acquirendis propriae
remediis aegritudinis, sed sacris vacabat sermonibus.
<pb n="0829B"/>
Fortiores itaque sermones aegri hominis, quam illorum
qui non aegrotabant. Illi enim loquebantur injustitias,
sed non secundum scientiam: praedicabant
divina judicia, poenas reorum, praemia sanctorum;
sed reum a justo discernere nesciebant: denique
quem Dominus Deus justum pronuntiavit, eum condemnabant
injustitiae, arcessebant iniquitatis. Ignorabant
ergo quid unicuique conveniret. At vero sanctus
Job discernebat spiritu quomodo cuique eum
oporteret loqui; fortior ergo quam ii qui sani et incolumes
videbantur. Et quid dico fortiorem inventum
caeteris? Fortior se ipso inventus est. Fortior enim
erat aeger Job, quam sanus fuerat, secundum quod
scriptum est, quia <hi>virtus in infirmitatibus consummatur <note>(II Cor. XII, 9)</note>
            </hi>.
Ergo et Job cum infimaretur,
<pb n="0829C"/>
tunc validior erat. Non enim aegrotabat animo, etsi
doleret corpore: quia non erat in carne anima ejus,
cujus passionibus non adhaerebat; sed in spiritu, cujus
virtute se texerat.</p>
          </div3>
<div3>
            <head>4.</head>
            <p>
 Ideo ergo non carnis gemitus et corporis infirmitates,
sed voces spiritus loquebatur quibus urgeret,
non quibus cederet. Et primo quidem lenius, ut
illis pudorem incuteret; quia urgebant justum injuste
dicentes quod minora peccatis suis supplicia
sustineret, et non erubescebant ipsi peccatores falsis
accusare innocentem. Esto, inquit <note>(Job XIX, 4 et
seq.)</note>, ego erraverim, et apud me devius ille inhabitet
qui mentibus hominum offundit errores; ut loquar
sermones quos non oportet, sicut vos dicitis, et
errent verba mea, nec opportune sermo meus promatur:
<pb n="0829D"/>
cur vos in me insilitis et conviciamini, non
considerantes quia a Domino mihi venit ista tentatio,
qui me vallo quodam perturbationum arbitratus est
sepiendum. Exerceor adversis, circumvallatus undique
laboribus et periculis; et insultatis adhuc, volentes
<pb n="0830A"/>
opprimere quem deberetis juvare. Ecce rideo
in opprobriis, et non loquar, nec respondebo conviciis
vestris. Non enim vos estis qui judicatis: sed qui
judicat me, Dominus est; et ipsius tamen judicii
tempus nondum advenit. Quid opus clamare ante
judicium? <emph>655</emph> Bonum est tacere dum exspectatur
qui judicat. Bonum est convicium convicio non referre,
ne et nos inter detrahentes annumeremur.</p>
          </div3>
<div3>
            <head>5.</head>
            <p>
 Imitemur ergo hunc virum, qui silentio suo redarguebat
conviciantes. Ostendebat enim virtutem
animi sui, quem contumeliae non moverent: et conscientiae
innocentiam manifestabat, qui objecta non
recognosceret, sed quasi a se aliena rideret. At
vero nos quasi aliquid nobis objiciatur, dum purgare
volumus, acerbamus: dum ulcisci cupimus, confitemur;
<pb n="0830B"/>
cum dicat Scriptura ut avertas dedecoris sermonem <note>(Prov. XXVII, 11)</note>,
et auferas vestimentum
tuum <note>(Ibid. 13)</note>; praeterit enim injuriosus. Taceamus
ergo, ut praetereat, ne vestimentum nostrum
provocatus exurat. Scriptum est enim: <hi>Noli incendere
carbones peccatoris, ne forte exuraris in igne
flammae ejus <note>(Eccli. VIII, 13)</note>
            </hi>. Propterea ergo sanctus
tacet; et si servus protervit, et si pauper conviciatur,
tacet justus: et si peccator opprobria jacit, justus
ridet: et si infirmus maledicit, justus benedicit.</p>
          </div3>
<div3>
            <head>6.</head>
            <p>
 Tacebat David cum Semei filius Gera malediceret,
Job ridebat, Paulus benedicebat, sicut ipse
ait: <hi>Maledicimur, et benedicimus <note>(I Cor. IV, 2)</note>
            </hi>. Magisterio
quippe divino processus humanae virtutis
excrevit; quia jam venerat qui ex infirmioribus faceret
<pb n="0830C"/>
fortiores, et audierat dicentem: <hi>Benedicite maledicentes
vobis, et orate pro calumniantibus vos <note>(Luc.
VI, 28)</note>
            </hi>. Quod verbo dixit, exemplo probavit. Denique
et in cruce positus de persecutoribus suis conviciantibus
sibi dicebat: <hi>Pater, dimitte illis, quia nesciunt
quid faciunt <note>(Luc. XXIII, 34)</note>
            </hi>; ut oraret pro calumniantibus,
quibus poterat ipse dimittere. Job
ergo ridebat, quia nondum venerat Christus, cui soli
servabatur magnarum praerogativa virtutum; quia
ipse est virtutum principium, sicut dixit: <hi>Dominus
creavit me principium viarum suarum <note>(Prov. VIII, 22)</note>
            </hi>.
</p>
          </div3>
        </div2>

<div2>
          <head>CAPUT III.</head>
<p> <hi>Job verborum certamine, quo non aliud fere difficilius,
victor renuntiatur. Quam pulchrum sit ridere ac tacere
in objectis criminationibus; et quemadmodum
post responsum lenius, idem fortioribus verbis importunius
calumniantes repulerit.</hi> 
<pb n="0830D"/>
          </p>
<div3>
            <head>7.</head>
            <p>
 Et ridens tacebat. Qua ratione tacendum sit,
docet: <hi>Clamabo, et nondum judicium (Job XIX, 7
<pb n="0831A"/>
et 8)</hi>. Ipse, inquit, voluit me haec perpeti. Tamquam
muralibus tentationibus clausus non possum fugere,
donec placeat Deo destruere, altitudines tentationum
mearum. Nunc enim si clamo, nondum judicium
Adhuc in agone sum, adhuc luctor, adhuc certamen
superest mihi, nondum enim exivit corona. Nemo
autem nisi qui legitime certaverit, coronatur.</p>
          </div3>
<div3>
            <head>8.</head>
            <p>
 Debebatur illi certamen tertium: amiserat omnia
sua, id est, patrimonium cum filiis: patiebatur
vulnera caro ejus: manebat ut tentationes verborum
vinceret. Non mediocre certamen. <emph>656</emph> Sermone
deceptus est Adam, verbo victus Samson. Nihil
enim sic penetrat animam sicut sermo fucatus: nihil
iterum sic mordet, ut durior sermo. Multi cum vicerint
adhibita tormenta, sermonum duritiam non
<pb n="0831B"/>
sustinuerunt. Laborabat Job, sed sustinebat, et verborum
juxta vulnerum onera portabat. Vidit eum agonotheta
suus, de nube et turbine manum laboranti
dedit, et obluctantes gravi lapsu cecidisse pronuntiavit,
victorem asseruit, coronam detulit.</p>
          </div3>
<div3>
            <head>9.</head>
            <p>
 Quid autem pulchrius, quam ridere cum maledicitur
nobis? Gaudere enim debemus si aliena dicantur.
Primum, quia volens inimicus aliquid adversum
nos dicere, quo crimen affigeret, non invenit
quod verum est, sed falsa pro veris composuit.
Deinde, quia dixit ipse Dominus in Evangelio de hujusmodi
criminatione quae innocentibus falso irrogaretur
propter justitiam: <hi>Gaudete et exsultate, quoniam
merces vestra multa est in coelo <note>(Matth. V, 12)</note>
            </hi>.
Tacere ergo debet qui recognoscit objectum; ne vulnus
<pb n="0831C"/>
exasperet, et scindatur cicatrix: tacere et qui
non recognoscit; audit enim alterius, non suum crimen:
quod si referat, suum facit: si taceat, retorquet,
et conviciantem vulnerat. Tacere debet etiam
ille qui de memorata mercede praesumit. Non enim
patitur praejudicium, cui non est judicium. Et si fuerit
praejudicium in saeculo, non erit in judicio Dei.
Denique ut cognoscas quia non praejudicat contumelia
bonae conscientiae, audi sanctum Job dicentem,
locupletiorem utique testem quam si imperio orbis
Romani potitus esset: <hi>Nunc obmutescam et derelinquam:
si nunc mihi praejudicium est, tunc a facie tua
non abscondar <note>(Job XIII, 19 et 20)</note>
            </hi>.</p>
          </div3>
<div3>
            <head>10.</head>
            <p>
 Haec ergo parcius in exordio respondit, ut admoneret
illos judicii Dei, atque ab insolentia et furore
revocatos quasi bonus medicus faceret resipiscere.
<pb n="0831D"/>
Sed posteaquam eos advertit perseverare in
contumeliis, plura fortior repetivit, et tamquam pugno
eos validiore percussit, qui verborum suorum saxis
lapidabant innoxium. <hi>Audite,</hi> inquit, <hi>audite verba mea, 
 non sit mihi a vobis consolationem quaerere: portate
me,</hi> quia fortiora loquar: grave erit pondus verborum
<pb n="0832A"/>
meorum <note>(Job. XXI, 1 et seq.)</note>. Dicam et ego secundum
opinionem vestram; eo quod multi abundant in
hoc saeculo rerum secundarum successibus, et alii
gravantur. In aerumna positi sunt, et videtur hoc
secundum peccatorum merito deferri. Quod et si dicam,
nolite ridere quasi vobis acquievero; et si peccator
sum, non sum homini reus, quia sub peccato
est et ipse qui judicat, et sibi in me potestatem vindicat.
Aut si judicor quasi homo, commune est istud,
increpari non debeo: infirmitas conditionis est, non
specialis improbitas.
<emph>657</emph> </p>
          </div3>
        </div2>

<div2>
          <head>CAPUT IV.</head>
<p> <hi>Amicos mala semper delictorum causa evenire asserentes
retundit Job, interrogando cur impii hac in vita
bonis affluant; quae tamen vera mala esse ostenduntur.
<pb n="0832B"/>
Ibidem quis vere beatus habendus sit: tum quis
bene vel male seminet: tum qualis injustorum posteritas;
quove discrimine hi flagellis immunes, justi
eisdem dicantur obnoxii? Denique impios non aeternitate,
sed falsa ejus imagine potiri demonstratur.</hi> </p>
<div3>
            <head>11.</head>
            <p>
 Sed dicite mihi: Si propter peccatum meum
hoc patior, sicut objicitis, quare impii vivunt? Nec
solum vivunt, sed etiam repleti sunt divitiis, et
fructus multiplicant: sed etiam filiis potiuntur, abundant
domus eorum? Haec evidenter specie bona: sed
altiori mysterio invenies, quoniam quae putantur
bona, non sunt bona; et quae putantur mala, potiora
illis aestimantur.</p>
          </div3>
<div3>
            <head>12.</head>
            <p>
 <hi>Inveteraverunt,</hi> inquit, <hi>in divitiis <note>(Ibid. 7)</note>
            </hi>; <foreign xml:lang="greek">,</foreign>,
dixit; ut non tam diuturna divitiarum possessio,
<pb n="0832C"/>
quam inveterata copiarum molestia significata
videatur; sicut vidit Ecclesiastes divitias custodiri
in malum possidenti eas, quae pereunt in summa
districtione ac sollicitudine <note>(Eccle. V, 12)</note>. Pereunt
enim quae hic relinquuntur, et mortuo prodesse non
possunt. Habuit igitur defunctus ex illis sollicitudinem,
requiem invenire non potuit, qui reliquit quod
erubesceret, nec secum abstulit quod teneret, longe
dispar ab eo de quo scriptum est: <hi>Beatus homo qui
replevit desiderium suum ex his; non confundetur cum
loquetur inimicis suis in porta <note>(Psal. CXXVI, 5)</note>
            </hi>. Cui
haereditas Dominus est, et merces ex Mariae Virginis
partu: hic in exitu sapientiae laudibus praedicatur,
quoniam non habuit quod erubesceret, qui nihil eorum
quae sunt saeculi concupivit: sed adversarium,
depositis veteris hominis exuviis, telo continentiae
<pb n="0832D"/>
vulnerati; ut obstrepere ei in hujus vitae fine
non posset, vulnere claudus, et virtutum admiratione
confusus. Habes ergo non esse laudabilem,
qui inveteratus in pecuniae eupiditate sit, non renovatus
in perceptione gratiae.</p>
          </div3>
<div3>
            <head>13.</head>
            <p>
 Videamus aliud: <hi>Semen eorum,</hi> inquit, <hi>secundam
<pb n="0833A"/>
animam <note>(Job. XXI, 8)</note>
            </hi>, id est, non inter justos
habentur. Justi enim in spiritu seminant, et de spiritu
metent vitam aeternam: illi vero qui secundum
animam seminant, spiritalia metere non possunt;
quia animalis homo non percipit ea quae sunt spiritus
Dei: stultitia enim illi est, et non potest scire
quae sunt spiritus; et ideo non repletur spiritalibus.
sed judicatur.</p>
          </div3>
<div3>
            <head>14.</head>
            <p>
 <hi>Filii eorum in oculis <note>(Ibid.)</note>
            </hi> id est, quae faciunt
ideo faciunt, ut videantur ab hominibus, non quia
boni consulant ut hoc eligant, quod futuro judicio
comprobetur. Filios ergo Scriptura pro operibus frequenter
declarat, eo quod locupletior in bonis factis
quam in filiis sit nostra posteritas. Unde et Ezechias
de gravi aegritudine liberatus, <hi>Ex hodierno,</hi> inquit,
<pb n="0833B"/> <hi>filios faciam qui nuntiabunt justitiam tuam, Domine
Deus salutis meae, et non cessabo te benedicens cum
psalterio omnes dies vitae meae 
 <note>(Esai. XXXVIII, 19 et 20)</note>
            </hi>.
Bona enim posteritas devotionis et fidei, quae captivitati
nescivit succumbere, quam filii Ezechiae pertulerunt. <emph>658</emph>
</p>
          </div3>
<div3>
            <head>15.</head>
            <p>
 Et addidit dicens: <hi>Quia non est illis timor,
non est flagellum a Domino <note>(Job XXI, 9)</note>
            </hi>. Justus
autem dicit: <hi>Quoniam flagellatus sum tota die <note>(Ps.
LXXII, 14)</note>
            </hi>; et optat flagellari, ut recipiatur a Domino:
et vult timere Dominum; quia timor Domini
initium sapientiae est. Nec beatitudinem putat, si
non abortit bucula sua <note>(Job XXI, 10)</note>. Sicut putant
stulti. Per bovem enim quid significatur, nisi ruralis
culturae I bor, qui semper redit in orbem, et numquam
desinit, sed cum expleri videtur, revocatur in
<pb n="0833C"/>
exordium? Isti sunt qui colunt Sodomam et Gomorrham.
Ergo qui colunt Aegyptum, glebasque terrarum
aratro quodam solidae mentis invertunt, laborem
sibi pariunt, et dolores metunt. Ideo bucula eorum
non abortit; sed parit, ut augeatur labor eorum
et quae conceperunt omnia, generant sine timore Dei.
Justi autem longe aliter gloriantur. Non enim in
abundantia divitiarum, nec in partu pecorum; sed in
Domino gloriantur dicentes: <hi>De timore tuo in utero
accepimus, et parturivimus spiritum salutis <note>(Esai. XXVI,
18)</note>
            </hi>. De justis ergo dicitur; quia spiritum salutis generaverunt,
quem acceperunt de timore Dei, non de
malitia hujus saeculi, de qua legimus: <hi>Ecce parturivit
injustitiam, concepit laborem, et deperit iniquitatem <note>(Ps. VII, 15)</note>
            </hi>.
Melior ergo abortus quam partus saecularium.
<pb n="0833D"/>
Denique de homine qui in hoc saeculum venit,
et vanitatem mundi hujus et tenebras pertulit
longaevitate diuturna, Ecclesiastes pronuntiavit quia
melior illo abortivus <note>(Eccl. VI, 3)</note>. Huic enim requies
magis quam illi; quia non expertus est varietatem
saeculi, in qua et si mille annos quis vixerit, quod bonum
est videre non potuit. Fugisse ergo haec magis
est gratiae, quam subiisse.</p>
          </div3>
<div3>
            <head>16.</head>
            <p>
 Sed fortasse illud moveat quod adjunxit: <hi>Quia
manent sicut oves aeternae; pueri autem eorum ludunt
accipientes psalterium et citharam, et delectantur voce
psalmi. Consummaverunt autem in bonis vitam suam,
<pb n="0834A"/>
in requie autem inferni dormierunt <note>(Job XXI, 11 et seq.)</note>
            </hi>.
Distingue haec, et quia spiritalis es, dijudica. Impii
sicut aeterni sunt, non aeterni; quia non possunt aeternitatem
accipere ab eo qui non sit aeternus. Non ergo
potest dare quod non habet, nec potest illuminare qui
non possidet lucem: sed transfigurat se in angelum
lucis, ut decipiat incredulos. Transfigurat autem se
simulatione falsae lucis, non splendore perpetuae claritatis.
Unde et Salvator ait: <hi>Videbam satanam sicut
fulgur cadentem de coelo <note>(Luc. X, 18)</note>
            </hi>. Nec fulgur est,
sed sicut fulgur. Considera haereticum aliquem intentum
abstinentiae corporis, et cognitioni coelestium sacramentorum,
sicut aeternus putatur, non habet aeternae
vitae stipendium; quia falsam habet imitationem,
qui fidei non habet veritatem. Hujus parvuli ludunt,
<pb n="0834B"/>
sicut illa quae cum luxuriata fuerit, nubere vult. Luxuriata
est in psalterio et cithara, id est, in sono vocis,
non in sacramentorum profundo; ut labiis resultaret,
non in corda conferret.
<emph>659</emph> </p>
          </div3>
        </div2>

<div2>
          <head>CAPUT V.</head>
<p> <hi>Impios in bonis saeculi finire vitam, at postea requie
coelesti carere: contrarium vero nobis optandam;
quod in prosperitate sit illecebra vitiorum ac impunitatis
praesumptio. Hanc amentiam revincit sanctus
vir supplicium et praesens et aeternum praeparatum esse
declarans. Tum enumeratis eorum sceleribus ipsa
Deo latere non posse ostendit: quae sit eorumdem
portio, describit; atque ad sapientiam quam illi
deseruerunt, sectandam nos adhortatur.</hi> </p>
<div3>
            <head>17.</head>
            <p>
 Hujusmodi itaque in bonis saeculi consummaverunt
<pb n="0834C"/>
vitam suam <note>(Job XXI, 13)</note>, hanc utique quam
vivebant, non illam cujus mercedem sperabant; et
ideo in requie inferni dormierunt, non in requie coelesti.
Nos autem oremus hic potius laborem subire,
ut in regno coelorum consolationem quietis aeternae
mereamur adipisci. Magna enim illecebra delinquendi
est rerum affluentia secundarum: in superbiam
extollit, oblivionem auctoris infundit. Considera
illum divitem in Evangelio <note>(Luc. XVI, 19 et seq.)</note> super
ostrum et purpuram recumbentem, cujus de mensa
micas justus ille pauper Lazarus colligebat. Nonne
tibi videtur dives ille ad Deum dicere: <hi>Discede a me:
vias tuas scire nolo <note>(Job XXI, 14)</note>
            </hi>. Et vere nolunt
scire hujusmodi vias Domini; si enim vellent, cognoscerent.
Sed quia plenae sunt laboris, fugiuntur
<pb n="0834D"/>
et declinantur a perditis. Quasi ebrius itaque non recognoscit
salutis auctorem <note>(Esai. XXII, 13)</note>. Denique
conversus ad compotatores suos: <hi>Manducemus,</hi> inquit, <hi>et bibamus: quid enim prodest 
 si serviamus
ei? Aut quae utilitas si observemus eum <note>(Job XXI, 15)</note>
            </hi>?
Haec itaque dicit saecularium abundantia rerum temulentus;
quia non continuo in saeculo scelerum merita
rependuntur. Supinabatur enim, quia in manibus
ei ad voluptatem omnia suppetebant: et conscius
impietatis suae cujus poena sequestrabatur, putabat
quod Deus impiorum scelera non videret.</p>
          </div3>
<div3>
            <head>18.</head>
            <p>
 Huic ergo opinioni ejus respondit sanctus
<pb n="0835A"/>
Job: noli esse securus ac dissolutus aestimans quod
ad te in hoc ipso saeculo Domini flagella non veniant. <hi>Verumtamen etiam impiorum lucerna exstinguitur 
 <note>(Job
XXI, 17 et seq.)</note>
            </hi>: ad tempus lucet, non habet lumen
aeternum; et ipsis quamvis saeculum faveat, quia
ejus qui principatum habet in hoc saeculo, faciunt
voluntatem, solet venire rerum conversio, et dolores
ab ira et indignatione coelesti, ut ventilentur, sicut paleae
a vento. Injusti sicut paleae ventilantur, justi sicut
triticum. Denique audi dicentem Petro Dominum: <hi>Ecce satanas expetivit vos, ut ventilet sicut triticum:
ego autem rogavi pro te, ut non deficiat fides tua 
 <note>(Luc.
XXII, 31 et 32)</note>
            </hi>. Deficiunt illi qui sicut paleae ventilantur:
non deficit qui ad similitudinem illius grani
est, quod cecidit et resurrexit, plurimorum fructuum
accessione cumulatum. Ideo dicit Propheta: <hi>Heu me
<pb n="0835B"/>
quia factus sum sicut qui colligit stipulam in messe <note>(Michae. VII, 1)</note>
            </hi>!
Stipulae igitur quae cito exuritur,
impietas comparatur, et pulveri. Ideo postquam dixit: <hi>Erunt sicut paleae a vento,</hi> 
 subtexuit versiculum <emph>660</emph> 
 statim dicens: <hi>Aut sicut pulvis quem abstulit
ventus <note>(Job. XXI, 18)</note>
            </hi>. Denique ut cognoscas quia impius
sicut pulvis cito fatiscit atque evanescit, habes
in primo psalmo dictum: <hi>Non sic impii, non sic,</hi> id
est, non sicut justi: <hi>sed tamquam pulvis, quem projicit
ventus a facie terrae.</hi> </p>
          </div3>
<div3>
            <head>19.</head>
            <p>
 Et facit discretionem inter justum et impium. <hi>Hic,</hi> 
 inquit, <hi>moritur in simplicitatis suae potentia, totus
in abundantia et gratia: interiora autem ejus plena
sunt adipis: medulla autem eorum supereffluit. Ille
autem conficit in amaritudine animae suae cursam vitae
<pb n="0835C"/>
istius, nihilque boni epulatus finem accipit <note>(Job XXI,
23 et seq.)</note>
            </hi>. Cui pro meritis suis quid potest dignum
repraesentari? In sepulcra inducitur, et in tumulo
vigilat suo. Ne haec quidem poena mediocris; mortis
requiem non habere, deferri eum non ad terram viventium,
sed ad tumulos mortuorum. Qui vivit
enim non inter mortuos quaeritur, sed in Abrahae
sinu vitam carpit aeternam. Ideo viri illi duo in veste
fulgenti dicebant ad mulieres: <hi>Quid quaeritis viventem
cum mortuis? Non est hic <note>(Luc. XXIV, 6)</note>
            </hi>.</p>
          </div3>
<div3>
            <head>20.</head>
            <p>
 Deinde <note>(Job XXIV, 2 et seq.)</note> enumerat scelera
impiorum, quod confinia transcenderent, et cum
pastore diripuerint gregem, subjunctorium pupilli
abduxerint, pigneraverint bovem viduae, agrum demessuerint
non suum, infirmi autem in vineis eorum
<pb n="0835D"/>
sine mercede et cibo operati sint, detractis vestimentis
nudos fecefint dormire. Plerique quorum animae
operimentum ademerint, stillicidiis humescebant
montium; et quia integimentum deerat, petra sese
operiebant. Rapiebantur pupilli ab uberibus matrum
<pb n="0836A"/>
suarum, lapsi opprimebantur, qui magis erigi debuissent.
Esurientes fraudabantur cibo, et anima infantulorum
graviter ingemiscebat.</p>
          </div3>
<div3>
            <head>21.</head>
            <p>
 Numquid haec ignorare potuit, quem nihil praeterit? <hi>Nuda inferna in conspectu ipsius, et non est
amictus nequissimis 
 <note>(Job XXVI, 6 et seq.)</note>
            </hi>; quia latere
non possunt. <hi>Extendit Boream pro nihilo: suspendit
terram in nihilo, alligans aquam in nubibus suis, et non
est rupta nubes sub pedibus ejus: columnae coeli dissiluerunt,
et timuerunt ab increpatione ejus. Virtute compescuit
mare, disciplina autem struit cetum maris.
Claustra coeli reformidant eum: praecepto mortificavit
draconem praevaricatorem. Virtulem tonitrui ejus quis
intelligit?</hi> In tantis ergo flagitiis <hi>quae spes impio est?
Numquid si confidit in Domino salvabitur? Dicam,</hi> inquit, <hi>vobis quid sit in manu Domini;</hi> 
 et desinite inanibus
<pb n="0836B"/>
inania addere <note>(Job XXVII, 8 et 11)</note>.</p>
          </div3>
<div3>
            <head>22.</head>
            <p>
 Et describit quam miserabilis impiorum portio
sit. Quod etsi plures habeant filios, sine posteritate
sunt, quibus deest bonorum meritorum successio <note>(Ibid. 14 et seq.)</note>.
Illa enim vera posteritas, quae non
terris, sed in coelo est. Hujusmodi ergo viris haereditas
inopia est, et mors successio. Cum divitias
coacervaverint, mendicabunt; quia cum mortui
fuerint, indigebunt, qui requiem invenire non
possunt. Viduas eorum nemo miserabitur: sed manebunt
deserti, atque omnis copulae solatio destituti.
Etsi congregetur pecunia sicut terra, atque ut lutum
praeparatum fuerit aurum, <emph>661</emph> inanis erit sicut
aranea substantia eorum, et omne nominis eorum
patrimonium tamquam a tineis consummabitur. Dormiens
<pb n="0836C"/>
dives nihil adjiciet, aperuit oculos suos, et jam
non est <note>(Job. XXVIII, 1 et seq.)</note>. Permanet in doloribus.
Nihil ergo sunt omnia quae in hoc mundo sunt. Aurum
in metallis, argentum in metallis: de metallo
eruitur, et in metallum revertitur. Quid enim aliud
nisi metallum est mens avari? Quae tamquam defossum
tenet quidquid receperit, et in venis terrae ac
latibulis abscondit; eo quod uti nesciat. Quotidie
aurum de metallis promitur: de avaro proferre quis
potuit?</p>
          </div3>
<div3>
            <head>23.</head>
            <p>
 Cum igitur nihil prosit vana fames auri, quia
quidquid congregaverit, labitur: miserandi profecto
qui deseruerunt viam justam, et obliti <emph>662</emph> sunt
eam, cui pretiosi lapides haudquaquam sunt comparandi,
difficilis investigatu, impervia superbis, interclusa
<pb n="0836D"/>
jactantibus: humilioribus plana, aperta sapientibus.
Et ideo sapientiam debemus quaerere, ut
ambulemus in via justa, per quam adversarius ille
sicut leo rapiens et rugiens, qui percucurrit hunc
mundum, transire non potuit. Sed qui sapientiam
<pb n="0837A"/>
vult investigare, non in abysso eam quaerat (sicut
philosophi, qui arbitrantur quod ipsi sua sponte,
suo ingenio profunda ejus possint cognoscere), non in
mari eam requirat. Etenim ubi tempestas, ubi procella
<pb n="0838A"/>
venti est, non potest ibi esse sapientia. Sed ibi
quaerat, ubi est tranquillitas mentis, et pax quae super
omnem intellectum est.
</p>
          </div3>
        </div2>
      </div1>

<div1>
        <head>LIBER QUARTUS. DE INTERPELLATIONE DAVID.</head>

<pb n="0837"/>
<emph>661</emph> 

<div2>
          <head>CAPUT PRIMUM.</head>
<p> <hi>David frequenter de saeculi vanitate disseruisse in psalmis,
sed maxime in</hi> LXXII, <hi>ubi se ob improborum
prosperitates, et calamitates proborum graviter initio
commotum esse, ac tamen postea correctum significat.
Uter ejusdem psalmi auctor David nimirum,
an Asaph dicendus videatur.</hi> 
<pb n="0837A"/>
          </p>
<div3>
            <head>1. </head>
<p>
              <pb n="0837B"/>Decursa est interpellatio sancti Job: nunc
adoriamur eam interpellationem quam reperimus in
psalmis. Ipse quidem David pluribus locis de saeculi
vanitate non tacuit, et inania esse quae putantur bona
istius mundi, frequenter asseruit, et maxime in
psalmo trigesimo octavo, in quo dicit: <hi>Verumtamen
universa vanitas, omnis homo vivens <note>(Psal. XXXVIII, 6)</note>
              </hi>;
et quamquam in imaginem Dei ambulet homo, tamen
vane conturbabitur, thesaurizat, et ignorat cui congregat
ea. Et alibi: <hi>Usquequo peccatores, Domine,
usquequo peccatores gloriabuntur <note>(Psal. XCIII, 3)</note>
              </hi>?
Quod hic habeant umbratilem gloriam, ubi de saeculo
excesserint, fructum consolationis invenire non
possint. Idem tamen inseruit psalmum septuagesimum
secundum, in quo ipse sub Asaph nomine protestatur
<pb n="0837C"/>
quod ejus fuerit principium prolapsionis;
ut non mediocri dolore perstrictus sit, cum videret
peccatores in hoc mundo affluere divitiis, abundare
rebus secundis: se autem, qui justificaverit cor
suum, esse in afflictationibus et aerumnis: nec mediocrem
traxisse offensam in exordio; sed postea per
Domini flagella correctum, et illuminatum divinae cognitionis
gratia verae didicisse seriem traditionis.</p>
          </div3>
<div3>
            <head>2.</head>
            <p>
 Nusquam autem invenio sanctum Asaph aliquibus
adversis fuisse vexatum: at vero sanctus David
plurima gravia et periculorum plena toleravit, de
suis enim laboribus dicit. Unde et psalmus <emph>662</emph> non
quasi sancti Asaph, sed quasi sancto Asaph, ut docet
titulus, superscribitur, quod ex graeco Psalterio
apertius manifestatur, ut videatur David etiam huic
<pb n="0837D"/>
Asaph sicut et aliis, canendum, quem scripserat ipse
psalmum dedisse. Sed quia scriptum est in ipso titulo,
defecisse psalmos David, quomodo autem defecerunt,
<pb n="0838A"/>
cum decursis his decem psalmis, postea psalmus
David titulorum inscriptionem comprehendat
usque in ultimum finem? Ideo sequestrata hujusmodi
definitione, quae sit psalmi series consideremus, et a
primo versiculo interpellationis propheticae ducamus
exordium.
</p>
          </div3>
        </div2>

<div2>
          <head>CAPUT II.</head>
<p> <hi>Ex ipso psalmi exordio correctionem Davidis deprehendi:
Deum justis semper bonum esse, eo quod si
vexentur adversis, futurae remunerationis spe recreantur,
et se semper peccatis minora pati existimant,
nec ullis poenis sua spoliari possunt sapientia:
bonum tamen etiam improbis esse Deum, sed eos nolle
paratam omnibus illius bonitatem experiri.</hi> 
<pb n="0838B"/>
          </p>
<div3>
            <head>3.</head>
            <p>
 <hi>Quam bonus Deus Israel rectis corde <note>(Psal.
LXXII, 1)</note>
            </hi>! Elucet in principio emendationis profectus.
Nemo enim potest Deum bonum vere fateri, nisi
hic qui non ex successibus commodorum suorum,
sed ex coelestium mysteriorum profundo, et divinae
dispositionis altitudine bonitatem ejus agnoscit: quae
non specie praesentium, sed futurorum utilitate pensanda
est. Justo itaque semper bonus est Deus: et
<pb n="0838C"/>
cum torquetur doloribus corporis, et cum affligitur
acerbitate poenarum, semper dicit: <hi>Si bona accipimus
de manu Domini, quae mala sunt cur non sustineamus <note>(Job. II, 10)</note>
            </hi>?
Gratulatur hic se conteri, ut in
futurum consolationem invenire possit; sciens quoniam
qui bona receperit in hac vita, habet mercedem
suam; futura praemia sperare <emph>663</emph> non poterit,
qui non luctatus, non exercitatus sit diversorum
certamine praeliorum. Qui vero sive juste sive injuste
afficitur in hoc saeculo, gratulatur vel quod his solvat
pretia delictorum suorum, vel quia novit eam
esse apud Deum uberiorem gratiam, si injuste pro
ejus nomine, aut pro bono aliquo opere acerba aliqua
patiatur, secundum quod scriptum est: Quia nulla
est gloria si peccantes punimini et suffertis, sed si
<pb n="0838D"/>
benefacientes, et patientes: haec est gratia apud
Deum. <hi>In hoc enim vocati estis, quia et Christus pro
vobis mortuus est, relinquens vobis exemplum, ut sequamini
<pb n="0839A"/>
vestigia ejus, qui peccatum non fecit, nec inventus
est dolus in ore ejus: qui cum malediceretur,
non remaledixit: cum pateretur, non comminabatur <note>(I Pet. II, 21 et seq.)</note>
            </hi>.
Ergo justus etiam si in equuleo
sit, semper justus est; quia justificat Deum, et
minora se peccatis suis dicit sustinere: semper sapiens
est; non enim aufertur equulei tormentis vera
perfectaque sapientia: non amittit quod est; quia
timorem excludit foras, studio et proposito charitatis:
novit ut sapiens dicere, quia indigna sunt quae
in hoc corpore sustinemus remuneratione futurae gloriae;
et omnes hujus temporis passiones superventuram
mercedem aequare non possunt. Bonus igitur
huic semper est Deus, qui novit quo tempore metat.
Et ideo quasi bonus agricola hic arat agrum suum
<pb n="0839B"/>
quodam abstinentiae rigidioris vomere: hic stirpat
quadam falce virtutum amputatrice vitiorum: hic
stercorat humiliando se usque ad terram, sciens
quia Deus de terra suscitat inopem, et de stercore
erigit pauperem. Denique Apostolus Paulus nisi
aestimatus esset stercora, numquam Christum sibi
potuisset acquirere. Hic custodit fructus suos, ut illic
securius recondat. Semper itaque ei bonus est Deus,
quia semper quae bona sunt, de Deo sperat.</p>
          </div3>
<div3>
            <head>4.</head>
            <p>
 Accipe aliud: <hi>Quam bonus,</hi> inquit, <hi>Deus Israel
rectis corde!</hi> Non ergo omnibus bonus est Deus? Ille
quidem omnibus bonus est, quia Salvator est omnium,
maxime fidelium; et ideo venit Dominus Jesus,
ut salvum faceret quod perierat: venit enim ut
peccatum mundi tolleret, vulnera nostra curaret.
<pb n="0839C"/>
Sed quia non omnes medicinam expetunt, sed plerique
refugiunt, ne medicamentis compungatur vis
ulceris, ideo volentes curat, non astringit invitos.
Accipiunt igitur sanitatem qui medicinam expetunt:
illi autem qui refutant medicum nec requirunt, bonitatem
medici quam non experiuntur, sentire non possunt.
Qui autem curatur, etiam sanatur; ideoque his
bonus est medicus, quos sanavit. His igitur bonus
est Deus, quibus peccata donavit: qui autem insanabile
peccatum habet mentis suae ulcere, quomodo
potest medicum bonum aestimare, quem refugit?
Pulchre itaque Apostolus, ut praemisimus, explanavit,
quia et omnibus bonus est Deus, <hi>qui vult omnes homines
salvos fieri <note>(I Tim. II, 4)</note>
            </hi>; et maxime fidelibus
divinae bonitatis praerogativa servatur, quibus et voluntas
<pb n="0839D"/>
Dei opitulatur et gratia. <emph>664</emph> Sed et Psalmista
dicendo: <hi>Quam bonus Deus Israel rectis corde!</hi> ad
ipsorum sententiam retulit, qui aliter de Deo sentire
non norunt, nisi quia bonus ad omnia et in omnibus
est.
</p>
          </div3>
        </div2>

<div2>
          <head>CAPUT III.</head>
<p> <hi>Fateri Prophetam se tantum non esse prolapsum, dum
peccatorum pacem aemularetur; duplicem esse pacem,
sed eam quae offendiculum habet, fugiendam;
nullum in morte peccatorum levamen esse; non
prodesse flagella post mortem exemplo Lazari et
divitis demonstrari; quantum vero prosint in vita,
Davidem ac Jobum patefacere; demum perpetuo
esse flagellandos, qui hic flagellati non fuerint.</hi> 
<pb n="0840A"/>
          </p>
<div3>
            <head>5.</head>
            <p>
 Denique sequentibus exponit ipse quid senserit,
dicendo: <hi>Mei autem pene moti sunt pedes, paulo
minus effusi sunt gressus mei: quia zelavi in peccatoribus,
pacem peccatorum videns <note>(Psal. LXXII, 2 et 3)</note>
            </hi>.
Non utique pedes corporis appellat gressus, sed directionem
<pb n="0840B"/>
mentis et gressum, de quo alibi dicit: <hi>Non veniat mihi pes superbiae, et manus peccatorum
non moveat me 
 <note>(Psal. XXXV, 12)</note>
            </hi>. Ideo semper petendum
est, ut dirigat Dominus nostrorum animorum
vestigia, ne labantur, et lubrico quodam erroris
effusa, stabilitatem sui tenere non possint. Prolapsionis
autem causa ea est, quod pacem aemulatus est
peccatorum. Aemulari autem debemus quae bona
sunt, non ea quae plena dedecoris; sicut et Paulus
apostolus expressit dicens: <hi>Bonum est autem aemulari
in bono semper <note>(Galat. IV, 18)</note>
            </hi>.</p>
          </div3>
<div3>
            <head>6.</head>
            <p>
 Nec te moveat quod pacem in malo posuit. Denique
et in Evangelio habes esse pacem, quam respuit
Christus, ut ipse ait: <hi>Pacem meam relinquo
vobis, pacem meam do vobis: non sicut mundus dat,
<pb n="0840C"/>
ego do vobis <note>(Joan. XIV, 27)</note>
            </hi>. Est enim pax quae non
habet offendiculum, est quae habet: quae ex dilectione
est, non habet offendiculum; quae ex simulatione,
habet. Ideo et Propheta dicit: <hi>Pax, pax; et
ubi est pax <note>(Ezech. XII, 10)</note>
            </hi>? Refugiamus ergo pacem
peccatorum; conspirant enim adversus innocentem,
coeunt ut justum opprimant, viduam exterminent,
vel expugnent ejus pudorem.</p>
          </div3>
<div3>
            <head>7.</head>
            <p>
 Et ideo <hi>non est reclinatio morti eorum <note>(Psal.
LXXII)</note>
            </hi>: non <hi>declinatio,</hi> ut plerique codices latini
scripti sunt, sed <hi>reclinatio.</hi> Quando enim laboramus,
et incurvamur ad opus aliquod, atque inclinamur,
nos reclinare consuevimus: peccatores autem
gravium scilicet delictorum, et maxime impii se reclinare
non possunt; de quibus dictum est: <hi>Et dorsum
<pb n="0840D"/>
illorum semper incurva <note>(Psal. LXVIII, 14)</note>
            </hi>. Non
enim se erigunt ad coelestia, qui Christo non adhaeserunt.
Et ideo nec resurgunt cum eo, quorum mors
pessima, sicut scriptum est: <hi>Mors peccatorum pessima <note>(Psal. XXXIII, 22)</note>
            </hi>.
Qui autem Christo commoritur,
<pb n="0841A"/>
et consepelitur cum illo, non solum reclinatur,
sed etiam resuscitatur. De quo pulchre illud convenit
dictum: <hi>Universum stratum versasti in infirmitate ejus <note>(Psal. XL, 4)</note>
            </hi>;
maxime si martyr sit, cujus infirmitas
passione solvitur, mors resurrectione.
</p>
            <p> <emph>665.</emph> 8. Vidimus illum divitem qui indutus purpura
et bysso in hoc saeculo recumbebat, et epulabatur
quotidie splendide, de cujus mensa quae cadebant
pauper Lazarus colligebat, quemadmodum
in tormentis positus, in inferno se reclinare non poterat;
sed vix ad Abraham, non totum se, sed solos
oculos erigebat, rogans ut mitteret Lazarum, qui
extremum digiti sui in aquam tingeret, et linguam
ejus refrigeraret <note>(Luc. XVI, 19 et seq.)</note>. Ergo illius
morti reclinatio non erat, nec firmamentum in plaga
<pb n="0841B"/>
ejus <note>(Psal. LXXII, 4)</note>. Nihil enim prosunt flagella post
mortem.</p>
          </div3>
<div3>
            <head>9.</head>
            <p>
 Et ideo David dum esset in istius corporis vita,
in flagella se praeparabat, ut eum Dominus reciperet
castigatum. Considera iterum mihi sanctum Job, qui
perfusus erat ulceribus, et concutiebatur omnibus
membris, et plenus erat totius corporis sui doloribus,
glebas terrae vulnerum suorum sanie et humore
dissolvens, quemadmodum cum se in hoc corpore
positus reclinare non posset, requiem mortis
invenerit; ideoque conscius sui dixit: <hi>Mors viro requies <note>(Job. III, 23)</note>
            </hi>.
Is igitur in plaga non motus est,
nec nutavit sermonis sui lubrico, qui in illis omnibus
nihil peccavit labiis suis, sicut Scriptura testatur <note>(Job. II, 10)</note>:
sed magis plagae suae reperit firmamentum,
<pb n="0841C"/>
per quam confirmatus in Christo est. Ergo
et Job et David, quia hic flagellati sunt, firmamentum
habuerunt in plaga sua; quia flagellat pater filium
quem suscipit: qui autem hic non flagellantur, ibi
non suscipiuntur ut filii. Ideoque <hi>in laboribus hominum
non sunt, et cum hominibus non flagellabuntur <note>(Psal. LXXII, 5 et 6)</note>
            </hi>;
ut in perpetuum cum diabolo
flagellentur.
</p>
          </div3>
        </div2>

<div2>
          <head>CAPUT IV.</head>
<p> <hi>Peccatores iniquitate propria vestiri: quod vestimentum
a nobis rejiciendum, ut vestimento virtutum induamur,
ac potissimum jejunii; hoc se utiliter Josephum
induisse, Adamum exuisse cum gravi damno; denique
Judaeorum iniquitatem quasi ex adipe prodeuntem
magnam ac deliberatam exstitisse.</hi> </p>
<div3>
            <head>10. </head>
<p>
              <pb n="0841D"/> <hi>Ideo obtinuit,</hi> inquit, <hi>eos superbia eorum, cooperti
sunt iniquitate et impietate sua.</hi> Malum vestimentum
iniquitas, quod si quis voluerit in nobis tenere,
remittere nos oportet, ne incipiat in judicium venire
nobiscum; et si quis tunicam nostram quam accepimus
<pb n="0842A"/>
spiritalem auferre conetur, remitte pallium iniquitatis,
sume operimentum fidei atque patientiae,
quo se David operiebat in jejunio, ne amitteret integimenta
virtutis. Ipsum jejunium operimentum est.
Denique nisi sanctum Joseph texisset jejuna sobrietas,
adulterae protervitas exuisset. Quo jejunio si se
tegere voluisset Adam, nudus non fuisset effectus.
Sed quia de ligno scientiae boni et mali contra interdictum
coeleste gustavit, et imperatum jejunium praevaricatus
est incontinentiae cibo, nudum se esse cognovit.
Quod si jejunasset, et fidei servasset exuvias,
nec se aspexisset intectum. Non ergo nos induamus
iniquitate et impietate, ne de aliquo <emph>666</emph> nostrum
dicatur: <hi>Et induit se maledictionem <note>(Psal. CVIII, 18)</note>
              </hi>.
Male se induit et Adam, qui dum quaereret integimenta
<pb n="0842B"/>
foliorum, maledictionis excepit sententiam.</p>
          </div3>
<div3>
            <head>11.</head>
            <p>
 Induerunt se maledictione Judaei, de quibus
scriptum est: <hi>Prodiit quasi ex adipe iniquitas eorum,
transierunt in dispositionem cordis <note>(Psal. LXXII, 7)</note>
            </hi>.
 Ab adipe adipsal enim dicitur, id est, pingue. Sicut
enim anima bonis pasta, et referta virtutibus, tamquam
adipe et pinguedine repletur, ut scriptum est <note>(Psal. LXII, 6)</note>:
sic iniquitas quae quasi ex adipe procedit,
non tenuis et exilis significatur, sed plena
vitiorum. Denique non fortuito quodam lapsu in errorem
incidere: sed consilio et dispositione in
sacrilegium transierunt.
</p>
          </div3>
        </div2>

<div2>
          <head>CAPUT V.</head>
<p> <hi>Qui os suum in coelum ponunt, eos prae caeteris esse qui
omnia stellarum necessitati attribuunt: ipsis tamen
hanc a Deo gratiam reservari, ut revertantur cum
Israel; cujus reditus mysterium declaratur: eosdem
ut a Deo negent occulta cognosci, maxime induci
peccatorum divitiis: postremo idem de Christo sensisse
Simonem Pharisaeum.</hi> 
<pb n="0842C"/>
          </p>
<div3>
            <head>12.</head>
            <p>
 <hi>Posuerunt in coelum os suum; et lingua eorum
transivit super terram <note>(Psal LXXII, 9)</note>
            </hi>. Ponere in
coelum os suum quid sit, docet nos ille ex fratribus
adolescentior, qui regressus ad patrem dixit: <hi>Pater,
peccavi in coelum et coram te <note>(Luc. XV, 18)</note>
            </hi>. Ponunt
autem in coelum os suum qui sibi criminum auctoritates,
nativitatis putant quadam necessitate deferri.
Hi nec coelo nec terris parcere solent, ut cursu quodam
stellarum arbitrentur vitam hominis gubernari.
Nihil providentiae, nihil bonis moribus derelinquunt.
<pb n="0842D"/>
Atque utinam et isti, sicut ille unus de duobus adolescentibus,
revertissent: bonus Dominus remedium
non negasset, et tamen etiamsi ipsi nolint sanari,
reservat Dominus regressionis gratiam; ut qui in
Israel expulsi sunt per cordis proprii caecitatem, per
<pb n="0843A"/>
plenitudinem Ecclesiae revertantur; et non vacuos
dies vitae istius ducant, sed plenos habeant bonae
operationis et fidei, cum repleverit eos Dominus gratia
spiritali. Quomodo autem revertantur, accipe. <hi>Quia caecitas,</hi> 
 inquit, <hi>ex parte Israel contigit, donec
plenitudo gentium intraret, et sic omnis Israel salvus
fieret <note>(Rom. XI, 25 et 26)</note>
            </hi>. Sed quia mysterium oportebat
impleri, <hi>ut concluderet Deus omnia in incredulitate <note>(Ibid., 32)</note>
            </hi>,
id est, redargueret atque convinceret
(cum enim duo contendunt, si unus superior sit,
dicitur: Conclusit illum alterum), ideoque per suam
misericordiam ut subditus fieret Deo mundus, regressus
quidem est populus in haeredibus; sed is celeri
errore traductus est, ut Deum non crederet occultorum
esse praescium. Sed Dominus illis, ut quandoque
<pb n="0843B"/>
redimantur, salutis futurae gratiam reservavit
dicens: <hi>Ideo revertetur huc populus meus <note>(Psal. LXXII,
10)</note>
            </hi>. Quid est <hi>huc?</hi> Id est, ad me, ad aequitatem et
justitiam meam, ad cultum meum.</p>
          </div3>
<div3>
            <head>13.</head>
            <p>
 <hi>Et implebit dies vitae suae <note>(Ibid.)</note>
            </hi>. Quod utique
sic accipies, <emph>667</emph> ut populus quidem redimatur,
qui crediderit in eo: in quo etsi non redimantur, qui
non crediderunt, tamen redempti populi Dei praerogativa
defertur.</p>
          </div3>
<div3>
            <head>14.</head>
            <p>
 Isti ergo in errore positi dixerunt: <hi>Quomodo
scivit Deus; et si est scientia omnis in Altissimo <note>(Ibid.,
11)</note>
            </hi>? Putant enim non esse in Deo scientiam; quia
peccatores abundant prosperis saecularibus. Et adhuc
inducit eos loquentes: <hi>Ecce ipsi peccatores et
abundantes in saeculo, obtinuerunt divitias <note>(Ibid., 12)</note>
            </hi>.
<pb n="0843C"/>
Habes hoc in Evangelio planius expressum, ubi Simon
ille Pharisaeus videns quod mulier illa peccatrix
venit in domum ejus, et super pedes Christi effudit
unguentum, dicebat intra se: <hi>Hic si esset propheta,
sciret utique quae et qualis est mulier quae tangit
eum; quia peccatrix est <note>(Luc. VII, 39)</note>
            </hi>. Sed patientia
Dei non praejudicat veritati, et praescientia ejus, ac
providentia hoc ipso amplius probatur, quod in peccato
positus successu affluit saecularium prosperorum.
Quod fortior videns ridet, incautus traducitur
et movetur.
</p>
          </div3>
        </div2>

<div2>
          <head>CAPUT VI.</head>
<p> <hi>Prophetam cum primo animo despondisset, postea
castigatione emendatum cognovisse omnia quidem
evenire dispositione divina, opes autem non esse
praemia virtutis, nec poenam peccati inopiam.</hi> 
<pb n="0843D"/>
          </p>
<div3>
            <head>15.</head>
            <p>
 Denique Psalmista dicit, dixisse se: <hi>Ergo
sine causa justificavi cor meum: et lavi inter innocentes
manus meas <note>(Psal. LXXII, 13)</note>
            </hi>. Hoc est, video illos
abundare, video illis commoda omnia secundare, me
autem conteri atque exagitari tentationibus plurimis.
Frustra ergo dedi me innocentiae, atque ad studium
sobriae conversationis intendi. Et pulchre ait: <hi>Lavi
inter innocentes manus meas <note>(Ibid., 14)</note>
            </hi>; ut non arrogare
<pb n="0844A"/>
sibi summam innocentiae, sed sedulum deferre
studium videretur.</p>
          </div3>
<div3>
            <head>16.</head>
            <p>
 Interea non impune hujusmodi a se sermonem
exisse testatur. Nam tota die flagellatum esse se memorat;
quia frustra justificasse se Domino cor suum
dixerat: post flagella autem continuo secuta est pravae
opinionis correctio. Statim enim <hi>vindex meus,</hi> 
inquit, <hi>in matutinis <note>(Ib.)</note>
            </hi>, id est, in aperto et perspicuo;
lux enim veritatis comprehendens eum, non
sivit haec sentire, quae dixit. Revincebat itaque et
redarguebat me veritatis lumen offusum animo meo,
eo quod non recte dixerim: <hi>Sine causa justificavi cor
meum.</hi> Locutus sum enim illa tamquam in tenebris
constitutus, et recordanti illa mihi cor compungebatur:
compuncto autem corde, illuminabatur affectus;
<pb n="0844B"/>
ut fieret in corde meo ignis flammigerans, qui
faciebat in me diei spiritale principium. Illuminata
itaque oriente mihi die, et quasi in multis matutinis
positus, intelligebam quia extra constitutionem generationis
filiorum Dei factus sum. Qui cum primo
credidissem, eo quod operator mundi providens generationi
humanae, omnia ad utilitatem nostri vel
tristia, vel ea quae parum delectent, fecerit; tam bonam
sententiam postea pravis opinionibus turbatus
amiserim.</p>
          </div3>
<div3>
            <head>17.</head>
            <p>
 Conferebam itaque cum corde meo, et dicebam <emph>668</emph> 
 mihi: <hi>Si narrabo sic, quia sine causa
justificavi cor meum,</hi> occurrebat mihi Dei vox dicens:
 <hi>Ecce generationi filiorum tuorum cui disposui <note>(Ibid.,
15)</note>
            </hi>: id est, ecce in Scripturis invenis, o tu Adam,
<pb n="0844C"/>
quia disposui generationi filiorum tuorum; quia
fortuito divitiae ad impios, non aliquo merito deferantur,
nec praemia virtutis sunt emolumenta thesauri:
nec e contrario inopia poena peccati est, sed
indiscrete veniunt ista, quae modo fluminis quodam
saeculi profluvio volutantur.</p>
          </div3>
<div3>
            <head>18.</head>
            <p>
 Et existimabam, et videbar mihi cognoscere
hoc esse verum, hoc congruere divinae providentiae
et convenire; me autem frustra in iis turbatum esse,
in quibus inhaerere non debui <note>(Ibid., 16)</note>.
</p>
          </div3>
        </div2>

<div2>
          <head>CAPUT VII.</head>
<p> <hi>Emendato errore David hunc unum laborem sibi cognoscit
superesse, ut ingrediatur in adyta divinae
cognitionis. Sancti progressu aetatis finem suum scire
desiderant, et quis ille sit? Primam veram cognitionem
hanc esse, qua credimus prospera improbis ad
hoc tantum concessa, ut eorum excusationes excludantur.
Eosdem dum Dei beneficiis allevantur,
dejici ac prorsus redigi ad nihilum.</hi> 
<pb n="0844D"/>
          </p>
<div3>
            <head>19.</head>
            <p>
 Itaque quia videbar mihi veram sententiam
comprehendisse, et cognitionem rei ipsius esse assecutus,
dicebam mihi: <hi>Hoc labor est ante me, donec
introeam in sanctuarium Dei, et intelligam in novissimo <note>(Ibid., 17)</note>
            </hi>.
Id est, solus mihi superest labor, ut ingrediar
in sanctuarium Dei, ubi est Cherubim, id
<pb n="0845A"/>
est, cognitionis profundum, et non laborem in incertis
et vanis opinionibus; narratio enim fatui sicut
sarcina in via. Ideo ingrediamur adytum cognitionum
sacrarum, atque interiora penetralia veritatis,
ut non sit in nobis labor; sapientia enim nos a sensu
laboris abducit. Denique non est labor in Jacob.
Causa autem laboris ignorantia est; quoniam qui
nescit justis reposita esse praemia, non reficitur a
laboribus, sed magis imprudentiae suae labore curvatur
et frangitur. Ingrediamur igitur sanctuarium
Dei, ubi sunt Cherubim, in quibus est recordantia
sacrae cognitionis et veri illius atque aeterni luminis.</p>
          </div3>
<div3>
            <head>20.</head>
            <p>
 In illo candelabro imago resplendet, quo possimus
intelligere in novissimo. Sanctus etenim in
ultimo cognoscit, et perfectam sapientiam processu
<pb n="0845B"/>
aetatis adipiscitur dicens: <hi>Notum fac mihi, Domine,
finem meum, et numerum dierum meorum quis est, ut
sciam quid desit mihi <note>(Psal. XXXVIII, 5)</note>
            </hi>. Quis est
finis, nisi ille, cum traditur regnum Deo Patri,
quando revelantur occulta sapientiae? Hunc finem
nostri certaminis requirebat Propheta, cupiens cognoscere
quid suae deesset perfectioni; finis enim
disciplinae nostrae et studiorum perfectio est.</p>
          </div3>
<div3>
            <head>21.</head>
            <p>
 Haec ergo prima verae ratio cognitionis; quia
fortuito accidant quae in saeculo sunt: secunda illa;
quia <hi>propter eorum tergiversationes posuisti eis <note>(Psal.
LXXII, 18)</note>
            </hi> successus profluos saecularium commodorum,
et abundantiam divitiarum; ne causarentur
propter inopiam se et acerbitatem alicujus doloris
et luctus minus fuisse devotos, atque in culpam latrocinii
<pb n="0845C"/>
et direptionis studium necessitate egestatis <emph>669</emph> 
 impulsos. Non enim ad tranquillitatem vitae
usuramque laetitiae divitiis opimati, aut honoribus
elevati sunt: sed ut querela exluderetur, coacervaretur
aerumna.</p>
          </div3>
<div3>
            <head>22.</head>
            <p>
 Dejiciuntur itaque dum elevantur hujusmodi
viri <note>(Ibid.)</note>. Non enim gratia, sed ruina est; ubi nec
diuturni usus muneris reservatur, et adimitur excusatio
delinquendi. Quod enim gravioris pondus querelae,
quam illud divinum quod habes in Michaeae
prophetae libro: <hi>Popule meus, quid feci tibi, aut in
quo contristavi te, aut quid molestus fui tibi; responde
mihi? Nonne eduxi te de terra Aegypti, et de
domo servitutis liberavi te <note>(Mich. VI, 3 et 4)</note>
            </hi>? Ecce
quomodo dejiciuntur impii dum allevantur, querela
<pb n="0845D"/>
eorum excluditur, poena acerbatur. Coelestibus enim
beneficiis invitati deserere non debuerunt vitae securitatis
et prosperitatis datorem, cui magis debuerant
obtemperare. Sed sicut justitia Dei magna, ita etiam
severa vindicta. Quando enim impius perseverare
consuevit, de quo et alibi habes scriptum: <hi>Vidi
impium superexaltatum et elevatum super cedros Libani;
et transivi, et ecce non erat: et quaesivi eum, et
non est inventus locus ejus <note>(Psal. XXXVI, 35 et 36)</note>
            </hi>?
Incredibilis celeritas exstinctionis ejus. Vides subito
impium in hoc saeculo potentem: dum tu transis, ille
jam non est. Quanta est enim umbra in terra: quam
<pb n="0846A"/>
non diuturna? Transpone vestigium, et umbra praeteriit.
Aut si hic aliquid movet, ad ea quae futura
sunt, attolle mentis vestigium, et invenies illic impium
non futurum, quem hic esse credebas; non
enim est, qui nihil est. Denique Dominus eos
cognovit qui sunt ipsius: qui autem non sunt, eos
non agnoscit; quia ipsi eum qui est, non agnoverunt.
</p>
          </div3>
        </div2>

<div2>
          <head>CAPUT VIII.</head>
<p> <hi>Impios in interitu suo cum somnio bene comparari,
quod nempe animae illorum omnibus bonis vacuae reperiantur:
et eorumdem tenebrosae imagines e lumine
coelestis Hierusalem deleantur.</hi> </p>
<div3>
            <head>23.</head>
            <p>
 De ipsis ergo et hic dicit: <hi>Defecerunt et perierunt
propter iniquitatem suam, velut somnium exsurgentis</hi> 
<pb n="0846B"/> <note>(Psal. LXXII, 19 et 20)</note>,
id est, ita deficiunt et
evanescunt impii, sicut somnium exsurgentis a
sommo primum; quia in tenebris sunt, et in tenebris
ambulaverunt, nec resedit aliquod eorum boni operis
vestigium, sed similes eorum qui somnium vident:
qui autem somniat, in nocte somniat; nox
autem in tenebris. Filii tenebrarum sunt privati sole
justitiae, et splendore virtutis, dormientes semper,
et non vigilantes, de quibus bene dicitur: <hi>Dormierunt
somnum suum, et nihil invenerunt <note>(Psal. LXXV,
6)</note>
            </hi>. Etenim cum animae eorum a corpore separatae,
tamquam resoluti a corporis somno nihil invenient,
nihil tenebunt; et quod se tenere arbitrabantur,
amittent; quoniam stultus et insipiens cum divitiis
exundaverint, relinquent alienis divitias suas, neque
<pb n="0846C"/>
simul ad inferna descendet cum eis gloria domus
eorum.</p>
          </div3>
<div3>
            <head>24.</head>
            <p>
 Sequentia quoque demonstrant quomodo impius
non inveniatur, sed intereat. Quoniam imago
ejus in civitate Domini illa superiore Hierusalem non
invenitur. Dominus enim pinxit nos ad imaginem et
similitudinem suam, sicut ipse docet dicens: <hi>Ecce
ego, Hierusalem, pinxi muros tuos <note>(Esai. XLIX, 16)</note>
            </hi>. <emph>670</emph> 
 Si bene egerimus, manet in nobis ista imago
coelestis: si male quis agit, deletur in illo haec
imago (illius utique qui descendit de coelo), et est in
eo imago terreni. Unde et Apostolus dicit: <hi>Sicut
portavimus imaginem illius terreni, portemus et imaginem
hujus coelestis <note>(I Cor. XV, 49)</note>
            </hi>. Bonorum ergo
imagines perseverant, et in illa Dei civitate resplendent.
<pb n="0846D"/>
Si quis autem ad graviora peccata deflexerit,
nec egerit poenitentiam, imago ejus aboletur vel dejicitur;
sicut Adam de paradiso ejectus est et exclusus.
Quicumque autem pie honesteque se gesserit,
intrat in civitatem Dei, et infert imaginem suam, ut
in illa Dei fulgeat civitate. <hi>Domine, in civitate tua imaginem
ipsorum ad nihilum rediges <note>(Psal. LXXII, 20)</note>
            </hi>;
quia isti in lumine fulgere non possunt, qui tenebrosis
se operibus induerunt. Exemplum accersamus
de saeculo. Vide quemadmodum in civitatibus bonorum
principum imagines perseverent, deleantur imagines
tyrannorum.
</p>
          </div3>
        </div2>

<div2>
          <head>CAPUT IX.</head>
<p> <hi>Prophetam cognitione divinae providentiae recreatum:
ipsum et cum eo omnes homines comparatione coelestium
civium jumentis haud esse absimiles; eosdem
tamen Dei gratia ad humanam revocari dignitatem.</hi> 
<pb n="0847A"/>
          </p>
<div3>
            <head>25.</head>
            <p>
 Haec ergo considerans, animoque intendens
sanctus Propheta delectatus est, qui fuerat ante turbatus.
Unde ait ipse: <hi>Quia delectatum est cor meum,
et resoluti sunt renes mei. Et ego ad nihilum redactus
sum, et nescivi: et velut jumentum factus sum apud te,
et ego semper tecum <note>(Ibid., 21 et seq.)</note>
            </hi>. Cum cognovissem,
inquit, quia Deus humana curat et respicit, <hi>requieverunt renes mei,</hi> 
 hoc est, ex maxima fatigatione
veteris imprudentiae requievi per agnitionem
boni coelestis et gratiae. Sunt enim quidam renes
<pb n="0847B"/>
animae, qui vexantur in nobis per ignorantiae laborem:
hi resolvuntur ad requiescendum coelestis
agnitione doctrinae, et quasi pulchro quodam fulcro
coelestium praeceptorum subnixi foventur. Tunc, inquit,
intellexi, quia vane fatigabar; quoniam id quod
verum est nesciebam.</p>
          </div3>
<div3>
            <head>26.</head>
            <p>
 <hi>Et velut jumentum factus sum:</hi> pulchre addidit, <hi>apud te;</hi> 
 comparatione enim coelestium homo
quid est nisi jumentum irrationabile? Nam et stellae
cum sint lucidae, vanescunt solis exortu. Et Moyses
ait: <hi>Non sum idoneus ab hesterno die, ex quo coepisti
loqui cum servo tuo: et tenui,</hi> inquit, <hi>voce et tardiloquus
sum <note>(Exod. IV)</note>
            </hi>. Ita ergo et homo, non dicam
Christi, sed angelorum comparatione mutum videtur
esse jumentum. Sed tamen nemo desperet; quia homines
<pb n="0847C"/>
et jumenta salvos facit Deus. Et ideo quia non
ex me, sed ex te didici, tibi adhaerebo semper; ut
desinam esse jumentum, et dicas mihi: <hi>Tu autem
hic sta mecum <note>(Deut. V, 31)</note>
            </hi>. Circumfusus enim Dei
gratia homo incipit esse, qui per imprudentiam praetendebat
insensibilitatem et inscientiam bestialem.
Homo enim eo probatur, si capax sit rationis et gratiae.
Itaque a mutis animalibus separatum se esse
gaudet, et in hominum adscitum esse consortia, quae
Deus visitat et tuetur. Quid enim est homo, nisi quia
memor est ejus Dominus, aut quia a Domino visitatur?
<emph>671</emph> </p>
          </div3>
        </div2>

<div2>
          <head>CAPUT X.</head>
<p> <hi>Si Deus nobis ad dexteram non fuerit, eum locum a
diabolo occupatum iri, sicuti primo parenti contigit:
cum hujus vices ageret Christus eum sibi ad dexteram
daemonem statuisse, quo ipsum gloriosius prosterneret:
postremo maximas utilitates ad eos redire,
quibus ad dexteram steterit Christus.</hi> 
<pb n="0847D"/>
          </p>
<div3>
            <head>27.</head>
            <p>
 Unde quasi visitatus ab eo dicit: <hi>Tenuisti manum
dexteram meam, et in voluntate tua deduxisti me,
et cum gloria assumpsisti me <note>(Psal. LXXII, 24)</note>
            </hi>. Sic accepimus,
et secundum Graecum sic convenit. Dixit
enim Graecus: <foreign xml:lang="greek">  ,</foreign> id est, <hi>tenuisti
manum,</hi> <foreign xml:lang="greek">  ,</foreign> <hi>dexteram meam.</hi> Bene dirigitur,
cujus dexteram Deus manu sua tenet. Potest
dicere: <hi>Dominus a dextris meis, ne commovear <note>(Psal. XV, 8)</note>
            </hi>.
Adam si a dextris suis Dominum habere
<pb n="0848A"/>
voluisset, non esset a serpente deceptus. Sed
quia oblitus est mandatum Dei et voluntatem serpentis
implevit, manum ejus diabolus tenuit, et ad
lignum scientiae boni et mali extendi fecit, ut interdicta
decerperet. Praejudicatum est in illo omnibus,
et coepit universis adversarius ad dextram stare.
Unde et illa in Judam maledicti forma processit: <hi>Et diabolus stet a dextris ejus 
 <note>(Psal. CVIII, 6)</note>
            </hi>. Si illud
maledictum grave, maxima est ista benedictio, qua
maledictionis durae vincula laxantur. Ideo Dominus
Jesus ad dexteram sibi diabolum statuit, sicut in Zachariae
libro legimus <note>(Zach. III, 1)</note>; hominis enim
causam locumque susceperat. Ibi ergo stetit, ubi
Adae stabat haereditas. Quasi bonus athleta permisit
eum ad dexteram sibi stare, ut eum retrorsum repelleret
<pb n="0848B"/>
dicens: <hi>Vade retro, satana <note>(Matth. IV, 10)</note>
            </hi>.
Itaque adversarius loco dejectus recessit: tibi autem
ne diabolus a dextris staret, ait: <hi>Veni, sequere
me <note>(Matth. XIX, 21)</note>
            </hi>. Praevidens igitur David adventum
Domini, qui nos a potestate adversarii liberaturus
descendit e coelo, ait: <hi>Dominus a dextris est mihi,
ne commovear.</hi> Cui autem a dextris erat diabolus movebatur.
Merito ergo et hic ait: <hi>Tenuisti manum dexteram
meam,</hi> id est, ut jam peccare non possim; ut
ille lubrico ante fluctuabundus vestigio, fida possim
statione consistere. Quam bene hoc apostolus dixit,
quando eum turbatum Dominus vidit, et extendens
dexteram suam titubare non passus est, atque intrepido
firmavit incessu <note>(Matth. XIV, 30 et 31)</note>. Liberatus
itaque Petrus quid aliud est locutus nisi hos
<pb n="0848C"/>
propheticos versus: <hi>Tenuisti manum dexteram meam,
et in voluntate tua deduxisti me, et cum gloria assumpsisti
me.</hi> Quae est dextera nisi actuosa animae
virtus? Quae si Domini voluntate dirigatur, nihil
aliud desiderat, nil requirit, nullas mundi hujus
opes, nulla adjumenta deposcit.
</p>
          </div3>
        </div2>

<div2>
          <head>CAPUT XI.</head>
<p> <hi>Davidem possessione Dei contentum nihil praeter eum
exoptare; debere enim terrena deleri oblivione, ut
succedant coelestia, atque etiam ad Deum qui neminem
repellit, accedatur, a quo pravis tantum actionibus
recedimus.</hi> </p>
<div3>
            <head>28.</head>
            <p>
 Ideo dicit sanctus David: <hi>Quid enim mihi restat
in coelo, et a te quid volui super terram (Psal. LXXII,
<pb n="0848D"/>
25)</hi>? Id <emph>672</emph> est, Tu portio mea es, abundas mihi
ad omnia, nihil quaesivi aliud, nisi ut te partem haberem,
nulli me coelesti, ut gentiles faciunt, subdidi
creaturae, nullas saeculi hujus divitias, et voluptatum
illecebras concupivi. Nullius egeo, qui a te assumptus
sum: nec superest in coelestibus quod amplius
quaeram. Nihil habens, omnia habeo; quia Christum
habeo, cui Pater altissimus <hi>non pepercit; sed pro nobis
omnibus tradidit illum: quomodo ergo non cum
illo omnia nobis donavit <note>(Rom. VIII, 32)</note>
            </hi>; sicut Apostolus
dixit? Omnia enim in Christo, per quem omnia,
et in quo constant omnia. Omnia ergo in illo
habens, aliam non quaero mercedem, quia ipse merces
est universorum. Ideoque perfecto dixit: Tolle
<pb n="0849A"/>
crucem tuam, et sequere me <note>(Marc. VIII, 34)</note>. Qui
illum sequitur, non praemio ducitur ad perfectionem:
sed perfectione consummatur ad praemium.
Imitatores enim Christi non propter spem boni sunt,
sed pro amore virtutis. Christus enim per naturam
bonus, non propter praemii cupiditatem. Ideo passus
est, quia benefacere eum delectavit, non quia incrementum
gloriae ex sua passione quaerebat. Ideo qui
illum imitari cupit, non quod sibi, sed quod aliis
prosit, operatur. Unde non immerito deficit sibi,
aliis autem virtutis incremento valescit.</p>
          </div3>
<div3>
            <head>29.</head>
            <p>
 Et convenienter dicit: <hi>Defecit cor meum et
caro mea, Deus cordis mei <note>(Psal. LXXII, 26)</note>
            </hi>. Neque
enim possunt perpetua succedere, nisi terrena defecerint.
Deficit ergo caro, quando mortificantur quae
<pb n="0849B"/>
sunt carnalia. Deficiunt et illi qui mortificationem
Jesu Christi in sua carne circumferunt; mors enim
Christi in illis operatur, ut omnis errorum moriatur
illecebra. Unde colligitur quia et cor hominis deficit,
quando mortificantur cogitationes malae, quae
de corde procedunt; ut terrena omnia abscondat
oblivio, et fiat Deus cordis eorum, qui beati mundo
corde Deum videre mereantur; ut appropinquent
tibi, et non se segregent. Deus enim appropians, non
<pb n="0850A"/>
repulsor appropinquantium est; omnibus enim vult
salutis causa esse, non mortis. Denique neminem
repellit, nisi qui se ab ejus conspectu putaverit sequestrandum.</p>
          </div3>
<div3>
            <head>30.</head>
            <p>
 <hi>Quoniam ecce,</hi> inquit, <hi>qui elongant se a te, peribunt <note>(Ibid., 27)</note>
            </hi>.
Unusquisque enim operibus suis
pietati tuae sese aut jungit aut separat. Fugit enim
Deum qui operatur ea, quorum cognitionem metuat
deprehendi; sicut ille qui tectus parietibus et circumfusus
tenebris a Domino Deo sese existimat non
videri: videtur autem, cum dicitur: <hi>Perdidisti omnes
qui fornicantur abs te <note>(Ibid.)</note>
            </hi>. Sicut enim mulier quae
fornicatur, non adhaeret viro, nec una caro cum viro
suo, nec unus spiritus est; sed dividit sese ac separat
fornicando: ita quaecumque anima non adhaeret
<pb n="0850B"/>
Deo, sed vanis idolorum cultibus inserviens fornicatur,
dividit se sacrilegii scaevitate, et longe fit
a Domino, quae prope esse deberet. Perit autem qui
separatur a Domino.</p>
          </div3>
<div3>
            <head>31.</head>
            <p>
 Unde Sanctus qui Dei judicium reformidat <note>(Ibid., 28)</note>,
semper adhaerere vult Christo, et in eo
spem suam ponere, ut laudet Dominum, cui est honor,
gloria, perpetuitas a saeculis, et nunc et semper,
et omnia saecula saeculorum. Amen.

</p>
          </div3>
        </div2>
      </div1>
</body>
  </text>
</TEI>