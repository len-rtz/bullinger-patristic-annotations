<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Exhortatio virginitatis</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.ExhVir</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Exhortatio virginitatis</head>

<emph>277</emph> 

<div2>
          <head>CAPUT PRIMUM.</head>

<pb n="0335A"/>
<p divs_removed="true"> <hi>Ambrosius Bononia veniens ad eos a quibus fuerat
invitatus, narrat apophoreta se detulisse, nempe
reliquias Agricolae ac Vitalis martyrum. Horum
tametsi alter dominus exstiterit, alter servus, comparatio
tamen instituitur; cumque hic illi praeiverit
ad martyrium, hinc cognoscitur apud Christum
impedimento servitutem non esse. Tum amborum
certamen describitur; quod ex utriusque nominis
<pb n="0336A"/>
praesagio Sanctus illustrat. Deinde quam in Judaeorum
acceperant tumulis, sepultura commemorata, quanto
cum gaudio detecti atque educti sint, refert.</hi> 

          </p>
          <div3 moved_from_p="true">
              <head>1.</head>
            <p>
 Qui ad convivium magnum invitantur, apophoreta
secum referre consueverunt. Ego ad Bononiense
invitatus convivium, ubi sancti martyris celebrata
translatio est, apophoreta vobis plena sanctitatis et
gratiae reservavi. Apophoreta autem solent habere
triumphos principum: et haec apophoreta triumphalia
<pb n="0337A"/>
sunt; Christi enim nostri principis triumphi
sunt martyrum palmae. Nec vero huc dirigebam
iter: sed quia petitus a vobis sum, debui mecum
deferre quae aliis parabantur, ne minor ad vos venirem;
ut quod in me minus est, quam praesumebatur,
in martyre plus inveniretur.</p>
          </div3>
<div3>
            <head>2.</head>
            <p>
 Martyri nomen Agricola est, cui Vitalis servus
fuit ante, nunc consors et collega martyrii. Praecessit
servus, ut provideret locum; secutus est dominus,
securus quod fide servuli <emph>278</emph> jam inveniret
paratum. Non aliena laudamus; passio enim servi
domini disciplina est. Hic instituit, ille implevit.
Nihil illi decerpitur. Quomodo enim minui potest,
quod Christus donavit? Egregie et ille quidem homini
serviendo didicit quomodo Christo placeret:
<pb n="0337B"/>
hic tamen geminam laudem acquisivit, in illo magisterii,
in se martyrii. Certaverunt tamen inter se
invicem beneficiis, postquam aequales esse meruerunt.
Hic illum ad martyrium praemisit, ille istum
accersivit.</p>
          </div3>
<div3>
            <head>3.</head>
            <p>
 Nullum ergo ad commendationem hominis conditio
affert impedimentum: nec dignitas prosapiae
meritum, sed fides affert. Sive servus, sive liber,
omnes in Christo unum sumus: <hi>Et unusquisque quodcumque
fecerit bonum, hoc recipiet a Domino <note>(Ephes.,
VI, 8)</note>
            </hi>. Nec servitus derogat, nec libertas adjuvat.
Vide ad eam rem quam nihil in conditione momenti
sit. <hi>Servus,</hi> inquit, <hi>vocatus es? Non sit tibi curae . . . . 
qui enim vocatus est in Domino servus, libertus est
Domini. Similiter et qui liber vocatus est, servus est
<pb n="0337C"/>
Christi <note>(I Cor. VII, 21, 22)</note>
            </hi>. Vide, inquam, vim
Apostoli. Plus putatur dedisse ei qui servus, quam
ei qui liber vocatus est; ex servo enim libertus
Christi fit, ex libero servus. Sed nulli plus dedit,
verum utrisque aequali mensura divisit. Apud Christum
enim servitus et libertas aequa lance penduntur,
nec ullo discerniculo bonae servitutis et
libertatis merita dividuntur; quia nulla major est
dignitas quam servire Christo. Denique Paulus servus
Christi Jesu <note>(Rom. I, 1)</note>; haec enim servitus
gloriosa est, in qua gloriatur et Apostolus. An non
summa gloria est, quando tali pretio aestimati sumus,
ut sanguine <emph>279</emph> Domini redimeremur? Sed jam
pergamus ad caetera.</p>
          </div3>
<div3>
            <head>4.</head>
            <p>
 Cumque sanctus Vitalis cogeretur a persequentibus
<pb n="0337D"/>
ut Christum negaret, et ille amplius profiteretur
Dominum Jesum Christum, omnia tormentorum
genera in eum exercentes, ut non esset in
<pb n="0338A"/>
corpore ejus sine vulnere locus, orationem fudit ad
Dominum, dicens: Domine Jesu Christe, Salvator
meus. et Deus meus, jube suscipi spiritum meum;
quia jam desidero ut accipiam coronam, quam angelus
tuus sanctus mihi ostendit. Et completa oratione,
emisit spiritum.</p>
          </div3>
<div3>
            <head>5.</head>
            <p>
 Sanctus Agricola mitior habebatur moribus, ut
ab ipsis etiam inimicis diligeretur. Ideoque differebant
ejus passionem. Sed haec persecutorum honorificentia
omni erat immanitate acerbior, quae invidebat
martyrium. Denique ubi non acquievit sanctus
Agricola, crucifixus est; ut advertamus illas blanditias
eorum non sedulitatis fuisse, sed fraudis. Supplicio
servi dominum terrere voluerunt. Vertit hoc
Christus in gratiam, ut martyrium servi dominus
<pb n="0338B"/>
imitaretur.</p>
          </div3>
<div3>
            <head>6.</head>
            <p>
 Utriusque nomen aptum martyrio; ut designati
ad martyrium ipsis vocabulis viderentur. Ille Vitalis
dictus est, quasi qui contemptu istius vitae veram illam
vitam aeternam sibi haberet acquirere: iste Agricola,
qui bonos fructus spiritalis gratiae seminaret, et
sacri sanguinis effusione, meritorum suorum omniumque
virtutum rigaret plantaria.</p>
          </div3>
<div3>
            <head>7.</head>
            <p>
 Sepulti autem erant in Judaeorum solo, inter
ipsorum sepulcra. Ambierunt Judaei cum servulis sepulturae
habere consortium, quorum Dominum negaverunt.
Sic et aliquando Balaam dixit: <hi>Moriatur anima
mea in animis justorum <note>(Num. XXIII, 10)</note>
            </hi>; tamen
non communicavit eorum operibus, cum viveret,
quorum in animis cupiebat mori. Et istos quos viventes
<pb n="0338C"/>
persecuti sunt, mortuos honorabant. Illic igitur
martyris exuvias requirebamus, tamquam inter spinas
rosam legentes.</p>
          </div3>
<div3>
            <head>8.</head>
            <p>
 Circumfundebamur a Judaeis, cum sacrae reliquiae
eveherentur: aderat populus Ecclesiae cum
plausu et laetitia. Dicebant Judaei: <hi>Flores visi sunt
in terra <note>(Cant. II, 12)</note>
            </hi>, cum viderent martyres. Dicebant
Christiani: <hi>Tempus incisionis adest <note>(Ibid.)</note>
            </hi>. Jam <hi>et qui metit, mercedem accipit 
 <note>(Joan. IV, 36)</note>
            </hi>. Alli seminaverunt,
et nos metimus martyrum fructus. Iterum
audientes Judaei voces plaudentis Ecclesiae, dicebant
inter se: <hi>Vox turturis audita est in terra nostra <note>(Cant. II, 12)</note>
            </hi>.
Unde bene lectum est: <hi>Dies diei
eructat verbum, et nox nocti indicat scientiam. Dies
diei <note>(Psal. XVIII, 3)</note>
            </hi>, Christianus Christiano: <hi>nox nocti,</hi> 
<pb n="0338D"/>
Judaeus Judaeo. Indicabant ergo Judaei quod haberent
scientiam martyrum, sed non scientiam Verbi; id
est, non secundum illam solius boni, et solius <emph>280</emph> 
<pb n="0339A"/>
veri scientiam: <hi>Ignorantes enim Dei justitiam, et volentes
se justificare, justitiam Dei non receperunt <note>(Rom. X, 3)</note>
            </hi>.
</p>
          </div3>
        </div2>

<div2>
          <head>CAPUT II.</head>
<p> <hi>Primo reliquiarum pretium amplificat, deinde Julianam
viduam, quae illis donaretur, dignam asserit;
hanc enim cum honorandam ex Apostolo, tum eo
praedicandam quod Ecclesiae damna quam propria
sua magis doleret.</hi> </p>
<div3>
            <head>9.</head>
            <p>
 Detuli ergo vobis munera quae meis legi
manibus, id est, crucis tropaea, cujus gratiam in operibus
agnoscitis. Certe et ipsi daemones confitentur.
Condant alii aurum atque argentum, ac de latentibus
eruant venis; legant pretiosa monilium serta;
<pb n="0339B"/>
temporalis ille thesaurus est, et saepe habentibus
perniciosus: nos legimus martyris clavos, et multos
quidem, ut plura fuerint vulnera quam membra.
Clamare martyrem diceres ad populum Judaeorum,
cum clavos ejus colligeremus: <hi>Mitte manus
tuas in latus meum, et noli esse incredulus, sed fidelis <note>(Joan. XX, 27)</note>
            </hi>.
Colligimus sanguinem triumphalem,
et crucis lignum.</p>
          </div3>
<div3>
            <head>10.</head>
            <p>
 Haec sanctae viduae negare non potuimus postulanti.
Munera itaque salutis accipite, quae nunc
sub sacris altaribus reconduntur. Ea igitur vidua
 sancta est Juliana, quae hoc Domino templum paravit
atque obtulit, quod hodie dedicamus: digna tali
oblatione, quae in sobole sua templa jam Domino pudicitiae
atque integritatis sacravit. Dum Julianam
<pb n="0339C"/>
volo dicere, Judaeam dixi. Non erravit lingua, sed
definivit; Judaea enim est anima quae Christum fatetur.
Denique <hi>notus in Judaea Deus <note>(Psal. LXXV, 2)</note>
            </hi>;
id est, ubi agnoscebatur, non ubi negabatur. Est ergo
in spiritu Judaea, ubi major portio, intellectus
sincerior; <hi>Quia salus ex Judaeis est <note>(Joan. IV, 23)</note>
            </hi>.
Linguae igitur error testimonium sanctitatis invenit.</p>
          </div3>
<div3>
            <head>11.</head>
            <p>
 Honoremus ergo hanc viduam, quia scriptum
est: <hi>Viduas honora, quae vere viduae sunt <note>(I Tim. V,
3)</note>
            </hi>. Licet verborum nostrorum honorem non ambiat,
quae Apostoli mandatum adaequaverit, habens in bonis
operibus testimonium, quae bene filios educaverit,
melius instituerit.</p>
          </div3>
<div3>
            <head>12.</head>
            <p>
 Quis hanc non ut destitutam et miserabilem
<pb n="0339D"/>
deploravit, quando amisit maritum? At ista ministrum
sacris ereptum altaribus amplius ingemuit,
quam sibi conjugem, aut patrem filiis. Nam etsi
<pb n="0340A"/>
praesidio esset mariti viduata et solatio; tamen
apud piam mentem causa Ecclesiae praeponderabat.
<emph>281</emph> </p>
          </div3>
        </div2>

<div2>
          <head>CAPUT III.</head>
<p> <hi>Julianae ad liberos exhortatio. Illic principio filium
monet eum non temere vocari Laurentium, sed quod
Martyris cognominis patrocinio conceptus fuerit, atque
eidem promissus. Solvat igitur parentum vota.
Nihil ipsi esse quo retardetur; cum caeteris rebus
divinum servitium praestantius sit, hominum autem
vita miserrima: patere tamen exitum ex ejus malis,
modo castitatem illi eligant, cui conjugii servitus hic
opponitur.</hi> </p>
<div3>
            <head>13.</head>
            <p>
 Succinxit itaque mentis viscera, et circumfusam
se videns numero filiarum trium, et unius filii,
<pb n="0340B"/>
quo solent terreri caeterae, hoc fortior facta, tali filios
alloquio convenit: Filii, amisistis patrem, matrem
habetis. Melior quidem fuisset illa commutatio, si
pater viveret, mater deesset. Tamen infirma licet et
desolata ostendo vobis, si vultis sequi, quo arbitremini
patrem vobis non decessisse; habetis enim meliorem
de coelo parentem. Ille est qui et hos suffulsit
patres. Quid enim aliud jam superest spei? Pater vobis
fuit dives gratia, non pecunia: opulentus ministerio,
non patrimonio: cujus haereditas fides est, locuples
Deo, sed egena saeculo. Satis vos divites
reliquit, si propositum ejus sequamini. Sola fides
utrique indiscreta sexui, census virorum, dos virginum.</p>
          </div3>
<div3>
            <head>14.</head>
            <p>
 Et tu quidem, fili, aliquanto propior patri,
<pb n="0340C"/>
agnosce quae matri debeas, quod domui vocabulum
reddas. Aetas te excusat, sed haereditas vocat. <hi>Jucundentur,</hi> 
fili, <hi>pater et mater in te <note>(Prov. XXIII, 25)</note>
            </hi>.
Noli matrem contemnere quasi imprudentem. <hi>Regis
admonitio,</hi> inquit, <hi>quem erudivit mater sua.</hi> Quid filius
qui servat dictiones Dei? Primogenite, tibi
dico, fili: <hi>Quid filius mei ventris? quid natus mearum
orationum? Ne dederis mulieri tuam honestatem <note>(Prov.
XXXI, 1 et seq.)</note>
            </hi>. Audi quid sapiens dicat, quid Scriptura
asserat.</p>
          </div3>
<div3>
            <head>15.</head>
            <p>
 Considera quis te ut nascereris, juverit: filius
es votorum magis quam dolorum meorum. Considera
cui te muneri pater tali nomine designaverit, qui
vocavit Laurentium. Ibi vota deposuimus, unde nomen
assumpsimus. Vota effectus secutus est, redde
<pb n="0340D"/>
martyri quod debes martyri. Ille te nobis impetravit,
tu restitue quod de te hujusmodi nominis appellatione
promisimus.
<pb n="0341A"/>
</p>
          </div3>
<div3>
            <head>16. </head>
            <p>
Quid autem est, fili, aliud quod eligendum
putes, nisi Deum patrum tuorum? Ipse enim pauperes
et divites, humiles et excelsos facit, suscitat a
terra pauperem, et de stercore erigit inopem, et sedere
eum facit cum potentibus in tribunali honoris
et haereditatis. Dat votum optanti, et benedicit annos
justi. Quid hoc, fili, praecellentius? aut quid est
vita hominis in hac terra, nisi levis cursor? En
transivimus, et nihil vidimus. Atque utinam hunc
cursorem <note>(Job. IX, 25)</note> imitaremur; ut nihil videremus,
et nulla onera portaremus! sed quod est gravius, <emph>282</emph> 
 cursus vacuus, et onera inania. Inania
sunt quidem, sed non levia, neque delicti vacua;
quia grave fenus peccati est. Unde clamat sanctus
Job: <hi>Nonne tentatio est vita hominis in terra, aut sicut
<pb n="0341B"/>
mercenarii quotidiani vita ejus? Et sicut servus timens
dominum suum, qui umbram invenerit, et sicut
mercenarius exspectans mercedem suam; sic ego exspectavi
in vacuum, noctes autem dolorum datae sunt
mihi. Si dormiero, dico: Quando dies? Cum surrexero,
iterum: Quando vesper? Plenus sum dolore a vespere
usque mane. Vita autem mea levior quam favilla.
Periit autem in vana spe <note>(Job. VII, 1 et seq.)</note>
            </hi>. Nihil
igitur est homo, nisi tu, Domine, intendas in eum,
et visitationem ejus facias usque mane, et in requiem
eum inducas. Arbor si excidatur, repullulat, et floret
ab aquae odore: homo cum ceciderit, nihil est,
 ingruunt super eum dolores.</p>
          </div3>
<div3>
            <head>17.</head>
            <p>
 Hanc igitur tentationem tantarum necessitatum,
si vultis, filii, vitare, integritas corporis expetenda
<pb n="0341C"/>
vobis est <note>(32, q. 1, c. Integritas)</note>: quam ego
pro consilio suadeo, non pro imperio praecipio.
 Sola est enim virginitas quae suaderi potest, imperari
non potest. Res magis voti est, quam praecepti.
Quod enim gratiae est, non jubetur, sed desideratur:
electionisque magis est, quam servitutis. Unde et
Apostolus dicit: <hi>De virginibus praeceptum Domini
non habeo, consilium autem do, tamquam misericordiam
consecutus a Domino <note>(I Cor. VII, 25)</note>
            </hi>. Legerat
enim dixisse Dominum spadonibus: <hi>Quicumque
custodierint praecepta mea, et elegerint quae ego volo,
et amplectentur testamentum meum; dabo illis in domo
mea, et in muro meo locum nominatum, meliorem
filiorum et filiarum: nomen aeternum dabo illis, et non
deficient <note>(Esai. LVI, 4, 5)</note>
            </hi>. Meliorem, inquit, locum
<pb n="0341D"/>
vobis dabo, spadonibus dicit; his videlicet, qui se
resecta genitali parte absciderint. Ipsi sunt ergo qui
habent in coelo praemia caeteris praestantiora.</p>
          </div3>
<div3>
            <head>18.</head>
            <p>
 Hos in Evangelio suo praedicat Dei Filius, dicentibus
enim Apostolis: <hi>Quia si ita est causa viri,
ut non liceat illi uxorem dimittere, nisi ex sola causa
fornicationis, non expedit nubere;</hi> respondit Dominus:
<pb n="0342A"/> <hi>Non omnes capiunt verbum istud, sed quibus datum est <note>(Matth. XIX, 10, 11)</note>
            </hi>,
hoc est: Non capit hoc conditionis
humanae infirmitas, ut omnibus pateat: sed illis
solis facile est ad capiendum, quibus divina refulsit
gratia; ut castrare se possint, quo regnum coelorum
adipiscantur.
</p>
          </div3>
        </div2>

<div2>
          <head>CAPUT IV.</head>
<p> <hi>Integritatis dignitate strictim proposita, quae ad filias
ex nuptiis damna reditura sint, explicat; utque ad
ea fugienda illas excitet, Apostoli sententiam atque
exemplum in medium affert. Hinc memoratis et quas
in matrimonio pertulit, et quas in viduitate perpessura
est miseriis, affirmat fore, ut illae omnes
earum virginitate reparentur, nec ipsa posthac praesidio
ullo indigeat.</hi> </p>
<div3>
            <head>19. </head>
<p>
              <pb n="0342B"/>Audistis, filii, quantum sit praemium integritatis.
Regnum acquiritur, et regnum <emph>283</emph> coeleste
vitam angelorum exhibet. Hoc vobis suadeo, quo
nihil pulchrius; ut inter homines angeli sitis, qui
nulla sibi ligantur nuptiali copula <note>(Matth. XXII, 30)</note>.
Quoniam quae non nubunt, et qui uxores non ducunt,
sicut angeli in terris sunt; ut tribulationem carnis
non sentiant, servitutem ignorent, a mundanae cogitationis
ableventur contagio, divinis rebus mentem
intendant; ut tamquam exuti corporis infirmitate,
non quae hominis sunt, sed quae Dei,
cogitent.</p>
          </div3>
<div3>
            <head>20.</head>
            <p>
 Considerate, filiae, si velitis nubere, quantum
vobis desit, quibus pater deest. Deest opima dos;
quod ipsum tamen si abundaret, emeretis magno
<pb n="0342C"/>
pretio servitutem. Nunc vero quis non despiciet destitutas
patre? quo confugietis? unde auxilium postulabitis
adversus virorum injurias? quanta in ipsis
conjugiis incommoda sunt! quam graves plerumque
contumeliae! quanta vincula!</p>
          </div3>
<div3>
            <head>21.</head>
            <p>
 Primo ipsum conjugium vinculum est, quo
alligatur viro nupta, et ei in subjectionem astringitur.
Bonum quidem charitatis vinculum est, sed tamen
vinculum, de quo cum velit se exuere nupta,
non possit, nec liberum sui habere arbitrium. Denique
Apostolus dicit: <hi>Mulier sui corporis potestatem
non habet, sed vir <note>(I Cor. VII, 4)</note>
            </hi>. Et quid mirum
de muliere; quandoquidem et vir sui corporis potestatem
non habet, sed mulier? Si qui fortior est, potestatem
sui non habet, quanto minus infirmior!
<pb n="0342D"/>
Non ergo absolvit mulierem communis servitus, sed
gravius astringit.</p>
          </div3>
<div3>
            <head>22.</head>
            <p>
 Videte itaque quid scriptura dicat, quid Apostolus
suadeat. Quis vobis potest melius consilium
dare, quam ille vas Dominicae electionis? Quid igitur
dicat percipite auribus: <hi>Volo autem omnes homines
sic esse sicut et me ipsum <note>(Cor. VII, 7)</note>
            </hi>. Et iterum
<pb n="0343A"/>
dicit de non nuptis et viduis: <hi>Bonum est illis,
si sic permanserint, sicut et ego <note>(Ibid., 8)</note>
            </hi>. Volo vos imitatrices
esse tanti Apostoli, ut vitam ejus sequamini,
qui conjugii vinculum refugit, ut vinctus esset Christi
Jesu. Non potuisset ad tantam apostolatus sui pervenire
gratiam, si fuisset alligatus conjugii contubernio.</p>
          </div3>
<div3>
            <head>23.</head>
            <p>
 Quod si ille qui et doctrina praestantissimus
erat, et tantum Christi donum habebat, judicavit
tanti momenti esse, si abstineret ab usu copulae conjugalis:
et ideo sic mansit, ne plurimum suo muneri
decerperetur; quod neque orationi vacare semper
liceret, neque semper divinis intendere mandatis,
quem conjugii cura revocaret, ut placere uxori esset
necesse: quid utique vos eligere oportet, quibus sola
virginitas potest libertatem dare; quoniam quae
<pb n="0343B"/>
nupserit ad servitutem pecunia sua venditur? Meliori
conditione mancipia quam conjugia comparantur:
in illis meritum emitur servitutis, in istis pretium ad
servitutem additur. Nupta venalis auro gravatur,
auro aestimatur. <emph>284</emph>
</p>
          </div3>
<div3>
            <head>24.</head>
            <p>
 Experta sum, filii, labores copulae, conjugii
indignitates, et sub bono conjuge, nec tamen
sub bono marito libera fui: serviebam viro, et laborabam
ut placerem. Miseratus est Dominus, et fecit
 altaris ministrum, continuoque et mihi et vobis
raptus est: et fortasse, miserante Domino, ne diceretur
maritus.</p>
          </div3>
<div3>
            <head>25.</head>
            <p>
 Videtis, filii, longaevam matrem doloribus, et
adhuc immaturam viduitatis stipendiis. Videtis
amissum omne praesidium et ornamentum. Nec
<pb n="0343C"/>
auxilium viri habeo, nec virginitatis gratiam. Et de
me levis cura: vos moereo, vos considero. Remanserunt
mihi onera conjugii, abiere adjumenta.
Quanto mallem in hos numquam venisse usus!</p>
          </div3>
<div3>
            <head>26.</head>
            <p>
 Potestis tamen excusare patrem, ablevare
matrem; si quod in nobis amissum est, in vobis repraesentetur.
Hoc solo nos conjugii non poenitebit, si
vobis labor noster profecerit. Proximum putabo matrem
esse virginum, ac si virginitatem tenerem.
Considerate, filii, quam sibi veniens in has terras Dominus
Jesus matrem elegerit. Salutem mundo daturus
per virginem venit, et mulieris lapsus partu virginis
solvit: vestra quoque integritas meos solvat errores.</p>
          </div3>
<div3>
            <head>27.</head>
            <p>
 Quid boni sit virginitas, considerate. Destitutam
me esse certum est, praesidio egere: sed si volueritis
<pb n="0343D"/>
sic manere, nullius opem requiram, abundabit
mihi ad omnem opitulantiam vestrae integritatis
corona. Quis me non dicet beatam, quam nunc
miseram putant? quis non honorabit tot virginum
matrem? quis non venerabitur aulam pudoris?
</p>
          </div3>
        </div2>

<div2>
          <head>CAPUT V.</head>

<pb n="0344A"/>
<p> <hi>Virginibus in utroque foedere palmam publicae salutis
attributam, variasque mysticarum virginum laudes
celebratas: itemque designatam horti ac vineae figura
virginitatem, non secus ac olerum typo conjugium;
unde filios admonet, ut rejectis Achab et Jezabel spiritalibus,
verum illum Naboth amplectantur pro nobis
accusatum atque occisum. Quamobrem venisse
praedictus sit super nubem levem, et cur etiam matrem
suam Joanni commendaverit? Quomodo tandem
hic qui ut mysticus Levi nihil habebat, legitur
eam accepisse in sua?</hi> </p>
<div3>
            <head>28.</head>
            <p>
 Multas feminas Scriptura divina in lucem
evexit, palmam tamen publicae salutis solis virginibus
dedit. In veteri Testamento terra ac mari clausum
<pb n="0344B"/>
Hebraeorum populum virgo per maria pedes
duxit <note>(Exod. XV, 20)</note>: in Evangelio auctorem mundi
et redemptorem virgo generavit <note>(Luc. I, 27)</note>. Virgo
est Ecclesia <note>(II Cor. XI, 2)</note>, quam studuit Apostolus
virginem castam assignare Christo: virgo est filia
Sion <note>(Esai. XXXVII, 22)</note>; virgo est civitas illa Hierusalem <note>(Apoc. XXI, 27)</note> 
 <emph>285</emph> quae in coelo est, in
quam nihil commune intrat atque immundum: virgo
est et illa quam vocat Jesus, cui et dixit: <hi>Ades huc a
Libano, Sponsa, ades huc a Libano; transibis et pertransibis
a principio fidei <note>(Cant. IV, 8)</note>
            </hi>. Non solum
transivit virgo, sed etiam pertransivit: quae festinat
ad Sponsum, transit saeculum, pertransit ad Christum;
vel quia ea quae Christo se dicaverit, transeundo
ad coelestia, terrena pertranseat. Nam et ipse
<pb n="0344C"/>
Sponsus sic venit ad Sponsam suam, ut saliat super
montes, transiliat super colles <note>(Cant. II, 8)</note>.</p>
          </div3>
<div3>
            <head>29.</head>
            <p>
 Addit adhuc ad laudem virginitatis: <hi>Hortus
clausus soror mea Sponsa, hortus clausus, fons signatus <note>(Cant. IV, 12)</note>
            </hi>;
quo meliores afferat fructus claustro
pudoris septa virginitas, in qua intemerata permaneant
castitatis signacula. Hunc hortum animae
vestrae, hunc fontem servate puri liquoris, ut eum in
vobis nemo perturbet, nemo designet, quem genitalis
in vobis origo signavit. Nemo auferat animae vestrae
vineam, et vilia olera serat. Vinea enim quidam
fructus virginalis est: conjugia velut olerum plantaria
sunt, in quibus frequens gelu est; et ideo sicut
olera herbarum cito cadunt atque marcescunt, nisi
finem imponat senectus, aut ad perfectum evehat
<pb n="0344D"/>
continentia.</p>
          </div3>
<div3>
            <head>30.</head>
            <p>
 Non veniat ergo in vos Achab, qui concupiscat
vineam vestram delere et exstinguere: nec veniat
in vobis Jezabel, vanum illud et saeculare profluvium;
hoc enim significatur vocabulo, vana et vacua
<pb n="0345A"/>
redundantia: sed veniat Nabuthe, qui venit a
patre, sicut indicat nominis ipsius interpretatio, qui
vineam sanguine defendat suo, et pro ea mortem suam
offerat. Hic est qui lapidatus pro nobis est, pro nobis
mortuus, pro nobis falsis appetitus testimoniis: qui
pauper huc venit, cum dives esset, ut nos ejus
inopia ditaremur <note>(III Reg. XII, 2 et seq.)</note>. Hic est
vitis, quae redundantibus gratiae suae fructibus replevit
universum orbem terrarum. Hic in vestris pectoribus
alta maneat defixus radice; ut et fructus vester
exuberet, et liquore gratiae spiritalis corporei vaporis
incendia temperentur.</p>
          </div3>
<div3>
            <head>31.</head>
            <p>
 Hic est qui venit in nube levi, sicut dixit propheta: <hi>Ecce Dominus sedet super nubem levem, et veniet
in Aegyptum 
 <note>(Esai. XIX, 1)</note>
            </hi>; significans quod
<pb n="0345B"/>
in Aegyptum, id est, in afflictionem mundi hujus veniret
 super virginem. Nubem itaque Mariam dixit,
quia carnem gerebat; levem, quia virgo erat, nullis
oneribus gravata conjugii. Ipsa est virga germinans
florem, quia pura et ad Dominum libero corde directa
virginitas, quae nullis in hoc saeculo curarum
anfractibus reflectitur <note>(Num. XVII, 8)</note>.</p>
          </div3>
<div3>
            <head>32.</head>
            <p>
 Ideo illam Dominus de cruce discipulo suo
dilectissimo sibi tradidit sancto Joanni <note>(Joan. XIX,
27)</note>, <hi>qui dixit patri et matri: Non novi te <note>(Deut.
XXXIII, 9)</note>
            </hi>. Denique vocatus a Christo reliquit patrem <note>(Matth. IV, 21)</note>,
verbum secutus. Huic traditur virgo,
qui suos nesciat: huic traditur virgo, qui de pectore
Christi hauriat sapientiam: huic traditur virgo, qui
fratres suos non cognovit, et filios suos non scivit.
<pb n="0345C"/>
Ideoque <emph>286</emph> benedicit eum Lex: <hi>Date Levi veros
ejus, date Levi sortes ejus <note>(Deut. XXXIII, 8)</note>
            </hi>.</p>
          </div3>
<div3>
            <head>33.</head>
            <p>
 Unde et matrem Domini ipse suscepit; scriptum
enim habemus, quia <hi>ex illa hora suscepit eam
Discipulus in sua <note>(Joann. XIX, 27)</note>
            </hi>. Quid est <hi>in sua,</hi> 
cum reliquerit patrem et matrem, et Christum secutus
sit? Aut quomodo <hi>in sua,</hi> cum ipsi apostoli
dixerint: <hi>Ecce nos reliquimus omnia, et secuti sumus
te <note>(Matth. XIX, 27)</note>
            </hi>? Quae sua habebat Joannes, qui
mundana et saecularia non habebat, qui et de mundo
non erat? Quae ergo habebat sua, nisi ea quae a
Christo acceperat? Bonus verbi sapientiaeque possessor,
bonus receptor gratiae. Audite quae apostoli a
Christo acceperint: <hi>Accipite,</hi> inquit, <hi>Spiritum sanctum:
quorum remiseritis peccata, remissa erunt; et
<pb n="0345D"/>
quorum detinueritis, detenta erunt <note>(Joann. XX, 22, 23)</note>
            </hi>.
 Neque enim mater Domini Jesu nisi ad possessorem
gratiae demigraret, ubi Christus habebat habitaculum.
</p>
          </div3>
        </div2>

<div2>
          <head>CAPUT VI.</head>

<pb n="0346A"/>
<p> <hi>Adaptat filiis dicta superius, docet qua ratione ipsi
nubes leves esse queant per virginitatem: et dare
Levi veros ejus, si tales nimirum permaneant, quales
primi parentes ante peccatum. Horum filios quos
ejecti e Paradiso genuerunt, comparat: et prioris
filii occasione suos hortatur, ut mundanas non quaerant
possessiones, quas filiae Salphaad ambierunt.
Quid per hoc significetur, quasve sortes Levi jubemur
dare? Dominicae ac Mosaicae sortitionis quodnam
discrimen? Harum altera matrimonium, altera
virginitatem signari, quae libertatem ministrorum
Christi pone sequitur.</hi> </p>
<div3>
            <head>34.</head>
            <p>
 Date ergo et vos, filii mei, vero illi Levi veros
ejus. Estote nubes, sed leves. Eritis profecto,
<pb n="0346B"/>
si ablevet virginitas onera conditionis, et tenebras
hujus limosae carnis illuminet. Ideo dicit illa: <hi>Nigra sum, et decora, filiae Hierusalem 
 <note>(Cant. I, 4)</note>
            </hi>;
nigra per carnem, decora per virginitatem. Nubes
itaque sunt, et graves nubes, quae nupserint; namque
a nubibus verbum nubentium tractum arbitror.
Denique operiuntur ut nubes, cum acceperint nupturae
velamina. Et vere graves nubes, quae sustinent
sarcinam matrimonii. Nam etiam gravari alvo
feruntur, cum semina conceptionis acceperint.</p>
          </div3>
<div3>
            <head>35.</head>
            <p>
 <hi>Date</hi> ergo <hi>Levi veros ejus.</hi> Quid tam verum,
quam intemerata virginitas, quae signaculum pudoris
et claustrum integritatis genitate custodit? At vero
cum usu conjugii juvencula defloratur, amittit quod
suum est, quando ei miscetur alienum. Illud enim
<pb n="0346C"/>
verum quod nascimur, non in quod mutamur: quod
a Creatore accepimus, non quod de contubernio assumpsimus.
Date ergo vero Levi, illi sacerdotum principi,
vero Aaron, vero Melchisedech, veros ejus,
quales ipse condidit, non quales saeculi hujus usus
efficit; ut opus suum in vobis et illud genitale signaculum
inviolatum atque integrum recognoscat.</p>
          </div3>
<div3>
            <head>36.</head>
            <p>
 Date illi, exhibete illum Adam qui fuit <emph>287</emph> 
ante peccatum, illam Evam quae fuit antequam lubricum
serpentis hauriret venenum, priusquam ejus
supplantarentur insidiis, quando non habebant quo
confunderentur? Nam utique nunc, licet bona conjugia,
tamen habent quod inter se ipsi conjuges erubescant.
Tales ergo estote, filii, quales Adam et Eva
in paradiso fuerunt <note>(Gen. IV, 2)</note>. De quibus scriptum
<pb n="0346D"/>
est, quod posteaquam de paradiso est ejectus
Adam, cognovit Evam uxorem suam, et illa concepit,
 et peperit filium, quem vocavit Cain: et iterum
<pb n="0347A"/>
concepit et peperit filium, cui nomen Abel.
Melior itaque secundus, quam prior fructus; quia
iste immaculatus, ille maculosus. Iste adhaerens
Deo, et totus a Domino, ille mundana et terrena possessio.
Denique in isto mundi redemptio annuntiatur,
ab illo mundi ruina. In hoc Christi sacrificium,
in illo diaboli parricidium. Nihil ergo vobis sit, filii,
cum possessione saeculi, nec terrenae vobis et Judaicae
 possessionis ullos vindicandos esse sortitus
arbitremini.</p>
          </div3>
<div3>
            <head>37.</head>
            <p>
 Legimus quidem quia Moyses, id est Lex,
terras bello et caede quaesitas, sorte distribuendas
Hebraeorum populo censuerit <note>(Num. XXVI, 53)</note>,
quarum possessionem sibi Salphae filiae postularunt,
quia Salphae filiae <note>(Num. XXVII, 1 et seq.)</note>. Tamen
<pb n="0347B"/>
idem Moyses levitis non divisit terram <note>(Deut. XVIII,
1 et seq.)</note>, quorum non erat terrenus, sed superior
incolatus: sed iis sine labore terreno sacri
stipendia ministerii deputavit. Salphae autem filiae
quid sunt, quae terram petunt, nisi, ut interpretatio
docet, oris obumbratio? Quae utique in illis est,
quibus non est verbum in ore ipsorum, nec in sermone
eorum veritas <note>(Psal. V, 10)</note>; sicut in populo
Judaeorum, qui nolunt Christum Jesum Deum Dei
Filium confiteri. Tales igitur terram requirunt, et
hujusmodi postulant possessionem, in qua tota vitae
suae aetate desudent, et pro fructibus spinas curarum
 et sollicitudinum metunt.</p>
          </div3>
<div3>
            <head>38.</head>
            <p>
 Fugite ergo, filiae, umbram oris, quae in lumen
aeternum creditis, quod illuminat omnem hominem:
<pb n="0347C"/>
quae non tamquam in umbra Christum, sed
in lumine confitemini. <hi>Populus qui sedebat in umbra
mortis, lux orta est illis <note>(Esai. IX, 2)</note>
            </hi>. Fuimus
ergo in umbra, sed nunc jam non sumus, qui Chritum
fatemur. Atque utinam licuisset et mihi dicere,
qui Christo profitemur! Et tamen profiteamur, ego
viduitatem, vos virginitatem. Fiat in nobis ore ad
salutem confessio.</p>
          </div3>
<div3>
            <head>39.</head>
            <p>
 Date ergo Levi illi salutari nostro sortes ejus.
Sors ejus levitica est, sors ejus virginitas est, sors
ejus viduitas est; quoniam non solum virgo, sed
etiam mulier innupta cogitat quae sunt Domini. Unde
et Apostolus dixit: <hi>In quo et sorte constituti sumus <note>(Ephes. I, 11)</note>
            </hi>.
Sicut enim in veteri Testamento terra
sorte divisa est <note>(Josue XVIII, 10)</note>, ita in Evangelio
<pb n="0347D"/>
sorte quadam Domino deputamur. Unde et
scriptum est de evangelistis: <hi>Diviserunt sibi vestimenta
mea, et super vestem meam miserunt sortem <note>(Joan. XIX, 24)</note>
            </hi>.
Et apostoli, cum eligendus esset <emph>288</emph> 
 duodecimus apostolus in locum Judae, sorte
munus apostolatus deferendum arbitrati sunt. Itaque
oratione facta, ut de duobus Dominus quem vellet
eligeret, sors cecidit super Matthiam <note>(Actor. I, 26)</note>.
<pb n="0348A"/>
</p>
          </div3>
<div3>
            <head>40. </head>
            <p>
Illa igitur vetus terrena sortitio, haec spiritalis.
In illa census saeculi materialis, in hac personalis
officii: ibi possessio curarum, hic divisio
gratiarum: illic possidemus arva plena laboris atque
moestitiae, hic possidemur a Christo. Unde et sanctus
David dicit: <hi>Possedisti renes meos <note>(Psal. CXXXVIII,
13)</note>
            </hi>. Hic, filii, possideat renes vestros, ut in illis
seminaria maneant castitatis, incentiva virtutum.
Ideo dicate vos Christo, et confitemini ei, ut dicatis: <hi>Portio mea Dominus 
 <note>(Psal. CXVIII, 5)</note>
            </hi>. Non potest
hoc nupta dicere, sed innupta; nupta enim
quaerit viro suo placere, innupta autem Christo.
Illa mundi, haec Christi possessio.</p>
          </div3>
<div3>
            <head>41.</head>
            <p>
 Christi possessio levita est, qui nihil sibi de
terrenis vindicat. Qui quaerit uxorem, non potest dicere:
<pb n="0348B"/> <hi>Portio mea Dominus:</hi> 
 Denique Christi minister
quid ait? <hi>Argentum et aurum non habeo; sed
quod habeo, do tibi: in nomine Jesu Nazareni surge,
et ambula <note>(Act. III, 6)</note>
            </hi>; hoc enim acceperat, queniam
aurum non desiderabat. Denique missus erat
sine virga, sine sacculo, sine pecunia <note>(Luc. IX, 3)</note>.
Et ideo gloriabatur, quia non habebat quod non
acceperat; non enim erubescebat in paupertate,
quem pauper redemerat. Ideoque dixit: <hi>Surge et
ambula,</hi> quia legerat: <hi>Iste pauper clamavit, et Dominus
exaudivit eum <note>(Psal. XXXIII, 7)</note>
            </hi>.
</p>
          </div3>
        </div2>

<div2>
          <head>CAPUT VII.</head>
<p> <hi>Virginum sterilitatem, aliarum fecunditate potiorem
esse, cum Ecclesiae imitetur copiosos partus, qui
<pb n="0348C"/>
sorte, hoc est, gratia et non ex operibus producuntur.
Dandas itaque sortes Christo, qui supra laborem
mercedem solvit: dandam etiam veritatem,
id est, virginitatem. Quot et quantis tentationibus
ea impugnetur! Sed cum bonam castitatem esse didicerimus
ab Apostolo, indicat sancta Vidua recurrendum
ad remedium: quod eleganti priscae illius
Mariae allegoria, in carnis mortificatione ac Dominicae
passionis merito, quo nos ad victoriam perducimur,
positam esse significat. Quaerendam postea
in coelestibus sapientiam, atque attrahendam in interiora,
ut vivamus.</hi> </p>
<div3>
            <head>42.</head>
            <p>
 Sit ergo vobis portio Dominus, Dominus qui
sterilem et parientem facit. Utramque facit: sed altera
in tristitia parit, altera in sterilitate laetatur,
<pb n="0348D"/>
cui dicitur: <hi>Laetare, sterilis, quae non paris: erumpe
et exclama, quae non parturis <note>(Esai. IV, 15)</note>
            </hi>. Habet
enim filios sine partus dolore. Unde dicitur de Ecclesia:
 <hi>Quis audivit, si parturivit terra uno die, et
gens nata est simul <note>(Esai. LXVI, 8)</note>
            </hi>? Uno autem
die terra non parturit, sed parit gratia. Venit paschae
dies, in toto orbe baptismi sacramenta celebrantur,
velantur sacrae virgines. Uno ergo die sine
<pb n="0349A"/>
aliquo dolore multos filios et filias solet <emph>289</emph> Ecclesia
parturire. Ideoque pulchre dicitur: <hi>Et gens nata
est simul,</hi> de populo consecrato.</p>
          </div3>
<div3>
            <head>43.</head>
            <p>
 Videtis mysteria, videtis gratiam Christi,
gratiam Spiritus sancti, qui velut quadam sorte defertur;
quoniam non ex operibus, sed ex fide unusquisque
justificatur a Domino. Sicut enim sortis
eventus non in nostra est potestate, sed quem casus
attulerit; sic gratia Domini non quasi ex mercedis
merito, sed quasi ex voluntate defertur. Unde
et Apostolus ait de divisionibus gratiarum, quae diverso
modo Dei servulis deferuntur: <hi>Haec autem
omnia operatur unus atque idem Spiritus, dividens
singulis prout vult. Prout vult,</hi> inquit, non prout debetur <note>(I Cor. XII, 11)</note>.
Denique et Dominus ait uberiorem
<pb n="0349B"/>
mercedem pro opere postulantibus et conquerentibus
quod parem accepissent cum iis qui
posterius advenerant: <hi>Si ego bonus, oculus tuus
quare nequam est <note>(Matth. XX, 15)</note>
            </hi>?</p>
          </div3>
<div3>
            <head>44.</head>
            <p>
 Date ergo, filii, sortes vestras ei qui ultra
meritum laboris remunerationem suis donare consuevit. <hi>Date veritatem ipsius viro sancto 
 <note>(Deut. XXXIII,
8)</note>
            </hi>, id est, integritatem; ipsius enim est integritas,
qui immaculatus advenit. Veritas itaque virginitas:
corruptela mendacium est. State ergo in corde vestro,
sicut bona vinea in propagine sua.</p>
          </div3>
<div3>
            <head>45.</head>
            <p>
 Multae tentationes sunt; ideoque ait Scriptura: <hi>Tentaverunt eum tentatione, et maledixerunt ei super
aquam contradictionis Cades 
 <note>(Deut. XXXII, 51)</note>
            </hi>.
Tentatur virginitas a plerisque petitoribus; et cum
<pb n="0349C"/>
voluerit virgo perseverare, existunt qui contradicant.
Contradicit petitor, et refutatus maledicit. In
opprobio esse videtur innupta, vel virgo, vel vidua.
Cades enim innupta est, quae est sancta corpore
et spiritu, et Domino se dicavit, quae reliquit
parentes, et non facit voluntatem eorum qui solent
dicere: Debes nobis, filia, nepotes. Cades est quae
filios nescit. Quod si illa divitiis saeculi praefert opprobrium
Christi, quod necesse est ut subeat, qui
quaerit Christo placere; quanto magis vos, quos
pater provocat ad integritatem, mater hortatur id
sequi, quod convenit!</p>
          </div3>
<div3>
            <head>46.</head>
            <p>
 Bonum est ergo virginitas. Denique, <hi>Qui judicavit,</hi> 
inquit, <hi>in corde suo servare virginem suam,
bene facit. Igitur et qui matrimonio jungit virginem
<pb n="0349D"/>
suam, bene facit; et qui non jungit, melius facit <note>(I Cor. VII, 37, 38)</note>
            </hi>.
Ille bene facit propter laqueum,
hic melius facit propter utilitatem. Illud pro remedio,
istud pro praemio. <hi>Beatior autem qui sic permanserit,
secundum meum quidem consilium. Puto enim ut et ego
Spiritum Dei habeam <note>(Ibid., 40)</note>
            </hi>. Sequimini ergo,
filii, consilium Apostoli, donum Spiritus sancti.</p>
          </div3>
<div3>
            <head>47.</head>
            <p>
 Sumite ergo et vos, sicut sumpsit Maria soror
Moysis et Aaron, tympanum in manibus vestris, exite
dicentes: <hi>Cantemus Domino; gloriose enim honorificatus
<pb n="0350A"/>
est, equum et ascensorem projecit in mare <note>(Exod.
XV, 20)</note>
            </hi>. Mortificate membra vestra tympani modo:
nulla in iis lascivia carnis exaestuet, omnisque flagrantiae
corporalis sensus intereat. Nesciat in iis nisi
inter mortuas corporis voluptates solus spiritus resultare.
Si enim <emph>290</emph> mortui fueritis peccato, vivetis
Deo: vivetis autem, si non regnet in corpore
vestro mortuo ulla concupiscentia.</p>
          </div3>
<div3>
            <head>48.</head>
            <p>
 Versate manibus vestris crucem Domini Jesu,
et in vestris eam operibus elevantes, calcate mundi
hujus profundum, et pertransite. Ille sicut equus
adhinniens in libidinem, nullum locum inveniat in
vobis; et quicumque voluerit persequens comprehendere
vos, demergatur. Dextera laevaque circa
vos aquae murus sit, ut vapor omnis corporis temperetur;
<pb n="0350B"/>
donec ad illos intelligibiles duodecim fontes,
et septuaginta arbores palmarum, ad illam
 magni requiem sabbati divina vos dignatio perducat,
et in montem haereditatis suae plantare dignetur,
ubi sancta Maria choros ducit.</p>
          </div3>
<div3>
            <head>49.</head>
            <p>
 Induite ergo, filii, Dominum Jesum; quaerite
veram sapientiam, de qua dicit Job: <hi>Sapientia autem
unde inventa est, qui locus disciplinae? . . . . Abyssus
dixit: Non est in me. Mare dixit: Non est mecum <note>(Job. XXVIII, 12 et seq.)</note>
            </hi>.
Bene abyssus dixit: <hi>Non
est in me,</hi> quia resurrexit; non enim habet quem
tenere non potuit. Denique habes in Evangelio,
quia angeli dixerunt mulieribus ad sepulcrum venientibus: <hi>Jesum qui crucifixus est, quaeritis: non
est hic, sed surrexit 
 <note>(Matth. XXVIII, 5, 6)</note>
            </hi>. Quid est,
<pb n="0350C"/> <hi>non est hic?</hi> 
 id est, non est in sepulcro, non est in
infernis, sed in coelestibus est. Mare quoque, hoc
est, saeculum dicit, mundus hic dicit: <hi>Non est mecum;</hi> 
quia supra mundum est, quem vitae humanae
lapsus atque illecebra non immutavit; quia <hi>peccatum
non fecit, nec est dolus inventus in ore ejus <note>(I Petr.
II, 22)</note>
            </hi>. Abyssus ergo dixit: <hi>Non est in me;</hi> mare
dixit: <hi>Non est mecum.</hi> Sed coelum non dixit quin
non est apud se, quem receperat resurgentem. Paradisus
non dixit: <hi>Non est in me,</hi> quem regnare in
se, absoluto quoque latrone, cognoverat; sicut
ipse Dominus dixit: <hi>Hodie mecum eris in paradiso <note>(Luc. XXIII, 43)</note>
            </hi>.</p>
          </div3>
<div3>
            <head>50.</head>
            <p>
 Attrahite, filii, sapientiam in interiora vestri
cordis promptuaria, quoniam ea est omni auro argentoque
<pb n="0350D"/>
pretiosior, quam mors nescit; quia non
mortui laudabunt te, Domine, sed viventes. Et vos
igitur ut vivatis, laudate Dominum, et laudate eum
diebus ac noctibus <note>(Psal. CXIII, 17, 18)</note>. Laudabitis
autem, si ab eo nulla vos avertat cupiditas matrimonii,
et cura mundi; quoniam quae conjugium
sortiuntur, sollicitantur mundi hujus negotiis.
</p>
          </div3>
        </div2>

<div2>
          <head>CAPUT VIII.</head>
<p> <hi>Ut prolem suam, quae Deo jam a parentibus promissa
erat, acrius urgeat, filiae Jephthe in implendo paterno
<pb n="0351A"/>
voto obsequium refert: deinde ad filium conversa
ei revocat in memoriam quemadmodum precibus
a Deo fuerit impetratus, cui proinde negari
non possit sine crimine. His dictis, alacritatem piae
sobolis cernens in gratiarum actiones effunditur sancta
mulier: cujus Ambrosius in Ecclesiam, ubi filium
lectoris obeuntem munus reperit, processum narrat.</hi> </p>
<div3>
            <head>51.</head>
            <p>
 Considerate, filii, quid votis debeatis parentum.
Aperuimus ad Deum os <emph>291</emph> nostrum: votum
est voluntas parentum. Nos ovarimus, vos solvite.
Quanta vis sit in votis parentum Jephthe Galaaditis
filia vos debet docere, quae ne frustraretur
oblationem paternam, etiam mortem suam obtulit.
Nam cum ille sollicitus de belli periculo, vovisset
ut si prosperior pugnae eventus foret, id quod regredienti
<pb n="0351B"/>
domum suam primo sibi occurreret, Deo immolaret;
ubi victoria potitus est, occurrit filia, laeta
prae caeteris gaudio victoriae et pietatis officio. Ingemuit
pater non affectus memor, sed memor voti.
Quaesivit causam filia: respondit ille quid Domino
promisisset. Tum illa hortata est ut promissum Deo
munus impleret. Itaque incautam patris oblationem
sanguine suo solvit <note>(Judic. XI, 31 et seq.)</note>.</p>
          </div3>
<div3>
            <head>52.</head>
            <p>
 Haec vobis communia. Tu autem, fili, quem
mihi verus Helcana <note>(I Reg. I, 1 et seq.)</note>, id est, Dei
dedit possessio, postulatus meus, petitus meus (inde
enim etiam Samuel nomen accepit); tu, inquam,
impetratus meus, et votivus meus, qui quomodo in
uterum meum veneris, nescio (jam enim desperaveram
sobolem sexus virilis), quem mihi vota mea,
<pb n="0351C"/>
non aliqua solemnis coetus secreta formarunt: tu,
inquam, fili, agnosce a quo donatus sis mihi. Ille tua
ora plasmavit, ille tua membra distinxit, ille mea orata
suscepit, cujus templo, cujus obsequio te antequam
nascereris, sacravi. Non parentibus, non tibi, sed
Deo natus es; cujus antequam de vulva matris
exires, esse coepisti. Et omnes quidem illius sumus,
sed tamen tu specialiter promissus, Domino tuo
redderis; quia scriptum est: <hi>Vovete et reddite Domino
Deo vestro <note>(Ps. LXXV, 12)</note>
            </hi>. Ego misera, ego
<pb n="0352A"/>
indigna, et tamen quasi Anna promisi ut omnibus
vitae tuae diebus ac noctibus a conspectu Domini
non recedas: ego promisi, tu exsequere: Dominus
sibi hostiae suae munus implebit.</p>
          </div3>
<div3>
            <head>53.</head>
            <p>
 Haec et alia pia mater: quae postquam congruentem
filiorum vidit affectum, ablactatum suum
uberibus gratiae spiritalis in templum Domini deducens,
conversa est ad preces, et dixit: <hi>Confirmatum
est cor meum in Domino: exaltatum est cornu meum
in Deo meo. Dilatatum est os meum super inimicos
meos, laetetur in salutari tuo; quoniam non est sanctus
alius quomodo Dominus; et non est justus, quomodo
Deus noster, et non est sanctus praeter te <note>(I Reg. II, 1, 2)</note>
            </hi>.</p>
          </div3>
<div3>
            <head>54.</head>
            <p>
 Ista igitur ad filios suos mater dixit, quae
simul et viduitatis in se, et integritatis in liberis
<pb n="0352B"/>
titulos in domum suam intulit, quasi quosdam femineos
principatus. Egregia sane femina, quae sibi
nihil reliquit: totum quod habuit, Deo obtulit; <emph>292</emph> 
 cujus vita institutio disciplinae est, et quaedam
formula castitatis bono proposito, et meliore magisterio.
Exemplum enim viduitatis et virginitatis
magisterium est.</p>
          </div3>
<div3>
            <head>55.</head>
            <p>
 Procedit in Ecclesiam filiarum virginum
 septa comitatu, domesticum decus invehens: et
invenit in Ecclesia quod suum dicat, filium sacrarum
lectionum oracula personantem; ut videantur
sibi sorores domi discere, cum frater auditur. Mater
quoque ad imitationem coelestis exempli gaudet se
proficere de filio, et omnia legentis verba pio mandat
affectui, et sedulo corde conservat.
</p>
          </div3>
        </div2>

<div2>
          <head>CAPUT IX.</head>

<pb n="0352C"/>
<p> <hi>Maternam exhortationem ut sua quoque cumulet sanctus
Praesul, virgines illas ad quaerendum in divinis
Scripturis Christum excitat. Sed eum quando quaeritur,
jam tum praesentem esse asseverans, docet
interrogandum ubi maneat in meridiano, id est, in
Patris lumine: requirendum etiam in lumine bonorum
operum, atque in nocturnis orationibus: ubi
vero ille transierit, sequendum; cum delectetur saepius
quaeri, ut gratiam suscitet, animamque vulneret
<pb n="0353A"/>
charitate: cujus quidem qualia sint vulnera, variis
sanctorum exemplis probat.</hi> </p>
<div3>
            <head>56.</head>
            <p>
 Sed quamvis nihil maternis defuerit hortationibus,
ego quoque vos, filii, vel paucis alloquar.
Quaerite Dominum Jesum, qui nos monet ut quaeramus
regnum Dei: <hi>Et ecce omnia,</hi> inquit, <hi>suppetent
vobis <note>(Matth. VI, 33)</note>
            </hi>. Sed malo ego vos ante
meritum deferre, et sic exigere mercedem. Bona
merces, sed divinior dispensator mercedis, et auctor
muneris. In regno merces, in Christo remunerandi
potestas. Quaerite illam in Scripturis divinis, ubi
Christus invenitur, et dicite sicut illa dicebat: <hi>Annuntia
mihi quem dilexit anima mea <note>(Cant. I, 6)</note>
            </hi>. Sed
et Synagoga quaerebat quem amiserat, vos quaerite
quem non amittatis. Sed cur, Synagoga, dicis <hi>quem
<pb n="0353B"/>
dilexi,</hi> et non dicis quem diligo? Ideo non tenes, quia
dilexisse te dicis: cur non potius adhuc diligis, ut
possis tenere?</p>
          </div3>
<div3>
            <head>57.</head>
            <p>
 Verum illam omittamus. Tu, virgo, cum
coeperis quaerere, adest; neque enim fieri potest
ut desit quaerentibus se, qui palam factus est non
quaerentibus, et inventus est non interrogantibus <note>(Esai. LXV, 1)</note>.
Dum tractas et cogitas, praesto
est. Disce interrogare cum venerit, ubi pascat, ubi
maneat; sicut illa dicebat: <hi>Ubi pascis, ubi manes</hi> <emph>293</emph> 
 <hi>in meridiano <note>(Cant. I, 6)</note>
            </hi>? Ubi enim Christus
manet, nisi ubi justitiae meridies fulget? Idque sacratae
Scripturae docetur testimonio, quae dicit: <hi>In
sole posuit tabernaculum suum <note>(Psal. XVIII, 6)</note>
            </hi>. Unde
et alibi idem dicit Propheta: <hi>In lumine tuo videbimus
<pb n="0353C"/>
lumen <note>(Psal. XXXV, 10)</note>
            </hi>. Lumen Filius est, lumen
et Pater qui videtur in Filio; quoniam Filius <hi>splendor gloriae Patris, et imago substantiae ejus est <note>(Hebr. I, 3)</note>
            </hi>.
</p>
            <p>58 Sed etiam in tuo lumine, virgo, Christum
require, in bonis cogitationibus, in bonis operibus,
quae luceant coram Patre tuo qui in coelis est. Quaere
in noctibus, quaere in cubiculo tuo; quoniam et
nocte venit, et pulsat ad januam tuam. Vult enim te
omnibus invigilare momentis, vult januam tuae mentis
patentem invenire. Est et illa janua quam vult
patere, ut aperiatur et resonet os tuum laudem
Domini, gratiam Sponsi, crucis confessionem: cum
symbolum recenses, psalmos in cubiculo tuo concinis.
Ergo cum venerit, vigilantem te inveniat, ut
<pb n="0353D"/>
parata sis. Dormiat caro tua, vigilet fides: dormiant
illecebrae corporis, vigilet cordis prudentia:
membra tua redoleant crucem Christi, et sepulturae
odorem; ut nihil iis somnus caloris infundat, nullos
excitet motus. Ipsa est anima quae se Christo aperit,
quam nulli vapores carnis exagitant.</p>
          </div3>
<div3>
            <head>59.</head>
            <p>
 Cum haec invenerit Sponsus, transibit: anima
tua illo sequatur, discedat a cubili suo, exeat in
verbo ejus, sicut scriptum est: <hi>Exivit anima mea in
<pb n="0354A"/>
verbo tuo <note>(Cant. V, 6)</note>
            </hi>, id est peregrinetur a corpore,
ut Deo adsit; quoniam cum est in corpore, peregrinatur
a Christo. Unde et Apostolus dicit: <hi>Audemus
ergo et consentimus magis peregrinari de corpore,
et adesse ad Dominum. Et ideo conamur, sive
absentes, sive praesentes, placere illi. Omnes enim manifestari
oportet ante tribunal Christi, ut reportet
unusquisque propria corporis, sicut gessit, sive bonum,
sive malum <note>(I Cor. V, 8 et seq.)</note>
            </hi>. Quam cito causam
probavit, qua corpus resurget! Oportet enim carnem
resurgere, quae remunerationem suorum est adeptura
gestorum; ut quae in corpore gessimus, in
corpore recipiamus.</p>
          </div3>
<div3>
            <head>60.</head>
            <p>
 Vult igitur se Dominus saepius quaeri: discedit,
currit, ut resuscitet gratiam, quam vult a te
<pb n="0354B"/>
etiam in te resuscitari, sicut habemus ad Timotheum
scriptum: <hi>Propter quam causam admoneo
te, ut resuscites gratiam Dei, quae est in te per impositionem
manuum mearum <note>(II Tim. I, 6)</note>
            </hi>. Quae autem
resuscitaverit gratiam, fit vulnerata charitatis,
sicut illa dixit: <hi>Quia vulnerata charitatis ego sum: si
suscitaveritis et excitaveritis charitalem <note>(Cant. V, 8)</note>
            </hi>.
Quid istud sit, poterimus intelligere, si repetamus
quia sagitta est Dominus Jesus, cui dicit Pater: <hi>Posui te sicut sagittam electam 
 <note>(Esai. XLIX, 2)</note>
            </hi>. Et
quia ipse est charitas, sunt utique jacula charitatis,
quibus vulnerat sese quaerentes. Denique et alligatae
vinculis ipsum sequuntur; quia quos vulnerat ligat.
Ergo sunt etiam vincula charitatis, quibus <emph>294</emph> 
ligatus est Paulus, qui ait: <hi>Paulus vinctus Jesu
<pb n="0354C"/>
Christi <note>(Philem. 1)</note>
            </hi>.</p>
          </div3>
<div3>
            <head>61.</head>
            <p>
 Vulnera autem charitatis esse docet Job,
quo nemo amplius Christum dilexit, qui diligebat
etiam in ipsius sui corporis cruciatibus. Unde dicebat: <hi>Sagittae autem Domini in meo corpore sunt,
quarum furor ebibit sanguinem meum; cum coepero
loqui, compungunt me 
 <note>(Job VI, 4)</note>
            </hi>. Sunt ergo charitatis
vulnera, et bona vulnera: denique <hi>meliora vulnera
amici, quam voluntaria oscula inimici <note>(Prov.
XXVII, 6)</note>
            </hi>. Hieremias quoque aestuabat, et ignem
charitatis quo inflammabatur ad officium prophetandi,
ferre non poterat <note>(Jerem. XX, 9)</note>. Denique
demergebatur in lacum <note>(Jerem. XXXVIII, 6)</note>; quia
Judaeis futura excidia annuntiabat, et tacere non poterat.
Lapidabatur Stephanus <note>(Act. VII, 58)</note>, et illa
<pb n="0354D"/>
pro Christo vulnera quasi vulnera charitatis pio
excipiebat affectu. Vapulabant apostoli, et congratulabantur <note>(Act. V, 40)</note>.
Quam bonus est Dominus,
pro quo dulces et injuriae sunt, grata mors! Et
bene grata, quae acquirit immortalitatem.
</p>
          </div3>
        </div2>

<div2>
          <head>CAPUT X.</head>
<p> <hi>Virginitati competere Ecclesiastis locum de vestibus,
quod autem addit de oleo ferendo in capite, hoc et
de mentis humilitate et de modesta corporis compositione
<pb n="0355A"/>
intelligi; cum ornamenta interiora maxime
in nobis requirantur, et pauperum divitiae sint innocentiae
simplicitas. Quomodo Ecclesiae dicat Synagoga:</hi> Ubi pascis, etc.? <hi>haec vero eas Christi voces
accipiat:</hi> Nisi scias te, etc.? <hi>Hinc significari divinam
imaginem residere in anima nostra, et proinde
maximam ejus curam gerendam esse. Quapropter monet
juvenem, ut cordis innocentia delectetur: virgines
autem, ut oculos hominum exemplo Mariae defugiant,
atque omnem declinent fabularum occasionem.</hi> </p>
<div3>
            <head>62.</head>
            <p>
 In <hi>omni,</hi> inquit, <hi>tempore sint vestimenta tua
candida <note>(Eccles. IX, 8)</note>
            </hi>. Quid candidius virginitate:
 quid candidius intacto vestimento pudoris? Bona
quidem castitas conjugalis et castitas viduitatis:
munda omnis castitas, sed forte non omnis candida,
<pb n="0355B"/>
aut non candida in omni tempore <note>(I Cor. VII, 4, 5)</note>.
Non candida, quando non habet quis sui corporis
potestatem, quando ad tempus sequestratur oratio.
De virginitate ergo pulchre dicitur: <hi>In omni tempore
sint vestimenta tua candida, et oleum in capite tuo <note>(Eccle.
IX, 8)</note>
            </hi>; ut faces tuae semper possint lucere, nec
extinguantur, cum coeperit Sponsus ille coelestis venire <note>(Matth. XXV, 6 et seq.)</note>.</p>
          </div3>
<div3>
            <head>63.</head>
            <p>
 Qua autem ratione <hi>in capite tuo</hi> Ecclesiastes
dixerit, de Proverbiis colligemus; quia <hi>Oculi hominis
in capite ejus <note>(Eccles. II, 14)</note>
            </hi>, id est, sapientiae
tuae sensus. Ideo forte et evangelica mulier
illa laudatur, quae pedes Domini capillis suis extersit <note>(Luc. VII, 38 et seq.)</note>,
quod fide se humiliaverit;
ne per carnis elata sapientiam videretur, quam
<pb n="0355C"/>
Legi subditam verus occultorum interpres Paulus
negavit <note>(Rom. VIII, 7)</note>, eo quod Christo subjiceretur. <emph>295</emph>
</p>
          </div3>
<div3>
            <head>64.</head>
            <p>
 Et pulchre hoc possumus intelligere etiam
corporaliter, quoniam si in propheticis scriptis reprehenduntur
filiae Sion, quod alta cervice procederent,
nutibus oculorum, et itinere pedum trahentes simul
tunicas, et ludentes pedibus <note>(Esai. III, 16 et seq.)</note>; et
ideo gloriam vestis earum, et ornatus earum, crines et
cincinnos Dominus ablaturum esse se dicit: recte ista
mulier sparsit capillos suos <note>(Luc. VII, 38)</note>; ut nodos erinium
Evangelica solveret disciplina. Unde et apostoli
dixerunt: <hi>Non implicatu capillorum,</hi> sicut Petrus docuit <note>(I Petr. III, 3)</note>,
 <hi>neque in tortis crinibus, aut auro et margaritis,
vel veste pretiosa,</hi> ut Paulus asseruit <note>(I Tim. II, 9)</note>:
sed magis interioris hominis ornamenta feminis requirenda;
<pb n="0355D"/>
quoniam ille absconditus cordis homo, qui
est pauper saeculo, ipse est locuples Deo.</p>
          </div3>
<div3>
            <head>65.</head>
            <p>
 Audistis, filii, qui pauperes vos esse putatis.
Quis autem est homo dives, cum multis egeat, nisi
<pb n="0356A"/>
ille cui non est grave peccatum in conscientia? <hi>Bona
est enim,</hi> inquit, <hi>substantia, cui non est peccatum in
conscientia <note>(Eccl. XIII, 30)</note>
            </hi>. Audistis, inquam, in quo
possitis apud Deum esse locupletes; ut sit in vobis,
inquit, incorruptibilis et modestus spiritus <note>(I Petr.
III, 4)</note>. Bonae enim divitiae sunt innocentiae atque simplicitatis,
quibus peccatum non imputatur, quia
nulla in iis doli fraudisque versutia est; omnis enim
simplex obtrectare non novit, nescit invidere: suo
contentus est, aliena non quaerit; etsi egeat, sibi dives
videtur, si suppetat quod alimento est satis. Denique
pulchre apostolus Paulus: <hi>Et profunda,</hi> inquit, <hi>paupertas eorum abundavit in divitiis simplicitatis eorum <note>(II Cor. VIII, 2)</note>
            </hi>.</p>
          </div3>
<div3>
            <head>66.</head>
            <p>
 Et quia Ecclesia congruis erat ornatibus compta,
<pb n="0356B"/>
et de Christo lumen accipiens refulgebat; potest
etiam sic locus ille accipi, eo quod Synagoga
ad Ecclesiam dicat: <hi>Ubi pascis, ubi manes in meridiano?
Ne forte fiam circumamicta super greges sodalium tuorum <note>(Cant. I, 6)</note>
            </hi>.
Mercenaria esse desiderat, quae
sibi vindicabat ante dominatum. Quam damnosa perfidia
est!</p>
          </div3>
<div3>
            <head>67.</head>
            <p>
 Sed quia incredula, immitis, sacrilega; ideo
eam a gregibus Ecclesiae suae separat Christus dicens: <hi>Nisi scias te, o decora in mulieribus 
 <note>(Ibid., 7)</note>
            </hi>,
hoc est, te prius quae sis ipsa cognosce, et tunc pete
ut meis gregibus appropinques. Et bene in mulieribus
decora dicitur Synagoga, non in virginibus;
quia Evam mulierem sequebatur, per quam lapsus
advenit: Ecclesia autem decora in virginibus est,
<pb n="0356C"/>
quia virgo sine ruga est.</p>
          </div3>
<div3>
            <head>68.</head>
            <p>
 Scire ergo se debet sive vir, sive mulier, quia
ad imaginem Dei est et similitudinem; ut animae sequatur,
non corporis, pulchritudinem. In quo enim
sumus? In animae substantia et mentis vigore. Haec
nostra omnis portio. Denique David inquit: <hi>In Deo
sperabo, non timebo</hi> <emph>296</emph> <hi>quid faciat mihi caro <note>(Psal.
LV, 5)</note>
            </hi>. Non ergo caro sumus, sed spiritus. De Judaeis
autem dictum est: <hi>Non permanebit in iis spiritus
meus, quia caro sunt <note>(Gen. VI, 3)</note>
            </hi>. Non aurum
sumus, non pecunia, non divitiarum copia; illa enim
nostra. Et ideo tibi dicit Moyses: <hi>Attende tibi <note>(Deut. XV, 9)</note>
            </hi>,
hoc est, animae tuae; ne pereas, ne carnalis
fias. <hi>Attende tibi,</hi> hoc est, imagini quam a
Christo accepisti, similitudini ad quam factus es.
<pb n="0356D"/>
Ipsam serva imaginem, quam Christus in te operibus
suis pinxit, sicut ipse ait ad Hierusalem, id est,
ad animam pacificam: <hi>Ecce ego, Hierusalem, pinxi
muros tuos <note>(Esai. XLIX, 16)</note>
            </hi>.
<pb n="0357A"/>
</p>
          </div3>
<div3>
            <head>69. </head>
            <p>
Attende ergo et tu praecipue, fili, <hi>attende tibi,</hi> 
ut laeteris in juventute tua; cui dicit Scriptura: <hi>Laetare,
adolescens, in juventute tua <note>(Eccl. XI, 9)</note>
            </hi>. Non
unius tibi dicit tempus aetatis. Est quasi quidam flos
vitae, bonorumque aetas operum, de qua scriptum
est: <hi>Renovabitur sicut aquilae juventus tua <note>(Psal. CII,
5)</note>
            </hi>. Et <hi>oblectet,</hi> inquit, <hi>te cor tuum in diebus adolescentiae
tuae, et ambula in viis cordis tui sine macula,
et in aspectu oculorum tuorum, et non in audacia oculorum
tuorum <note>(Eccl. XI, 9)</note>
            </hi>; in aspectu utique spiritali,
non in audacia saeculari. <hi>Et scito quod super haec
omnia educet te Deus in judicium. Et repelle iram a corde
tuo, et amove nequitiam a carne tua <note>(Eccles. XII, 14)</note>
            </hi>.</p>
          </div3>
<div3>
            <head>70.</head>
            <p>
 <hi>Attende tibi,</hi> virgo, et tu, ut insistas orationi,
et vultus tuus assidua obsecratione pallescat. Sed
<pb n="0357B"/>
ante orationem praepara animam tuam <note>(Eccl. XVIII,
23)</note>, ut non videaris tentare Deum, cum deprecaris;
ut id quod oras, mores tui loquantur, fides adjuvet,
opera commendent. <hi>Attende tibi:</hi> quod dico tibi
cuicumque virgini. Nam tibi piae non deest institutionis
magistra.</p>
          </div3>
<div3>
            <head>71.</head>
            <p>
 Attende, inquam, virgo sacrae praesertim
professionis, et <hi>ab omni irreverenti oculis cave. Et si
ad tempus praeterierit quasi viator, tamen os suum aperit,
et ab omni aqua proxima bibet,</hi> ut te inebriet <note>(Eccl.
XXVI, 14 et seq.)</note>. Nullus sit tuus sine matre processus,
quae sit anxia custos pudoris. Ipsa quoque ad
Ecclesiam progressio rarior sit adolescentulis. Considera
quanta fuerit Maria, et tamen nusquam alibi,
nisi in cubiculo reperitur, cum quaeritur <note>(Luc. I, 28)</note>.
<pb n="0357C"/>
Illa te doceat quid sequaris. Angelum in specie viri
vidit, et pavebat corde, peregrinabatur aspectu. Unde
dicit ad eam angelus: <hi>Ne timeas, Maria.</hi> Docet
solitudo verecundiam: et gymnasium pudoris secretum
est.</p>
          </div3>
<div3>
            <head>72.</head>
            <p>
 Quid enim tibi opus est vel ad proximam facile
accedere? <hi>Pes enim fatui in facilis domum proximi:
qui autem sapiens est, verecundatur <note>(Eccl. XXI, 25)</note>
            </hi>.
Inde nascuntur fabulae, de quibus pulchre admoneris
ut caveas, cum dicit vir tibi sapiens: <hi>Quis dabit diciplinae
meae custodiam, et supra labia mea</hi> <emph>297</emph> <hi>signaculum
certum; ne cadam ab illis, et lingua mea
perdat me <note>(Eccl. XXII, 33)</note>
            </hi>. Si virilis sexus jubetur
tacere coram senioribus <note>(Eccl. XI, 8)</note>, quam indecorum
<pb n="0358A"/>
est virgines loqui, et varios serere sermones!</p>
          </div3>
<div3>
            <head>73.</head>
            <p>
 Esto ut imperes tibi silentium, numquid potes
aliis imperare, ne audias? Potest quis aliquando frenos
ori suo imponere, et verbis stateram: auribus non
potest. Loqui enim in nobis est, audire ex aliena
pendet potestate; saepe enim audimus quod nolumus.
</p>
          </div3>
        </div2>

<div2>
          <head>CAPUT XI.</head>
<p> <hi>Jungit nova monita superioribus, nempe ut jurandi
facilitatem vitent, laetitiae lacrymas anteponant: a
risu, per quem Synagoga periit, abstineant: iram temperent,
sin minus eam valeant penitus exstinguere:
postremo si justum istic moderamen non tenuerint,
compungantur.</hi> </p>
<div3>
            <head>74.</head>
            <p>
 Quid deinde aliud nos Scriptura admoneat
consideremus. Non jurandum facile <note>(Eccl. XXIII, 9)</note>,
<pb n="0358B"/>
quia plerumque multi casus accidunt, ut non possimus
implere quod juraverimus. Qui autem non jurat,
utique non pejerat: qui autem jurat, aliquando necesse
est incidat in perjurium; quia omnis homo
mendax <note>(Psal. CXV, 11)</note>. Noli ergo jurare, ne incipias
pejerare.</p>
          </div3>
<div3>
            <head>75.</head>
            <p>
 Ne ipsam quidem liberiorem laetitiam in virginibus
decet esse. Quae si non habent quod fleant,
 fleant saeculum, fleant lapsus peccantium; etenim
quae aliorum lapsus fleverit, suos cavebit. Fleant
postremo vel illa contemplatione, ut hic flentes, illic
accipiant consolationem; ne sicut dives ille qui hic
luxuriatus est, illic poenas graves subire Domini declaratur
oraculo, et tu audias: <hi>Recepisti bona in vita
tua <note>(Luc. XVI, 25 et seq.)</note>
            </hi>. Quanto beatior Lazarus
<pb n="0358C"/>
qui hic flevit, et illic exsultat: hic esurivit, et illic
epulatur! Si vis ergo et tu bonam laetitiam sequi,
demonstrat tibi Ecclesiastes liber quam sequi debeas,
qui ait: <hi>Veni, manduca in laetitia panem tuum; quoniam
jam placuerunt Deo facta tua <note>(Eccles. IX, 7)</note>
            </hi>.</p>
          </div3>
<div3>
            <head>76.</head>
            <p>
 Quid autem idem Ecclesiastes monuerit nos
omnes de immoderatione ridendi, consideremus. <hi>Sicut
vox,</hi> inquit, <hi>spinarum sub olla, ita risus stultorum <note>(Eccles. VII, 7)</note>
            </hi>.
Nempe spinae cum ardent, sonant, et
cito exuruntur; ut nullus caloris sit effectus. Unde
et de Judaeis dictum est: <hi>Exarserunt sicut ignis in
spinis <note>(Psal. CXVII, 12)</note>
            </hi>. Exusti enim suo risu, conflagrarunt
in Domini passione, quando in animae
suae jocabantur incendium, dicentes: <hi>Speravit in Domino,
<pb n="0359A"/>
eripiat eum; salvum faciat eum, quoniam vult
eum <note>(Psal. XXI, 9)</note>
            </hi>. Et deridentes percutiebant calamo
caput ejus, et quoniam spinis eum coronabant,
atque acetum ei ut biberet, offerebant; ille risus
Synagogam incendit in aeternum <note>(Marc. XV, 17 et seq.)</note>.
Sic ergo est risus stultorum, qui sine gratia sonat,
et ollam sui corporis urit. Merito negabat Sara quia
riserat <note>(Gen. XVIII 15)</note>, ne videretur ridendo de effectu
promissorum dubitasse coelestium; et tamen ille
risus plenus gravitatis fuerat et pudoris, <emph>298</emph> quem
nemo alius testis, nisi Deus solus cognosceret, quem
occulta non fallunt.</p>
          </div3>
<div3>
            <head>77.</head>
            <p>
 Quam pulchrum et illud! <hi>Noli festinare in
spiritu tuo irasci; quia ira in sinu stultorum requiescit <note>(Eccl. VII, 10)</note>
            </hi>,
hoc est: etsi causa sit quae moveat
<pb n="0359B"/>
indignationem, non sit festina vindicta; ne immoderatius
calor indignationis exaestuet. Non potest
igitur auferre quod naturalis est motus, sed moram
inserit, ut medicina consilii temperet iracundiam.
Sic enim David ante jam dixerat: <hi>Irascimini, et nolite
peccare <note>(Psal. IV, 5)</note>
            </hi>; non quod imperaret iracundiam,
sed quod id quod naturae esset, auferre non
posset: et quasi bonus medicus remedium daret, ut
ipsa iracundia non noceret.</p>
          </div3>
<div3>
            <head>78.</head>
            <p>
 Denique etiam si quis prolapsus esset corde,
quoniam ira nescit tenere moderamen; suadet ut
compungatur in cubilibus suis, et suum unusquisque
condemnet errorem. Sic enim scriptum est: <hi>Quae
dicitis in cordibus vestris, et in cubilibus vestris compungimini <note>(Ibid.)</note>
            </hi>.
Voluit itaque omnes homines suorum
delictorum esse censores; ut qui publico testimonio
non tenetur, se ipsum judicem qui in occulto
lapsus est, erubescat, et aculeo quodam coerceat
amaritudinis et pudoris.
</p>
          </div3>
        </div2>

<div2>
          <head>CAPUT XII.</head>
<p> <hi>Ad parcimoniam transit, qua corpus atteratur: jubet
bonam parari existimationem: maxime vero requirit
in virgine sobrietatem: id est, abstinentiam a lascivia
et vanis corporis ornamentis, quae affectari etiam
a sacris quibusdam verginibus dolet. His opponitur
exemplum sanctae Sotheris, quae formam suam adeo
non excolebat, ut faciem carnificum pugnis lubens
obtulerit deturpandam. Ejus cum Etrusco juvene,
quem sibi vultum foedasse stigmatibus ferunt, comparatio.</hi> </p>
<div3>
            <head>79. </head>
<p>
              <pb n="0359D"/>Quid de parcimonia loquar, cum Sapiens dicat: <hi>Aufer a me ventris concupiscentiam 
 et concubitus
cupiditatis ne apprehendat me <note>(Eccles. XXIII, 6)</note>
              </hi>? Nec
infirmitatem ex jejunio et abstinentia reformides;
infirmitas enim gravis sobriam facit animam.</p>
          </div3>
<div3>
            <head>80.</head>
            <p>
 Quomodo etiam docent Salomonis Proverbia
bonae opinioni studendum, dicendo: <hi>Potius est nomen
bonum, quam divitiae multae <note>(Prov. XXII, 1)</note>
            </hi>? Quid
<pb n="0360A"/>
est enim patrimonium, nisi bona illa gubernet et
operatio? Unde sanctus Job dicit: <hi>Benedictio morituri
super me veniat, et os viduae me benedicat. Oculus
eram caecorum, et pes claudorum, invalidorum pater <note>(Job. XXIX, 13 et seq.)</note>
            </hi>.
 <hi>Si vidi nudum praetereuntem, et
non vestivi; si me non benedixerunt egentes et de velleribus
ovium mearum humeros eorum non calefeci: si
abscondi aliquando peccatum meum, quod vel imprudens
non ex voluntate commiserim: si aliquando permisi
vacuo sinu exire inopem januam meam <note>(Job. XXXI, 19
et seq.)</note>
            </hi>? His enim nomen bonum paratur.</p>
          </div3>
<div3>
            <head>81.</head>
            <p>
 Prae caeteris tamen in virgine praecellit studium
sobrietatis. Sobrietatem dico non vini abstinentiam,
sed corporalis lasciviae et saecularis <emph>299</emph> jactantiae,
qua gravius quam vino inebriamur; dat enim calicem
<pb n="0360B"/>
ruinae, et irae poculum. Unde et dicit Dominus
ad Hierusalem: <hi>Audi humiliata et ebria non a vino. Ecce
accepi de manu tua calicem ruinae, et poculum irae <note>(Isai.
LI, 17)</note>
            </hi>. Sed hunc calicem exinaniverit Synagoga,
non bibant filiae Ecclesiae. De Judaeis enim dictum est: <hi>Filiae eorum compositae, circumornatae quomodo similitudo
templi 
 <note>(Psal. CXLIII, 12)</note>
            </hi>: vos autem templum
Dei estis, filiae ejus qui non transfiguratur in angelum
lucis, sed verum lumen qui de vero est lumine.
Ideo in vobis non similitudo, sed veritas sit. Multae
autem cum studium castitatis profiteantur, affectant
adminicula pulchritudinis; ut comptiores prodeant,
nitidiore vultu quam sacras Domini decet, quibus
Apostolico illo sermone respondeo: <hi>Quae mortue estis
cum Christo ab elementis hujus mundi, quid adhuc
<pb n="0360C"/>
velut viventes, de hoc mundo decernitis? Ne tetigeritis,</hi> 
inquit, <hi>attaminaveritis, ne gustaveritis, quae sunt omnia
ad corruptelam <note>(Coloss. II, 20 et seq.)</note>
            </hi>.</p>
          </div3>
<div3>
            <head>82.</head>
            <p>
 At non sancta Sotheris, ut domesticum piae
parentis proferamus exemplum (habemus enim nos
sacerdotes nostram nobilitatem praefecturis et consulatibus
praeferendam; habemus, inquam, fidei dignitates,
quae perire non norunt); at non, ut dixi,
Sotheris vultus sui curam gerebat: quae cum esset
decora facie valde, et nobilis virgo majorum prosapia,
consulatus et praefecturas parentum sacra posthabuit
fide, et immolare jussa non acquievit: quam
persecutor immanis palmis caedi praecepit; ut tenera
virgo dolori cederet, aut pudori. At illa ubi audivit
hanc vocem, vultum aperuit, soli invelata atque
<pb n="0360D"/>
intecta martyrio: et volens injuriae occurrit, vultum
offerens; ut ibi martyrii fieret sacrificium, ubi solet
esse tentamentum pudoris. Gaudebat enim dispendio
pulchritudinis periculum integritatis auferri. Sed
illi potuerunt quidem vultum ejus vulnerum vibicibus
exarare, faciem tamen virtutis ejus et gratiam
decoris interni nequaquam exarare potuerunt.</p>
          </div3>
<div3>
            <head>83.</head>
            <p>
 Etruscum juvenem veteres fabulae ferunt,
<pb n="0361A"/>
cum propter admirandam oris proprii pulchritudinem
in amorem incenderet feminas, stigmatibus
inarasse vultum suum, ne qua eum posset amare.
Videro utrum castus fuerit illius animus; affectus
tamen non innocens, propter quem in se ipse animadverterit.
Ille tamen sola excepit vulnera, ne noceret:
haec triumphales retulit martyrii cicatrices,
ut imaginem Dei quam acceperat, reservaret.
</p>
          </div3>
        </div2>

<div2>
          <head>CAPUT XIII.</head>
<p> <hi>Virgines de servanda in se imagine divina monet; ut
a Deo ipso eruditi, alienae linguae flagellum non metuant.
Hoc vero quomodo et quatenus non timendum;
qua etiam ratione sibi cavendum a lingua
propria? Quo loco in eam rem Susannae, Josephi,
Danielis et Jobi exempla referuntur.</hi> </p>
<div3>
            <head>84. </head>
<p>
              <pb n="0361B"/>Servate et vos hanc imaginem, filiae, servate
Scripturae praecepta divinae; <hi>Ut omne</hi> <emph>300</emph> <hi>os,</hi> inquit, <hi>obstruatur 
 <note>(Rom. III, 19)</note>
              </hi>. Scriptum est enim: <hi>Beatus
homo quem tu erudieris, Domine, et de lege tua
docueris eum <note>(Psal. XCIII, 12)</note>
              </hi>. Bonus Dominus erudit
et docet, et plerumque arguit: sed etiam quem
arguit, beatum facit; beatus enim homo quem arguit
Dominus <note>(Psal. XCIII, 12)</note>. Et ideo increpationes
ejus non refugias, quia charitatis et gratiae sunt;
ipse enim percutit, et quia bonus medicus, manibus
suis sanat <note>(Deut. XXXII, 39)</note>. <hi>Septies de necessitatibus
te liberat, in septimo autem non te continget malum.
In fame eripit te a morte, in pugna autem de
manu ferri te exuit, a flagello linguae te abscondit</hi> 
<pb n="0361C"/> <note>(Job V, 19 et seq.)</note>.
Si enim tu nullis putaveris derogandum,
alienae linguae flagella non metues.</p>
          </div3>
<div3>
            <head>85.</head>
            <p>
 Mire autem sermones maledicorum expressit
dicendo linguae flagellum, cujus sonus late resultat.
A quo nos separare cupiens Petrus apostolus, monet
ut non reddamus malum pro malo, et maledictum
pro maledicto <note>(I Petr. III, 9)</note>: sed magis cum maledicitur
nobis, benedictionis referamus gratiam. Et
ideo dicit: <hi>Cohibe linguam tuam a malo <note>(Psal. XXXIII,
14)</note>
            </hi>, tamquam linguae flagello; nec timeas verborum
sonum, si munda est conscientia tua. Bonum est quidem,
nullum, si fieri potest, locum obtrectationi dare:
sed quia plerique non vitiis, sed virtutibus derogant;
reprehendant quod laudis est, non inveniant
<pb n="0361D"/>
quod erroris est.</p>
          </div3>
<div3>
            <head>86.</head>
            <p>
 Sed quod pejus est, non solum aliena lingua,
sed etiam nostra flagellamur. Et haec sunt graviora
verbera, cum ex multiloquio peccatum incurrimus.
Et ideo custodi, virgo, vias tuas; ut non delinquas in
lingua tua <note>(Psal. XXXVIII, 2)</note>. Et bona loqui plerumque
crimen est virginis. Sed quid miraris de virgine,
cum mulier in silentio jubeatur discere <note>(I Tim.
II, 11)</note>? Bonus est pudor quem commendant silentia.</p>
          </div3>
<div3>
            <head>87.</head>
            <p>
 Susanna periclitabatur, et tacebat <hi>(Dan. XIII,
<pb n="0362A"/>
35)</hi>; ut melius tacito pudore loqueretur. Denique invenit
verecundia defensorem, qui defenderet castitatem.
De qua bene dicitur, quod eam a flagello linguae
Dominus abscondit.</p>
          </div3>
<div3>
            <head>88.</head>
            <p>
 Quid de feminis dicimus? Joseph tacuit accusatus <note>(Gen. XXXIX, 20)</note>,
ut melius eum innocentia
quam lingua defenderet. Tacuit Daniel omnibus sapientior,
et ora clausit leonum <note>(Dan. XIV, 29 et seq.)</note>.
Unde pulchre sanctus David dicit: <hi>Posui,</hi> inquit, <hi>ori meo custodium, dum consistit adversum me peccator <note>(Psal. XXXVIII, 2)</note>
            </hi>.</p>
          </div3>
<div3>
            <head>89.</head>
            <p>
 Quid enim vis loqui? Vereris ne, te tacente,
objecta credantur. Sed audi bonum magistrum dicentem
sanctum Job: <hi>Ecce rideo opprobria, et non
loquor: clamabo, et nusquam judicium <note>(Job XIX, 7)</note>
            </hi>,
<pb n="0362B"/>
id est, criminator aliquis opprobria jacit? Habes
quod intra te rideas, si crimen conscientia non recognoscit.
Quid enim referas verba verbis? Nondum
est judicium: et si clames, non appropinquat. Debentur
tibi in hoc saeculo multa certamina.</p>
          </div3>
<div3>
            <head>90.</head>
            <p>
 Vicerat sanctus Job damni dolorem: vicerat,
immo excluserat luctus acerbitatem in amissionibus
filiorum, vicerat vulnerum asperitates: vibicibus
corporis adhibentur mulieris <emph>301</emph> tentamenta, et
ipsa non sensit. Adhuc amicorum increpationes ad
certamen ei ultimum reservantur. Luctatus fuerat
cum affectu patrio <note>(Job I, 18)</note>, luctatus cum dolore
corporis et aegritudine <note>(Job II, 7)</note>; oportebat eum
subire etiam sermonum tentationes.
</p>
          </div3>
        </div2>

<div2>
          <head>CAPUT XIV.</head>
<p>
            <pb n="0362C"/> <hi>Ex incommodis saeculi de cujusquam merito non judicandum,
cum hic locus sit certaminis, non autem
coronae. Hanc Paulum asseverasse cum sibi tum
Christi adventum diligentibus reservari: annumerandam
vero illis eam viduam quae filiis omnibus,
quos ipsa instituerat, Deo consecratis, geminum
viduitatis suae ac virginitatis filiorum obtulit sacrificium.
Quibus coronidem admodum pia precatione
ponit Ambrosius.</hi> </p>
<div3>
            <head>91.</head>
            <p>
 Ergo quando vides viduam dispendiis aliquibus
laborare, aut filiorum incommoditate: vel
morte justum, vel injuriis affici; noli ex istius saeculi
incommodis merita ejus pensare, aut mirari
quod derelictus a Domino sit. Hic quidem luctamur,
<pb n="0362D"/>
sed alibi coronamur. Non de me tantum, sed de omnibus
hominibus communiter sum locutus. Nam unde
mihi tantum meriti, cui indulgentia pro corona
est? Hic lucta, illic bravium: hic militia, illic stipendium
est. Ergo dum in hoc mundo sum, adhuc
luctor, adhuc decerno, adhuc impellor ut decidam;
sed potens est Dominus, qui impulsum suscipiat,
labentem statuat, nutantem erigat. Quid ergo
miraris aliquem laborare? Donec in hac vita est,
<pb n="0363A"/>
certamen non deerit, non erit corona. Nullus probatur,
nisi qui perseveraverit usque in finem; ut postea
possit qui legitime certaverit, coronari.</p>
          </div3>
<div3>
            <head>92.</head>
            <p>
 Quis fortior Paulo, quis beatior? Ille tamen
vas electionis Dominicae non ante sibi coronam
vindicavit, quam certamen omne consummaret.
Ideoque ait: <hi>Certamen bonum certavi, cursum consummavi,
fidem servavi: quod reliquum, reposita est
mihi corona justitiae <note>(II Tim. IV, 7, 8)</note>
            </hi>; quam non solum <emph>302</emph> 
 sibi, sed etiam omnibus diligentibus adventum
Domini dicit esse reddendam. Pulchre dixit,
adventum Christi diligentibus; nemo enim festinat
ad judicium, nisi qui de innocentia securus est, aut
qui de labore praesumit, cui aut gratia Domini, aut
pia pro Christo certamina suffragantur.
<pb n="0363B"/>
</p>
          </div3>
<div3>
            <head>93. </head>
            <p>
Quam utique habebit praerogativam et ea vidua
quae bene filios educaverit, et in liberis gratulabitur,
et maxime quae omnes quos suscepit, Domino
dedit. Unde et illa Evangelica vidua divitibus antefertur <note>(Luc. XXI, 3, 4)</note>;
non solum enim quia totum
quod habuit, ad victum pauperum misit; sed etiam
quod duo aera detulit, Dominica voce laudatur, id
est, plenam fidem. Denique ad hominis sanitatem et
ille Samaritanus duo aera stabulario dedit, quibus
<pb n="0364A"/>
ulcera curaret illius a latronibus vulnerati <note>(Luc. X,
35)</note>. Ergo quia et secundum vetus Testamentum Mariae
sororis Aaron virginitatem <note>(Exod. XV, 20)</note>, et
secundum novum sanctae Mariae matris Domini integritatem <note>(Matth. I, 23)</note> 
 in studio suae prolis imitata
est,
remunerationem fidei divino judicio consequetur;
quae nihil sibi ad saeculi subsidium reservavit,
sed totum Domino sobolis piae munus impendit.</p>
          </div3>
<div3>
            <head>94.</head>
            <p>
 Te nunc, Domine, deprecor ut supra hanc domum
tuam, supra haec altaria, quae hodie dedicantur,
supra hos lapides spiritales, quibus sensibile
tibi in singulis templum sacratur; quotidianus praesul
intendas, orationesque servorum tuorum, quae in
hoc loco funduntur, divina tua suscipias misericordia.
Fiat tibi in odorem sanctificationis omne
<pb n="0364B"/>
sacrificium quod in hoc templo fide integra, pia sedulitate
defertur. Et cum ad illam respicis hostiam
salutarem, per quam peccatum mundi hujus aboletur;
respicias etiam ad has piae hostias castitatis, et diuturno
eas tuearis auxilio; ut fiant tibi in odorem
suavitatis hostiae acceptabiles, Christo domino placentes,
et integrum spiritum eorum, et animam et
corpus sine querela usque in diem Domini nostri Jesu
Christi filii tui servare digneris.

</p>
          </div3>
        </div2>
      </div1>
</body>
  </text>
</TEI>