<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Apologia Prophetae David</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.ApPrDa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>CAPUT PRIMUM.</head>

<pb n="0851A"/>
<p divs_removed="true"> <hi>Quare apologiam David scribere aggrediatur Ambrosius.
Historia facti praemittitur. Deinde judicandus
non esse ostenditur, quem Deus justificaverit: contra
vero etiam laudandus, quod in tanta potestate non
plura peccaverit.</hi> 

        </p>
        <div3 moved_from_p="true">
            <head>1.</head>
          <p>
 Apologiam prophetae David praesenti arripuimus
stylo scribere, non quod ille indigeat hoc munere,
qui tantis meritis enituit, virtutibusque effloruit;
sed quia plerique gestorum ejus lecta serie, non
introspicientes vim Scripturarum, vel occulta mysteriorum,
<pb n="0852A"/>
mirantur quomodo tantus propheta adulterii
primo, deinde homicidii contagia non declinaverit.</p>
        </div3>
<div3>
          <head>2.</head>
          <p>
 Ideo nobis studio fuit ipsam recensere historiam,
quae patuisse peccato videtur. Namque in secundo
Regum legimus libro <note>(II Reg. XI, 2 et seq.)</note>,
 quoniam deambulans David in domo sua regia,
prospexerit lavantem se mulierem (nomenque illi
Bethsabee), formae egregiae et gratia et vultu decora,
praestantique admodum facie, quibus illecebris
delinitum potiendi ejus sumpsisse affectum. Erat autem
mulier viro nupta, Uriae nomen marito, cui
<pb n="0853A"/>
mandatis regiis composita est scena necis. Nam etsi
nihil ad impedimentum cupiditatis, plurimum tamen
ad verecundiam adulterii obstare vita ejus aestimabatur.</p>
        </div3>
<div3>
          <head>3.</head>
          <p>
 Itaque ut a planioribus exordiamur, quem Deus
justificavit, ne tu dijudices. <hi>Pro minimo mihi est,</hi> inquit
Paulus, <hi>ut a vobis dijudicer, aut ab</hi> <emph>676</emph> <hi>humano die:
sed neque me ipsum dijudico <note>(I Cor. IV, 3)</note>
          </hi>. Et adhuc
erat in corpore situs, adhuc tentationi obnoxius:
sed ideo se non dijudicabat, quia spiritalis a nemine
dijudicatur, nisi a solo Deo. Denique subdidit: <hi>Qui
dijudicat me Dominus est. Itaque nolite ante tempus quid
judicare <note>(Ibid., 4 et 5)</note>
          </hi>. Sed David jam tempus implevit,
et gratiam meruit, et justificatus a Christo est;
quandoquidem David se dici filium ipse Dominus
<pb n="0853B"/>
gratulabatur, et qui eum ita confitebantur, illuminabantur.
Cur hominem Dei a praemio in judicium
vocas? Judicavit jam de eo Dominus, de quo dixit
ad Salomonem: <hi>Si ambulaveris in conspectu meo, sicut
ambulavit David pater tuus in sanctitate cordis et
justitia, ad hoc ut faceret secundum omnia quae mandavi
ei <note>(III Reg. IX, 4)</note>
          </hi>. Hic ergo judicio dignus an
praemio est, qui fecit secundum omnia mandata coelestia,
ambulans in sanctitate et justitia cordis? Ubi
aliorum vitia et peccata delitescunt, ibi David virtutis
et gloriae suae divinum accepit testimonium. Et
de ejus peccato disputamus otiosi, pro cujus merito
et gratia aliorum peccata revelata sunt. Nam cum
offendisset Salomon, quod non custodisset mandata
Domini, et regnum ejus disposuisset Deus scindere
<pb n="0853C"/>
in plurimas partes, ait ad eum: <hi>Verumtamen in diebus
tuis non faciam hoc propter David patrem tuum.
De manu filii tui accipiam illud. Verumtamen non totum
regnum accipiam, sceptrum unum dabo ei propter
David servum meum <note>(III Reg. XI, 12 et 13)</note>
          </hi>. Justificante
igitur Domino, quis est qui tantum dijudicet
virum? <hi>Quod Deus,</hi> inquit, <hi>mundavit, tu commune ne
dixeris <note>(Act. X, 15)</note>
          </hi>.</p>
        </div3>
<div3>
          <head>4.</head>
          <p>
 Salvo tamen judicio coelesti, quo etiam ipse
tantum honorifices prophetam, in ejus actus moresque
ingredere. Non miraris hominem, et <emph>677</emph> angelis
adaequandum judicas, plurimum vitae suae, immo a
pueritia in divitiis, honoribus, imperiis demorantem,
in multis tentationibus positum, semel tantum locum
errori dedisse, et ei errori quo etiam angeli coelorum,
<pb n="0853D"/>
ut Scriptura commemorat <note>(Gen. VI, 2)</note>, de sua
virtute et gratia dejecti sunt. Sane et alter legitur
error ipsius, quod numerari fecerit populum.
</p>
        </div3>
      </div2>

<div2>
        <head>CAPUT II.</head>
<p> <hi>Laudatur David ab humilitate confessionis; ac tres
causae, cur sanctis peccatum obrepere utile sit, idque
Deus permittat, afferuntur.</hi> </p>
<div3>
          <head>5.</head>
          <p>
 Unusquisque nostrum per singulas horas quam
multa delinquit, et tamen unusquisque de plebe
<pb n="0854A"/>
peccatum suum confitendum non putat. Ille rex <note>(De
Poenit. dist. 3, cap. Ille rex)</note> tantus ac potens ne
exiguo quidem momento manere penes se delicti
passus est conscientiam; sed praematura confessione
atque immenso dolore, reddidit peccatum suum Domino.
Quem mihi nunc facile reperias honoratum
ac divitem, qui si arguatur alicujus culpae reus, non
moleste ferat? At ille regio clarus imperio, tot
divinis probatus oraculis, cum a privato homine
corriperetur, quod graviter deliquisset, non indignatus
infremuit, sed confessus ingemuit culpae dolore.
Denique Dominum dolor intimi movit affectus <note>(Ibid.,
ยง Denique Dominum)</note>, ut Nathan diceret: Quoniam
poenituit te, et Dominus transtulit peccatum tuum <note>(II Reg. XII, 13)</note>.
Maturitas itaque veniae, profundam
<pb n="0854B"/>
regis fuisse poenitentiam declaravit, quae tanti erroris
offensam traduxerit.</p>
        </div3>
<div3>
          <head>6.</head>
          <p>
 Alii homines cum a sacerdotibus corripiuntur,
peccatum suum ingravant, dum negare cupiunt aut
defendere; ibique eorum lapsus est major, ubi speratur
correctio. Sancti autem Domini <note>(Ibid., ยง
Sancti)</note> qui consummare pium certamen gestiunt, et
currere cursum salutis, sicubi forte ut homines corruerint
naturae magis fragilitate quam peccandi libidine,
acriores ad currendum resurgunt, pudoris
stimulo majora reparantes certamina; ut non solum
nullum attulisse aestimetur lapsus impedimentum,
sed etiam velocitatis incentiva cumulasse. Ergo si
currentium non solvitur cursus, cum forte aliqui
ceciderint, non luctantium contentio, sed inoffensa
<pb n="0854C"/>
manent certamina; quin etiam plerique post unum
aut alterum lapsum, gratia majore vicerunt: quanto
magis agonem pietatis ingressi non debent unius
prolapsionis offensione censeri, cum beatus sit qui
se potuerit reparare post lapsum; quoniam post
mortem quoque resurgere munus beatorum est.</p>
        </div3>
<div3>
          <head>7.</head>
          <p>
 Alias quoque prodesse peccatum possumus
comprehendere, et providentia Domini sanctis
obrepsisse delicta. Propositi enim ad imitandum
nobis sunt; et ideo curatum est ut et ipsi aliquando
laberentur. Nam si inoffensum a vitiis inter tot
lubrica hujus saeculi curriculum peregissent, dedissent
nobis occasionem infirmioribus aestimandi cujusdam
superioris eos naturae ac divinae fuisse; ut
delictum recipere, et culpae consortium habere non
<pb n="0854D"/>
possent. Quae opinio utique, ut exsortes nos illius
substantiae, ab impossibili imitatione revocaret.
Praeterit igitur paulisper illos <emph>678</emph> Dei gratia; ut
nobis ad imitationem vita eorum fieret disciplina;
et sicut innocentiae, ita et poenitentiae magisterium
de eorum actibus sumeremus. Ergo dum lapsus
eorum lego, consortes etiam illos infirmitatis agnosco:
dum credo consortes, imitandos esse praesumo.</p>
        </div3>
<div3>
          <head>8.</head>
          <p>
 Admonet etiam apostolus Paulus <note>(II Cor. XII, 7)</note> prospexisse Dominum Deum nostrum, ne vel revelationum
<pb n="0855A"/>
sublimitate, vel secundo operum continuante
processu, humanus etiam in sanctis extolleretur
affectus, nec sibi deputarent, virtutique
attribuerent suae, quod divina sibi operatione foret
collatum. Ergo ne in tantum praejudicium ruerent,
atque in perfidiae foveam deciderent, passus est Dominus
illis subintrare culpam; ut et ipsi adverterent
divinis se auxiliis indigere, ducemque salutis suae
quaerendum esse cognoscerent. Denique Paulus infirmitatem
sibi profuisse testatur, dicente Domino
roganti sibi, ut a se stimulus carnis suae discederet: <hi>Sufficit tibi gratia mea: nam virtus in infirmitate consummatur <note>(Ibid., 9)</note>
          </hi>.
Meritoque gloriatur in infirmitatibus;
sciebat enim virtutis abundantia plurimos
etiam sanctos sine remedio corruisse. Quanto igitur
<pb n="0855B"/>
commodius uni aut duabus reprehensionibus locum
dedisse, quam traxisse in perpetuum divinitatis
offensam?
</p>
        </div3>
      </div2>

<div2>
        <head>CAPUT III.</head>
<p> <hi>Davidem eo tentationi expositum fuisse, quod athletas
suos variis certaminibus exerceri, et nobis exemplo
esse Deus velit: praeterea ejusdem adulterium in
figuram factum, adductis variis allegoriis, declaratur.</hi> </p>
<div3>
          <head>9.</head>
          <p>
 Quid etiam illa adjiciam quae ex ipso usu mundi
conjicere possumus, quia plerosque cum probaverimus
in aliquo officio, eosdem quasi industrios
atque impigros in alio munere volumus experiri?
Quam multi athletae cum isto certandi genere praevaluerint,
<pb n="0855C"/>
ad aliud genus vocantur certaminis! Quid
si et te Dominus Deus tuus cum aliquod specimen
virtutis dederis tuae, in alio virtutum genere vult
probare? Job sanctum currentem inoffense, tentari
tamen filiorum interitu, et corporis totius ulceribus
passus est: ut in hoc quoque ejus virtutem probaret,
si nec injuriis, nec acerbitatibus coactus devotionem
sui minueret affectus. Num liquet quod etiam
sanctum David fide nobilem, praestantissimum mansuetudine,
manu fortem probare voluerit, quemadmodum
vitium tegeret, lapsum emendaret; ut nos
doceret quemadmodum admissum possimus operire
peccatum?</p>
        </div3>
<div3>
          <head>10.</head>
          <p>
 Nisi forte vilis causa alicui videtur, ut propter
nostram correctionem tantus erraret propheta, cum
<pb n="0855D"/>
propter omnium redemptionem infirmitates nostras
Christus susceperit, qui peccatum pro nobis factus
est, cum peccatum non cognoverit. Et indignum
aestimatur, nec verisimile creditur, quod David
propter posteritatis profectum in unius lapsus opprobrium
inciderit; cum ipse Dominus sit pro nobis
factus opprobrium, sicut ipse ait: <hi>Ego autem sum
vermis, et non homo, opprobrium hominum, et abjectio
plebis <note>(Psal, XXI, 7)</note>
          </hi>. Et alibi: <hi>Et opprobria exprobrantium
tibi ceciderunt</hi> <emph>679</emph> <hi>super me <note>(Psal. LXVIII,
10)</note>
          </hi>. Ergo futurae dispensationis mysterium in suis
ante praemisit. Et servuli quidem conditionis suae
peccata portarunt, ideo non potuerunt etiam et ipsi
exsortes esse peccati: Dominus autem onus suscepit
<pb n="0856A"/>
alienum, ideo solus fuit sine consortio delictorum.</p>
        </div3>
<div3>
          <head>11.</head>
          <p>
 Ad summam, Apostolo quoque docente, cognovimus
in figura gesta esse complura, quae temporibus
gesta superioribus sunt. Nam cum dixisset
in deserto patres a serpentibus vulneratos non aliter
potuisse sanari, nisi Moyses serpentem suspendisset
aereum, quo viso, lethales illi morsus infusionesque
veneni noxiae curabantur, subjecit: <hi>Haec autem in
figura facta sunt illis <note>(I Cor. X, 6)</note>
          </hi> ad nostram correctionem.
In figura aereus serpens tamquam confixus
cruci; quia verus crucifigendus generi annuntiabatur
humano, qui serpentis diaboli venena
vacuaret, in figura maledictus, in veritate autem qui
totius mundi maledicta deleret. Alibi quoque, id
est, ad Galatas ait: <hi>Quia duos filios habuit Abraham,
<pb n="0856B"/>
unum de ancilla, et unum de libera <note>(Galat. IV, 22)</note>
          </hi>. Et
subdidit: <hi>Sed is quidem qui de ancilla, secundum carnem
natus est: qui autem de libera, per repromissionem;
quae sunt per allegoriam dicta <note>(Ibid., 23)</note>
          </hi>. Quid
sit per allegoriam, in sequentibus exposuit evidenter,
dicens duas illas generationes, unam de ancilla,
alteram de libera, duo esse Testamenta: unum
quidem a monte Sina in servitutem generans, in quo
monte Legem Moyses accepit a Domino: alterum
autem ab Hierusalem quae est libera, quae in Isaac
filios, hoc est, in libertate gratiae, non litterae servitute
generavit. Servis enim poena decernitur, liberis
confertur gratia. Nonne in typo geminae plebis
Jacob duas accepit uxores, ex quibus diversam sobolem
procreavit? Cur patriarcha Judas propriae
<pb n="0856C"/>
nurus post filii sui mortem legitur expetisse concubitum <note>(Gen. XXXVIII, 16)</note>,
quo geminorum partus est
editus, nisi ut figura utroque Jesu Domini praecederet
Testamento: quorum alterum in typo futurae
mortis ejus est conditum, alterum in Evangelii veritate,
duos populos esse generandos, quorum posterior
in crucis signo sepem omnem ac munitionem
populi superioris incideret? Hic est populus manu
prior, ortu posterior. Vel quia ipse Dominus Jesus
natus ex Tribu Juda opera sua ante praemisit, quam
nobis ex Virgine nasceretur.</p>
        </div3>
<div3>
          <head>12.</head>
          <p>
 Quid de Joseph loquar, qui a fratribus appetitus,
exutus patrio vestimento, in lacum missus, in
servitutem venditus, evidens Dominicae Incarnationis
expressit indicium? eo quod ille dilectus <emph>680</emph> Patri
<pb n="0856D"/>
cum esset in Dei forma, non rapinam arbitraretur
esse se aequalem Deo, sed ipse se exinaniret: ut formam
servi accipiens veniret, et se usque ad mortem
crucis humiliaret: cujus pretio et emptus et venditus
a suis fratribus genus redemit humanum. In cujus
typo David minor electus ex fratribus, unctus in
regnum, solus belli gravis periculo, singulari certamine
universum populum liberavit, triumphavit in
decem millibus; ita ut puellae cum tympanis psallerent: <hi>Saul triumphavit in millibus, David in decem
millibus 
 <note>(I Reg. XVIII, 7)</note>
          </hi>. Quae figura in illis juvenculis,
nisi animarum quae triumphalem psalmum
concinunt Christo? Genuit ex se filios, unum incestum,
alium parricidam; eo quod incestus et parricidalis
<pb n="0857A"/>
populus affixam patibulo crucis carnem
proprii violaturus esset auctoris. Denique in tertio
psalmo Abessalon titulus praemittitur, et passio Domini
prophetatur.</p>
        </div3>
<div3>
          <head>13.</head>
          <p>
 Quid de Salomone sancto loquar, cujus posteriora
cum gravi errore non careant, vulgus tamen
Judaicum ipsum existimat venisse pro Christo? Et
quam multos gravis erroris offensa revocavit? Major
itaque culpa plus profuit, ne supra hominem crederetur,
qui vitio non caruisset humano. Fuit igitur
in eo invidiosa sapientia, et culpa suasoria, quae
hominem comprobaret.</p>
        </div3>
<div3>
          <head>14.</head>
          <p>
 Quid igitur obstat quominus etiam Bethsabee
sancto David in figura sociata fuisse credatur; ut
significaretur congregatio nationum, quae non erat
<pb n="0857B"/>
Christo legitimo quodam fidei copulata connubio,
quod transversariis quibusdam foret vestibulis in
ejus gratiam praeter Legis ingressura praescriptum,
in qua nuda mentis sinceritas, et aperta simplicitas
lavacri justificante mysterio, veri David et regis
aeterni mentem traduceret, lacesseret charitatem?
Merito venit occultus, et qui falleret principem
mundi, tamquam Uriam illum qui interpretatione
dicitur lumen meum, transfigurantem se in angelum
lucis. Venit, inquam, in hunc mundum, et venit
occultus, tamquam adulter intravit, ut jus legitimum
vindicaret.
</p>
        </div3>
      </div2>

<div2>
        <head>CAPUT IV.</head>
<p> <hi>Davidis poenitentia paulo fusius commendata, neminem
a lapsu immunem inveniri sanctissimorum virorum
inductione palam facit.</hi> 
<pb n="0857C"/>
        </p>
<div3>
          <head>15.</head>
          <p>
 Distinximus allegationes validas, ut arbitramur,
et in figura fuisse textum hujus historiae comprobavimus:
nunc superiora repetamus, <emph>681</emph> et
tamquam exutum spiritalibus indumentis introspiciamus
errorem. Peccavit David, quod solent reges:
sed poenitentiam gessit, flevit, ingemuit, quod non
<pb n="0858A"/>
solent reges. Confessus est culpam, obsecravit indulgentiam,
humi stratus deploravit aerumnam,
jejunavit, oravit, confessionis suae testimonium in
perpetua saecula vulgato dolore transmisit. Quod
erubescunt facere privati, rex non erubuit confiteri.
Qui tenentur legibus, audent suum negare peccatum,
dedignantur rogare indulgentiam, quam petebat qui
nullis legibus tenebatur humanis. Quod peccavit,
conditionis est <note>(De Poen. dist. 3, cap. Ille rex, ยง Quod
peccavit)</note> ): quod supplicavit, correctionis. Lapsus
communis, sed specialis confessio. Culpam itaque
incidisse, naturae est: diluisse, virtutis, <hi>Quis gloriatur,</hi> 
inquit, <hi>castum se habere cor <note>(Prov. XX, 9)</note>
          </hi>?
Nec unius diei infans mundus esse Scripturae testimonio
declaratur <note>(Job. XIV, 5)</note>.
<pb n="0858B"/>
</p>
        </div3>
<div3>
          <head>16. </head>
          <p>
Da mihi aliquem sine prolapsione delicti. Validissimus
omnium Samson legitur <note>(Judic. XIV et seq.)</note>,
qui leonem etiam suis manibus strangulavit; sed utinam
amorem suum suffocare potuisset. Messes incendit
Allophylorum, et ipse mulieris unius arsit
igniculo. Jephte victor ab hoste remeavit: sed
vexilla referens triumphalia, suo victus est sacramento,
ut pietatem occurrentis filiae parricidio remunerandam
putaret. Primum omnium quid opus
fuit tam facile jurare, et incerta vovere pro certis,
quorum nesciret eventum? Deinde ad quid sacramenta
tristia Domino Deo reddit; ut cruentis solvat
sua vota funeribus?</p>
        </div3>
<div3>
          <head>17.</head>
          <p>
 Nec de sacerdotibus silendum arbitror, ne
nostra videar dissimulare delicta. Aaron ipse summus
<pb n="0858C"/>
sacerdos (quo duce pariter ac Moyse, Rubrum
pedes mare transivit populus Hebraeorum) rogatus a
plebe ut deos sibi faceret quos adorarent, aurum poposcit,
in ignem misit, et caput vituli figuratum est,
cui sunt oblata sacrificia. Quo indicio claruit auri
cupiditatem materiam esse perfidiae, et avaritiae studio
sacrilegia solere generari. Iterum tantus sacerdos
locum incidit offensionis cum sorore sua Maria.
<pb n="0859A"/>
Nam dum fratri uterque obtrectat quod alienigenam
accepisset uxorem, illico Maria contagio maculosae
carnis effloruit.</p>
        </div3>
<div3>
          <head>18.</head>
          <p>
 Quo loci evidentis fuit figura mysterii, quod
sacerdotalis ille populus patrum fraterno populo
posterioribus temporibus derogaret, Aethiopissae illius
nesciens sacramentum. Nam si cognovisset, non
reprehendisset, quod cum veteri mysterio conveniret.
Itaque cum Judaeus eum qui ex Gentibus credidit,
dicit esse communem, et vult a Lege secernere,
lepram habet, quam non poterit evadere,
nisi spiritalis ei legis agnitio ad veniam fuerit suffragata.</p>
        </div3>
<div3>
          <head>19.</head>
          <p>
 Ergo et David qui sciret hominem se esse
natum lapsui, veniam postulavit: Domini autem non
<pb n="0859B"/>
desperavit misericordiam.
<emph>682</emph> </p>
        </div3>
      </div2>

<div2>
        <head>CAPUT V.</head>
<p> <hi>Parabola quam Davidi proposuit Nathan, exponitur;
et Christo, susceptaeque ab eo carni humanae accommodatur.</hi> </p>
<div3>
          <head>20.</head>
          <p>
 Nec parabola videtur a mysterio discrepare.
Quis enim dives, nisi Dominus noster Jesus, qui de
se ait, ut hodie lectum est, quod <hi>homo quidam cum
dives esset, abiit in regionem longinquam accipere regnum
et reverti <note>(Luc. XIX, 13)</note>
          </hi>. Et vere dives erat
majestatis suae opibus, et divinitatis propriae plenitudine,
cui Angeli et Archangeli, Virtutes et Potestates
et Principatus, Throni et Dominationes, Cherubim
et Seraphim indefesso obsequio serviebant.
<pb n="0859C"/>
Sed tamen cum dives esset, reliquit nonaginta novem
in montibus oves, et unam ovem quae lassa remanserat,
requisivit. Hanc princeps istius mundi,
contemplatione illius divitis egenus et pauper, quasi
filiam alimentis propriis nutriebat. Merito itaque
defecerat, cui substantia erat cibus saeculi. Erraverat
haec ovis in Adam, insidiis sollicitata serpentis.</p>
        </div3>
<div3>
          <head>21.</head>
          <p>
 Et non mala ovis, quae erat Verbi plena, utpote
rationabilis hebdomadis filia, et sancti munus
auctoris; tamen non pretiosis aliquibus, sed vilibus
pauperis diu opibus alebatur. Denique <hi>de pane ejus,</hi> 
inquit, <hi>manducabat, et de calice ejus bibebat, et in sinu
ejus dormiebat <note>(II Reg. XII, 3)</note>
          </hi>. Non bona esca Aethiopum,
noxius calix aureus Babylonis, qui gentes inebriat:
non utilis somnus est dormientibus, malo vigilare.
Denique turbati sunt omnes insipientes corde,
obdormierunt somnum suum, et nihil invenerunt.
Hospitii igitur gratia, quia susceperat hospitem, ut
ei epulas exhiberet, illam pauperis ovem abstulit.
De suis enim vel gregibus vel armentis si quod animal
immolaret, nobis prodesse non poterat, quos
nisi immolasset, non redemisset.
<pb n="0860A"/>
</p>
        </div3>
<div3>
          <head>22. </head>
          <p>
Infirmitates igitur nostrae fragilitatis in sua
carne hospitali quodam suscepit affectu, cujus levandae
causa vel potius reficiendae, carnem suam salutari
illi obtulit passioni, ut et cibum nobis vitae
praeberet aeternae. Et bene <hi>agnam</hi> dixit Scriptura <note>(Ibid.)</note>,
quia erat Virginis partus. Bene dignus morte
pronuntiatur dives iste judicio prophetico; quia et
Caiphas prophetavit dicens: <hi>Expedit unum hominem
mori pro populo <note>(Joan. XI, 50)</note>
          </hi>. Solus autem Dominus
Jesus tali dignus electus est morte, qua tolleret peccatum
mundi. Pulchre quoque addidit: <hi>Agnam restituet <note>(II Reg. XII, 6)</note>
          </hi>;
quia carnem propriam resuscitavit,
carnem illam virginalis integritatis reddidit.
Nec illud otiosum quod ait: <hi>In quadruplum restituet.</hi> 
Quadruplatur enim resurrectio mortuorum, sicut docet
<pb n="0860B"/>
Apostolus dicens: <hi>Seminatur in corruptione, surgit
in incorruptione; seminatur in ignobilitate, surgit
in gloria; seminatur in infirmitate, surgit in virtute;
seminatur corpus animale, surgit corpus spiritale <note>(I Cor. XV, 42 et seq.)</note>
          </hi>.
Restituet plane in quadruplum
agnam etiam illo modo quo potest jam homo dicere: <hi>Si cui aliquid abstuli, reddo quadruplum 
 <note>(Luc. XIX, 8)</note>
          </hi>. <emph>683</emph> 
 Convenienter etiam illud adjecit: <hi>Quia non
pepercit <note>(II Reg. XII, 6)</note>
          </hi>; non enim pepercit sibi
Christus, ut omnibus subveniret.</p>
        </div3>
<div3>
          <head>23.</head>
          <p>
 Ideoque dictum est a Domino Jesu Christo ad
servum suum David, ut mysterium declararet: <hi>Quoniam
tu hoc fecisti in occulto, et ego faciam hoc verbum
coram omni Israel, et in conspectu solis hujus <note>(II Reg. XII, 12)</note>
          </hi>.
Et primo quidem nesciens sacramentum,
<pb n="0860C"/>
commotus est David indignatione, sed non erravit
affectu. Postea vero ubi cognovit mysterium
magnum, magnum enim sacramentum Christi et Ecclesiae,
videns remissionem futuram omnium peccatorum,
praevidens fulgorem gratiae per lavacrum regenerationis,
et infusionem Spiritus sancti, ait securus
veniae: <hi>Peccavi Domino;</hi> ut et ipse in eorum
veniret consortium, quibus culpae remissio proveniret.
Advertis quemadmodum peccatum proprium deploraverit?
Quis igitur miretur ei esse dimissum?
</p>
        </div3>
      </div2>

<div2>
        <head>CAPUT VI.</head>
<p> <hi>Bonos et malos hoc inter se differre, quod illos peccata
sequantur, hos praecedant; et quibus operibus David
peccatum suum texerit.</hi> </p>
<div3>
          <head>24.</head>
          <p>
 Nunc consideremus opera ejus quibus potuit
tegere peccatum. Etenim quia non potest sine peccato
esse humana fragilitas, cavendum ne plura peccata
sint, quam opera virtutum. Quod magna vi sapientiae
suae sanctus Paulus expressit dicens: <hi>Quorumdam
hominum peccata manifesta sunt praecedentia
ad judicium, quosdam autem et subsequuntur (I Tim.
<pb n="0861A"/>
v. 24)</hi>, hoc est, non invenitur quisquam illibatus a
culpa; habet quis bona merita, habet et vitia atque
peccata. Omnia itaque nostra quasi in trutina ponderantur:
si bonis igitur factis peccata praeponderant,
praecedunt ad judicium; vergunt enim peccata
quasi in profundum, vergunt quae manifesta sunt vel
pondere atque acerbitate, vel multitudine. <hi>Quosdam
autem,</hi> inquit, <hi>et subsequuntur,</hi> hoc est, eos qui se
egerint sobrie, sed fragilitate conditionis dederint
aliquando etiam errori locum, bona facta praecedunt,
mala sequuntur. Hi honestiores, sed tamen homines
lapsi levioribus vitiis et erratis. Ergo justos sequuntur
peccata, non praeeunt; injustos praecedunt. Praeponderant
peccata quae vergunt; sequuntur autem si
quae recte facta sunt, quasi quodam praejudicio peccatorum
<pb n="0861B"/>
praeeuntium praegravata. Similiter et facta
bona manifesta sunt. Lucent enim opere virtutum,
et splendore meritorum; et quae aliter se habent,
abscondi non possunt. Ergo talia non teguntur, non
obumbrat ea charitas quae operit multitudinem peccatorum,
non operit bonorum operum gratia, non
abscondit virtutum multitudo, sed quasi nuda et intecta
produntur. Non enim est in iis qui dicat: <hi>Sub
umbra alarum tuarum protege me <note>(Psal. XVI, 8)</note>
          </hi>. Crux
enim Domini omnes abolet atque abscondit errores.</p>
        </div3>
<div3>
          <head>25.</head>
          <p>
 Quis igitur magis operuit et texit quam sanctus
David, qui et alibi ait: <hi>Et in umbra alarum tuarum
speravi, donec transeat iniquitas <note>(Psal. LVI, 2)</note>
          </hi>; et
sic dilexit Dominum, ut nimia charitate peccatum
<pb n="0861C"/>
omne tegeret atque absconderet. Etenim si sanctus <emph>684</emph> 
 apostolus Petrus lapsum suum confessione
charitatis abolevit, et ille interrogatus a Domino dicente
ei tertio: <hi>Simon Joannis, amas me <note>(Joan. XV,
16)</note>
          </hi>? ut quem tertio negaverat, tertio fateretur, atque
ita trino quodam dilectionis velamine lapsum
trinae negationis absconderet: si quia semel Petrus
flevit, veniam reportavit, quanto magis David, qui
lavabat per singulas noctes lectum suum, et lacrymis
stratum suum rigabat; cui erant lacrymae suae
panis die ac nocte; qui cinerem tamquam panem
manducabat, et potum suum cum fletu miscebat?
Etenim si ejus qui conversus ingemuerit, miseretur
Jesus; si Petrum aspexit, et ille flevit: quanto magis
qui diu flevit, a conspectu Domini non recessit? Negavit
<pb n="0861D"/>
Petrus, et non flevit, quia non respexerat Jesus;
negavit secundo, et non flevit, quia non respexerat
Dominus; negavit tertio, respexit Jesus, et statim
flevit, et flevit amarissime. Ideo David qui semper
flebat, dicebat: <hi>Oculi mei semper ad Dominum <note>(Psal.
XXIV, 15)</note>
          </hi>. Qui semper videbatur a Christo, dicebat: <hi>Per exitus aquarum descenderunt oculi mei 
 <note>(Psal.
CXVIII, 136)</note>
          </hi>.</p>
        </div3>
<div3>
          <head>26.</head>
          <p>
 Sed jam etiam facta ejus consideremus. Quis
non tantarum laude virtutum unius criminis obumbraret
<pb n="0862A"/>
invidiam? Divino electus examine, statim
probavit indignum se tanto non esse judicio. Processit
in praelium, et trepidantibus caeteris, solus allophylum
Goliam verborum jactantia, et immanis
corporis mole terribilem concurrente simul fide ac
virtute prostravit. Unius fortitudo facta est universorum
victoria. Conferatur, si placet, privatum crimen,
et triumphus omnium: mors unius, et tantorum
quos liberavit a morte, vita populorum.</p>
        </div3>
<div3>
          <head>27.</head>
          <p>
 Veniamus ad alia. Insidias patiebatur a rege,
vitam ejus quaerebat exstinguere; sed dispositione
divina in ejus rex potestatem traditus, cum totus pateret
ad vulnus, ferituris sociis David sanctus occurrit,
et a corpore perituri vulnus lethale retorsit
dicens: Nolite tangere Christum Domini <hi>(I Reg. XXIV,
<pb n="0862B"/>
7)</hi>. Quin etiam inimici illius ultus est mortem, flebiliter
satis deploravit interitum, et debitum sibi
imperium diu distulit, quod sciebat Deo auctore deberi.
Quo solo docuit omnes homines ad non praeripiendum
regnum, etiamsi debeatur; sed exspectandum
ut suo tempore deferatur. Utinam hunc virum
imitati essent posteri, non tantas bellorum pertulissemus
acerbitates! Arguis quod unum occiderit, non
consideras quod docuerit quemadmodum pax orbi
Romano perpetua servaretur. Quam gravi adhuc
luimus vastitate, quam publico quodam totius orbis
funere appetiti necem regis exsolvimus? Heu dira
supplicia! Inde adhuc nobis barbarus hostis insultat,
dum parata adversum se in nos arma vertuntur. Sic
vires ceciderunt publicae, sic Romana virtus suis
<pb n="0862C"/>
motibus fracta consenuit, dum publico rapitur parricidio,
quod paternae sollicitudinis religione suscipitur.
Idque eo usque praecavit, ut cum Adoniam
filium regnum sibi usurpare comperisset, et serere
conventus, non eum qui praeripere gestiebat, sed
eum qui exspectaret, eligeret. <emph>685</emph>
</p>
        </div3>
<div3>
          <head>28.</head>
          <p>
 Saltabat ante arcam Domini potentissimus
regum, et cum a propria reprehenderetur
uxore, quod denudatus esset ante faciem puellarum,
respondit: <hi>Coram Domino nudabor adhuc, et ero
nugax ante oculos tuos; ut honorificetur,</hi> inquit, <hi>Dominus,
qui me pro patre tuo adscivit in regnum <note>(II Reg.
VI, 21)</note>
          </hi>, docens contuitum regalis potentiae non habendum,
ubi religioni exhibetur obsequium. Honestum
est enim pro religione facere, etsi id incongruum
<pb n="0862D"/>
potestati sit.</p>
        </div3>
<div3>
          <head>29.</head>
          <p>
 Specta aliud memorabile. Parricida filius regnum
patrium violenter invaserat, cedebat primo
pater ejus furori, et locum praelii declinabat; ut vel
sic impius a furore resipisceret. Bello quoque interesse
noluit, rogavit ad praelium profecturos ut parcerent
filio. Securus erat de victoria, qui rogabat ut
parcerent: nec pietatis alienus, qui perire debere
etiam impium filium non putabat. Flevit, et magno
luctu deploravit exitum parricidae dicens: <hi>Filius
<pb n="0863A"/>
meus Abessalon, quis dabit mihi mortem pro te, filius
meus Abessalon <note>(II Reg. XVIII, 33)</note>
          </hi>? Vindicandum putabat
eum qui pro paternae vindicta pietatis occiderat.</p>
        </div3>
<div3>
          <head>30.</head>
          <p>
 Quam vero injuriae patiens et doloris! Cedebat,
ut dixi, filii sui Abessalon furori, vallatus
dextra laevaque validis bellatoribus. Maledicebat ei
vir cui nomen Semei, cruentum appellans, et virum
sanguinis, dignoque judicio Domini dejectum esse de
regno: sed ne talibus quidem movebatur conviciis;
movebantur autem comites ejus. Denique unus ex
sociis (Abessa nomen viro) minitatus est quod injuriae
pretium caput ejus auferret: sed rex conversus
ad Abessa: <hi>Quid mihi,</hi> ait, <hi>et tibi est, fili Sarviae?
Ideo maledicit mihi, quoniam Dominus dixit illi, ut
<pb n="0863B"/>
maledicat <note>(II Reg. XVI, 10)</note>
          </hi>. Quam moraliter docuit
quod injuriarum vel periculorum nostrorum tempora,
tentationum certamina, et examina probationum
sint; et ideo non sine divino ea irrogari solere
judicio? Exercetur bonus athleta conviciis, exercetur
laboribus et periculis, ut dignus sit cui deferatur corona
justitiae; et ideo ferenda patienter sunt quae
putantur adversa. Denique et alibi id te docet Scriptura
divina, dicente justo: <hi>Si bona accepimus de
manu Domini, quae mala sunt cur non sustineamus <note>(Job. II, 10)</note>
          </hi>.</p>
        </div3>
<div3>
          <head>31.</head>
          <p>
 Et addidit sanctus Propheta dicens: <hi>Ecce filius
meus qui exivit de ventre meo, quaerit animam
meam. Si autem Jemineus maledicit mihi, dimitte illum
ut maledicat; quoniam dixit illi Dominus, ut videat
<pb n="0863C"/>
humilitatem meam; et retribuet mihi Dominus pro
maledicto hoc <note>(II Reg. XVI, 11 et 12)</note>
          </hi>. O altitudo prudentiae!
o insigne patientiae! o devorandae contumeliae
grande inventum! Moveris, inquit, Abessa, quod
mihi maledicat extraneus, quem parricidio petit filius;
Dominus dixit ei ut maledicat mihi. Sed non
est maledicus Dominus, nec delectatur contumeliis.</p>
        </div3>
<div3>
          <head>32.</head>
          <p>
 Vide quam singula diligenter custodiat. Non
accusat Dominum quasi auctorem injuriae; sed magis
laudat quod patiatur nos minora perpeti, ut majorum
veniam peccatorum adipiscamur. Ecce verborum
contumelia parricidii levavit aerumnam, absolvit
procacem, cujus maledicta plus prosint, quae divina
remuneratione donantur. <emph>686</emph> Quis secum talem
non compenset injuriam; ut quem homo laesit, eum
<pb n="0863D"/>
Deus meliorum retributione soletur?
</p>
        </div3>
      </div2>

<div2>
        <head>CAPUT VII.</head>
<p> <hi>De pugnis David contra gigantes, et aquae Bethleemitici
lacus libatione; ex quibus aliisque praeclare factis
concluditur suum ab eo peccatum tectum fuisse:
praesertim cum illud non cruento affectu patraverit,
et postea se Deo, quam hominibus maluerit committere;
nec non crimen sibi dimissum ipse docuerit.</hi> </p>
<div3>
          <head>33.</head>
          <p>
 Alia quoque ejus gesta consideremus. Pugnavit
adversus progeniem gigantum, quando unus ex
<pb n="0864A"/>
illis versantem in praelio regem pene percusserat,
quos ausus tamen adversarius exceptae pretio mortis
exsolvit.</p>
        </div3>
<div3>
          <head>34.</head>
          <p>
 Hoc quoque percepto victae gentis ferocis
triumpho, iterum in valle Titanum bellum immane
suscepit, non minus adversus hostem, quam adversus
naturam. Sitiens enim cum versaretur in bello, quod
biberet non habebat: <hi>Quis mihi potum,</hi> inquit, <hi>dabit
de lacu qui est in Bethleem ad portas <note>(II Reg. XXIII,
15)</note>
          </hi>. Erat autem inter lacum et sanctum David interfusus
hostis, et media hostilium septa castrorum.
Praeciderunt tres viri multitudinem adversariorum,
et impleverunt aquam de lacu qui erat in Bethleem,
et obtulerunt regi bibendam: sed rex noluit bibere,
 et profudit illam Domino. Dignum etenim tanto munere
<pb n="0864B"/>
fuit, ut quae erat vividae virtutis insigne, fieret
pietatis sacrificium. Dixitque dignam prophetico spiritu
sententiam: <hi>Non contingat mihi hoc facere; ne
sanguinem virorum qui abierunt ex animis illorum,
bibam <note>(Ibid., 17)</note>
          </hi>. Vicit ergo naturam, ut sitiens non
biberet; et exemplum de se praebuit, quo omnis
exercitus tolerare sitim disceret. Exercuit etiam
subditos ad virtutis officium, ut etiam per pericula
regali imperio voluntarii milites obtemperarent.
Quod autem noluit bibere, declaravit probandorum
militum se imperasse gratia, non sitis victum necessitate:
prospexisse etiam ne cui regum bibendi usus
alienis periculis quaereretur. Postremo piae vulnus
conscientiae deprecatum, eo quod aqua tot virorum
quaesita sanguine, suavitatem bibendi habere non
<pb n="0864C"/>
posset, quae propositae mortis horrore constaret.</p>
        </div3>
<div3>
          <head>35.</head>
          <p>
 Quod si altius velis spectare, et introspicere
mysterium, sitiebat David non aquam de lacu qui est
in Bethleem, sed oriundum ex Virgine Christum in
spiritu praevidebat. Volebat ergo bibere non aquam
fluminis, sed potum gratiae spiritalis, hoc est, non
aquarum sitiebat elementum, sed sanguinem Christi.
Denique non bibit oblatam aquam, sed Domino fudit,
significans sitire se Christi sacrificium, non naturae
fluentum: illud sacrificium in quo esset remissio
peccatorum, illum sitire se fontem aeternum, non
qui periculis quaereretur alienis; sed pericula aliena
depelleret.</p>
        </div3>
<div3>
          <head>36.</head>
          <p>
 Tot igitur operibus tam mirandis unius sanguinem
tectum non credimus? Merito vox sanguinis
<pb n="0864D"/>
Abel justi clamabat ad Dominum; quia nullis Cain
impius bonis operibus tegebatur, quia <emph>687</emph> parricidalis
erat, quia non confitebatur flagitium, sed
negabat. David vero occiderat quidem virum minime
reum; sed occiderat non studio crudelitatis impulsus,
sed ut obumbraret pudorem, tegeret verecundiam
concupiscentiae. Non audeo dicere quod vi criminis
fuerit oppressus (neque enim oppressus est,
qui scivit quemadmodum a ruina illa peccati se posset
levare), dico tamen quod vi tentationis inflexus
sit. Dixerat enim supra: <hi>Proba me, Domine, et tenta
<pb n="0865A"/>
me: ure renes meos et cor meum <note>(Psal. XXV, 2)</note>
          </hi>. Et
alibi: <hi>Ego autem dixi in mea abundantia, non movebor
in aeternum <note>(Psal. XXIX, 7)</note>
          </hi>. Et: <hi>Igne me examinasti,
et non est inventa in me iniquitas <note>(Psal. XVI, 3)</note>
          </hi>.
Voluit eum subjacere Dominus tentationi, ne supra
hominem sibi aliquid arrogaret; nam virtus in infirmitate
consummatur. Neque enim cruento fecit affectu:
nihil minus sancto Prophetae ascribi potest,
qui etiam vita decedens suprema voce convenit Salomonem
filium: ut innocentem sanguinem a se tolleret,
quem fuderat dux ejus exercitus Joab, quando
Abenner, cum de ineunda societate tractaret, dux
licet adversarii agminis insidiis appetitus occubuit;
quem flevit, et post luctum ejus ambulans, depositis
infulis potestatis, exsequiarum justa curavit. Quo
<pb n="0865B"/>
facto docuit etiam adversariis fidem promissam esse
servandam, honorandam quoque et in hoste virtutem.
Nonne tam miti suae haereditate pietatis, etiam
hujus naevum detersit erroris?</p>
        </div3>
<div3>
          <head>37.</head>
          <p>
 Quam praeclarum autem, quod tribus oblatis
sibi conditionibus quam vellet eligeret, quando numerato
populo contraxit offensam, cum propositum
esset utrum triennio famem super terram fieri vellet,
aut tribus mensibus fugere a facie inimicorum suorum
persequentium se, aut triduo fieri mortem in
terra; tertium elegit, quod Domini se mallet, quam
hominum committere potestati! Dominus enim cito
miseratus ignosceret. Itaque sic ait: <hi>Angustiae sunt
mihi valde in his tribus: sed magis incidam in manus
Domini (quoniam magna est misericordia ejus valde)
<pb n="0865C"/>
quam in manus hominum incidam <note>(II Reg. XXIV, 14)</note>
          </hi>.
Hac humilitate, prudentia, mansuetudine fecit, ut
verbis Scripturae utar, habere Dominum propriae
commotionis poenitentiam. Denique sic scriptum est: <hi>Quia poenitentiam habuit Dominus super malitiam 
 <note>(Jerem.
XVI, 19)</note>
          </hi>.</p>
        </div3>
<div3>
          <head>38.</head>
          <p>
 Quam vero illud etiam admirabile <note>(De Poenit.
dist. 3, cap. Illud vero)</note>, quod Angelo ferienti plebem
se obtulit dicens: <hi>Grex iste quid fecit! Fiat manus
tua in me, et in domum patris mei <note>(II Reg. XXIV, 17)</note>
          </hi>.
Quo facto statim dignus sacrificio judicatus est, qui
absolutione aestimabatur indignus. Nec mirum si tali
sua oblatione pro populo, peccati sui adeptus est
veniam, cum Moyses offerendo se Domino pro plebis
errore, etiam plebis peccata deleverit.
<pb n="0865D"/>
</p>
        </div3>
<div3>
          <head>39. </head>
          <p>
Texit igitur peccata sua, an non? Sed quis
hoc neget, cum ipse docuerit Propheta, quod remittantur
iniquitates, tegantur peccata, non imputentur
a Domino? Peccatum remissum sibi <emph>688</emph> ipse docuit,
sicut scriptum est: <hi>Delictum meum agnosco, et
injustitiam meam non operui. Dixi, Pronuntiabo adversum
me injustitiam meam Domino, et tu dimisisti
<pb n="0866A"/>
impietatem cordis mei <note>(Psal. XXXI, 5)</note>
          </hi>. Si dixit, <hi>Pronuntiabo,</hi> 
et veniam meruit antequam pronuntiaret;
quanto magis ubi de se pronuntiavit dicens: <hi>Iniquitatem
meam ego agnosco <note>(Psal. L, 5)</note>
          </hi>, remissum
est ei omne peccatum? Licet specialiter de hoc et
Nathan propheta responderit: <hi>Et Dominus traduxit
peccatum tuum <note>(II Reg. XII, 13)</note>
          </hi>.</p>
        </div3>
<div3>
          <head>40.</head>
          <p>
 Ergo et remissionem meruit iniquitatis, et texit
charitate atque operuit peccata sua, et texit operibus
bonis. Nec imputatum est ei peccatum, quia
non fuit in eo dolus malitiae, sed lapsus erroris.
Deinde quia non fuit improbitatis aestus, sed umbra
mysterii. Et tamen confessus est delictum suum,
agnovit iniquitatem, vidit lavacrum, et vidit, et credidit.
Dilexit multum, ut nimia charitate tegere
<pb n="0866B"/>
quemvis posset errorem.
</p>
        </div3>
      </div2>

<div2>
        <head>CAPUT VIII.</head>
<p> <hi>Cur psalmus</hi> L <hi>aliis quibusdam in res anteriores compositis
praemissus; et quae mysteria in quinquagesimo
numero comprehensa? Quomodo Davidis exemplum
agendam poenitentiam doceat; quamve multipliciter
mundetur quis ab iniquitate?</hi> </p>
<div3>
          <head>41.</head>
          <p>
 Sed jam se ipse defendat, nam quinquagesimum
psalmum ad eam scripsit historiam. Et cum
priorum gestorum suorum historiam subjecerit, ut
de proditione Doech Syri, cujus est titulus in psalmo
quinquagesimo primo, et Zyphaeorum, quae comprehendi
titulo videtur psalmi quinquagesimi tertii;
<pb n="0866C"/>
istam quae posterior est, praemisit historiam, cum
Doech ante prodiderit, vel Zyphaei, quam regnum
David propheta susciperet. Quandoquidem regem
Saul fugiens, adhuc per diversa secreta exsul errabat;
Bethsabee autem cum jam regnaret, accepit.</p>
        </div3>
<div3>
          <head>42.</head>
          <p>
 Cur ergo secundum gestorum ordinem psalmorum
quoque ordo non quadrat? Quia non tam ordinem
ordini, quam mysterium gestis voluit convenire;
ideoque numerum remissionis aptare huic voluit
historiae. Quinquagesimus enim numerus remissionis
est numerus, sicut in Evangelio Dominus ipse
nos docuit dicens: <hi>Duo debitores erant cuidam feneratori;
unus debebat denarios quingentos, alius quinquaginta;
non habentibus illis unde redderent, donavit
utrisque. Quis ergo eum plus diligit (Luc. VII, 41 et
<pb n="0866D"/>
42)</hi>? Et in Lege habes <note>(Levit. XXV, 10 et seq.)</note>,
quia jubilaeus dicitur numerus quinquaginta annorum
recursus, celebrabilis admodum, quo debita
vacuantur, confirmantur Hebraeorum libertates, possessionum
refusiones. Hunc numerum laeti celebramus
post Domini passionem, remisso culpae totius
debito, chirographo quoque vacuato, ab omni nexu
<pb n="0867A"/>
liberi; et suscipimus advenientem in nos gratiam
Spiritus sancti die Pentecostes: vacant jejunia,
laus dicitur Deo, alleluia cantatur. Denique <note>(36,
quaest. 2, cap. Denique)</note> et <emph>689</emph> puellae pater illius
quae per vim, concubitus nulli desponsata pertulerit
quinquaginta didrachmata argentea accipiet; ipsa
autem in conjugio permanebit <note>(Deut. XXII, 29)</note>. Hoc
ergo numero etiam vitia vertuntur in gratiam. Magnus
igitur psalmus, quo docemur quemadmodum
agenda poenitentia sit.</p>
        </div3>
<div3>
          <head>43.</head>
          <p>
 <hi>Miserere,</hi> inquit, <hi>mei, Domine, secundum magnam
misericordiam tuam. Et secundum multitudinem miserationum
tuarum dele iniquitatem meam. In multum
lava me ab injustitia mea, et a delicto meo munda me.
Quoniam iniquitatem meam ego agnosco: et delictum
<pb n="0867B"/>
meum contra me est semper. Tibi soli peccavi, et malum
coram te feci; ut justificeris in sermonibus tuis, et
vincas cum judicaris. Ecce enim in iniquitatibus conceptus
sum; et in delictis peperit me mater mea <note>(Psal.
L, 3 et seq.)</note>
          </hi>. Quis nostrum etiamsi confiteatur delictum
suum, non perstringendum potius, quam repetendum
putet? Quis secundo repetat, aut tertio? Vide
quot versibus tantus Propheta peccatum suum resonet,
quam nullus versus sine confessione delicti
sit. Congessit omnia simul, iniquitates suas et injustitiam
personando, jungens delicta peccatis; atque
ea saepe repetendo, merito magnam misericordiam
poscit; nec solum magnam misericordiam, sed etiam
multitudinem miserationum. Quod ergo peccatum
talis non diluat deploratio, quam culpam precatio
hujusmodi non emundet? Ille pro uno peccato
<pb n="0867C"/>
miserationum multitudinem deprecatur: nos pro pluribus
peccatis vix semel ejus misericordiam credimus
obsecrandam. Deinde legimus <note>(Psal. CXXXV, 11
et 12)</note> quia in virtute sua magna, et brachio suo excelso
populum suum de terra Aegypti liberavit, quando
traduxit eum per mare Rubrum, in quo fuit figura
baptismatis. Si ergo virtus magna in figura fuit sacramentorum,
quanto magis in veritate eorum magna
misericordia est? Recte quoque illic poscitur miserationum
multitudo, ubi multitudo peccantium
est.</p>
        </div3>
<div3>
          <head>44.</head>
          <p>
 <hi>In multum lava me ab injustitia mea, et a delicto
meo munda me <note>(Psal. L, 4)</note>
          </hi>. Non tam saepius,
quam plenius lavari petit, ut conceptam sordem
possit eluere. Noverat secundum Legem <hi>(Levit. XI et
<pb n="0867D"/>
XIII)</hi> pleraque mundandi esse subsidia, sed nullum
plenum atque perfectum. Ad illud ergo perfectum
tota intentione festinat, quo justitia omnis impletur,
quod est baptismatis sacramentum, sicut ipse docet
Dominus Jesus. Nam cum venisset ad Joannem, ait
Baptista: <hi>Ego a te debeo baptizari, et tu venis ad me <note>(Matth. III, 14)</note>
          </hi>?
Respondit Dominus: <hi>Sine modo;
sic enim decet nos implere omnem justitiam <note>(Ibid., 15)</note>
          </hi>.
<pb n="0868A"/>
Sed posteaquam baptizatus est Christus, et Spiritus
sanctus super eum tamquam columba descendit, et
Pater Filium signavit e coelo, justitia omnis impleta
est. Ideo Propheta dicit: <hi>In multum lava me ab injustitia
mea.</hi> Grandis enim squalor et macula non
exiguo, sed multo aufertur lavacro. <emph>690</emph>
</p>
        </div3>
<div3>
          <head>45.</head>
          <p>
 Quod si quis aliter accipere vult, potest
ita suum formare intellectum; mundat sermo divinus,
mundat nostra confessio; ille dum auditur, ista
dum promitur; mundat bona cogitatio, mundat honesta
operatio, bonae quoque usus conversationis. His mundatus
unusquisque facilius haurit, et tamquam in se
rapit splendorem gratiae spiritalis. Denique non una
infusione velleris statim pretiosus succus irradiat,
sed primum succo ignobili vellus inficitur; deinde
<pb n="0868B"/>
aliis atque aliis succis naturalis ejus species frequenter
eluitur, et diverso saepius colore mutatur; ac sic
postea velut plenioris lavacri adhibetur infectio, ut
purpurae verior atque perfectior fulgor irrutilet. Sicut
igitur muricum plurimorum in purpurae infectione,
ita in lavacro regenerationis miserationum est
multitudo coelestium, ut iniquitas deleatur. Itaque
qui in multum lavatur, ab injustitia mundatur et a
delicto, et peccandi quamdam inolitam studiis ac
moribus deponit habitudinem, et obliviscitur qualitatem.
Et bene lavatur ab injustitia vel iniquitate,
quae major est: mundatur et a delicto quod minus
est.
</p>
        </div3>
      </div2>

<div2>
        <head>CAPUT IX.</head>
<p> <hi>Paucos cum David peccata sua agnoscere, immo plures
de illis gloriari; sapientem delicti sui numquam deponere
memoriam; et quanta sit conscientiae vis? Inter
peccatum et iniquitatem discrimen esse: quove
pacto illa baptismate ac poenitentia charitati conjuncta
deleantur.</hi> 
<pb n="0868C"/>
        </p>
<div3>
          <head>46.</head>
          <p>
 Ideoque addidit: <hi>Quoniam iniquitatem meam ego
agnosco; et delictum meum contra me est semper <note>(Psal. L, 5)</note>
          </hi>.
Non mediocre est, ut agnoscat unusquisque
peccatum suum. Ideoque et supra ait: <hi>Lapsus
quis intelliget <note>(Psal. XVIII, 13)</note>
          </hi>? id est, quis est
tantus ut intelligat? Quomodo illud: <hi>Quis habitabit
in tabernaculo tuo, aut quis ascendet in montem Domini <note>(Psal. XIV, 1)</note>
          </hi>?
Non utique nullus, sed rarus. Qui
enim potest agnoscere, potest declinare, potest quid
<pb n="0868D"/>
sequatur, eligere. Plerique in suis lapsibus gloriantur,
et putant ea laudi esse quae crimini sunt. Si
alienum coinquinavit thorum, et pudicae feminae expugnavit
affectum, si viduae propositum aliqua fraude
mutavit: alius nece hominis, latrocinii insidiis, et
rapto vivere putat esse virtutis: nonnulli circumvenire
ac fallere arbitrantur esse sapientiae. Ex his
nullus potest dicere: <hi>Quoniam iniquitatem meam ego
<pb n="0869A"/>
agnosco:</hi> sed ille qui potest dolere quod fecerit, condemnare
quod deliquerit, quem sua vitia compungunt.
Unde et Propheta ait: <hi>Quae dicitis in cordibus
vestris, et in cubilibus vestris compungimini <note>(Psal. IV,
5)</note>
          </hi>. Plerique equorum cum ceciderint, se jactare consuerunt;
et quos casus non laeserit, jactando se debilitant
et frangunt. Alii (qualis Graecorum equorum fertur
natura) cum vel in certamine curuli elisi fuerint
vel fortuito ceciderint, <emph>691</emph> nequaquam se movere
consuerunt, et quamdam tenent quietis et patientiae
disciplinam. His si casus non nocuit, quies prodest;
certe non acerbatur offensio. Nonne mutis animalibus
deteriores aestimandi, qui se in flagitiis suis jactant,
et putant insigne esse virtutis, ubi lapsus est criminis?
Ideo quasi muto dicitur jumento: <hi>Peccasti, quiesce</hi> 
<pb n="0869B"/> <note>(Gen. IV, 7)</note>.</p>
        </div3>
<div3>
          <head>47.</head>
          <p>
 Unde pulchre addidit: <hi>Et delictum meum contra
me est semper.</hi> Insipiens enim delectatur erroribus
suis, et novis vetera obumbrando, peccatis se
existimat adjuvari; ideoque exsultat in crimine. At
vero sapiens adversum se judicat esse delictum suum,
et tamquam hostiles acies, ita lapsus culparum suarum
adversantium modo sibi arbitratur obsistere.
Quidquid personuerit, quidquid increpuerit, culpa ei
propria semper occurrit; quidquid fuerit dictum aut
lectum, in se dictum putat; quidquid intenderit,
 se nutu, se oculis signari putat. Si epuletur, si cogitet,
si oret ac deprecetur, ante oculos ejus semper
est error proprius, et momentis omnibus culpa pulsat
conscientiam, nec quiescere, nec oblivisci sinit,
<pb n="0869C"/>
velut gravis censor exagitat se terrore perpetuo. Omnia
igitur adversa habet, qui ipse sibi displicet, ipse
sui accusator, ipse sui testis est, nec invenit quo fugiat,
qui ipse se perurget, et stimulat. Sed hoc bonae
mentis est, vulnus sentire peccati. Nam qui expertes
doloris sunt, non sentiunt vulneris acerbitatem, quod
est immedicabilis aegritudinis: qui autem aliquo dolore
punguntur, sicut doloris sensu non carent, ita
etiam non carent sanitatis profectu. Ubi enim doloris
sensus, ibi etiam sensus est vitae; sentire enim
vitalis vigoris ac muneris est. Unde et ille qui errorem
suum non agnoscit, insanit, furit, desipit; qui
autem agnoscit, utique resipiscit, non respuit remedia
sanitatis, sed se ipse restringit, poenitet eum culpae,
<pb n="0870A"/>
de ipsa semper cogitat, et cogitando se ipse
condemnat. Justus enim in primordio sermonis accusator
est sui. Qui se accusat, justus est; qui justus
est, sobrius est, sanus est. Justus favere sibi nescit,
rigorem judicii etiam circa se non novit inflectere,
recordationem lapsus proprii perhorrescit, et commissum
erubescit errorem, omnem ejus memoriam
pavet, metuit, reformidat; gravem sibi se judicat,
se ipsum arbitrum refugit, nec sese sibi audet committere;
quod nullum putat sibi esse graviorem,
quam eum quem latere non possit, fallere non queat,
fugere ac vitare non reperiat, nisi ut se sibi abneget,
et Domini crucem tollat.</p>
        </div3>
<div3>
          <head>48.</head>
          <p>
 Magna vis obnoxiae conscientiae, magna supplicia.
Timebant Adam et Eva; et cum Domini vocem
<pb n="0870B"/>
in paradiso ambulantis audierunt, cupiebant se abscondere,
quos nemo quaerebat. Cain quoque metuebat,
ne omnis eum quicumque inveniret, occideret:
ita in se ipse ferebat sententiam, quod dignus esset
cui nullus ignosceret. Unde bene ait: <hi>Et delictum
meum contra me est semper,</hi> hoc est, sine intervallo
aliquo recordatio et species ipsa mei me erroris impugnant.
Considera quomodo nos confundat, cum
aliquid deliquimus, quomodo incurset oculos, quomodo
in memoriam semper recurrat. Quem commissi <emph>692</emph> 
 pudet, nescit postea aliquid tale committere,
unde similiter erubescat.</p>
        </div3>
<div3>
          <head>49.</head>
          <p>
 Praecedit autem iniquitas, peccatum sequitur.
 Radix est iniquitas, fructus autem radicis est culpa.
Unde videtur iniquitas ad mentis improbitatem referri,
<pb n="0870C"/>
peccatum ad prolapsionem corporis. Gravior iniquitas
tamquam materia peccatorum, levius peccatum.
Denique iniquitas per lavacrum remittitur, peccatum
tegitur bonis factis, et tamquam aliis operibus
obumbratur. Unde bene supra hic ipse ait: <hi>Beati
quorum remissae sunt iniquitates, et quorum tecta sunt
peccata <note>(Psal. XXXI, 1)</note>
          </hi>. Charitas enim abscondit errorem,
et operit multitudinem peccatorum. Multa
quoque charitas remittit etiam ipsa peccata, sicut
scriptum est de muliere, quae super Dominum fudit
unguentum: <hi>Remissa sunt peccata ejus multa, quoniam
dilexit multum <note>(Luc. VII, 47)</note>
          </hi>.</p>
        </div3>
<div3>
          <head>50.</head>
          <p>
 Sunt etiam qui accipiant priorem versiculum
de lavacro esse, secundum de poenitentia. Qua etiam
<pb n="0871A"/>
gratia Petrus qui ante fuerat baptizatus, interrogatur,
postquam visus est Dominum negasse: <hi>Simon
Joannis diligis me? Dixit ei: Utique tu scis, Domine,
quia diligo te <note>(Joan. XXI, 15 et seq.)</note>
          </hi>. Et iterum interrogatur: <hi>Simon Joannis, diligis me?</hi> 
 Et iterum respondit: <hi>Tu scis quia amo te.</hi> 
 Et tertio interrogatur: <hi>Simon Joannis, amas me?</hi> 
 Et contristatus est, <hi>quia
dixit ei tertio: Amas me; et dixit ei: Domine, omnia
tu scis, tu nosti quia amo te.</hi> Et dictum est ei trina vice: <hi>Pasce oves meas; sequere me 
 <note>(Ibid., 18)</note>
          </hi>, quasi
qui peccatum suum nimia charitate texisset. Nec
otiose post confessionem nimiae charitatis jubetur
plebem regere, qui etiam turbatus non amiserat,
quemadmodum ipse se regeret? Haec propter gratiam
diximus charitatis, eo quod peccatum tegat. Denique
<pb n="0871B"/>
nonnulli ideo trinam interrogationem dilectionis
factam esse dixerunt, quia trina fuerat negatio; ut
trinae lapsum negationis professio charitatis toties
repetita deleret.
</p>
        </div3>
      </div2>

<div2>
        <head>CAPUT X.</head>
<p> <hi>David licet legibus humanis liberum, se tamen Deo subjecisse,
cui soli peccavit; et quot modis ultimum hoc
intelligendum? Magnum scelus praesente Deo peccare.
Qui peccatorem se neget, mendacii ab eo accusari
ipsum Deum, cujus patientia et moderatio commendatur.
Ad haec Deum ab illo etiam justificari, qui
poenitentiam agat erroris.</hi> </p>
<div3>
          <head>51.</head>
          <p>
 Sequitur, <hi>Tibi soli peccavi <note>(Psal. L, 6)</note>
          </hi>. Rex
utique erat, nullis ipse legibus tenebatur, quia liberi
<pb n="0871C"/>
sunt reges a vinculis delictorum; neque enim ullis
ad poenam vocantur legibus, tuti sub imperii potestate.
Homini ergo non peccavit, cui non tenebatur
obnoxius. Sed quamvis tutus imperio, devotione tamen
ac fide erat Deo subditus: et legi ejus subjectum
se esse cognoscens, peccatum suum negare non
poterat; sed quasi reus cum amaritudine fatebatur,
qui sciret majoribus vinculis se teneri, quia majora
deberet; quoniam plus ab eo exigitur, cui plus commissum
est. Possumus etiam et ita accipere. Quis me
dijudicat, cum omnes sub peccato sint? Denique Dominus
de illa adultera: <hi>Qui sine peccato,</hi> inquit, <hi>est,
prior lapidet</hi> <emph>693</emph> <hi>eam <note>(Joan. VIII, 7)</note>
          </hi>. Et nemo eam lapidavit.
Hoc igitur ait Propheta: <hi>Tibi soli peccavi,</hi> qui
solus sine peccato es. Qui autem peccato obnoxius
<pb n="0871D"/>
est, quasi peccatorem non potest judicare. Inexcusabilis
est enim omnis homo qui in alio ea quae agit
ipse, condemnat; in quo enim alium judicat, semet
ipsum adjudicat. <hi>Tibi,</hi> inquit, <hi>peccavi, et malum coram
te feci; ut justificeris in sermonibus tuis, et vincas
cum judicaris <note>(Psal. L, 6)</note>
          </hi>. Tibi peccavi, qui me ad
virtutis studia provocasti, qui me erudisti in lege tua. <hi>Tibi soli peccavi,</hi> 
 quem solum abscondita cogitationum,
et mentis occulta non fallunt.</p>
        </div3>
<div3>
          <head>52.</head>
          <p>
 <hi>Et malum coram te feci,</hi> quem solum sanctificatio
decet. Hominis testimonium declinamus, et
in conspectu tuo ea quae sunt indigna committimus.
<pb n="0872A"/>
Injuria est homini spectare flagitia. Deum arbitrum
omnium esse scimus, et eo ipso teste, peccamus:
et tamen in his justificatur magis Dominus Deus
noster; quia injustitia nostra Dei justitiam commendat,
et mendacium nostrum concelebrat veritatem
Dei. Sit enim Deus verax, omnis autem homo
mendax.</p>
        </div3>
<div3>
          <head>53.</head>
          <p>
 <hi>Ut justificeris in sermonibus tuis.</hi> Sermones
Dei pleni veritatis sunt atque justitiae, ideoque vera
sunt quaecumque locutus est Dominus de fragilitate
humana, quia inclinatum est cor eorum ad nequitiam,
propendet ad fraudem; et quia definivit eo
quod non sit homo qui non peccet: <hi>omnes</hi> enim <hi>declinaverunt,
et inutiles facti sunt <note>(Psal. XIII, 3)</note>
          </hi>. Ideo
vincit dum judicatur, quoniam prolapsione universorum
<pb n="0872B"/>
probavit quaecumque de nostra judicavit fallacia.
Ergo si dixerimus quia iniquitatem fecimus,
justificamus Deum in sermonibus suis: si autem dixerimus
quia non peccavimus, mendacem facimus
Deum: sed impossibile est mentiri eum: nos igitur
omnes sub peccato esse manifestum est.</p>
        </div3>
<div3>
          <head>54.</head>
          <p>
 Quantum igitur crimen, ut homo peccatorem
se neget? Quoniam quantum in ipso est, summi Dei
videtur arguere ac refutare mendacium, qui tam
moderatus et patiens est, ut vincat cum judicatur.
Venit enim ad judicium Deus et dicit: <hi>Popule meus,
quid feci tibi, aut quid contristavi te, aut quid molestus
fui tibi? Quia eduxi te de terra Aegypti, et de
domo servitutis liberavi te, et misi ante faciem tuam
Moysen, Aaron, et Mariam. Plebs mea, in mente
<pb n="0872C"/>
habeto quid cogitaverit de te Balach <note>(Mich. VI, 3 et
seq.)</note>
          </hi>. Singula in conspectu tuo locat beneficia sua,
ut tamquam de his judices quae servare debueras,
quo magis reus fias, qui divinis non potueris stare
beneficiis. <hi>Quid feci,</hi> inquit, <hi>tibi?</hi> Tamquam reum
se constituit, et te judicem. <hi>Aut quid contristavi te?</hi> 
Offensi vultus non abnuit crimen, si tu Deo es contristatus
auctore. <hi>Aut quid molestus tibi fui?</hi> Interpellationis
injuriam confitetur, si molestior aestimata
est: addidit beneficia quorum gratia non erubuit,
qui existebat ingratus. In hac quoque causa
considera quomodo Dominus <emph>694</emph> se ipsi David judicandum
praebuit, ut vinceret; dicit enim Nathan: <hi>Haec dicit Dominus Deus Israel: Ego unxi te in regem
super Israel, et ego liberavi te de manu Saul, et
<pb n="0872D"/>
dedi tibi omnia quae erant domini tui, et uxores illius
in sinum tuum dedi, et dedi tibi domum ipsius Israel;
et si pauca sunt, adjiciam tibi. Et quare pro nihilo
duxisti Dominum, ut faceres nequiter in conspectu
ejus 
 <note>(II Reg. XII, 7 et seq.)</note>
          </hi>. Horum commemoratione
conventus, cum videret inferiorem se esse, cum judicaret,
ait: <hi>Peccavi Domino <note>(Ibid., 13)</note>
          </hi>. Ita justificavit
Dominum, qui peccatum suum negare ausus
non est.</p>
        </div3>
<div3>
          <head>55.</head>
          <p>
 Possumus et ita accipere: justificat Dominum
qui peccatum suum fatetur. Denique in Evangelio <note>(Luc. VII, 29)</note> 
 habes quia Publicani justificaverunt
<pb n="0873A"/>
Deum, baptizati baptismo Joannis. Baptista autem Joannes
baptismum fecit poenitentiae. Qui autem agit
poenitentiam delicta non abnuit. Ergo quia David contra
se habebat semper delictum suum, utique non
negabat quod et erubescebat, non negabat quod et
agnoscebat. Non negando autem utique commissi
poenitentiam gerebat erroris; atque ita confitendo delictum,
justificabat Dominum, et ipse justificabatur
a Domino. Justificatur enim Dominus, dum ejus praedicatur
justitia, et ab eo venia postulatur. Simul et
ipse justificat confitentem, et justificatur in sermonibus
suis, sicut scriptum est: <hi>Dic iniquitates tuas,
ut justificeris <note>(Esai. XLIII, 26)</note>
          </hi>.
</p>
        </div3>
      </div2>

<div2>
        <head>CAPUT XI.</head>
<p> <hi>Prophetae verbis doceri, qui in iniquitate non concipiatur,
<pb n="0873B"/>
esse neminem. Utrum parentum an prolis ea
sit iniquitas, a qua solus Christus immunis fuisse
ostenditur?</hi> </p>
<div3>
          <head>56.</head>
          <p>
 Sequitur: <hi>Ecce enim in iniquitatibus conceptus
sum, et in delictis peperit me mater mea <note>(Psal. L,
7)</note>
          </hi>. Quis tanto affectu agit poenitentiam? Humi stratus
jacuit fusus in lacrymas, cibum non gustavit,
lavacro se abdicavit. Quid jam reliqua dicam,
quod abstinuerit ornatu et comptu regio <note>(Conf. S.
Aug., lib. IV cont. duas epist. Pelag., cap. 11)</note>? Adjunxit
confessionem iniquitatis suae, et in perpetua
saecula toto canendam orbe transmisit. <hi>Ecce,</hi> inquit, <hi>in iniquitatibus conceptus sum, et in delictis peperit
me mater mea. 
 Averte faciem tuam a peccatis meis:
<pb n="0873C"/>
et omnes iniquitates meas dele. Ne projicias me a facie
tua, et Spiritum sanctum tuum ne auferas a me. Libera
me de sanguinibus, Deus, Deus salutis meae.</hi> Antequam
nascamur, maculamur contagio; et ante
usuram lucis, originis ipsius excipimus injuriam, in
iniquitate concipimur: non expressit utrum parentum,
an nostra. Et in delictis generat unumquemque
mater sua: nec hic declaravit utrum in delictis suis
mater pariat; an jam sint et aliqua delicta nascentis.
Sed vide ne utrumque intelligendum sit. Nec conceptus
iniquitatis exsors est, quoniam et parentes
non carent lapsu. Et si nec <emph>695</emph> unius diei infans
sine peccato est, multo magis nec illi materni conceptus
dies sine peccato sunt. Concipimur ergo in
peccato parentum, et in delictis eorum nascimur.
<pb n="0873D"/>
Sed et ipse partus habet contagia sua, nec unum
tantummodo habet ipsa natura contagium. Bonum
<pb n="0874A"/>
quidem <note>(Conf. S. Aug. lib. II, cont. Jul. Pel., cap. 7)</note> 
conjugium, sancta copula; sed tamen qui habent
uxores ita sint, ac si non habentes. Ipse thorus incoinquinatus:
et nemo alterum fraudare debet eo,
nisi forte ad tempus, ut vacent orationi. Tamen secundum
Apostolum non vacat orationi quis eo tempore,
quo usum corporeae illius conventionis exercet,
et mulieris menstruatae coinquinatus est pannus,
nec potest illis diebus purgationis suae offerre
sacrificium. Et mulieris quae generaverit dies partus
et plerique alii a sacrificio feriati sunt, donec legitimo
ritu feta mundetur.</p>
        </div3>
<div3>
          <head>57.</head>
          <p>
 Ideo in quo voluit Dominus nulla hujusmodi
originis esse contagia, dicit illi Dominus: <hi>Priusquam
te formarem in utero matris tuae, novi te; et priusquam
<pb n="0874B"/>
exires de vulva, sanctificavi te, et prophetam
in gentibus posui te <note>(Jerem. I, 5)</note>
          </hi>. Quis tantus, cui
tam magna delata sunt? Numquid Hieremias? Sed
ille non utique in gentibus propheta propositus, sed
in Judaea tunc temporis, nunc autem etiam in nationibus,
quae in Jesum Christum Dominum crediderunt.
Vide tamen ne illi dicatur, qui antequam
nasceretur ex Virgine, jam dudum erat, et erat semper,
et operabatur etiam in utero Mariae constitutus;
et ita sanctus erat, ut sanctificaret prophetas
suos: in quo solo et conceptus virginalis et partus
sine ullo fuit mortalis originis inquinamento. Dignum
etenim fuit <note>(Conf. S. Aug. lib. IV cont. duas
epist. Pelag., cap. 11)</note>, et qui non erat habiturus
corpore peccatum prolapsionis, nullum sentiret generationis
<pb n="0874C"/>
naturale contagium. Merito ergo David
flebiliter in se deploravit ipsa inquinamenta naturae,
quod prius inciperet in homine macula quam
vita.
</p>
        </div3>
      </div2>

<div2>
        <head>CAPUT XII.</head>
<p> <hi>Confitenti peccatum coelestia sacramenta divinitus patefieri:
cum haec incerta in psalmo dicuntur, significari
non esse manifesta; sed praecipue hoc loco baptismatis
lavacrum praefigurari.</hi> </p>
<div3>
          <head>58.</head>
          <p>
 Dum haec dicit, et peccatorum specialium atque
communium colluviem confitetur, subito ei
splendor veritatis, et candor gratiae spiritalis affulsit.
Supergressus enim umbram, spiritu prophetico
ipsa vidit mysteriorum sacramenta coelestium, quorum
<pb n="0874D"/>
typum Moyses praefiguravit in Lege <note>(Exod. XXIV,
7 et seq.)</note>. Vulneratus igitur charitatis vulnere, et indagandae
<pb n="0875A"/>
captus veritatis cupiditate, in superiora
suae mentis extendit intuitum, et in futura prospiciens,
thesauros sapientiae et scientiae vidit in Christo,
praevidit baptismatis sacramentum, et miratus
gratiam exclamavit subito dicens: <hi>Ecce enim veritatem
dilexisti: incerta et occulta</hi> <emph>696</emph> <hi>sapientiae tuae
manifestasti mihi <note>(Psal. L, 8)</note>
          </hi>. Non incerta mysteria,
quia certa sunt; nec incerta secreta et arcana sapientiae,
sed non manifesta. Hoc enim significat,
quia nullis adhuc essent manifestata. Quod enim oculus
non vidit, nec auris audivit, nec in cor hominis
ascendit, hoc praeparavit Deus diligentibus eum.
Videns igitur ea dicit: Ecce jam non in umbra, nec
in figura, nec in typo, sed in veritate lux aperta
resplendet: ecce nunc veritatem aspicio, splendorem
<pb n="0875B"/>
veritatis agnosco: nunc te majori, Domine
Deus noster, veneror affectu. <hi>Ecce enim veritatem
dilexisti,</hi> non per speculum, non in aenigmate, sed
facie ad faciem te mihi, Christe, demonstrasti; in
tuis te invenio sacramentis. Haec sunt tuae vera sacramenta
sapientiae, quibus mentis occulta mundantur.</p>
        </div3>
<div3>
          <head>59.</head>
          <p>
 Itaque jam laetus atque securus, quod vibrasset
ei sapientiae plenitudo, dicit ad Dominum: <hi>Asperges me hyssopo, et mundabor; lavabis me, et
super nivem dealbabor 
 <note>(Psal. L, 9)</note>
          </hi>. Bene et veteris
Testamenti sacramenta non evacuat, et Evangelica
docet mysteria praeferenda; hyssopo mundari secundum
Legem postula <note>(Exod. XII, 22)</note>; lavari secundum
Evangelium concupiscit; et supra nivem se
<pb n="0875C"/>
existimat, si lotus fuerit, dealbandum. Per hyssopi
fasciculum aspergebatur agni sanguine <note>(Levit. XIV,
6)</note>, qui mundari volebat typico baptismate. Lavatur
autem qui diluitur aeterni fontis irriguo; et supra
nivem dealbatur, cui culpa dimittitur. Denique de
ipsa anima dicitur: <hi>Quae est haec, quae ascendit dealbata <note>(Cant. VIII, 5)</note>
          </hi>?
Antequam baptizaretur, ipsa est
quae dicebat: <hi>Nigra sum et decora, filiae Hierusalem <note>(Cant. I, 4)</note>
          </hi>.
Erat enim nigra, tenebrosa, peccatorum
horrore deformis; sed postea quam abluta per
baptismum remissionem meruit delictorum, dealbata
ascendit ad Christum. Inde et per Esaiam Dominus
locutus est dicens: <hi>Si fuerint peccata vestra
sicut phoenicium, ut nivem dealbabo <note>(Esai. I, 18)</note>
          </hi>, id
est, si cruenta, si tetra, mundabo. Haec est nix intelligibilis,
<pb n="0876A"/>
de qua ait quod Domini Jesu in Evangelio <note>(Matth. XVII, 2)</note> 
 refulserint vestimenta sicut nix;
eo quod peccatum non cognoverit. Caro enim qua
se induit, ab omni fuerat munda delicto. Quid miraris
si vidit baptismatis sacramenta; cum supra
dixerit, ubi descripsit passionem Domini: <hi>Dominus
pascit me, et nihil mihi deerit: in loco viridi ibi me
collocavit, super aquam refectionis educavit me <note>(Psal.
XXII, 2)</note>
          </hi>. Et alibi: <hi>Vox Domini super aquas, Deus
majestatis intonuit <note>(Psal. XXVIII, 3)</note>
          </hi>. Et de ipso sacramento
plenius dixit: <hi>Parasti in conspectu meo
mensam, impinguasti in oleo caput meum, et poculum
tuum inebrians, quam praeclarum est <note>(Psal. XXII, 5)</note>
          </hi>?
<emph>697</emph> </p>
        </div3>
      </div2>

<div2>
        <head>CAPUT XIII.</head>
<p> <hi>David solo futurae remissionis auditu recreatus, fore ut
ossa humiliata exsultent, praedicit; et quae sint illa?
Rogandum Deum ut faciem avertat a peccatis nostris,
illam vero ad nos convertat; item sicut peccatum, ita
et iniquitatem quae ejus origo est, triplici ratione tolli,
quae aperitur.</hi> 
<pb n="0876B"/>
        </p>
<div3>
          <head>60.</head>
          <p>
 Merito ergo istic quoque exsultans ait: <hi>Auditui
meo dabis gaudium et laetitiam: et exsultabunt ossa
humiliata <note>(Psal. L, 10)</note>
          </hi>. Probasti, Domine Jesu, quia
numquam verba tua praetereunt <note>(Matth. XXIV, 35)</note>.
Probasti illud Evangelicum quod dixisti: <hi>Multi prophetae
et justi voluerunt videre quae videtis, et audire
quae auditis <note>(Matth. XIII, 17)</note>
          </hi>. Ecce David solo laetatur
auditu, quia futura esset peccatorum remissio; et
prophetat quia exsultabunt ossa humiliata. Sicut
<pb n="0876C"/>
omnia justi ossa dicent: <hi>Domine, quis similis tibi;</hi> 
sic <hi>exsultabunt ossa humiliata <note>(Psal. XXXIV, 10)</note>
          </hi>,
humiliantis scilicet animam suam justi. Dicuntur ergo
ossa virtutes; dicuntur ossa velut quidam animi
motus, vel animae, qui motus humiliantur peccatis,
et exsultant gratiae coelestis munere: dicuntur et
ossa populi Ecclesiarum; unde habes dictum et in
psalmo: <hi>Non est absconditum os meum, quod fecisti in
abscondito <note>(Psal. CXXXVIII, 15)</note>
          </hi>. Os suum Ecclesiam
dixit, et plebis devotae conventus sacros; quoniam
sumus membra corporis Christi de carne ipsius, et
de ossibus ejus. Hoc igitur dicit, quia Ecclesia Domini
omnia opera divina cognoscet, et fidem resurrectionis
accipiet.</p>
        </div3>
<div3>
          <head>61.</head>
          <p>
 Sequitur: <hi>Averte faciem tuam a peccatis meis,
<pb n="0877A"/>
et omnes iniquitates meas dele <note>(Psal. L, 11)</note>
          </hi>. Usitata
est deprecatio, ut eos quos laesimus, oblivisci offensionis
propriae postulemus. Moraliter ergo Deum
rogat Propheta, ut avertat faciem suam a peccatis
ejus, et tamquam oblivia peccatorum ejus assumat.
Sed quia omnia spectat, et nihil eum praeterit, oblivisci
non potest, sicut nos, quos brevi intervallo
temporis eorum quae cognoverimus, memoria subterfugit.
Ideo bene ait ut faciem suam avertat, non ab
ipso, ne deficiat destitutus: sed a peccatis, ut vires
non possint habere peccata ipsius. Quos enim aspicit
Dominus, illuminat, et in vultu Domini pietas atque
indulgentia est. Ideoque hic ipse ait: <hi>De vultu
tuo judicium meum prodeat <note>(Psal. XVI, 2)</note>
          </hi>, de vultu
enim Domini venia, non poena procedit. Rogandus est
<pb n="0877B"/>
ergo ut nos aspiciat, avertat autem faciem suam a
peccatis nostris, ut deleat ea. Quae enim non aspicit,
delet; et quae deleverit, ea memoria sepelientur,
sicut ipse Dominus ait: <hi>Ego sum, ego sum qui deleo
iniquitates tuas, et memor non ero: tu autem memor
esto, et judicemur <note>(Esai. XLIII, 25)</note>
          </hi>.</p>
        </div3>
<div3>
          <head>62.</head>
          <p>
 Peccatum autem aut donatur <note>(De poenit, dist.
3, cap. Ille rex, ยง Peccatum aut donatur)</note>, aut deletur,
aut tegitur: donatur per gratiam, deletur per sanguinem
crucis, tegitur per charitatem. Similiter
et iniquitas, quae estimatur habitudo mentis injustae.
Licet Joannes in epistola eum qui fecerit peccatum, <emph>698</emph> 
 et iniquitatem fecisse dixerit, sicut habemus
scriptum: <hi>Omnis qui facit peccatum, et iniquitatem
facit <note>(I Joan. III, 4)</note>
          </hi>, peccatum est iniquitas, quia
<pb n="0877C"/>
in peccato ipso iniquitas est; tamen ut nobis videtur,
peccatum opus est iniquitatis, iniquitas autem
operatrix culpae atque delicti. Plus est ergo ut ipsa
iniquitas deleatur, excidatur radix et seminarium
peccatorum; mala tollatur radix, ne malos fructus
faciat; aboleatur erroris omnis affectus, universa
iniquitatum genera tollantur.</p>
        </div3>
<div3>
          <head>63.</head>
          <p>
 Itaque quemadmodum intrans in animam sapientiae
disciplina imprudentiam tollit, et scientia
ignorantiam: sic perfecta virtus iniquitatem, et remissio
peccatorum delet omne peccatum. Unde praeclare
Apostolus ait: <hi>Quia donavit nobis peccata Dominus
Jesus, delens chirographum decreti, quod erat
contrarium nobis, et ipsum,</hi> inquit, <hi>de medio tulit, affigens
illud cruci <note>(Coloss. II, 14)</note>
          </hi>. Delevit sanguine
<pb n="0877D"/>
suo atramentum Evae, delevit obligationem haereditatis
obnoxiae. Fides igitur peccatum minuit. Et ideo
Dominus dimittens peccata dicebat: <hi>Fiat tibi secundum
fidem tuam <note>(Matth. VIII, 13)</note>
          </hi>.
</p>
        </div3>
      </div2>

<div2>
        <head>CAPUT XIV.</head>
<p> <hi>Cor mundum solis inesse renovatis; atque inibi quaenam
sint viscera, quisve spiritus, quorum hoc loci sanctus
Propheta meminit? Aversum Domini vultum, gravis
supplicii loco esse; et quomodo idem a facie sua projiciat?
Atrocissimae huic poenae quinam obnoxii?
Post quae nonnihil perstringitur de libertate ac unitate
voluntatis in Trinitate.</hi> 
<pb n="0878A"/>
        </p>
<div3>
          <head>64.</head>
          <p>
 Sequitur: <hi>Cor mundum crea in me, Deus, et
spiritum rectum innova in visceribus meis <note>(Psal. L, 12)</note>
          </hi>.
Superius mundari ab occultis se petit <note>(Psal. XVIII,
13)</note>; hic postulat cor mundum creari sibi, quod ei provenit
qui renovatur spiritu: in novo enim homine
cor mundum est, in quo veterum delictorum fuerit
<pb n="0878B"/>
deleta colluvies, nec inscripta remanserit aliqua iniquitatis
effigies. Grande autem munus est, cordis
esse mundi. Unde pulchre Salomon: <hi>Quis gloriabitur
castum se habere cor <note>(Prov. XX, 9)</note>
          </hi>? Et Dominus in
Evangelio: <hi>Beati mundo corde; ipsi enim Deum videbunt <note>(Matth. V, 8)</note>
          </hi>.
Propheta etiam David cor mundum
habere cupiebat, ne a facie Domini projiceretur.</p>
        </div3>
<div3>
          <head>65.</head>
          <p>
 In quo autem cor mundum est, innovatur in
ejus interioribus spiritus. Viscera enim velut interiora
sunt corporis: ita sunt et intelligibilia viscera
animae, ut sunt viscera misericordiae <note>(Coloss. III, 12)</note>,
ut sunt interiora quae benedicunt Dominum, de quibus
ait: <hi>Benedic, anima mea, Dominum, et omnia interiora
mea nomen sanctum ejus <note>(Psal. CII, 1)</note>
          </hi>. Viscera
<pb n="0878C"/>
autem animae adinventiones sensuum sunt, bonae
cogitationis studia, virtutum perseverantia, postremo
illae quae Graece <foreign xml:lang="greek">ฮตแฝฮฝฮฟฮผฮฏฮฑฮน</foreign> dicuntur.</p>
        </div3>
<div3>
          <head>66.</head>
          <p>
 Rectus autem spiritus qui bene dirigit, qui deducit
in viam rectam, hic est spiritus veritatis; vel
certe recta hominis conscientia nullis inflexa peccatis,
vel spiritus qui in homine est. Non praetermisimus
quid alii sentiant; tamen nobis videtur <emph>699</emph> 
quoniam de mysteriis dicit lectio, et futurae gratia
renovationis exprimitur, Spiritusque sancti infusio
postulatur.</p>
        </div3>
<div3>
          <head>67.</head>
          <p>
 Deinde sequitur: <hi>Ne projicias me a facie tua;
et Spiritum sanctum tuum ne auferas a me <note>(Psal. L,
13)</note>
          </hi>. Si quis nos offenderit servulorum, avertere ab
eo vultum solemus. Plerique autem divitum amandare
<pb n="0878D"/>
consueverunt mancipia sua, et per agellulos relegare,
et haec poena gravior aestimatur. Denique solent
magis se offerre verberibus. Si apud homines
hoc grave ducitur, quanto magis apud Dominum
<pb n="0879A"/>
Deum nostrum. Quasi non hinc dolor parricidalis
(reprimendus quidem, si qua eum pietas temperare
potuisset) eruperit, quod faciem suam Deus a Cain
muneribus avertit; respexit autem super munera
Abel. Itaque tacito vultu, alterum innocentem pronuntiavit,
alterum peccatorem. Ergo quasi ultimus
servus humiliat se; et quasi in peccato deprehensus,
et offensae reus, obsecrat ut flagelletur potius, quam
projiciatur a facie Domini.</p>
        </div3>
<div3>
          <head>68.</head>
          <p>
 Quomodo projiciat Deus a facie sua, audi dicentem: <hi>Tollite eum in tenebras exteriores, ibi erit
fletus et stridor dentium 
 <note>(Matth. XXII, 13)</note>
          </hi>. Qui non
emendatur, a facie ejus in tenebris constituitur. Ideo
justus ne tenebras patiatur, ait: <hi>Vultum tuum, Domine,
requiram <note>(Psal. XXVI, 8)</note>
          </hi>. Ubi enim Domini
<pb n="0879B"/>
vultus, ibi lumen est, sicut scriptum est: <hi>Faciem
tuam illumina super servum tuum <note>(Psal. CXVIII, 35)</note>
          </hi>.
Denique ubi primum intuitus Petrum vidit, et illuminavit.</p>
        </div3>
<div3>
          <head>69.</head>
          <p>
 Grande igitur supplicium, projici a facie Dei.
Projectus est Adam cum de paradiso exiret, nec
immerito; ipse enim ante se absconderat a facie
Dei. Exivit et Cain a facie Dei, non solum post parricidale
commissum; sed etiam postquam Deum putavit
esse fallendum, ut crimen negaret. Peccator
igitur excluditur a facie Dei: justus autem dicit: <hi>Ecce ego 
 <note>(Esai. VI, 8)</note>
          </hi>. Denique ipse David cum videret
interire populum, semetipsum obtulit dicens: <hi>Ego sum, ego peccavi, et ego pastor male feci 
 <note>(IV Reg.
XXIV, 17)</note>
          </hi>: et sic ira Domini mitigata est, et venia
<pb n="0879C"/>
donata.</p>
        </div3>
<div3>
          <head>70.</head>
          <p>
 Simul ostendit quia sancti permanent, criminosi
projiciuntur. Ideoque servanda est nobis gratia
spiritalis, ne propter peccata nostra auferatur a nobis.
Non enim projicitur in quo Spiritus sanctus est:
sed inoffenso muneris sui fructu studet se Domino
semper offerre, sicut ille qui dicenti Domino: <hi>Numquid
et vos vultis discedere,</hi> respondit: <hi>Domine, ad
quem ibimus? Verba vitae aeternae habes, et nos credimus <note>(Joan. VI, 68 et 69)</note>
          </hi>.</p>
        </div3>
<div3>
          <head>71.</head>
          <p>
 Simul illud considerandum, quia non aufertur
Spiritus nisi Domini voluntate; sicut non datur
nisi Domini voluntate: qui utique cum datur, non
quasi coactus operatur, sed pro sua voluntate dividitur,
sicut scriptum est, dicente Apostolo: <hi>Haec autem
<pb n="0879D"/>
omnia operatur unus atque idem Spiritus, dividens
singulis prout vult <note>(I Cor. XII, 11)</note>
          </hi>. Cum igitur non
auferatur nisi Domini voluntate, apparet quia una
Trinitatis voluntas est.
<emph>700</emph> </p>
        </div3>
      </div2>

<div2>
        <head>CAPUT XV.</head>
<p> <hi>Rationalem naturam laetitiae salutaris solam capacem
esse; eamque principali spiritu confirmari; et quis
ille spiritus?</hi> 
<pb n="0880A"/>
        </p>
<div3>
          <head>72.</head>
          <p>
 <hi>Redde mihi laetitiam salutaris tui: et spiritu
principali confirma me <note>(Psal. L, 14)</note>
          </hi>. Cui debetur, et
redditur: redditur rationali naturae laetitia salutaris.
Laetitia autem et gaudium fructus est Spiritus. Firmamentum
quoque nostrum spiritus principalis est.
Denique is qui principali confirmatur spiritu, non est
obnoxius servituti, nescit servire peccato, nescit fluitare,
nescit errare, nec studio nutat incertus; sed
firmatus in petra, solido stabilitur vestigio.</p>
        </div3>
<div3>
          <head>73.</head>
          <p>
 Quem putamus dici spiritum principalem?
Plerique spiritum rectum ad Dominum referunt Jesum,
qui peccatum mundi abstulit, et omne hominum
genus sui sanguinis effusione renovavit; et ideo dictum
<pb n="0880B"/>
est: <hi>Spiritum rectum innova in visceribus meis:</hi> 
spiritum autem sanctum, de quo dicit: <hi>Spiritum tuum
ne auferas a me,</hi> Spiritum intelligunt veritatis: <hi>sanctum</hi> 
Spiritum vero principalem, Deum Patrem arbitrantur.
Quam moraliter autem ait: <hi>Ne projicias me
a facie tua.</hi> Fideliter timet auferri sibi quam accepit
gratiam; ideoque alibi ait: <hi>Oculi mei semper ad Dominum <note>(Psal. XXIV, 15)</note>
          </hi>.
Et in posterioribus: <hi>Ecce
sicut oculi servorum in manibus dominorum suorum, et
sicut oculi ancillae in manibus dominae suae: ita oculi
nostri ad Dominum Deum nostrum, donec misereatur
nobis <note>(Psal. CXXII, 2)</note>
          </hi>. Certe hic est Spiritus doctor
et princeps, qui regat mentem, confirmet affectum,
quo velit trahat, et in superiorem vitam dirigat.</p>
        </div3>
<div3>
          <head>74.</head>
          <p>
 Sunt et qui acceperint spiritum hominis, qui
<pb n="0880C"/>
in ipso est. Ideo ait Apostolus: <hi>Quis enim scit hominum,
quae hominis sunt, nisi spiritus qui in ipso est <note>(I Cor. II, 11)</note>
          </hi>?
Qui potest scire omnia, quem hominis
occulta non fallunt, potest in homine habere principatum.
</p>
        </div3>
      </div2>

<div2>
        <head>CAPUT XVI.</head>
<p> <hi>Periti doctoris esse iniquos vias Domini edocere. Quomodo
id tum Christi, tum Davidis personae accommodetur;
quidve liberari se de sanguinibus oret Propheta?</hi> </p>
<div3>
          <head>75.</head>
          <p>
 Sequitur: <hi>Docebo iniquos vias tuas, et impii
ad te convertentur <note>(Psal. L, 15)</note>
          </hi>. Ille praecipuus est
gubernator, qui scopuloso in littore navim gubernat:
ille doctor bonus, qui duriora acuit ingenia ad eruditionis
<pb n="0880D"/>
profectum: ille bellator egregius, dux mirabilis,
qui timidiores accendit in praelium, exploratisque
locorum ingeniis, fulcit; ut infirma virium commoda
stationis opportunitate compenset: ille similiter
magnus etiam fidei zelator, qui iniquos docet.
Unde pulchre ait: <hi>Docebo iniquos.</hi> Non dixit: Docebo
justos; noverunt enim justi vias Domini: sed, <hi>iniquos,</hi> 
<pb n="0881A"/>
inquit, <hi>docebo.</hi> <emph>701</emph> Denique auctor prudentiae
et magister omnium dicit: <hi>Non veni justos vocare,
sed peccatores <note>(Matth. IX, 13)</note>
          </hi>. Et medicus ille coelestis: <hi>Non opus est sanis,</hi> 
 inquit, <hi>medicus, sed infirmis <note>(Ibid., 12)</note>
          </hi>.</p>
        </div3>
<div3>
          <head>76.</head>
          <p>
 Sive igitur ex persona illius qui gentes vocavit,
sive ex sua, bene posuit: <hi>Docebo iniquos vias tuas,</hi> 
quia commutari vitiosos affectus potest, propositumque
convertere doctrina coelestis, et operatio divina
sacrilegis pectoribus studia pietatis infundere; ut
hi qui sine lege vivebant, convertantur ad Dominum
verum, qui ante avertebantur: regalis quoque exemplo
poenitentiae, hi qui iniquitates et acerba exercent
flagitia corrigantur; et fide atque opere conversi,
doctrinae remedium salutaris accipiant, ingrediantur
<pb n="0881B"/>
Domini vias, in quibus nullos erroris anfractus,
nulla diverticula praecipitis prolapsionis offendant.
Sicut enim bonae vitae specimen, et virtutis exemplar
in iis viris est, qui inoffensa vitae suae tempora
percurrerint: ita qui anteactis renuntiantes flagitiis,
vel incrudelitatis erroribus, emendaverint cursum
posterioris aetatis, his ad imitandum propositi sunt,
qui vel opere vel cogitatione labuntur.</p>
        </div3>
<div3>
          <head>77.</head>
          <p>
 Sequitur: <hi>Libera me de sanguinibus, Deus,
Deus salutis meae <note>(Psal. L, 16)</note>
          </hi>. Et ad Uriae mortem
potest referri, quod mandatae necis ejus conscius,
veniam tanti poscat admissi, et quamvis rex legibus
absolutus, suae tamen reus sit conscientiae; quibus
vinculis se enodari desiderans, divinum sibi precatur
auxilium, ut ab omni criminis perpetrati labe mundetur.
<pb n="0881C"/>
Et re vera cum mitis et corde mansuetus
egregia semper dederit sanctus Propheta suae mansuetudinis
et pietatis insignia, ita ut adversariis suis
frequenter ignoverit, atque ab eorum nece putaverit
abstinendum; non est mirum quod tam graviter doleat
fundendi sanguinis innoxii sibi obrepsisse peccatum.
Ideo liberari se a sanguinibus, hoc est a
peccatis mortalibus, postulavit. Laudavit Dominum
Deum suum, justitiam Domini praedicavit; ideoque
addidit: <hi>Exsultabit lingua mea justitiam tuam.</hi> 
</p>
        </div3>
      </div2>

<div2>
        <head>CAPUT XVII.</head>
<p> <hi>Davidem verbis suis peccatum sibi dimissum significare,
cum Deus peccatori os occludat. Eadem verba
etiam Christo convenire, quippe qui verus sit David,
<pb n="0881D"/>
a quo futura gentium congregatio, et Ecclesiarum
fundatio praesignetur, postremo nonnullis de
sacrificio Christi atque Martyrum propositis opus
clauditur.</hi> </p>
<div3>
          <head>78.</head>
          <p>
 <hi>Domine, labia mea aperies, et os meum annuntiabit
laudem tuam <note>(Psal. L, 17)</note>
          </hi>. Qui laudat Dominum, ab
inimicis suis erit salvus, ut scriptum est <note>(Psal. XVII,
4)</note>. Et certe supra dixerat in quadragesimo nono
psalmo: <hi>Peccatori autem dixit Deus: Quare tu enarras
justitias meas <note>(Psal. XLIX, 17)</note>
          </hi>? Cum ergo per os
suum dixerit quod peccatorem prohibuerit Deus suas
enarrare justitias, utique ipse enarrando justitiam
<pb n="0882A"/>
Dei, declaravit commissum hoc nequaquam sibi
imputatum esse peccatum.</p>
        </div3>
<div3>
          <head>79.</head>
          <p>
 Et addidit: <hi>Labia mea aperies, et os meum annuntiabit
laudem tuam.</hi> Os peccatoris Deus claudit,
ne loquatur justitias Dei; justi aperit, ut loquatur.
Cujus ergo labia aperit, hunc peccati absolvit reatu.
Illius autem aperit labia Dominus, <emph>702</emph> qui accipit
verbum in apertione oris sui. Unde et Apostolus
petit se adjuvari orationibus plebis, ut aperiatur sibi
ostium verbi ad loquendum mysterium Christi <note>(Colos.
IV, 3)</note>. Linguam vero pro sermone accipimus ejus,
qui exsultat in Dei laudibus. Unde et illud sic aestimatur: <hi>Lingua mea calamus scribae velociter scribentis <note>(Psal. XLIV, 2)</note>
          </hi>,
sermo infusus Prophetae.</p>
        </div3>
<div3>
          <head>80.</head>
          <p>
 Quod si ex persona Christi dictum accipimus,
<pb n="0882B"/>
vide ne scriba sit velociter scribens Verbum Dei,
quod animae viscera percurrat et penetret, et inscribat
in ea vel naturae dona vel gratiae: lingua autem
sit sanctum illud corpus ortum ex Virgine, quo vacuata
sunt venena serpentis, et Evangelii opera toto
orbe celebranda decursa sunt. Accedit ad evacuandum
peccatum, quod humilitatem suscepit; contrivit
cor suum, quod magis sacrificium Dominus elegit,
quam holocausta pro peccatis, quae secundum Legem
offerri solebant. Denique supra ait: <hi>Holocausta et pro
peccato non postulasti, tunc dixi: Ecce venio <note>(Psal.
XXIX, 7 et 8)</note>
          </hi>, id est, non rapinam arbitratus esse
me aequalem Deo, venio formam servi accipiens; venio
in specie susceptionis humanae, in veritate crucis,
mortis humilitate obedientiam probaturus; ut in
<pb n="0882C"/>
obedientia deleatur.</p>
        </div3>
<div3>
          <head>81.</head>
          <p>
 Merito ergo et hic dicit: <hi>Quoniam si voluisses,
sacrificium dedissem utique, holocaustis non delectaberis.
Sacrificium Deo spiritus contribulatus: cor contritum
et humiliatum Deus non spernit <note>(Psal. L, 18
et 19)</note>
          </hi>. Et sicut supra dixi, certum est mysterio convenire
quod ipse Dominus Jesus videtur hic quoque
ex sua persona loqui, qui superius illud personae suae
evidenti testificatione deprompsit. Ipse enim verus
David, manu fortis, verus humilis, atque mansuetus,
primus et novissimus, aeternitate primus, humilitate
ultimus: per cujus obedientiam humani generis
culpa deleta, refusa justitia est. Ipse, inquam, Jesus
umbrae finis et Legis, advenit humilitatis magister
docere superbos sensu, et tumore cordis inflatos ad
<pb n="0882D"/>
mansuetudinem et simplicitatem esse migrandum.
Quomodo igitur in typo ejus mysterii peccatum imputari
potest, cum in ipso mysterio sit remissio peccatorum?
Nisi forte ideo David iniquitatem suam,
peccatumque confessus est ejus admissi; ut et ipse
ad remissionem peccati, et gratiam mysterii pertineret.</p>
        </div3>
<div3>
          <head>82.</head>
          <p>
 Nam quid sibi vult quod vir peccatum suum confitens,
de Sion et Hierusalem psallit dicens: <hi>Benefac,
Domine, in bona voluntate tua Sion, ut aedificentur
muri Hierusalem <note>(Ibid., 29)</note>
          </hi>; nisi quia accelerari ei
placet Ecclesiae congregationem per vocationem gentium;
<pb n="0883A"/>
quae non ancillae filii, sed liberae Hierusalem,
illius, quae in coelo est, fidei suae prosapiam toto orbe
diffunderet et spiritalium septa murorum doctrinae
apostolicae fundaret assertione?</p>
        </div3>
<div3>
          <head>83.</head>
          <p>
 Muri itaque Hierusalem fidei propugnacula,
disputationum munimenta, virtutum culmina sunt;
muri Hierusalem Ecclesiarum conventus sunt toto
orbe fundati. Ecclesia enim dicit: <hi>Ego murus, et
ubera mea turris <note>(Cant. VIII, 10)</note>
          </hi>. Et bene muri Hierusalem
Ecclesiarum conventicula sunt; quoniam
quisquis bona fide atque opere ingreditur Ecclesiam,
fit supernae illius civis et incola civitatis quae descendit
de coelo. Hos muros lapidum aedificat structura
vivorum. <emph>703</emph>
</p>
        </div3>
<div3>
          <head>84.</head>
          <p>
 Videns igitur Hierusalem veram et Sion
<pb n="0883B"/>
dixit: Cum benedixeris in bona voluntate tua Hierusalem
et Sion, <hi>tunc acceptabis sacrificium justitiae <note>(Psal.
L, 21)</note>
          </hi>, hoc est sacrificium corporis Christi, qui ait, cum
de propria passione loqueretur: <hi>Aperite mihi portas
justitiae, et ingressus in eas confitebor Domino <note>(Psal.
CXVII, 19)</note>
          </hi>. Et in Evangelio ait ad Joannem: <hi>Sine
modo; sic enim oportet nos implere omnem justitiam <note>(Matth. III, 15)</note>
          </hi>.
Et infra: <hi>Beati qui persecutionem
<pb n="0884A"/>
patiuntur propter justitiam <note>(Matth. V, 10)</note>
          </hi>. Justitia
Christus est. Sacrificium ergo Christi acceptabile
futurum Patri asserit. Hoc est ergo de quo et supra
ait: <hi>Sacrificate sacrificium justitiae, et sperate in Domino <note>(Psal. IV, 6)</note>
          </hi>.
Haec est justitiae spiritalis oblatio,
et holocaustum ferventis devotionis, et infusionis
Spiritus sancti, quod dicit futurum, cum ad illud
spiritale Domini altare coeperint admoveri <emph>704</emph> 
animae credentium, quae renuntiantes voluptatibus
atque deliciis, tamquam aratrum in visceribus suis
ducant, ut fructus possint ferre piae culturae.</p>
        </div3>
<div3>
          <head>85.</head>
          <p>
 Vel certe ita: Cum benedixeris Ecclesiam ex
gentibus acquisitam, et spiritale sacrificium justitiae
coeperit frequentari, tunc et martyres sancti qui suum
pro Christo corpus obtulerint exarandum, tamquam
<pb n="0884B"/>
vituli sacris altaribus offerentur; sicut in Apocalypsi
Joannis scriptum invenimus <note>(Apoc. VI, 9)</note>, quia
sub altari erant animae eorum, qui pro Domini Jesu
nomine corpora sua obtulerunt martyrio, ut Christi
sibi gratiam mercarentur: cui est honor et gloria,
laus, perpetuitas cum Deo Patre et Spiritu sancto a
saeculis et nunc et semper, et in omnia saecula saeculorum.
Amen.

</p>
        </div3>
      </div2>
</body>
  </text>
</TEI>