<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De virginitate</title>
              <author ref="http://viaf.org/viaf/100227669">Ambrosius Mediolanensis<date>340-397</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 16</title>
           <idno>AmbMed.DeVir2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De virginitate</head>

<pb n="0265"/>
<emph>213</emph> 

<div2>
          <head>CAPUT PRIMUM.</head>

<pb n="0265A"/>
<p divs_removed="true"> <hi>Ubi Salomonis judicium inter duas mulieres latum historico
modo enarravit, addit hoc ipsum idcirco litteris
mandatum esse, uti noscamus vel reconditissima
in lucem promi. Deinde ad mysterium conversus, falsam
matrem de tentatione, veram de fide, machaeram
de verbo Dei exponit. Denique ad historiam Jephthe
lectorem parat.</hi> 

          </p>
          <div3 moved_from_p="true">
              <head>1.</head>
            <p>
 Nobile apud veteres Salomonis illud fertur
fuisse judicium <note>(III Reg. III, 16 et seq.)</note>, cum a duabus
litigantibus mulieribus interpellatus esset: quarum
altera conversa per somnum, cum infantem
oppressisset suum, postulabat alienum: altera veri
amoris conscia, et culpae nescia, filium jure proprium
<pb n="0265B"/>
vindicabat. Utraque igitur perseveranter nitente,
cognitoris haesit intentio; non enim poterat
Salomon arbiter esse interioris arcani, cum petentis
utriusque mens esset occultior. Eventu conventus
ambiguo machaeram promi jussit, mandatoque ministris
quo simularent triste ministerium, dividi jussit infantem,
ut singulae mulieres singulas partes adipiscerentur:
quo audito, illa quae petebat alienum, non solum
acquievit, sed etiam divisionem parvuli depoposcit,
nullo affectu conventa materno. Illa vero quae suum
sciebat infantem, non vinci metuens, sed orbari: nec
jam solatio proprio, sed pignori suo consulens, orare
hoc coepit ut incolumis magis puer traderetur alienae,
quam sectus in partes matri propriae redderetur. Unde
<pb n="0266A"/>
Salomon qui non majestate divina, sed argumentis
ut homo interiorem <emph>214</emph> interrogabat affectum; illi
potius judicavit parvulum esse reddendum, quam veram
matrem dolor proprius prodidisset: illam vero
quam morituri parvuli misericordia non movebat,
exsortem pronuntiavit esse naturae, quam exsortem
vidit esse pietatis.</p>
          </div3>
<div3>
            <head>2.</head>
            <p>
 Veritas ergo non latuit, sed tamen per simulationem
alterius fluctuavit: diuque etiam bona mater
eventu haesit ambiguo, dum judicii periclitatur incerto.
Haec licet in figura superioribus sint facta temporibus,
scripta sunt tamen ad correptionem nostram;
ut intelligamus prodi omnia posse quae ficta
sunt, et omnia composita revelari.</p>
          </div3>
<div3>
            <head>3.</head>
            <p>
 Duae igitur istae (quoniam propositum est nobis
<pb n="0266B"/>
hoc loco non tractare de mulieribus), duae, inquam,
istae fides est, atque tentatio. Tentatio, inquam,
communis ab initio auctor erroris, quae postquam posteritatem
suam carnalis vitio conversationis, et
somno mentis amisit, posteritatis fructus auferre conatur
alienae. Itaque dum tentatio litigat, fides fluctuat;
donec machaera Christi latentes distinguat affectus.
Quae est haec machaera Christi? Illa de qua scriptum
est: <hi>Gladium veni mittere in terram <note>(Matth. X,
34)</note>
            </hi>. Est enim gladius, de quo scriptum est: <hi>Et tuam
ipsius animam pertransivit gladius <note>(Luc. II, 35)</note>
            </hi>. Quis
autem sit hic gladius, quae machaera, cognosce: <hi>Verbum</hi> 
inquit, <hi>acutum, et validum, et penetrabilius omni
gladio acutissimo, penetrans usque ad divisionem animae,
<pb n="0267A"/>
et spiritus, artuumque, et medullarum <note>(Hebr. IV,
12)</note>
            </hi>. Bonus gladius verbum Dei: bonus gladius, ut
pote scrutator cordis et renis, qui mendacium a veritate
discernat, atque eos quorum animam pertransierit
non interficiat, sed reservet. <emph>215</emph>
</p>
          </div3>
<div3>
            <head>4.</head>
            <p>
 Haec igitur de Regnorum dicta sint libro, assumpta
de causa, de historia recensita, de conscientia
usurpata, ex fide prompta. Nunc decursae ex libro
Judicum inspiciamus seriem lectionis. Non enim
otiosis parricidium fuit auribus audiendum. Itaque
repetamus historiam.
</p>
          </div3>
        </div2>

<div2>
          <head>CAPUT II.</head>
<p> <hi>Nuncupatum a Jephthe in pugna votum, reditus ejusdem
adepta victoria, et filiae occursus memorantur:
in quo etsi factum damnandum, in solvendo tamen
<pb n="0267B"/>
voto fides non improbanda. Cur Deus cum Abrahae
sacrificium prohibuisset, Jephthe parricidium non
impedierit, disputatur.</hi> </p>
<div3>
            <head>5.</head>
            <p>
 Jephthe judex Judaeorum fuit. Is eventu belli
conflictatus ambiguo, praeliorumque veritus incerta,
votum vovit hujusmodi <note>(Judic. XI, 30, 31)</note>,
si adversarios depulisset, ut quidquid ei primum intra
 domus suae limen occurrisset, hostiam immolaret
Deo, suorum praesuli triumphorum. Itaque
bello potitus, fusisque hostibus, domum rediit, cui
in ipso vestibulo filia memor pietatis, ignara oblationis
occurrit. Sed recordatus illico pater, et propriae
sponsionis admonitus, ingemuit solvendi muneris
sponsionem. <hi>Heu me,</hi> inquit, <hi>filia, perdidisti me;
<pb n="0267C"/>
ego enim aperui os meum de te ad Dominum.</hi> Tum illa: <hi>O pater, si in me aperuisti os tuum ad Dominum, fac
mihi ita ut exivit de ore tuo 
 <note>(Ibid., 35 et seq.)</note>
            </hi>. Duorum
tamen tantum mensium inducias postulavit, donec in
montem ascenderet, et super virginitatem suam fleret.
Deinde duobus post exactis mensibus, remeavit
ad patrem. Votum ille complevit; his enim verbis
utendum est, quando Scriptura divina effectum
rei non prodidit, sed refugit parricidii mentionem.</p>
          </div3>
<div3>
            <head>6.</head>
            <p>
 Quid igitur? Hoc probamus? Minime gentium.
Sed tamen etsi parricidium non probo, adverto
praevaricandae metum et formidinem sponsionis. Denique
ad Abraham dictum est: <hi>Nunc scio quia amas
Dominum Deum tuum; quia non pepercisti unico
filio tuo <note>(Gen. XXII, 12)</note>
            </hi>. Habes igitur indicium, quo
<pb n="0267D"/>
docetur praevaricandum temere non esse promissum.
Verum Deo parricidium non probari in eadem
asseritur lectione; cum pro filio ovis subjicitur <note>(Ibid., 13)</note>,
ut ipsa potius quam filius feriretur.</p>
          </div3>
<div3>
            <head>7.</head>
            <p>
 Habuit igitur Jephthe quod sequeretur exemplum,
quia Dominus sanguine non delectaretur
humano. In uno enim oraculo ad Abraham prompto
<pb n="0268A"/>
docuit filiorum salutem religionis obsequio posthabendam:
offerri a parentibus Deo debere filios, non
debere jugulari. Certe cum hic filia tam sollicita fuerit
de patris voto, cur pater non dubitaverit de filiae
parricidio: et cum illa paternum caverit mendacium,
iste filiae non caverit interitum?</p>
          </div3>
<div3>
            <head>8.</head>
            <p>
 Dicet aliquis: Qua ratione illic Deus non permiserit
parricidium fieri, hic sit passus impleri?
Numquid acceptor personarum Deus? <emph>216</emph> Non,
sed meritorum atque virtutum. Certe dum consilium
esset ambiguum, signari debuit oraculo quid et
ad praesens factum, et in reliquo conveniret exemplum.
Ubi vero jam praecessisset exemplum, necessarium
non judicavit oraculum; cum facti forma veteris
quid fieri oporteret, ostendit.
<pb n="0268B"/>
</p>
          </div3>
<div3>
            <head>9. </head>
            <p>
Aut fortasse quia non una forma meritorum,
ideo non una forma factorum. Pater doluit, flevit
filia: uterque de Dei miseratione dubitavit. Non
doluit Abraham, nec consuluit parentis affectum.
Ubi audivit divinitatis oraculum, non distulit sacrificium,
sed maturavit obsequium. Non dubitavit
Isaac <note>(Ibid., 3 et seq.)</note>, cum imparibus sequeretur
patrem passibus: non flevit, cum ligaretur: non
dilationem poposcit, cum offerretur. Et ideo misericordia
largior, ubi fides promptior. Et bene non
flevit factum patris; quia risus est matris <note>(Gen. XXI, 6)</note>.
Pro qua devotionis exsultatione ovis pro illo jussa
est immolari, quia se ipse non distulerat immolandum:
nec de Dei miseratione ambiguus, nec de sui
devotione sollicitus. Nemo igitur inventus est, qui
<pb n="0268C"/>
tam cruentum patris revocaret affectum; quia
omnis promissi muneris conveniebat officium.
</p>
          </div3>
        </div2>

<div2>
          <head>CAPUT III.</head>
<p> <hi>Miratur sanctus vir quod cum Jephthe parricidium
nemo prohibuerit, aliqui virginitatis votum impleri
prohibeant; quin etiam ipsemet accusetur,
quod ne virgo sacra nuberet, vetuerit. Id officii sui
fuisse non tantum Baptistae exemplo et Scripturae
praeceptis, sed etiam ipsis gentilium institutis probat:
ac demum praedicat ex eo virginitatem, quod
virgines resurgentem Christum primae viderint.</hi> </p>
<div3>
            <head>10.</head>
            <p>
 Sacrificium itaque sanguinis immolatur, et nemo
est qui resistat: sacrificium castitatis offertur, et qui
prohibeat, invenitur. Pater parricidium promisit,
<pb n="0268D"/>
et solvitur: pater integritatem filiae vovit, et tam
piae oblationis invidetur affectus. Illic filia dolens
sanguinem suum obtulit pro patria sponsione: hic
tam pium promissum nec haereditario munere, nec
propria solvitur voluntate.</p>
          </div3>
<div3>
            <head>11.</head>
            <p>
 Quo in negotio etiam nos vocamur in culpam.
Quam tandem? Quia nuptias prohibuimus
<pb n="0269A"/>
illicitas? Vocent ergo in eamdem culpam etiam Joannem
Baptistam. Et cum aliud nihil forte habeamus
quod probetur in nobis, hoc solum condemnetur
in nobis, quod probatum est in propheta. An erubescendum
protulimus auctorem? Quam vero causam
aliam habuit ille martyrii, repetite animo.
Causa illius passionis certe haec fuit: <hi>Non licet,</hi> 
inquit, <hi>tibi eam uxorem habere <note>(Matth. XIV, 4)</note>
            </hi>. Si
hoc de uxore hominis, quanto magis de virgine
consecrata! Si hoc regi dictum est, quanto magis
dicendum privatis! Gratias itaque divinitati, quod
hic nullus Herodes, atque utinam nulla Herodias! <emph>217</emph>
</p>
          </div3>
<div3>
            <head>12.</head>
            <p>
 Non licuit ergo pro virginitate sermonem
dicere? Et cur scriptum est: <hi>Judicate pupillum, et
justificate viduam <note>(Esai. I, 17)</note>
            </hi>? Et cur scriptum est:
<pb n="0269B"/>
 <hi>Patris orphanorum, et judicis viduarum <note>(Psal. LXVII, 6)</note>
            </hi>?
Ergo castimoniae et integritati deditas deseremus,
aut etiam condemnabimus?</p>
          </div3>
<div3>
            <head>13.</head>
            <p>
 At certe ipsis gentilibus inter aras et focos
venerabilis solet esse virginitas: et in quibus nulla
meritorum est pietas, nulla mentis integritas; in
iis tamen carnis virginitas praedicatur. A profanis
igitur ceremoniis virgines nemo prohibebit, ab Ecclesia
Dei virginitas arcebitur? Illic coguntur, quod
non docentur: hic interdicitur, quod non licet non
doceri? Illic praemiis revocantur a nuptiis, hic ad
nuptias coarctabuntur injuriis? Illic violentia fit,
ut capiantur: hic fiet violentia, ne profiteantur? et
potest esse patientia sacerdotum, ut non vel morte
oblata, si ita necesse est, integritatis sacrificium
<pb n="0269C"/>
vindicetur?</p>
          </div3>
<div3>
            <head>14.</head>
            <p>
 Considerate quia virgines prae apostolis resurrectionem
Domini videre meruerunt. Certe hoc docuit
hodierna quae decursa est lectio; nam cum in
novo monumento, sicut Joannes dixit, corpus positum
esset Domini nostri Jesu Christi <note>(Joan. XIX,
41, 42)</note>: in suo autem monumento, sicut est secundum
librum Evangelii Matthaei, posuisset Joseph
Domini corpus <note>(Matth. XXVII, 25 et seq.)</note>, observabant
virgines. Bene et Matthaeus monumentum dixit
novum; ne ex monumento veteri resurrexisse alius
crederetur. Bene etiam secundum spiritum in monumento
justi positum est; quia Christus a mortuis
in novo justi resurgit affectu. Bene etiam secundum
litteram alienum monumentum fuit; quia suum
<pb n="0270A"/>
monumentum Dominus non quaesivit. Habeant tumulum,
qui sub lege sunt mortis: victor mortis suum
tumulum non habebat; non enim ille sepulcrum
mortis desiderabat, qui de morte trophaea referebat.
Vidit ergo Maria resurrectionem Domini: et prima
vidit, et credidit. Vidit et Maria Magdalena, quamvis
adhuc ista nutaret.
</p>
          </div3>
        </div2>

<div2>
          <head>CAPUT IV.</head>
<p> <hi>Magdalenae dubitantis occasione virgines ad fidem
cohortatur: et quae de Christi cum ipsa colloquio
leguntur apud Joannem Evangelistam, spiritali
sensu jucundissime percurrit.</hi> </p>
<div3>
            <head>15.</head>
            <p>
 Hoc loco non mediocrem advertite quaestionem,
<pb n="0270B"/>
ne dubitare de resurrectione Domini, virgines,
debeatis. Videte quod meritum non sola carnis
virginitas facit, sed etiam mentis integritas. Denique
Maria Magdalena Dominum prohibetur tangere
 quia nutabat <emph>218</emph> de resurrectionis fide. Illa igitur
tangit Christum, quae fide tangit.</p>
          </div3>
<div3>
            <head>16.</head>
            <p>
 <hi>Magdalena autem stabat ad monumentum foris
plorans <note>(Joan. XX, 11)</note>
            </hi>. Quae foris est, plorat; nam
quae intus est, plorare non novit. Plorat autem,
quia corpus non videt Christi: et periisse putat;
quia ipsa non cernit. Ergo Maria foris: sed non
Petrus, non Joannes foris. Denique illi currentes
intraverunt; et ideo non ploraverunt, et gratulantes
recesserunt. Illa quae non introivit, flevit, non credidit,
fraude sublatum putavit, nec cum Angelos cerneret,
<pb n="0270C"/>
credendum arbitrabatur. Et ideo dicunt ei Angeli: <hi>Mulier, quid ploras? quem quaeris 
 <note>(Ibid. 13)</note>
            </hi>? Hoc Angeli
dicunt, et Dominus postea iisdem verbis repetivit;
ut sciatis quia angelorum verba mandata sint
Domini.</p>
          </div3>
<div3>
            <head>17.</head>
            <p>
 Denique eadem, ut dixi, etiam Dominus verba
repetivit dicens: <hi>Mulier, quid ploras? quem quaeris?</hi> 
Quae non credidit, mulier est; nam qui credit, in
virum perfectum resurgit, in mensuram aetatis plenitudinis
Christi <note>(Ephes. IV, 13)</note>. <hi>Mulier,</hi> inquit:
non de sexu, sed de cunctatione convicium est. Et
bene mulier, quae nutabat; quia jam virgo crediderat. <hi>Quid ploras?</hi> 
 hoc est: Tu tibi es causa plorandi,
tu tibi auctor es flendi, quae es Christi incredula. <hi>Ploras,</hi> 
 quia non vides Christum: crede, et videbis.
<pb n="0271A"/>
Adest Christus, nec umquam iis a quibus quaeritur
deest. <hi>Quid ploras?</hi> hoc est, non lacrymis opus
est, sed fide prompta, et Deo digna. Noli cogitare
mortalia, et non plorabis: noli cogitare peritura, et
flendi causam habere non poteris. Cur inde ploras,
unde alii gratulantur?</p>
          </div3>
<div3>
            <head>18.</head>
            <p>
 <hi>Quem quaeris?</hi> hoc est: Non vides quia adest
Christus? Non vides quia Christus est Dei virtus,
quia Christus est Dei sapientia, quia Christus est
sanctitas, quia Christus est castitas, quia Christus
est integritas, quia Christus natus est ex virgine,
quia Christus ex Patre, et apud Patrem, et in
Patre semper, natus non factus, nec degener, sed
semper dilectus, verus Deus ex Deo vero?</p>
          </div3>
<div3>
            <head>19.</head>
            <p>
 <hi>Tulerunt,</hi> inquit, <hi>Dominum de monumento, et
<pb n="0271B"/>
nescio ubi posuerunt eum <note>(Joan. XX, 15)</note>
            </hi>. Erras, mulier,
quae putas ab aliis Christum de monumento esse
sublatum, et non potestate propria resuscitatum.
Sed nemo tulit Dei virtutem, nemo tulit Dei sapientiam,
nemo tulit venerabilem castitatem. Non tollitur
Christus de monumento justi, nec de suae virginis
secreto, et piae mentis arcano: et si qui volunt
tollere, auferre non possunt.</p>
          </div3>
<div3>
            <head>20.</head>
            <p>
 Tunc ait illi Dominus: <hi>Maria, respice ad me <note>(Ibid., 16)</note>
            </hi>.
Quando non credit, mulier est: quando
converti incipit, Maria vocatur, hoc est, nomen ejus
accipit, quae parturit Christum; est enim anima quae
spiritaliter parit Christum. <emph>219</emph> <hi>Respice,</hi> inquit, <hi>ad
me.</hi> Qui Christum respicit, emendatur: errat autem,
qui Christum non videt.
<pb n="0271C"/>
</p>
          </div3>
<div3>
            <head>21. </head>
            <p>
Et ideo illa conversa respexit, et dixit: <hi>Rabbi,
quod interpretatur magister.</hi> Qui respicit, convertitur:
qui convertitur, plenius intuetur: qui videt,
proficit. Et ideo magistrum appellat, quem mortuum
esse credebat: alloquitur quem putabat
amissum.</p>
          </div3>
<div3>
            <head>22.</head>
            <p>
 <hi>Noli,</hi> inquit, <hi>me tangere <note>(Ibid., 17)</note>
            </hi>, hoc est,
etsi correctionis tentamenta sunt; non tangit tamen
Christum nutantis affectus. <hi>Noli,</hi> inquit, <hi>me tangere,</hi> 
hoc est, noli tangere Dei virtutem, Dei sapientiam,
reverendam integritatem, honorabilem castitatem.</p>
          </div3>
<div3>
            <head>23.</head>
            <p>
 <hi>Sed vade ad fratres meos.</hi> Quid est aliud dicere,
nisi: Jam noli foris flere? Vade ad electos et
ad observantissimos sacerdotes; <hi>et dic illis: Ascendo
<pb n="0271D"/>
ad Patrem meum, et Patrem vestrum: Deum meum,
et Deum vestrum.</hi> Quid est aliud dicere, nisi: Ne
mulier hinc moveas quaestionem? Certe a perfectioribus
quaere, dicent tibi quae distinctio sit inter Patrem
meum et Patrem vestrum. Nam qui juxta divinam
generationem Pater mihi est, is juxta adoptionem
<pb n="0272A"/>
Pater vester est. <hi>Patrem meum</hi> dicendo, a
creaturis se Dei Filius separavit: <hi>Patrem vestrum</hi> 
dicendo, adoptionis spiritalis gratiam designavit.
Ita et <hi>Deum meum</hi> dicendo, mysterium suae Incarnationis
ostendit; ut quem Patrem naturaliter habet,
Deum appellet propter suscepti corporis sacramentum: <hi>Deum</hi> 
 quoque <hi>vestrum</hi> cum dicit, profectum
in nobis suae operationis ostendit.
</p>
          </div3>
        </div2>

<div2>
          <head>CAPUT V.</head>
<p> <hi>Redit a digressione ad suam defensionem, et sibi objecta
non tantum agnoscit, verum etiam ulterius intendit,
cupere etiam nupturas ad virginitatis studium
revocare sponte professus.</hi> </p>
<div3>
            <head>24.</head>
            <p>
 Et vere Deus noster factus est nobis, ex quo
<pb n="0272B"/>
passus est Christus; quando, ut alia omittam, pro
integritate servanda mori virgines sunt paratae. Nihil
de causa, nihil de persona loquor; ubi enim
Domini gratia, ibi debet esse pax Domini. Nec
quemquam publice arguo, sed me ipsum defensatum
venio. Accusati enim sumus, et nisi fallor, accusatores
nostri plerique de vobis sunt. Horum ego
affectus redarguere malo, quam personas prodere.
Criminis autem invidia haec est, quia suadeo castitatem.
Qui hoc non libenter accipit, ipse se
prodit.</p>
          </div3>
<div3>
            <head>25.</head>
            <p>
 Virginitatem, inquit, doces, et persuades plurimis.
 Utinam convincerer, utinam tanti criminis
probaretur effectus! Non vererer invidiam, si efficaciam
recognoscerem. Atque utinam me exemplis
<pb n="0272C"/>
potius argueretis, quam sermonibus caederetis! Sed
vereor ne praevaricatores mihi apposuisse videar,
qui me alienis commendent laudibus.</p>
          </div3>
<div3>
            <head>26.</head>
            <p>
 Initiatas, inquit, sacris mysteriis, et consecratas
integritati puellas nubere prohibes. <emph>220</emph> 
Utinam possem revocare nupturas! utinam possem
flammeum nuptiale pio integritatis mutare velamine!
An indignum videtur, ut sacratae virgines a sacrosanctis
altaribus non abducantur ad nuptias? Et
quibus licet sponsum eligere, non licet Deum praeferre?
In me ergo facti conditio mutatur, ut pro
opprobrio mihi cedat, quod semper spectavit ad gratiam
sacerdotum, jacere semina integritatis, et virginitatis
studia provocare.
</p>
          </div3>
        </div2>

<div2>
          <head>CAPUT VI.</head>

<pb n="0272D"/>
<p> <hi>Ad virginitatem provocare nec improbum esse, nec novum,
nec inutile: quorum primo capite paucis absoluto,
alterum scilicet novum non esse Christi sententia,
judicio apostolorum, ac puerulorum, exemplo
docet: tum damnandas non esse nuptias monens,
<pb n="0273A"/>
earum tamen multas et graves molestias declarat;
utque neutram harum conditionum quisquam traducat,
prudenter suadet.</hi> </p>
<div3>
            <head>27. </head>
<p>
              <pb n="0273A"/>Quaero enim utrum quasi improbum hoc, an
quasi novum, an quasi inutile reprehendatur. Si
quasi improbum, improba ergo vota sunt omnium,
improba vita est angelorum, quam gratia resurrectionis
imitatur; qui enim non nubunt, neque
ducunt uxores, erunt sicut angeli in coelo <note>(Matth.
XXII, 30)</note>. Qui hoc utique reprehendit, resurrectionis
vota condemnat. Itaque improbum videri non potest,
quod hominibus pro praemio constitutum est:
nec potest ejus rei species displicere, cujus veritas
et in fructu est, et in voto.
</p>
          </div3>
          <pb n="0273B"/>

<div3>
            <head>28. </head>
            <p>
Sed esto, non sit improbum, numquid novum
est? Nos enim nova omnia quae Christus non docuit,
jure damnamus; quia fidelibus via Christus est. Si
igitur Christus non docuit quod docemus, etiam nos
id detestabile judicamus. Discutiamus ergo utrum
Christus integritatem docuerit, an repudiandam putaverit: <hi>Et sunt,</hi> 
 inquit, <hi>spadones, qui se ipsos castraverunt
propter regnum coelorum <note>(Matth. XIX, 12)</note>
            </hi>. Est
ergo praeclara militia, quae regno coelorum militat.
Itaque jam tunc Dominus docuit esse debere intemerata
studia castitatis.</p>
          </div3>
<div3>
            <head>29.</head>
            <p>
 Unde et Apostoli eam caeteris praeeminere
cernentes: <hi>Si ita est,</hi> aiunt, <hi>causa viri cum uxore,
non expedit nubere <note>(Ibid., 10)</note>
            </hi>. Quo dicto et graviora
judicaverunt onera vinculi conjugalis, et verae integritatis
<pb n="0273C"/>
gratiam praetulerunt. Sed Dominus qui sciret
praedicandam omnibus integritatem, imitandam paucis: <hi>Non omnes,</hi> 
 inquit, <hi>capiunt verbum istud, sed
quibus datum est <note>(Ibid., 11)</note>
            </hi>, hoc est, non est communis
plurimis, et vulgaris integritas: nec pro infirmitate
permittitur, sed pro virtute conceditur.
Denique cum dixisset: <hi>Et sunt spadones qui se ipsos
castraverunt propter regnum coelorum <note>(Ibid., 12)</note>
            </hi>; ut
ostenderet hoc non mediocris esse virtutis: <hi>Qui potest,</hi> 
inquit, <hi>capere capiat.</hi> </p>
          </div3>
<div3>
            <head>30.</head>
            <p>
 Et ideo post hoc verbum offeruntur pueri ad
benedicendum, qui corruptelae expertes, integritatis
munus immaculata aetate servarent. <emph>221</emph> Talium
enim est regnum coelorum, qui in puerilem castimoniam
tamquam in naturam infantium corruptelae
<pb n="0273D"/>
ignoratione remeaverint. Est ergo etiam coelesti voce
probata virginitas, Dominicisque expetenda praeceptis.</p>
          </div3>
<div3>
            <head>31.</head>
            <p>
 Quo loco magisterium divinae vocis imitemur.
Nam cum in superioribus conjugium memoraverit
non esse solvendum, nisi ex causa fornicationis,
in posterioribus integritatis gratiam donumque contexuit <note>(Ibid., 9)</note>;
ut doceret non damnandas esse
nuptias, sed probandas; nuptiis tamen ipsis integritatis
studia praeferenda. Quis enim tam aversus a
<pb n="0274A"/>
vero, qui nuptias damnet? Sed quis tam alienus a
ratione, qui conjugii onera non sentiat? Etenim <hi>mulier
innupta et virgo cogitat quae sunt Domini; ut sit
sancta corpore et spiritu. Nam quae nupta est, cogitat
quae sunt mundi, quomodo placeat viro <note>(I Cor. VII,
34)</note>
            </hi>.</p>
          </div3>
<div3>
            <head>32.</head>
            <p>
 Et praeter has molestias, quamvis nubendo non
peccet, contritionem tamen habebit carnis hujusmodi:
graves enim partus labores, gravis creandorum
et erudiendorum liberorum molestia. Quibus ante
praescripsit, ne quis hujusmodi averteretur injuriis;
multae enim in partus doloribus constitutae, conjugio
se renuntiare dicunt: multi etiam matrimonii onera
non ferentes, alieno ab uxore avertuntur affectu.
Et ideo Apostolus ante praemisit: <hi>Ligatus es uxori?
<pb n="0274B"/>
Noli quaerere solutionem <note>(Ibid., 27)</note>
            </hi>. Et bene ait: <hi>Ligatus es;</hi> 
 quodam enim vir et uxor nexu inter se
amatorio copulantur, et quibusdam invicem sibi habenis
amoris astricti sunt.</p>
          </div3>
<div3>
            <head>33.</head>
            <p>
 Bona igitur vincula nuptiarum, sed tamen
vincula: bonum conjugium, sed tamen a jugo tractum,
et jugo mundi; ut viro potius cupiat placere,
quam Deo. Bona etiam vulnera charitatis, et osculis
praeferenda: <hi>Utilia</hi> enim <hi>vulnera amici, quam voluntaria
oscula inimici <note>(Prov. XXVII, 6)</note>
            </hi>. Denique Petrus
vulnerat <note>(Matth., XXVI, 51)</note>, Judas osculatur <note>(Ibid.,
49)</note>: illum oscula condemnant, hunc vulnus emendat:
illius osculis proditionis venena funduntur,
istius lacrymis culpa lavatur. Itaque ut ostenderet
sermo propheticus bona vulnera charitatis, Ecclesia
<pb n="0274C"/>
dicit in Canticis canticorum: <hi>Quia vulnerata charitatis
ego sum <note>(Cant. II, 5)</note>
            </hi>.</p>
          </div3>
<div3>
            <head>34.</head>
            <p>
 Nemo ergo vel qui conjugium elegit, reprehendat
integritatem: vel qui integritatem sequitur, condemnet
conjugium. Namque hujus sententiae adversarios
interpretes damnavit jamdudum Ecclesia,
eos scilicet qui audeant solvere copulam conjugalem.
Audite enim quid dicat sacrosancta Ecclesia: <hi>Veni, fratrer meus, exeamas in agrum, requiescamus
in castellis, diluculo surgamus in vineas, videamus si
floruit vitis 
 <note>(Cant. VII, 11, 12)</note>
            </hi>. Multos ager fructus
habet, sed ille melior est qui et fructibus redundat
et floribus. Est ergo Ecclesiae ager diversis fecundus
copiis. Hic cernas germina virginitatis flore vernantia,
illic tamquam in campis silvae viduitatem gravitate
<pb n="0274D"/>
pollentem, alibi tamquam uberi fruge conjugii
Ecclesiae <emph>222</emph> segetem replentem mundi horrea, ac
veluti maritatae vineae fetibus torcularia Domini Jesu
redundantia, in quibus fidelis conjugii fructus exuberat.
</p>
          </div3>
        </div2>

<div2>
          <head>CAPUT VII.</head>
<p> <hi>Tertium caput aggressus, nempe virginitatem non esse
inutilem, negat ullum hinc reipublicae afferri damnum;
quin immo ubi maxime ille status floreat, ibi copiosissimam
<pb n="0275A"/>
civium esse frequentiam docet: quod ut
secus esset, hunc tamen eo non improbandum; cum in
uxoribus caste viventibus id non culpetur. Postquam
vero eorum qui juventuti nuptias hinc fieri difficiliores
objiciebant, demonstravit inanitatem, iis qui virgines
serius velandas esse contendebant, respondet hic episcopi
requiri prudentiam: at solam aetatem considerandam
non esse martyrum exemplis, ac puerorum
ad Christum accedentium, probat.</hi> </p>
<div3>
            <head>35. </head>
<p>
              <pb n="0275A"/>Nec improbum igitur, nec novum integritatis
est studium. Videamus ne forte inutile judicetur; nonnullos
enim dixisse audivi quod periit mundus, defecit
genus humanum, conjugia labefacta sunt. Quaero
quis tandem quaesivit uxorem, qui non invenerit?
<pb n="0275B"/>
Quando fuerint bella pro virgine? Quis umquam pro
virgine sit peremptus? De conjugiis autem ista nascuntur,
 ut perimatur adulter uxoris, raptor praeliis
appetatur. Ista reipublicae semper damno fuerunt.
Pro virgine sacra nemo damnatus est; quia
castitatem non poena cohibet, sed religio auget, fidesque
conservat.</p>
          </div3>
<div3>
            <head>36.</head>
            <p>
 Si quis igitur putat consecratione virginum
minui genus humanum, consideret quia ubi paucae
virgines, ibi etiam pauciores homines: ubi virginitatis
studia crebriora, ibi numerum quoque hominum
esse majorem. Discite quantas Alexandrina,
totiusque Orientis, et Africana Ecclesia quotannis
sacrare consueverint. Pauciores hic homines prodeunt,
quam illic virgines consecrantur. Ex ipsius
<pb n="0275C"/>
igitur orbis terrarum usu non inutilis virginitas existimatur,
praesertim cum per virginem salus venerit,
orbem fecundatura Romanum.</p>
          </div3>
<div3>
            <head>37.</head>
            <p>
 Quod si quis hoc prohibet, prohibeat igitur pudicas
uxores degere, quia frequentius possunt parere
incontinentes. Nulla peregrinanti marito fidem servet;
ne damnum faciat prolis futurae, et partus frequentioris
amittat aetatem.</p>
          </div3>
<div3>
            <head>38.</head>
            <p>
 Sed difficilior fit via adolescentibus ad nuptias
impetrandas. Quid si forte commodior? Quaero
enim cum his aliquem habere tractatum, qui arcendae
<pb n="0276A"/>
virginitatis sententiam gerunt. Itaque qui sunt
isti, discutere debemus: utrum qui uxores habent,
an qui non habent? Si qui habent, timere non debent;
uxores enim eorum jam virgines esse non possunt.
Si qui non habent, non sibi injuriam faciant,
quod ejus tantum <emph>223</emph> nuptias speraverint, quae nuptura
non esset. An fortasse patres pro filiarum conjunctione
solliciti, moleste ferunt virgines consecrari?
Nec hi quod vereantur, habent; si sequantur consilium.
Inter paucas suae citius eligentur.</p>
          </div3>
<div3>
            <head>39.</head>
            <p>
 Aiunt etiam plerique maturioris aetatis virgines
esse velandas. Neque ego abnuo sacerdotalis
cautionis esse debere, ut non temere puella veletur.
Spectet plane, spectet aetatem sacerdos, sed fidei vel
pudoris. Spectet maturitatem verecundiae, examinet
<pb n="0276B"/>
gravitatis canitiem, morum senectam, pudicitiae
annos, animos castitatis: tum deinde si matris tuta
custodia, comitum sobria sedulitas. Si haec praesto
sunt, non deest virgini longaeva canities: si haec desunt,
differatur puella moribus quam annis adolescentior.</p>
          </div3>
<div3>
            <head>40.</head>
            <p>
 Non ergo aetas rejicitur florentior, sed animus
examinatur. At certe Theclam non senectus, sed
virtus probavit. Et hinc quid plura contexam, cum
omnis aetas habilis Deo, perfecta sit Christo? Denique
non virtutem aetatis appendicem dicimus, sed
virtutis aetatem. Nec mirere in adolescentulis professionem,
cum legeris in parvulis passionem;
scriptum est enim: <hi>Ex ore infantium et lactentium
perfecisti laudem <note>(Psal. VIII, 3)</note>
            </hi>. An dubitamus si
<pb n="0276C"/>
eum usque ad continentiam sequatur adolescentia,
quem usque ad mortem confitetur infantia? Et quasi
incredibile putamus, si puellae nubiles Christum
sequantur ad regnum, quem etiam pueri sequebantur
in deserto; sicut legimus quia saturata sunt de
quinque panibus quatuor millia hominum, <hi>exceptis</hi> 
inquit, <hi>pueris et mulieribus <note>(Matth. XIV, 21)</note>
            </hi>.</p>
          </div3>
<div3>
            <head>41.</head>
            <p>
 Nolite ergo a Christo arcere infantes; quia et
ipsi pro Christi nomine subiere martyrium: <hi>Talium
est enim regnum coelorum <note>(Matth. XIX, 14)</note>
            </hi>. Vocat
eos Dominus, et tu prohibes? De ipsis enim Dominus
<pb n="0277A"/>
ait: <hi>Sinite eos venire ad me.</hi> Nolite adolescentulas
arcere, de quibus scriptum est: <hi>Propterea adolescentulae
dilexerunt te <note>(Cant. I, 2)</note>
            </hi>. Et induxerunt te
in domum matris suae <note>(Cant. VIII, 2)</note>. Nolite postremo
a Christi charitate etiam parvulos separare, quem
etiam intra matris uterum adhuc positi exsultatione
prophetica fatebantur. <note>(Luc. I, 41)</note>. <emph>224</emph> 
</p>
          </div3>
        </div2>

<div2>
          <head>CAPUT VIII.</head>
<p> <hi>Aetatem omnem quaerendo Christo habilem esse supra
docuit, hic nullum locum ad id opportunum non esse
ostendit. Cur occidente sole aegri afferantur ad
Christum, is autem quaeratur orto jam die? ubi et
de jactantia vitanda praecipitur. Ad sequendum per
diem Christum exhortatio: eum vero nec in foro,
nec in plateis, ubi vulnerari ac spoliari dicitur
<pb n="0277B"/>
Sponsa, reperiri.</hi> </p>
<div3>
            <head>42.</head>
            <p>
 In ipsis adhuc Ecclesiae principiis turbae requirebant
eum. Qua ratione? Quia <hi>manus,</hi> inquit, <hi>imponens curabat eos 
 <note>(Luc. IV, 40)</note>
            </hi>. Nec tempus
ad sanandum, nec locus quaeritur. Omnibus enim
locis omnibusque temporibus non est praetermittenda
medicina. Intra domum Maria ab angelo benedicitur <note>(Luc. I, 28)</note>;
intra domum David ungitur
in prophetam <note>(I Reg. XVI, 3)</note>. Ubique Jesus curat,
ubique sanat: in itinere, in domo, in deserto. In itinere
curatur quae fimbriam tetigit <note>(Matth. IX, 20)</note>:
in domo principis Synagogae filia resuscitatur <note>(Marc. V,
41)</note>: in deserto turba sanatur. Denique sic habes: <hi>Cum autem sol occidisset, omnes qui habebant infirmos
<pb n="0277C"/>
variis languoribus, ducebant illos ad eum. At ille
singulis his manus imponens curabat eos 
 <note>(Luc. IV, 40)</note>
            </hi>.
Sanabat ergo et in deserto, et occidente jam sole, et
sanabat, manus imponens; ut et Deum se et hominem
demonstraret. Non immerito igitur facta jam
die turbae requirebant eum.</p>
          </div3>
<div3>
            <head>43.</head>
            <p>
 Video ordinem. Sole occidente, aegri deferunturad
Christum: facta autem die, turbae requirebant
eum, Quando enim nisi per dies quaeritur Christus?
Nam qui in luce ambulat, non recedit a Christo. Itaque
nox habebat adhuc aegrotantium gemitus, dies
jam fidem plebis, jam laetitiam sanatorum; ut quod
scriptum est, compleretur: <hi>Ad vesperum demorabitur
fletus, et ad matutinum laetitia <note>(Psal. XXIX, 6)</note>
            </hi>.
Quae enim turbae major gratia, quam ut etiam in desertum
<pb n="0277D"/>
locum Christum sequatur?</p>
          </div3>
<div3>
            <head>44.</head>
            <p>
 In quo ille docet a perfecto abesse debere jactantiam:
non enim sanandorum copiam, sed operum
<pb n="0278A"/>
jactantiam declinabat. Et nos igitur si salvi esse
desideramus, vel si jam meremur sanitatem, procul
a luxuria, procul a lascivia; tanquam in arido vitae
istius et jejuno solo quadam siti corporis fugitantem
deliciarum Christum sequamur.</p>
          </div3>
<div3>
            <head>45.</head>
            <p>
 Sequamur per dies. Adest Ecclesiae dies,
quem Abraham vidit, et gavisus est <note>(Joan. VIII, 56)</note>.
Sequamur ergo per dies Christum; non enim in noctibus
reperitur. <hi>In cubili,</hi> inquit, <hi>meo, in noctibus
quaesivi quem dilexit anima mea: quaesivi eum,</hi> <emph>225</emph> <hi>et
non inveni eum: vocavi eum, et non obaudivit me <note>(Cant. III, 1)</note>
            </hi>.</p>
          </div3>
<div3>
            <head>46.</head>
            <p>
 In foro aut in plateis Christus non reperitur.
Denique nec illa eum in foro et in plateis potuit reperire,
quae dixit: <hi>Exsurgam, ibo, et circumibo civitatem,
<pb n="0278B"/>
in foro et in plateis, et quaeram quem dilexit
anima mea. Quaesivi eum, et non inveni eum: vocavi
eum, et non obaudivit me <note>(Ibid. 2)</note>
            </hi>. Nequaquam igitur
ibi quaeramus Christum, ubi invenire non possimus.
Non est Christus circumforaneus. Christus
enim est pax, in foro lites: Christus justitia est,
in foro iniquitas: Christus operator est, in foro
inane otium: Christus charitas est, in foro obtrectatio:
Christus fides est, in foro fraus atque perfidia:
Christus in Ecclesia est, in foro idola. Et ut illa vidua
quam in alio perstrinximus libro <note>(De viduis c. 9
et seq.)</note>, cognoscat non obtrectandi me locutum illa
studio, sed monendi: meque non asperum, sed sollicitum;
 gratia reconciliationis accipiat: in Ecclesia
vidua justificatur, in foro circumvenitur.
<pb n="0278C"/>
Fugiamus ergo forum, fugiamus plateas.</p>
          </div3>
<div3>
            <head>47.</head>
            <p>
 <hi>Prudentiam autem notam assume tibi, ut custodiat
te a muliere alinea et mala . . . . Per fenestram enim
de domo sua in plateas prospicit <note>(Prov. VII, 4 et seq.)</note>
            </hi>.
Fugiamus plateas. Non enim injuria tantummodo
est non invenisse quem quaeras; sed etiam plerumque
 ubi non oportet quaesisse, vulnus est: quaesisse
in domibus virorum qui sibi falso doctorum nomen
assumunt: quaesisse procacius quam verecundius.</p>
          </div3>
<div3>
            <head>48.</head>
            <p>
 Ergo caveamus exemplo Ecclesiae illius, ne
nos custodes inveniant, qui circumeunt civitatem: <hi>Invenerunt,</hi> 
 inquit, <hi>me custodes qui circumeunt civitatem:
percusserunt, et vulneraverunt me, et tulerunt
pallium meum custodes murorum <note>(Cant. V, 7)</note>
            </hi>. Non in
<pb n="0278D"/>
se, filiae; non, inquam, in se, filiae, sed in nobis
vulneratur Ecclesia. Caveamus igitur ne lapsus
noster vulnus Ecclesiae fiat; ne quis a nobis pallium
<pb n="0279A"/>
auferat, hoc est, amictum prudentiae, insigne
patientiae, quo mollioris ambitio vestis exuitur: <hi>Qui</hi> 
 enim <hi>mollioribus vestibus induuntur, in domibus
regum sunt <note>(Matth. XI, 8)</note>
            </hi>. Nobis autem pallium dedit
Christus, quo apostolos suos et corpus suum ipse
vestivit. Quod denique jubet te dare, si quis a te
tunicam petat, ut dimittas ei et pallium <note>(Matth. V, 40)</note>,
id est, insigne philosophiae tuae tradas, et quasi
amictu prudentiae tuae eum qui ante nudus fuerit,
circumvestias.
</p>
          </div3>
        </div2>

<div2>
          <head>CAPUT IX.</head>
<p> <hi>Quaerendum Christum in montibus aromatum atque in
deserto: hujus fecunditas, exposito cur flos atque
lilium dicatur Christus, describitur: et induci in domum
vini, ordinarique in se charitatem cupere narratur
<pb n="0279B"/>
Ecclesia.</hi> </p>
<div3>
            <head>49.</head>
            <p>
 Ibi igitur, filiae, Christum quaeramus, ubi
quaerit Ecclesia, in montibus boni <emph>226</emph> odoris, qui
excelsorum sublimitate factorum suavem vitae odorem
pro meritorum verticibus exhalant. Fugit enim
plateas, fugit conventus, et strepitus fori, juxta
quod scriptum est: <hi>Fuge, fraternus meus, et similis
efficere cervo aut hinnulo cervi in montibus aromatum <note>(Cant. VIII, 14)</note>
            </hi>.
Serpentinis enim invisus colubris et
fugitans canum, atque humi reptantibus infestus serpentibus,
nescit habitare nisi in sublimitate virtutum,
nescit commorari nisi in talibus Ecclesiae filiabus,
quae possunt dicere: <hi>Christi</hi> enim <hi>bonus odor sumus
Deo <note>(II Cor. II, 15)</note>
            </hi>; sed quibusdam odor mortis in
<pb n="0279C"/>
mortem, in iis qui pereunt: quibusdam odor vitae in
vitam, in iis utique qui odorem resurrectionis Dominicae
vivida fide spirant.</p>
          </div3>
<div3>
            <head>50.</head>
            <p>
 Isti sunt aromatum montes, qui Domini corpus
Jesu acceperunt, et in linteis cum aromatibus
ligaverunt <note>(Joan. XIX, 40)</note>; quicumque enim crediderunt
quia Jesus mortuus est, et sepultus est, et
resurrexit, hi excelsum verae cacumen fidei virtutum
fastigiis extulerunt. Ubi ergo Christus quaeritur?
In pectore prudentis scilicet sacerdotis.</p>
          </div3>
<div3>
            <head>51.</head>
            <p>
 Et quoniam de deserto tractatus hic sumitur,
ubi quaerendus sit, etiam ipse demonstrat, dicens: <hi>Ego flos campi, et lilium convallium. Tanquam lilium
in medio spinarum 
 <note>(Cant. II, 1, 2)</note>
            </hi>. Ecce alium locum,
in quo solet Dominus diversari; immo non in
<pb n="0279D"/>
uno, sed in pluribus. <hi>Ego,</hi> inquit, <hi>flos campi;</hi> quia
patentem simplicitatem purae mentis frequentat. <hi>Et
lilium convallium;</hi> flos enim humilitatis est Christus,
non luxuriae, non voluptatum, non lasciviae, sed flos
simplicitatis, flos humilitatis. <hi>Tanquam lilium in medio
spinarum.</hi> Nonne inter asperitates laborum, contritionesque
animorum boni flos odoris exsurgit; quia
contrito corde Deus placatur?</p>
          </div3>
<div3>
            <head>52.</head>
            <p>
 Hoc est desertum, filiae, quod ducit ad regnum,
hoc est etiam desertum, quod floret ut lilium; juxta
quod scriptum est: <hi>Laetare, sterilis, et exsulta, desertum,
et floreat ut lilium <note>(Esai. XXXV, 1)</note>
            </hi>. In hoc deserto,
filiae, arbor illa bona fructifera, quae bonos
fructus facit <note>(Matth. VII, 17)</note>, incipit brachia factorum
<pb n="0280A"/>
suorum diffundere, verticem divinitatis attollere.
Juxta quam nostrae ligna silvae frutescant; quia <hi>sicut arbor mali inter ligna silvae, ita fraternus meus
inter medium filiorum 
 <note>(Cant. II, 3)</note>
            </hi>. Et videns hoc Ecclesia
laetetur et gaudeat dicens: <hi>In umbra ejus concupivi
et sedi, et fructus ejus dulcis in faucibus meis.</hi> </p>
          </div3>
<div3>
            <head>53.</head>
            <p>
 Videns, inquam, hoc Ecclesia, et fidei nostrae
jam laeta successu dicat: <hi>Inducite me in domum vini
et ordinate in me charitatem <note>(Ibid. 4)</note>
            </hi>. Charitas non
potest esse sine fide; tres enim sunt velut vades Ecclesiae,
spes, fides, charitas. Cum spes praecesserit,
fides fundata fuerit, ordinatur charitas, Ecclesia copulatur.
<emph>227</emph> </p>
          </div3>
        </div2>

<div2>
          <head>CAPUT X.</head>
<p> <hi>Ut Christi mereamur in nos adventum, Spiritum sanctum
<pb n="0280B"/>
invocari debere; illum enim non semper venire,
neque ad omnes: sed ad eam animam quae ita terrestrem
exuerit tunicam, ut ipsam postea non resumat.
Pedum lotio quid significet; et quod dicit Sponsa,</hi> quomodo inquinabo illos? <hi>Denique spiritales animae
pedes hoc loco intelligendos esse demonstratur.</hi> </p>
<div3>
            <head>54.</head>
            <p>
 Didicisti ergo ubi Christum requiras; disce
etiam quemadmodum possis mereri, ut ille te quaerat.
Excita Spiritum sanctum dicens: <hi>Exsurge, Aquilo, et
veni, Auster; aspira hortum meum et profluant aromata
mea <note>(Cant. IV, 16)</note>
            </hi>. <hi>Descendat fraternus meus in hortum
suum, et manducet fructus pomiferarum suarum (Cant, V, 1)</hi>.
Hortus Verbi animae vernantis affectus
est, et in pomiferis virtutis est fructus.</p>
          </div3>
<div3>
            <head>55.</head>
            <p>
 Venit ergo; et sive manduces, sive bibas, si
<pb n="0280C"/>
Christum invocas, adest dicens: <hi>Venite, manducate
panes meos, et bibite vinum meum <note>(Proverb. IX, 5)</note>
            </hi>;
sive etiam dormias, pulsat ad januam. Venit, inquam,
frequenter, et per prospectum mittit manum
suam: sed non semper nec ad omnes; sed ad eam
animam quae potest dicere: <hi>Nocte exui me tunicam
meam <note>(Cant. V, 3)</note>
            </hi>. Etenim in hac saeculi nocte prius
tibi corporalis vitae amictus est exuendus, exuit enim
se carne Dominus, ut pro te de dominationibus et
potestatibus mundi istius triumpharet.</p>
          </div3>
<div3>
            <head>56.</head>
            <p>
 <hi>Quomodo induam illam <note>(Ibid.)</note>
            </hi>? Vide anima
Deo devota quid dicat. Sic se actus corporis et terrenos
exuit mores, ut nesciat quomodo, etiamsi velit,
rursus possit induere. <hi>Quomodo induam illam?</hi> hoc
<pb n="0280D"/>
est, qua verecundia, quo pudore, qua postremo memoria?
Consuetudo enim boni usum pravitatis veteris amisit.</p>
          </div3>
<div3>
            <head>57.</head>
            <p>
 <hi>Lavi pedes meos, quomodo inquinabo illos <note>(Ibid.)</note>
            </hi>?
Didicisti in Evangelio quod pedes lavare fidei mysterium
humilitatis insigne sit; juxta quod scriptum
est: <hi>Si ego lavi pedes vestros Dominus et magister,
quanto magis vos debetis alter alterius pedes lavare <note>(Joan. XIII, 14)</note>
            </hi>!
Sed hoc ad humilitatem pertinet.
Quantum vero ad mysterium, pedes debet lavare suos
qui vult partem habere cum Christo: <hi>Si enim non
lavero,</hi> inquit, <hi>tibi pedes, non habebis partem mecum <note>(Ibid. 8)</note>
            </hi>.
Cum hoc Petro dicitur, quid de nobis censetur?
<pb n="0281A"/>
</p>
          </div3>
<div3>
            <head>58. </head>
            <p>
Qui lavit igitur pedes, non necesse habet iterum
lavare; et ideo caveat ne inquinet eos. Et bene sancta
Ecclesia dicit: <hi>Lavi pedes meos.</hi> Non dicit: Quomodo
iterum lavabo eos; sed, quomodo iterum inquinabo
eos? quasi oblita maculae veteris, oblita contagii.
Admonet igitur in ministerio corporali quemadmodum
spiritale debeamus actuum nostrorum diluere
vestigium. Itaque pedes cum semel laveris aeterni
fontis irriguo, et mysterii mundaveris sacramento;
 cave ne iterum corporeae cupiditatis illuvie, lutulentique
actus terrenis sordibus inquinentur.</p>
          </div3>
<div3>
            <head>59.</head>
            <p>
 Isti sunt pedes quos David lavit in spiritu, <emph>228</emph> 
qui te docet quemadmodum eos inquinare non possis,
dicens: <hi>Stantes erant pedes nostri in atriis tuis,
Hierusalem <note>(Psal. CXXI, 2)</note>
            </hi>. Utique hic non corporis,
<pb n="0281B"/>
sed animi intellige pedes. Quomodo enim terrenus
homo in coelo haberet corporis pedes? Hierusalem
enim, sicut Paulus te docuit <note>(Hebr. XII, 22)</note>, in coelo
est. Et idem te docuit quemadmodum in coelo stare
possis, cum dicit: <hi>Nostra autem conversatio in coelis
est <note>(Philip. III, 20)</note>
            </hi>; conversatio morum, conversatio
factorum, conversatio fidei.
</p>
          </div3>
        </div2>

<div2>
          <head>CAPUT XI.</head>
<p> <hi>Bonum esse ad accessum Christi trepidare ac festinare:
eum non cum venerit solum, sed et prius quam veniat,
solitum deferre mercedem, ut myrrha digiti ac manus
fluant, hoc est, ut credamus Christum non vidisse
corruptionem, cum sit unguentum effusum nomen
ejus. Hoc unguentum quod semper flagrabat
apud Patrem, in tempore Filius effudit: sed exinanitum
<pb n="0281C"/>
fuit in Judaeis, et a gentilibus collectum, cumque
etiamnum fluat quotidie, diligenter excipiendum
est, ut animam nostram totam penetret.</hi> </p>
<div3>
            <head>60.</head>
            <p>
 Quisquis sic vivit, potest dicere: <hi>Fraternus
meus misit manum suam per prospectum, et venter meus
turbatus est ad illum: surrexi aperire fratri meo <note>(Cant. V, 4)</note>
            </hi>.
Bonum est ut ad adventum Domini interiora
turbentur. Si ad angeli adventum Maria turbata
est <note>(Luc. I, 29)</note>, quanto magis ad Christi nos
turbamur adventum! Influentibus quippe divinis,
corporeus peregrinatur affectus, et usus ille exterioris
hominis exolescit. Et tu turbare, et tu festina.
Festinantes illi agnum manducare praecipiuntur <note>(Exod. XII, 11)</note>.
Surge, aperi, ad januam Christus est,
<pb n="0281D"/>
vestibula domus tuae pulsat: si aperueris, introibit,
et introibit cum Patre.</p>
          </div3>
<div3>
            <head>61.</head>
            <p>
 Nec solum cum ingressus fuerit, mercedem relinquit;
sed etiam prius quam ingrediatur, mercedem
praemittit. Adhuc anima turbatur, adhuc parietes domus
suae palpat, adhuc ostium quaerit ubi Christus
est, adhuc solvit vinculum carnis, et corporis claustra,
adhuc Christus foris pulsat: <hi>Manus autem,</hi> inquit,
<pb n="0282A"/> <hi>meae stillaverunt myrrham, et digiti mei pleni in
manibus clausurae 
 <note>(Cant. V, 5)</note>
            </hi>. Quam myrrham stillant
animae manus, nisi illam quam obtulit justus
ille Nicodemus magister in Israel <note>(Joan. III, 1 et seq.)</note>,
ille qui meruit lavacri primus audire mysterium, qui
attulit mixturam myrrhae et aloes quasi libras centum,
et misit in corpus Jesu <note>(Joan. XIX, 39)</note>: perfectum
utique odorem fidei attulit?</p>
          </div3>
<div3>
            <head>62.</head>
            <p>
 Hunc odorem fragrat anima quae Christo aperire
incipit, ut accipiat primo odorem Dominicae sepulturae,
et credat quia caro ejus non vidit corruptionem,
nec odore aliquo mortis emarcuit: sed aeterni
illius floris, et semper virentis odore condita surrexit.
Quomodo enim poterat vel in carne marcescere,
cujus nomen unguentum exinanitum est <note>(Cant. I, 2)</note>?
<pb n="0282B"/>
Exinanivit se, ut spiraret tibi.</p>
          </div3>
<div3>
            <head>63.</head>
            <p>
 Semper unguentum hoc erat, sed erat apud
Patrem, erat in Patre. Olebat tantum angelis <emph>229</emph> 
et archangelis, tamquam intra vas coeli. Aperuit os
Pater dicens: <hi>Ecce posui te in testamentum generis
mei, in lucem gentium; ut sis in salutem usque ad extremum
terrae <note>(Esai. XLIX, 6)</note>
            </hi>. Descendit Filius, repleta
sunt omnia novo odore Verbi. Eructavit cor Patris
Verbum bonum <note>(Psal. XLIV, 2)</note>, fragravit Filius, Spiritus
sanctus exhalavit, atque per omnium se corda
diffudit; <hi>Diffusa est</hi> enim <hi>charitas Dei in cordibus
nostris per Spiritum sanctum <note>(Rom. V, 5)</note>
            </hi>.</p>
          </div3>
<div3>
            <head>64.</head>
            <p>
 Ipse Dei Filius in corpore tamquam in vase
odorem primo cohibebat, suum opperiens tempus,
sicut ait: <hi>Dominus dat mihi linguam eruditionis, ut
<pb n="0282C"/>
sciam quando oporteat dicere sermonem <note>(Esai. L, 4)</note>
            </hi>.
Venit hora, et aperuit os, exinanivit unguentum,
quando virtus exibat de eo.</p>
          </div3>
<div3>
            <head>65.</head>
            <p>
 Hoc unguentum exinanitum est super Judaeos,
et collectum est a gentibus: exinanitum in Judaea,
et redoluit in omnibus terris. Hoc unguento uncta
est Maria, et virgo concepit, virgo peperit bonum
odorem, Dei Filium. Hoc unguentum effusum est
super aquas, et sanctificavit aquas. Hoc unguento
uncti sunt tres pueri, et humorem iis flamma roravit <note>(Dan. III, 23)</note>.
Hoc Daniel unctus est, et leonum
ora mollivit, feritatemque permulsit <note>(Dan. VI, 22)</note>.</p>
          </div3>
<div3>
            <head>66.</head>
            <p>
 Fluit hoc unguentum quotidie, et numquam
deficit. Accipe vas tuum, virgo, et accede, ut possis
hoc unguento repleri. Accipe unguentum aestimatum
<pb n="0282D"/>
trecentis denariis, sed gratis datum, non venditum;
ut omnes haberent gratis. Virgo, ungere: noli contristari
sicut Judas <note>(Joan. XII, 5)</note>, quia hoc unguentum
effunditur, sed consepeli in te Christum. Claude
sane vas tuum, ne unguentum effluat. Claude integritatis
clave, loquendi verecundia, abstinentia gloriandi.</p>
          </div3>
<div3>
            <head>67.</head>
            <p>
 Hoc quae habet unguentum, Christum recipit,
<pb n="0283A"/>
et ideo quae habebat, ait: <hi>Aperui,</hi> inquit, <hi>fratri meo,
frater meus transivit <note>(Cant. V, 6)</note>
            </hi>. Quomodo transivit?
Id est, mentis interna penetravit, sicut dictum est
Mariae: <hi>Et tuam ipsius animam pertransibit gladius <note>(Luc. II, 35)</note>
            </hi>.
Vivum enim Verbum Dei, sicut gladius
acutus, penetrans, et corporalium repagula cogitationum,
et cordis interna rimatur <note>(Hebr. IV, 12)</note>.
</p>
          </div3>
        </div2>

<div2>
          <head>CAPUT XII.</head>
<p> <hi>Omnibus et maxime virginibus Christum exspectandum:
si vero ille tardaverit, quod semper animae fit socordia,
surgendum et donorum ab eo jam acceptorum
contemplatione invocandum Spiritum sanctum; extemplo
enim Sponsum responsurum. Quid sit quod
caput ac cincinnos suos humidos dicat? quo loco inseritur
a capillorum cincinnis dehortatio. Deinde ubi
<pb n="0283B"/>
animam rursus ad servandam innocentiam, et capiendum
ex actibus ac fide odorem spiritalem impulit,
spondet eam sic placituram, accessurumque ad
ipsam Christum, neque se illi nisi tentationis causa
subducturum; atque adeo tentatores esse spernendos.</hi> </p>
<div3>
            <head>68.</head>
            <p>
 Et tu igitur, anima, una de populo, una de plebe
(neque enim Christus stupet <emph>230</emph> aliqua saecularium
discrimina dignitatum, ne auratam vestem, aut monile
pretiosum, aut nobilia coruscantium gemmarum
serta miratur, quorum dispendiis saepe lis movetur
in Ecclesia, pax fugatur), certe tu una de virginibus,
quae corporis tui gratiam splendore mentis illuminas
(propior enim es quae Ecclesiae compararis), tu, inquam,
in cubili tuo, et nocturno tempore constituta,
semper meditare Christum, et ejus adventum omnibus
<pb n="0283C"/>
sperato momentis.</p>
          </div3>
<div3>
            <head>69.</head>
            <p>
 Si tardare tibi videtur, exsurge. Tardare videtur,
cum diu dormis: tardare videtur, cum ab
oratione vacas: tardare videtur, cum vocem non excitas
 psalmis. Primitias vigiliarum tuarum Christo
dicato, primitias actuum tuorum Christo immola.
Audisti in superioribus quia vocavit te, dicens: <hi>Veni
a Libano, Sponsa, veni a Libano; transibis et pertransibis
a principio fidei <note>(Cant. IV, 8)</note>
            </hi>; transibis in
saeculum certatura, pertransibis ad Christum triumphatura
de saeculo. Audisti quia te a leonum et pardorum,
id est, a spiritalium nequitiarum incursionibus
separavit: audisti quia placet ei tuarum pulchritudo
virtutum: audisti quia vestimentorum tuorum aromata,
hoc est, bonum odorem integritatis omnibus
<pb n="0283D"/>
odoribus praetulit: audisti quia hortus es conclusus,
suavium pomiferarum refertus fructibus. Pete igitur
ut aspiret tibi Spiritus sanctus, aspiret super cubile
tuum, atque odorem piae mentis, et gratiae spiritalis
accumulet. Respondebit tibi: <hi>Ego dormio, et cor
meum vigilat <note>(Cant. V, 2)</note>
            </hi>.
<pb n="0284A"/>
</p>
          </div3>
<div3>
            <head>70. </head>
            <p>
Audis vocem pulsantis ad januam, et dicentis: <hi>Aperi mihi, soror mea: surge, proxima mea, columba
mea, perfecta mea 
 <note>(Ibid.)</note>
            </hi>: charitate proxima, simplicitate
columba, virtute perfecta; <hi>quia caput meum
repletum est rore.</hi> Sicut enim ros coeli nocturnas
amovet siccitates, ita ros Domini nostri Jesu Christi
nocturnis et saecularibus tenebris aeternae vitae stillavit
humorem. Hoc est caput quod aestu mundi nescivit
arescere; unde ait: <hi>Quia si in humido hoc faciunt,
in arido quid facient <note>(Luc. XXIII, 31)</note>
            </hi>? Hoc igitur
caput rorat aliis, sibi abundat. Et bene abundat
caput Christi; quia caput tuum Christus est, qui plenus
est semper, nec liberalitatibus exhauritur suis,
aut diuturna deficit largitate. In hoc caput ferrum
non ascendit, quod est instrumentum belli, insigne
<pb n="0284B"/>
discordiae.</p>
          </div3>
<div3>
            <head>71.</head>
            <p>
 Nunc specta, et vide ros ille qualis sit, scilicet
non vulgaris humoris: cincinni autem sunt in eo
guttarum noctis. Noli, proxima mea, accipere cincinnos
corporalium capillorum <note>(Cant. V, 2)</note>. Non illi
ornamenta, sed crimina sunt: lenocinia formae, non
praecepta virtutis. Alios cincinnos Nazaraeus habet,
in quibus ferrum non ascendit, quos nemo praecidit:
qui non calamistris compositi, et arte digesti, sed
multiplici crispantes virtutum nitentium gratia refulserunt.
Disce in historia quales Nazaraeus cincinnos
habeat, quos quamdin Samson habuit intactos, numquam
vinci potuit <note>(Judic. XVI, 17)</note>. Cincinnos perdidit,
et meritum virtutis amisit. <emph>231</emph>
</p>
          </div3>
<div3>
            <head>72.</head>
            <p>
 Audita igitur voce Verbi, quam exueras
<pb n="0284C"/>
tunicam nocte, ne quaeras quemadmodum induas
eam; offenditur enim, et frequenter offertur
per nequitiam spiritalem. Quemadmodum, inquam,
induas eam, obliviscaris, et nescias: et quasi jam
Dominus assistat, exsors corporalium vinculorum
turbata consurgas: internam orationibus praepares
mentem dum surgis; ut ex humilibus ad superna
contendas, et studeas fores tui cordis aperire:
dum manus tuas tendes ad Christum, fidelem tua
gesta spirabunt odorem.</p>
          </div3>
<div3>
            <head>73.</head>
            <p>
 Admove igitur manus naribus tuis, et odorem
actuum tuorum indefessa ac pervigili alacritate
mentis explora. Mulcebit te odor dexterae tuae, et
flagrantiam resurrectionis tua membra redolebunt,
myrrham digiti tui sudabunt, hoc est, fidei verae
<pb n="0284D"/>
gratiam spiritalia gesta flagrabunt. Capis ergo, virgo,
ex interiore tuo corpore voluptatem, et ipsa tibi
dulcis, ipsa tibi suavis es, et ipsa tibi (quod peccantibus
saepe contingit) non incipis displicere; plus
enim tibi placebit nuda simplicitas, corporeae fraudis
exuta tegminibus.
<pb n="0285A"/>
</p>
          </div3>
<div3>
            <head>74. </head>
            <p>
Talem te Christus desideravit, talem te
Christus elegit. Aperto itaque ingreditur ostio; neque
enim potest fallere, qui se ingressurum esse
promisit. Complectere igitur quem quaesisti: accede
ad ipsum, et illuminaberis: tene illum, roga
ne cito abeat, obsecra ne recedat; Verbum enim
Dei currit, fastidio non capitur, negligentia non tenetur.
Obeat anima tua in verbo ejus, et coelestis
sermonis insiste vestigio; cito enim transit.</p>
          </div3>
<div3>
            <head>75.</head>
            <p>
 Denique quid ait illa? <hi>Quaesivi eum, et non
inveni illum: vocavi eum, et non obaudivit me <note>(Cant.
V, 6)</note>
            </hi>. Ne putes displicere te, quae vocasti, quae rogasti,
quae aperuisti, quod tam cito abiit: sinit nos
saepe tentari. Denique turbis rogantibus ne recederet,
quid ait in Evangelio? <hi>Et aliis civitatibus oportet
<pb n="0285B"/>
me evangelizare verbum Dei; quia ideo missus sum <note>(Luc. IV, 43)</note>
            </hi>.
Sed etiam si tibi ille abiisse videtur,
 exi, rursus explora <note>(Cant. V, 7)</note>.</p>
          </div3>
<div3>
            <head>76.</head>
            <p>
 Noli Jam Deo devota illos metuendos circumforaneos
intelligibiles timere custodes, noli timere
eos qui circumeunt civitatem, noli vulnera formidare,
quae sequentibus Christum nocere non possunt.
Etiamsi corpus tuum, hoc est, vitam corporis
tui auferant, vicinus est Christus: quem cum inveneris,
ubi cum eodem commorari debeas agnosce,
ne forte a te discedat; cito enim deserit negligentes.
<emph>232</emph> </p>
          </div3>
        </div2>

<div2>
          <head>CAPUT XIII.</head>
<p> <hi>Discendum nobis esse ab Ecclesia quo pacto Sponsus
teneri queat, vinculis scilicet charitatis et suppliciorum
<pb n="0285C"/>
beneficio: introducendum etiam eum in interiorem
domum, sed virtute prius exornatam. Per
quam fenestram manum mittere dicatur Sponsus, et
quemadmodum fenestrae virgini sint parandae? Eam
quoque januae suae silentii seras apponere debere,
quod magno suo malo Eva non fecit. Tunc mortificationis
ac resurrectionis myrrham sudaturam; si
modo virgo illa talis fuerit, qualis esse jubetur ab
Apostolo: sed Christum inquiri velle, atque odio habere
garrulitatem.</hi> </p>
<div3>
            <head>77.</head>
            <p>
 Quis igitur te nisi sancta Ecclesia debet docere
quemadmodum Christum teneas? immo jam
docuit, si quae legis, intelligas: <hi>Quam modicum,</hi> inquit, <hi>fuit, cum transivi ab ipsis, donec inveni quem
<pb n="0285D"/>
dilexit anima mea: tenui eum, et non relinquam eum <note>(Cant. III. 4)</note>
            </hi>.
Quibus igitur Christus tenetur? Non
injuriae nexibus, non restium nodis: sed vinculis
charitatis, mentis habenis stringitur, et animae tenetur
affectu. Si vis et tu tenere Christum, quaere
jugiter, nec poenam metuas; inter supplicia enim
frequenter corporis, inter ipsas persecutorum manus
Christus melius invenitur. <hi>Quam modicum,</hi> inquit, <hi>fuit, cum transivi ab ipsis.</hi> 
 Exiguo enim spatio, brevique
momento cum persecutorum manus evaseris,
<pb n="0286A"/>
nec succubueris potestatibus mundi, tibi Christus
occurret, nec te diu tentari patietur.</p>
          </div3>
<div3>
            <head>78.</head>
            <p>
 Quae sic Christum requirit, quae Christum invenit,
potest dicere: <hi>Tenui eum, nec relinquam eum;
donec introducam eum in domum matris meae, et in
cubiculum ejus quae me concepit <note>(Ibid.)</note>
            </hi>. Quae est domus
matris tuae et cubiculum ejus, nisi internum
tuae secretumque naturae? Hanc domum serva, hujus
domus mundato penetralia; ut enim immaculata
domus fuerit, nec ullius adulterinae conscientiae
sordibus inquinata, spiritalis domus in sacerdotium
sanctum lapide angulari coagmentata consurgat, et
Spiritus sanctus habitet in ea. Quae sic Christum
requirit, quae sic Christum obsecrat, non relinquitur
ab eo, immo etiam frequenter revisitur; est
<pb n="0286B"/>
enim nobiscum usque ad consummationem mundi <note>(Matth. XXVIII, 20)</note>.</p>
          </div3>
<div3>
            <head>79.</head>
            <p>
 Ergo Christus repertus est, et tenetur: et
repertus est ille qui per fenestram tuam manum
misit. Quae est fenestra nostra <note>(Cant. V, 4)</note>, nisi per
quam opera Christi videmus, oculus scilicet animi,
et mentis obtutus? Et ideo, virgo, per fenestram
tuam Christus introeat, Christus manum suam mittat
per fenestram, tibi veniat Verbi, non corporis
amor. Si igitur per fenestram tuam manum mittit
Dei Verbum, vide quemadmodum fenestras tuas
praepares, vide quemadmodum ab omni pulvere delictorum
detergere debeas. Nihil tetrum habeat, nihil
adulterinum fenestra virginis. Procul stibium
et caeteras affectati nugas decoris, procul adulterini
<pb n="0286C"/>
amoris illecebras. Similis aurium clausura est,
quibus non suspendenda onera, non figenda vulnera:
sed unus ornatus est, audire quod prosit. <emph>233</emph>
</p>
          </div3>
<div3>
            <head>80.</head>
            <p>
 Januam quoque tuam disce temporibus
obserare nocturnis, non facile quisquam patentem
reperiat. Sponsus ipse vult clausam esse, cum pulsat.
Janua nostra os nostrum est, Christo propemodum
soli debet aperiri: nec aperiatur, nisi ante
pulsaverit Dei Verbum. Denique ideo scriptum est: <hi>Hortus conclusus, soror mea Sponsa, hortus conclusus,
fons signatus 
 <note>(Cant. IV, 12)</note>
            </hi>; ne facile aperiat os
suum, nec vulgari designet alloquio. Neque enim
de ipsis divinis decet, nisi Verbo Dei interpellata,
respondeas. Quid tibi cum caeteris? Soli Christo loquere,
soli fabulare Christo. Si enim ut mulieres in
<pb n="0286D"/>
Ecclesia taceant, scriptum est <note>(I Cor. XIV, 34)</note>, quanto
magis non decet patere virginis januam, non decet
viduae patere fores! Cito insidiator pudoris obrepit,
 cito verbum excidit, quod revocare desideres.</p>
          </div3>
<div3>
            <head>81.</head>
            <p>
 Si Evae clausa fuisset janua, nec Adam deceptus
fuisset, nec respondisset interrogata serpenti <note>(Gen. III, 2 et seq.)</note>.
Introivit mors per fenestram <note>(Jerem. IX, 21)</note>,
hoc est, per Evae ostium. Ingreditur
mors per ostium tuum, si falsum loquaris, si
turpiter, si procaciter, postremo si ubi non oportet
<pb n="0287A"/>
loquaris. Clausae sint igitur labiorum fores tuorum,
et obseratum maneat vocis vestibulum: tunc fortasse
reserandum, cum audieris Dei vocem, cum audieris
Dei verbum.</p>
          </div3>
<div3>
            <head>82.</head>
            <p>
 Tunc tibi myrrha sudabit <note>(Cant. V, 5)</note>, tunc tibi
baptismatis aspirabit gratia; ut ab elementis mundi
commoriare cum Christo, et cum Christo resurgas. <hi>Quid adhuc,</hi> 
 inquit, <hi>velut viventes de hoc mundo decernitis?
Ne tetigeritis, ne attaminaveritis, ne gustaveritis
quae sunt ad corruptionem ipso usu <note>(Coloss. II,
20 et seq.)</note>
            </hi>; corruptela enim abesse debet a castis: itaque
carnis et mundi sepelite curam. <hi>Qui cum Christo
resurrexistis, quae sursum sunt quaerite ubi Christus
est <note>(Coloss. III, 1)</note>
            </hi>. Cum Christum quaeritis, Patrem
Deum videtis; Christus enim in dextera Dei sedet.</p>
          </div3>
<div3>
            <head>83.</head>
            <p>
 Sed ea quae Christum requirit, non debet
<pb n="0287B"/>
esse vulgaris, non debet esse in foro, non in plateis,
voce querula, gressu lubrica, facilis auditu, vilis
aspectu. Terrenum tibi Apostolus consortium negat,
et ultra naturae propemodum terminos alis ad
coelum docet spiritalibus evolandum. <hi>Quae sursum
sunt,</hi> inquit, <hi>sapite, non quae super terram <note>(Ibid., 2)</note>
            </hi>.
Sed quia hoc impossibile erat in hoc corporis velut
claustro reclusis; et quia defunctis corporibus, anima
fertur ad superiora revolare, alligata dum vivimus
quadam nostrae lege naturae, ideo addidit: <hi>Mortui enim estis, et vita vestra abscondita est cum
Christo in Deo 
 <note>(Ibid., 3)</note>
            </hi>. Si abscondita est cum
Christo in Deo, non appareat mundo; Christus enim
mortuus est mundo, vivit Deo.</p>
          </div3>
<div3>
            <head>84.</head>
            <p>
 Vide nunc quemadmodum desiderari amet
<pb n="0287C"/>
Christus, confabulationes non amet. Aperuit <emph>234</emph> 
ergo virgo illa suas fores Dei Verbo: sed <hi>transivit,</hi> 
inquit, <hi>et exivit anima mea in verbo ejus <note>(Cant. V, 6)</note>
            </hi>.
Exivit a mundo, exivit a saeculo, remansit in Christo. <hi>Quaesivi,</hi> 
 inquit, <hi>eum, et non inveni eum <note>(Ibid.)</note>
            </hi>; amat
enim Christus diu requiri.
</p>
          </div3>
        </div2>

<div2>
          <head>CAPUT XIV.</head>
<p> <hi>Sponsam inveniri a custodibus coelestis Hierusalem in
quam illi ingrediendum, et qua ratione? Ejusdem
civitatis lumen, muri, portae, ac cives explicantur.
Quomodo intelligatur anima spoliari a sanctis angelis:
quomodo etiam quae Christum in foro et plateis
mysticis quaesitum invenerit, ab eisdem angelis
vulneretur? Quibus jungitur alia pallii utiliter ablati
expositio.</hi> </p>
<div3>
            <head>85.</head>
            <p>
 Invenerunt illam custodes murorum. Fortasse
<pb n="0288A"/>
sunt et alii custodes, quos magis intelligere debeamus.
Est enim civitas quae portas murorum clausas
non habet, de qua dictum est: <hi>Et portae ejus non
claudentur per diem <note>(Apoc. XXI, 25)</note>
            </hi>; nox enim non
erit amplius in ea, afferent gloriam et honorem
gentes in illam. Illa est ergo civitas Hierusalem quae
in coelo est <note>(Hebr. XII, 22)</note>, intra quam jam quasi
perfecta et immaculata servaris; non enim intrat in
eam omne commune. Communis castitas non est,
communis pudicitia non est, quae in libro vitae scribitur <note>(Apoc. XXI, 27)</note>.</p>
          </div3>
<div3>
            <head>86.</head>
            <p>
 Si igitur invenimus civitatem, ingrediamur
in eam, videamus lumen ejus, videamus muros, videamus
tribus, videamus fundamenta muralia, videamus
etiam custodes murorum. Sed quomodo
ingrediamur in eam? In hac civitate vita est, et una
<pb n="0288B"/>
est via quae ducit ad vitam: via autem Christus est;
ergo Christum sequamur. Sed ipsa in coelo est civitas.
Quomodo igitur ascendamus ad coelum, docet
 Evangelista qui dicit: <hi>Et duxit me Spiritus in montem
magnum et altum, et ostendit mihi civitatem sanctam
Hierusalem descendentem de coelo <note>(Apoc. XXI, 10)</note>
            </hi>.
Ascendamus ergo spiritu; quia caro ascendere ad
eam non potest. Ascendamus nos interim ad coelum,
ut ad nos postea de coelo illa descendat, in qua lumen
est simile lapidis pretiosissimi, ut lapidis jaspidis
et crystalli <note>(Ibid., 11)</note>. Habet murum magnum et
altum.</p>
          </div3>
<div3>
            <head>87.</head>
            <p>
 Didicisti lumen, didicisti murum: disce portas,
disce custodes. <hi>Habet,</hi> inquit, <hi>portas duodecim;
et in portis angelos duodecim, in quibus duodecim
<pb n="0288C"/>
tribuum filiorum Israel superscripta sunt nomina <note>(Ibid.,
12)</note>
            </hi>. In portis patriarcharum nomina continentur, in
muro apostolorum; fundamenta enim civitatis, apostoli <note>(Ibid. 14)</note>:
et lapis angularis est Christus, in
quo omnis structura consurgit. Deus extra, Deus intus,
Deus ubique est; habet enim, inquit, civitas
majestatem Dei <note>(Ibid., 11)</note>. Ergo et vos, sanctae virgines,
et quicumque justi estis, <emph>235</emph> et immaculatam
animae geritis castitatem, cives sanctorum estis
et domestici Dei. Sed tunc nobilitatem istam patriae
possidebitis, si Christum intra civitatis hujus
septa quaeratis, ingressi per fidem actusque pretiosos,
patriarcharum clarificati lumine, fundati super
apostolos, versantes inter angelos.</p>
          </div3>
<div3>
            <head>88.</head>
            <p>
 Quomodo igitur isti custodes angeli sunt, qui
castae animae pallium tollunt <note>(Cant. V, 7)</note>? Aliud
<pb n="0289A"/>
pallium virginum est, aliud adolescentiae circumforaneae.
Illa quae in foro Christum requirit, pallium
etiam quod habebat, amisit; prudentia enim non in
foro, non in plateis, sed in Ecclesia possidetur. Et
fortasse (ut cum ipsis quoque veniamus in gratiam,
atque omnium misericordem Deum esse doceamus;
quia et illi Christum aliquando reperiunt, si tamen
jugiter quaerant) pallium hoc amictus est corporis.</p>
          </div3>
<div3>
            <head>89.</head>
            <p>
 Ergo qui quaesivit in cubili Christum (si tamen
sic quaesivit, sicut ille qui dixit: <hi>Sic memor fui tui
super stratum meum <note>(Psal. LXII, 7)</note>
            </hi>; si quaesivit in
noctibus, juxta quod scriptum est: <hi>In noctibus extollite
manus vestras in sancta <note>(Psal. CXXXIII, 2)</note>
            </hi>; si
quaesivit in civitate, in foro et in plateis: in civitate
Dei nostri: in foro fortasse in quo judex ille divini
<pb n="0289B"/>
juris sedet, in plateis unde collecti sunt qui ad
coenam Dominicam convenerunt) potest, custodientibus
civitatem Dei angelis, dum diu quaerit, occurrere.</p>
          </div3>
<div3>
            <head>90.</head>
            <p>
 Quin etiam ex coelesti custodum natura coelestem
intelligere possumus civitatem, coeleste forum
justitiae sempiternae: non viles plateas, sed fortasse
in quibus superfluere fons ille consuevit, de quo
scriptum est: <hi>Superfluant tibi aquae de tuo fonte, et
in plateis tuis diffundantur tuae aquae <note>(Prov. V, 16)</note>
            </hi>.
Qui sic ergo Christum requirit, ad angelos pervenit.</p>
          </div3>
<div3>
            <head>91.</head>
            <p>
 Sed si bonis ad angelos meritis pervenitur;
cur qui pervenerit vulneratur? Est et gladius bonus,
cujus gladii bonum vulnus. Vulnerat Dei verbum,
<pb n="0289C"/>
sed non ulcerat. Est vulnus boni amoris, sunt vulnera
charitatis; ideoque dixit: <hi>Vulnerata charitatis
ego sum <note>(Cant. II, 5)</note>
            </hi>. Quae perfecta est, vulnerata est
charitatis. Bona sunt igitur Verbi vulnera, bona
sunt amantis vulnera: <hi>Utilia</hi> enim <hi>vulnera amici,
quam voluntaria oscula inimici <note>(Prov. XXVII, 6)</note>
            </hi>. Vulnerata
charitatis Rebecca est, quae, relictis parentibus,
migravit ad sponsum <note>(Gen. XXIV, 58 et seq.)</note>:
vulnerata charitatis Rachel, quae zelavit sororem,
amavit maritum <note>(Gen. XXX, 1)</note>. Sorori enim quod
abundabat filiis, ipsa adhuc sterilis invidebat; quia
typum gerebat Ecclesiae, cui dicitur: <hi>Laetare, sterilis,
quae non paris: erumpe et exclama quae non parturis <note>(Esai. LIV, 1)</note>
            </hi>.</p>
          </div3>
<div3>
            <head>92.</head>
            <p>
 Invenerunt ergo custodes, et vulneraverunt
<pb n="0289D"/>
eam, et tulerunt ei pallium, hoc est, actus corporalis
involucrum sustulerunt, ut nuda mentis simplicitas
quaereret Christum; quia nemo potest amictu
vestitus philosophiae, in habitu scilicet sapientiae saecularis
Christum videre. Et bene tollitur ei amictus
philosophiae; ne quis eam per philosophiam depraedetur <hi>(Coloss, II, 8)</hi>.
Bene tollitur ei pallium, quae ad
Christum propinquat; ut Deum visura mundo corde
ingrediatur: <hi>Beati</hi> <emph>236</emph> enim <hi>mundo corde, quoniam
<pb n="0290A"/>
ipsi Deum videbunt (Matth, V, 7)</hi>. Denique ubi mundavit
cor, Verbum reperit, Deum vidit.
</p>
          </div3>
        </div2>

<div2>
          <head>CAPUT XV.</head>
<p> <hi>Ad quaerendum Deum animam excitat, explicatoque
cur ea feminino vocabulo dicatur, monet divinum favorem
esse implorandum, ut eadem ab illo gubernetur
instar cujusdam currus; illi enim quatuor motus
esse tamquam totidem equos, a quibus raptatur:
quos docet ratione ac prudentia moderandos.</hi> </p>
<div3>
            <head>93.</head>
            <p>
 Quaere ergo illum, virgo, immo quaeramus
omnes; anima enim sexum non habet: sed ideo fortasse
femineum nomen accepit, quod eam violentior
aestus corporis agit: ipsa autem impetus carnis
amore sui molli quadam et blanda ratione demulcet.
<pb n="0290B"/>
</p>
          </div3>
<div3>
            <head>94. </head>
            <p>
Ergo orationibus et obsecrationibus Deum invitare
debemus ut quasi bonus auster afflare dignetur.
Verbique nobis auram coelestis aspiret: quae
fructiferas arbores non turbare vento gravi, sed leni
spiramine flatuque molli consuevit agitare. Unde
scriptum est: <hi>Posuit me currus Aminadab <note>(Cant. VI,
11)</note>
            </hi>; eo quod anima nostra dum jungitur corpori,
velut quidam equorum frementium currus rectorem
sui quaerit aurigam; Aminadab enim pater Naason
fuit, sicut in Numeris legimus <note>(Num. I, 7)</note>, qui erat
princeps populi Juda: cujus figura refertur ad Christum,
qui verus populi princeps animam justi velut
currum agitator ascendens, Verbi habenis gubernat;
ne violentorum equorum furore in abrupta rapiatur.</p>
          </div3>
<div3>
            <head>95.</head>
            <p>
 Sunt enim ejus velut quatuor equi, quatuor
<pb n="0290C"/>
affectiones, ira, cupiditas, voluptas, timor. Quibus
furentibus cum coeperit agi, nequaquam seipsa cognoscit:
corruptibile enim corpus animam gravat, et
tamquam irrationabilium animalium currus invitam
rapit, volventibus curis velut quodam impetu proruentem,
donec memoratae corporis passiones Verbi
virtute mitescant. Haec verbi tamquam boni agitatoris
est providentia, ne illi animae quae in se non
est morti obnoxia, corpus mortale conjunctum agitationem
sui faciat esse difficilem.</p>
          </div3>
<div3>
            <head>96.</head>
            <p>
 Primo igitur hos veloces motus corporis domitet,
et nexu rationis infrenet: dein caveat ne dispari
motu se velut equi implicet, ut bonum aut
improbus decoloret, aut tardus impediat, aut turbidus
inquietet; fremit enim equus malitiae, seseque
<pb n="0290D"/>
jactando currum laedit, gravat jugalem. Hunc bonus
auriga demulcet, et in campum veritatis immittit,
fraudis declinat anfractum. Tutus ad superiora cursus
est, periculosus ad inferiora descensus. Inde
quasi emeriti qui bene portaverint jugum Verbi, usque
ad Domini praesepe ducuntur, in quo non fenum
est esca, sed panis qui descendit e coelo.</p>
          </div3>
<div3>
            <head>97.</head>
            <p>
 Hujus currus rotae sunt, de quibus dixit propheta: <hi>Et spiritus vitae erat in rotis 
 <note>(Ezech. I, 20)</note>
            </hi>; eo quod
<pb n="0291A"/>
currus animae teres et rotundus sine ulla offensione
volvatur.
<emph>237</emph> </p>
          </div3>
        </div2>

<div2>
          <head>CAPUT XVI.</head>
<p> <hi>Verbum in hortum nucis quae tentationis figura est,
invitatur; ut fidei ac virtutum odores capiat, melque
manducet. In Christo omnibus omnia suppetere: ac
proinde exemplo haemorrhoissae mulieris accedendum
ad ipsum cum firma fide, cujus mirabiles effectus praedicantur.
Adjiciendam fidei humilem quoque confessionem;
nec eis qui Christo detrahant, respondendum:
sed ejusdem mulieris more dicendum:</hi> Non laboravi,
etc. <hi>Postremo ad conciliandam feminae confitenti
auctoritatem Petri et Pauli exempla ad eamdem virtutem
pertinentia proponuntur.</hi> </p>
<div3>
            <head>98. </head>
<p>
              <pb n="0291B"/>Sed ne longius labamur, invitatur Dei Verbum
in hortum nucis <note>(Cant. VI, 10)</note>, in quo fructus
propheticae lectionis, et sacerdotalis est gratia, quae
amara in tentationibus, dura in laboribus, in virtutibus
interioribus fructuosa est. Unde etiam virga
Aaron nucea floruit <note>(Num. XVII, 8)</note>, non jam natura
sua, sed virtute secreta. Descendat ergo in hortum
suum, ut vindemiet fidem, capiat odores, pabulum
coeleste reperiat, suavitatem nostri mellis epuletur
dicens: <hi>Vindemiavi myrrham meam cum aromatibus,
manducavi panem meum cum melle meo <note>(Cant. V, 1)</note>
              </hi>.
Quod diversarum virtutum concretum floribus, illarum
apum quae sapientiam praedicant <note>(Prov. VI, 8)</note>,
 consono opere congregatum sancta Ecclesia in favis
condit, ut cibus Christi sit.
</p>
          </div3>
          <pb n="0291C"/>

<div3>
            <head>99. </head>
            <p>
Omnia igitur habemus in Christo. Omnis anima
accedat ad eum, sive corporalibus aegra peccatis,
sive clavis quibusdam saecularis cupiditatis infixa,
sive imperfecta adhuc quidem, sed intenta tamen
meditatione proficiens, sive multis aliqua sit jam
perfecta virtutibus: omnis in Domini potestate est,
et omnia Christus est nobis. Si vulnus curare desideras,
medicus est: si febribus aestuas, fons est: si
gravaris iniquitate, justitia est: si auxilio indiges,
virtus est: si mortem times, vita est: si coelum desideras,
via est: si tenebras fugis, lux est: si cibum
quaeris, alimentum est. <hi>Gustate</hi> igitur, <hi>et videte quoniam
suavis est Dominus: beatus vir qui sperat in eo <note>(Psal. XXXIII, 9)</note>
            </hi>.</p>
          </div3>
<div3>
            <head>100.</head>
            <p>
 Speravit in eo illa, quae fluxu sanguinis laborabat,
<pb n="0291D"/>
et contiuuo sanata est: sed quia fidelis accessit <note>(Luc. VIII, 43 et seq.)</note>.
Et tu cum fide, filia, vel
fimbriam ejus attinge. Jam saecularium fluxus voluptatum,
modo torrentis exundans, Verbi salutaris
calore siccabitur; si cum fide tamen accedas, si pari
devotione divini sermonis extremam saltem fimbriam
comprehendas, si tremens procidas ante Domini
<pb n="0292A"/>
pedes. Ubi sunt pedes Verbi, nisi ubi corpus est
Christi? O thesauris omnibus opulentior fides! o
virtutibus corporis omnibus fides fortior! o medicis
omnibus salutarior! Simul ut accessit mulier, virtutem
sensit, medicinam impetravit; ut si oculum lumini
admoveas, illuminatur antequam sentias, et
operatio lucis praevenit apparatum. Passio inveterata,
passio immedicabilis, quae et artis omnem
vicerat excogitationem, et pecuniarum subministrationem, <emph>238</emph> 
 solo fimbriae curatur attactu. Illius
igitur feminae tibi, virgo, et in adeundo servanda
verecundia, et in fide imitanda devotio est.</p>
          </div3>
<div3>
            <head>101.</head>
            <p>
 Quanta vero illa gratia, quod ea quae videri
erubescebat, vitium tamen non erubuit confiteri!
Noli ergo lapsus occulere tuos, fatere quod ille jam
<pb n="0292B"/>
novit: noli erubescere quod non erubuerunt prophetae.
Audi Hieremiam dicentem: <hi>Sana me, Domine,
et sanabor <note>(Jerem. XVII, 14)</note>
            </hi>. Sic et illa dixit, cum
contingeret fimbriam; <hi>Sana me, Domine, et sanabor: 
 Salva me, Domine, et salvabor; quia gloria mea tu
es;</hi> sola enim sana est, quam tu sanaveris.</p>
          </div3>
<div3>
            <head>102.</head>
            <p>
 Si quis tamen tibi dicat (quia sic plerumque
tentantur fideles): <hi>Ubi est verbum Domini? Veniat <note>(Ibid., 15)</note>
            </hi>;
dictum est enim et Domino: <hi>Descendat
nunc de cruce, et credimus ei: confidit in Domino, liberet
nunc eum, si vult <note>(Matth. XXVII, 42, 43)</note>
            </hi>. Si quis
ergo tibi insultando hoc dixerit, et te in fabulas voluerit
evocare, noli respondere ei; noluit enim talibus
respondere Christus. Solum Christum interroga;
illis enim si dixeris, non credent: si interrogaveris,
<pb n="0292C"/>
non respondebunt tibi. Dic soli Verbo: <hi>Non laboravi
sequens post te, et diem hominis non concupivi <note>(Jerem. XVII, 16)</note>
            </hi>.</p>
          </div3>
<div3>
            <head>103.</head>
            <p>
 Hoc dixit illa mulier, et stetit sanguis.
Quamvis fatigata, quamvis aegra, quae diu quaesierat
Christum, dixit tamen: <hi>Non laboravi sequens post te;</hi> 
neque enim laborat, quae Christum sequitur, cum
laborantes ad se ut requiescant, evocet <note>(Matth. XI,
28)</note>. Ergo ipsum sequamur. Quamdiu ipsum sequimur,
non laboramus: quia non est labor in Jacob <note>(Num. XXIII, 21)</note>.
Et in Esaia: <hi>Qui exspectant Dominum. . . .
current, et non laborabunt <note>(Esai. XL, 31)</note>
            </hi>.</p>
          </div3>
<div3>
            <head>104.</head>
            <p>
 Deinde cum quaereret Christus quis tetigisset
eum <note>(Luc. VIII, 45)</note>, nonne tibi videtur illa dixisse:
Quid interrogas, Domine? Tu scis: quae prodeunt
<pb n="0292D"/>
per labia mea, ante faciem tuam sunt; et ideo non
confundor peccata propria confiteri. <hi>Confundantur
qui persequuntur me, et non confundar ego <note>(Jerem.
XVII, 18)</note>
            </hi>.</p>
          </div3>
<div3>
            <head>105.</head>
            <p>
 Non confusus est Petrus dicere: <hi>Exi a me,
Domine, quia peccator sum ego <note>(Luc. V, 8)</note>
            </hi>; vir enim
sapiens et gravis, in quo esset Ecclesiae firmamentum,
<pb n="0293A"/>
et magisterium disciplinae, nihil utilius sibi
esse prospexit, quam ne secundantis operis extolleretur
eventu. Et ideo: <hi>Exi,</hi> inquit, <hi>a me, Domine <note>(II Cor. XII, 7)</note>
            </hi>.
Non rogat ut deseratur, sed ne infletur.</p>
          </div3>
<div3>
            <head>106.</head>
            <p>
 Paulus quoque de carnis stimulo gloriatur,
quod sibi ne extolleretur, provisum est. Illecebrosa
jactantia est, quam etiam Paulus veretur: lubrica,
quae etiam in Paulo cavetur. Sed non iste facili mobilis
casu, qui revelationibus timebat extolli; et ideo
quasi fortis athleta laetatur quod vulnere corporis
emere didicerat animae sanitatem.
<emph>239</emph> </p>
          </div3>
        </div2>

<div2>
          <head>CAPUT XVII.</head>
<p> <hi>Cavendam jactantiam suadet cum aliis exemplis, tum
potissimum apiculae; habere enim animam nostram
<pb n="0293B"/>
suos volatus, quibus mundo facta superior, Deo
aeternisque virtutibus jungatur. Has supra mundum
esse docet exemplo Christi, ad cujus atque apostolorum
imitationem animam urget. Ne tamen videatur
exemplar sublimius, hortatur ut fiat Christi discipula,
quo oratione adjuvetur: interim diligentiam
adhibeat, ac vitia varia relinquat foris.</hi> </p>
<div3>
            <head>106.</head>
            <p>
 Ergo et tu si munera divina superfluere in te
et redundare cognoveris, tuam metire virtutem, gratiam
Deo redde, contemplationemque corporis,
velut navis saburram suscipe; ne te in tantis mundi
fluctibus jactantiae alicujus aura circumferat. Apis
illa sapiens cum aeris motus suspectos habet, lapillis
saepe sublatis, per inania se librat nubila; ne leve
alarum remigium praecipitent flabra ventorum.
<pb n="0293C"/>
Paulus et Barnabas putaverunt se gravari, cum cernerent
adorari <note>(Act. XIV, 12, 13)</note>. Et tu cave, virgo,
illius apiculae modo, ne alarum tuarum volatum aura
mundi hujus extollat.</p>
          </div3>
<div3>
            <head>107.</head>
            <p>
 Habet enim anima volatus suos. Et ideo
dictum est: <hi>Qui sunt isti, qui sicut nubes volant, et
sicut columbae cum pullis suis <note>(Esai. LX, 8)</note>
            </hi>? Habet
ergo anima spiritales volatus, quae brevi momento
totum percurrit orbem; liberae enim sunt cogitationes
prudentium: quanto ad altiora et diviniora
se subrigunt, tanto magis sine ullo terrenae molis
impedimento feruntur. Itaque adhaerens Deo, et imaginis
in se referens coelestis effigiem, ubi cursus
suos ab equorum perturbatione placidaverit, in illum
aethereum purumque locum plausu spiritalium
<pb n="0293D"/>
evecta pennarum, despicit omnia quae in hoc mundo
sunt: et aeternis intenta virtutibus, supra mundum
labitur. Supra mundum enim justitia est, supra
mundum charitas, supra mundum castitas, supra
mundum bonitas, supra mundum sapientia: et si in
hoc mundo sit, supra mundum tamen est.
<pb n="0294A"/>
</p>
          </div3>
<div3>
            <head>108. </head>
            <p>
Supra mundum erat justitia, cum omnia regna
mundi et universam ejus gloriam diabolus offerret <note>(Matth. IV, 8)</note>.
Supra mundum fuit, qui de mundo
nihil attigit. Denique ait: <hi>Venit hujus mundi
princeps, et in me,</hi> inquit, <hi>inveniet nihil <note>(Joan. XIV,
30)</note>
            </hi>. Discite ergo in hoc mundo supra mundum esse:
et si corpus geritis, volitet in vobis ales interior.
Supra mundum est ille, qui tollit Deum in corpore
suo.</p>
          </div3>
<div3>
            <head>109.</head>
            <p>
 Sed Deum imitari non possumus. Imitemur
apostolos, quos mundus odio habuit; quia <emph>240</emph> 
non erant de hoc mundo <note>(Joan. XV, 19)</note>. Hos imitare,
hos sequere. Sed arduum putas humana virtute supra
mundum ascendere. Bene asseris; nam et apostoli
non quasi consortes, sed quasi discipuli sequendo
<pb n="0294B"/>
Dominum, supra mundum esse meruerunt. Et tu esto
Christi discipula, Christi aemula: et pro te rogat,
qui pro illis rogavit. Non enim pro apostolis tantum,
inquit, rogo; sed pro iis qui credent per sermonem
eorum in me; ut omnes unum sint. Unum igitur nos
esse vult Dominus, ut supra mundum simus omnes;
ut una sit castitas, una voluntas, una bonitas, una
gratia. His enim alitur et augetur animae volatus.</p>
          </div3>
<div3>
            <head>110.</head>
            <p>
 Ergo non pigrescamus, sed de terrenis
consurgamus; ea est enim natura pennarum, ut agitando
se virtutem capiant. Eo juvatur volatus, quo anima
delectatur, quae si semper Deum sequatur, atque
in domo Domini habitare desideret, et ejus delectatione
pascatur, ac miraculis virtutum alatur coelestium;
foris relinquet invidiam, quae extra chorum
<pb n="0294C"/>
est angelorum, foris cupiditates corporis, quae templum
Dei maculare non debent. Et ideo quoniam
templum Dei sumus, materiales a nobis sollicitudines
abdicemus.
</p>
          </div3>
        </div2>

<div2>
          <head>CAPUT XVIII.</head>
<p> <hi>Quod a poetis animae currus, equi et alae attribuuntur,
id petitum a propheta Ezechiele. Hujus quatuor animalium
formas quibus quatuor exprimuntur Evangelistae,
quatuor etiam cardinalium virtutum figuras
esse ostenditur. David etiam de animae alis pulchre
dixisse. Accendit ergo nos ad volatum sanctus Antistes,
et quae fugienda moneat Icari lapsus, nobis
aperit. Deinde volandi difficultate proposita, docet
si actus nostri sibi consenserint, fore ut videamus
Christum in throno, qui nos dirigat: cum vero legatur
<pb n="0294D"/>
modo montem solitus ascendere, modo navim;
hac ansam nactus, navis ac piscationis Petri mysticam
enodat sententiam.</hi> </p>
<div3>
            <head>111.</head>
            <p>
 Ac ne forte philosophica alicui aut poetica
usurpasse videamur, ut currus, equos, alas animae
diceremus, quae illi magis assumpsere de nostris;
<pb n="0295A"/>
domesticis nos usos subsidiis propheticae series lectionis
ostendit, quae in hunc modum a sancto Ezechiele
scripta est: <hi>Et facta est illic super me manus
Domini, et vidi, et ecce spiritus surgens veniebat ab
Aquilone, et nubes magna erat in eo, et ignis refulgens,
et lumen in circuitu ejus sicut lumen electri in medio
ignis, et lumen in eo, et in medio sicut similitudo quatuor
animalium <note>(Ezech. I, 3 et seq.)</note>
            </hi>. <emph>241</emph>
</p>
          </div3>
<div3>
            <head>112.</head>
            <p>
 Vides igitur animalia jam quatuor esse
descripta. Cujusmodi sint animalia ista debemus advertere: <hi>Similitudo,</hi> 
 inquit, <hi>vultus eorum facies hominis,
facies leonis a dextris illis quatuor, et facies
vituli a sinistris illis quatuor, et facies aquilae desuper
illis quatuor, et alae eorum extensae <note>(Ibid. 10, 11)</note>
            </hi>.</p>
          </div3>
<div3>
            <head>113.</head>
            <p>
 Hic quoque animam describi accepimus, cujus
<pb n="0295B"/>
quatuor animalia, quatuor affectiones sunt: sed
non ita, ut illae quas supra descripsimus; adhuc enim
illae erudiuntur animae, processumque accipiunt:
hic jam perfecta describitur. Denique illae invitantur
ad coelum, haec in coelo est cum Dei verbo. Habet
autem quatuor affectiones, id est, similitudini hominis,
leonis, vituli, et aquilae comparandas. Quas
formas pro librorum Evangelicorum proprietate accepimus
figuratas. Et ideo hic quoque in homine rationabilis,
in leone impetibilis, in vitulo concupiscibilis,
in aquila visibilis per figuras animalium species
affectionis expressa est.</p>
          </div3>
<div3>
            <head>114.</head>
            <p>
 Nam in omni sapiente viro Prudentes Graeciae
esse memoraverunt <foreign xml:lang="greek">, , ,
</foreign>: Latini vero prudentiam, fortitudinem,
<pb n="0295C"/>
temperantiam, atque justitiam. Prudentia enim
rationis humanae est: fortitudo vim quamdam ferocientis
virtutis habet, mortisque contemptum: temperantia
sacratae vinculo charitatis, mysteriorumque
contemplatione coelestium, negligit corporis voluptates:
justitia in alto quodam suggestu locata videt,
exploratque omnia: quae aliis potius nata quam
sibi, non tam suas utilitates quam publica emolumenta
rimatur. Meritoque anima operata justitiam,
formam aquilae accipit, quod terrena defugiens, totaque
<pb n="0296A"/>
coelesti sublimis et intenta mysterio, resurrectionis
gloriam pretio aequitatis adipiscitur. Propter
quod ad eam dictum est: <hi>Renovabitur sicut aquilae
juventus tua <note>(Psal. CII, 5)</note>
            </hi>.</p>
          </div3>
<div3>
            <head>115.</head>
            <p>
 Est ergo et juxta David, alis spiritalibus anima
fulta, quam eousque volucrem nobis voluit declarare,
ut alibi quoque diceret: <hi>Anima nostra sicut
passer erepta est de laqueo venantium <note>(Psal. CXXIII, 7)</note>
            </hi>.
Et alibi: <hi>In Domino confido, quomodo dicitis animae
meae: Transmigra in montem sicut passer <note>(Psal. X, 2)</note>
            </hi>.
Habet igitur alas anima suas, quibus se possit libera
levare de terris. Alarum autem remigium non materialis
compago pennarum, sed continuus ordo bonorum
factorum est; qualis ille Dominicus, cui bene
dicitur: <hi>Et in umbra alarum tuarum sperabo (Psal. LVI,
<pb n="0296B"/>
2)</hi>. Non solum enim manus illae Domini affixae cruci
in modum volantis extentae, sed etiam facta coelestia,
velut umbra refrigerante salutis aeternae, mundi ferventis
incendia temperarunt.</p>
          </div3>
<div3>
            <head>116.</head>
            <p>
 Ergo quia volandi nobis data est copia, <emph>242</emph> 
excitet in se unusquisque gratiam Dei, ac posteriora
obliviscens, priora appetens, ad destinata contendat <note>(Phil. III, 13)</note>.
Procul a militiae honoribus, procul
ab aestibus mundi; ne quod fabulae ferunt, aestu solis
cera resoluta Icareos volatus penna relabente destituat.
Nam licet gravitas dictorum absit; poetico
tamen sale declarare voluerunt prudentium maturitati
tutos esse volatus per saeculum, juvenilem vero
levitatem obnoxiam cupiditatibus mundi, refluentibus
pennis, et, per oblivia veritatis, meritorum compage
<pb n="0296C"/>
resoluta, majore pernicie in terram relabi.</p>
          </div3>
<div3>
            <head>117.</head>
            <p>
 Haud facilis volatus omnibus: difficilis etiam
 discordantibus internis animalibus vitae cursus humanae
est. At si sibi actus nostri ordo conveniat,
videbit et in nobis propheta rotam illam unam super
terram conjunctam animalibus quatuor. Videbit ergo
rursus Ezechiel; videt enim adhuc et viget, et vigebit.
Videbit, inquam, rotam in medio rotae super
terram sine offensione labentem <note>(Ezech. I, 15, 16)</note>.
Rota enim super terram vita est corporis ad animae
<pb n="0297A"/>
aptata virtutem, et ad Evangelicum cohaerenti cursu
formata praeceptum: rota autem in medio rotae, veluti
vita intra vitam; quod sanctorum sibi vita non dissonet,
sed qualis fuerit superioris aetatis, talis sit et sequentis:
vel quod in hac vita corporis vitae volvatur
usus aeternae.</p>
          </div3>
<div3>
            <head>118.</head>
            <p>
 Cum ista congruerint, tunc divina vox resultabit,
tunc super similitudinem throni similitudo
sicut species hominis apparebit <note>(Ezech. I, 26)</note>. Hic
homo Verbum est, quia <hi>Verbum caro factum est <note>(Joan. I, 14)</note>
            </hi>.
Hic homo nostrorum est agitator
animalium, nostrorum rector est morum, qui pro
nostrorum ratione meritorum, aut currum plerumque
aut montem ascendit, aut navim: sed navim in qua
aut apostoli navigant, aut piscatur Petrus <hi>(Luc. V,
<pb n="0297B"/>
3 et seq.)</hi>; nec enim vilis est navis, quae ducitur in
altum <note>(Matth. XVII, 1)</note>, hoc est, ab incredulis separatur.
Cur enim navis eligitur in qua Christus sedeat,
turba doceatur, nisi quia navis Ecclesia est, quae
pleno Dominicae crucis velo sancti Spiritus flatu in
hoc bene navigat mundo?</p>
          </div3>
<div3>
            <head>119.</head>
            <p>
 In hac navi piscatur Petrus: et nunc retibus,
nunc hamo piscari jubetur. Grande mysterium! Spiritalis
enim videtur esse piscatio, qua doctrinae hamum
mittere jubetur in saeculum; ut primum illum
martyrem Stephanum de mari elevet, qui censum
Christi in interioribus contineret; martyr enim
Christi thesaurus Ecclesiae. Martyr igitur ille qui de
mari ad coelum primus ascendit, captus a Petro
<pb n="0297C"/>
ministrer altaris, non reti, sed hamo levatur; ut rivo
sui sanguinis elevaretur ad coelum. Cujus in ore
thesaurus erat, cum Christum in confessione loqueretur. <emph>243</emph> 
 Quis enim thesaurus in nobis est, nisi
Dei Verbum? Dei ergo et retibus et hamo piscatur
perfectior; ut reti concludat, hamo adurat: sed reti
turba concluditur, hamo singularis elegitur. O si
mihi liceret illum hamum vorare, qui adureret os
meum, et levi daret salutem vulnere!
</p>
          </div3>
        </div2>

<div2>
          <head>CAPUT XIX.</head>
<p> <hi>Hortatur virgines, ut subeant retia sapientiae, id est
regnum coelorum, quo ducere jubetur Petrus. Alia
ejusdem praecepti datur acceptio, ut cor viri per altum
intelligamus atque Ecclesiam: mox proponitur
et tertia de ipso Christo; unde et respondet idem
<pb n="0297D"/>
apostolus incassum per noctem se laborasse. Quomodo
etiamnum eadem Christus ac Petrus dicant.
<pb n="0298A"/>
Denique subjungitur exhortatio ut si pretium quod
Christo debemus, totum solvere minus liceat, saltem
nos ejus beneficio non indignos exhibeamus; ne queratur
frustra sanguinem se profudisse, ac locum
subiisse corruptionis.</hi> </p>
<div3>
            <head>120.</head>
            <p>
 Intrate igitur, filiae, in apostolorum retia,
quae non hominis auctoritate, sed Dei voce
laxantur; rete enim sapientiae spiritalis atque doctrinae
regnum coelorum est, quia scriptum est: <hi>Simile
est regnum coelorum reti misso in mare <note>(Matth.
XIII, 47)</note>
            </hi>.</p>
          </div3>
<div3>
            <head>121.</head>
            <p>
 Audistis hodie dicentem Dominum Jesum
Simoni: <hi>Duc in altum, et laxate retia vestra in capturam <note>(Luc. V, 4)</note>
            </hi>.
Ante non ducebat in altum Petrus,
quando piscabatur in stagno. Etsi mare erat,
<pb n="0298B"/>
altum non erat <note>(Ibid., 5)</note>; altum mare Scriptura
nescit. Quid ergo sit altum, accipe: <hi>Aqua alta consilium
in corde viri <note>(Prov. XVIII, 4)</note>
            </hi>; Altum cor vir
est, ubi nihil vadosum est. Duc ergo in altum disputationis
tuae fideique remigium, duc in cor viri.
Per parabolam hic vocat ad Ecclesiam Petrum, quem
secundum Matthaeum simplici vocavit sermone dicens: <hi>Venite, et faciam vos piscatores hominum <note>(Matth. IV, 19)</note>
            </hi>.</p>
          </div3>
<div3>
            <head>122.</head>
            <p>
 Est et aliud mysterium: <hi>Duc in altum;</hi> quia
ante in arena erat, quando in Synagoga erat. Alta
non erat aqua Judaeae. Denique Samaritana et puteum
altum putabat dicens: <hi>Et puteus altus est,
unde mihi dare habes aquam vivam <note>(Joan. IV, 11)</note>
            </hi>?
Non ergo ducere in altum poterat, quando cum
<pb n="0298C"/>
Judaeis credebat, qui etiam de puteo aquam haurire
non poterant. Ideo dicitur Petro: <hi>Duc in altum,</hi> hoc
est, duc ad Christum; altus est enim Christus, de
quo dicitur ad Joannem a Patre: <hi>Et tu, puer, propheta
Altissimi vocaberis <note>(Luc. I, 76)</note>
            </hi>. Duc ergo ad
Christum. Et bene altum, in quo est altitudo divitiarum
sapientiae et scientiae Dei <note>(Rom. XI, 33)</note>.
Duc in altum; qui altus super altum custodit, et
exaltat.</p>
          </div3>
<div3>
            <head>123.</head>
            <p>
 Ibi ergo altae aquae, ubi Christus est, hoc
est, fides. Altae aquae, quae timent Dominum, quales
illae: <hi>Viderunt te aquae, Deus, viderunt te</hi> <emph>244</emph> <hi>aquae, et timuerunt 
 <note>(Psal. LXXVI, 17)</note>
            </hi>. Apud Judaeos
 aqua alta non erat, quia non erat in corde viri.
Ideoque Dominus ait: <hi>Populus hic labiis me honorat,
<pb n="0298D"/>
cor autem eorum longe est a me <note>(Matth. XIV, 8)</note>
            </hi>. In
corde amat esse Christus: <hi>Sicut enim fuit Jonas in
<pb n="0299A"/>
venire ceti tribus diebus et tribus noctibus; sic erit et
Filius hominis in corde terrae tribus diebus et tribus
noctibus <note>(Matth. XXII, 40)</note>
            </hi>.</p>
          </div3>
<div3>
            <head>124.</head>
            <p>
 Denique ut scias quia de fide dicit: <hi>Duc in
altum;</hi> ait Petrus: <hi>Praeceptor, per totam noctem laborantes
nihil cepimus, sed in verbo tuo laxabo retia <note>(Luc. V, 5)</note>
            </hi>.
Noctem habebat Petrus, antequam
Christum videret. Nondum enim ei venerat dies;
quia veram non viderat lucem. Synagoga nox est,
dies Ecclesia est. Unde et Paulus dicit: <hi>Nox praecessit,
dies autem appropinquavit <note>(Rom. XIII, 12)</note>
            </hi>. Bona
lux, quae perfidiae excussit caliginem, fidei diem
fecit. Dies factus est Petrus, dies Paulus, ideoque
hodie natali eorum Spiritus sanctus increpuit dicens: <hi>Dies diei eructat verbum 
 <note>(Psal. XVIII, 3)</note>
            </hi>, hoc
<pb n="0299B"/>
est, ex intimo thesauro cordis fidem praedicant
Christi. Et bonus uterque dies, qui nobis verum lumen
evomuit.</p>
          </div3>
<div3>
            <head>125.</head>
            <p>
 Haec in Evangelio legimus. Et fortasse in
coelo hodie de nobis Christi et Petri iste sit sermo.
Quotidie Piscatur Petrus, quotidie ei dicit Dominus: <hi>Duc in altum.</hi> 
 Videor mihi audire dicentem Petrum: <hi>Praeceptor, per totam noctem laborantes nihil cepimus.</hi> 
Nox fuit, pauciores ad vigilias convenerunt. Laborat
in nobis Petrus, quando nostra laborat devotio:
laborat et Paulus. Denique audistis dicentem
hodie: <hi>Quis infirmatur, et ego non infirmor <note>(II Cor.
XI, 29)</note>
            </hi>? Nolite facere ut pro vobis laborent apostoli.
Ergo dicunt ei: <hi>Per totam noctem laborantes nihil
cepimus.</hi> Nullus certe de ditioribus jejunavit.
<pb n="0299C"/>
Quibus hodie bene respondit Petrus: <hi>In timore hoc
incolatus vestri tempore conversamini, scientes quod
non corruptibilibus argento vel auro redempti estis de
vana vestra conversatione paternae traditionis, sed pretioso
sanguine quasi agni incontaminati et immaculati
Christi Jesu <note>(I Petr. I, 18, 19)</note>
            </hi>. Non ergo aurum et
argentum vos liberavit, sed probatio fidei multo
pretiosior auro, quod perit.</p>
          </div3>
<div3>
            <head>126.</head>
            <p>
 Bonus servus pretium studet reparare Domino,
quod pro se solutum est. Noli aurum parare,
filia, noli argentum. Non divitiis istis te Christus
redemit. Paratum habeto pretium. Non semper exigeris,
sed semper debes. Sanguinem solvit, sanguinem
debes. Ille pro te solvit, tu pro te redde. Eramus
oppignorati malo creditori peccatis; contraximus
<pb n="0299D"/>
chirographum culpae, poenam sanguinis debebamus:
<pb n="0300A"/>
venit Dominus Jesus, suum pro nobis obtulit;
sed non potes sanguinem reddere.</p>
          </div3>
<div3>
            <head>127.</head>
            <p>
 Bonus quidem servus debet pretium suum
reparare Domino suo: si non potest pretium reddere,
vel hoc faciat, ne pretio videatur indignus. Ergo
et tu dignam te gere tali pretio; ne veniat Christus
qui te mundavit, qui te redemit; <emph>245</emph> et si te
in peccatis invenerit, dicat tibi: <hi>Quae utilitas in sanguine
meo <note>(Psal. XXIX, 10)</note>
            </hi>? Quid profecit tibi, <hi>dum
descendo in corruptionem?</hi> </p>
          </div3>
<div3>
            <head>128.</head>
            <p>
 Sed ne mireris quomodo descenderit in corruptionem,
cujus caro, ut alibi scriptum est <note>(Act.
II, 24 et seq.)</note>, non vidit corruptionem. Descendit
quidem in locum corruptionis, qui penetravit
inferna: sed corruptionem incorruptus exclusit.
</p>
          </div3>
        </div2>

<div2>
          <head>CAPUT XX.</head>

<pb n="0300B"/>
<p> <hi>Petit preces, piscationem suam cognoscens prosperam
esse non posse sine favore Dei, cui gratias quod sibi
auxilium mittere sit dignatus, agit. Suis se retibus
non uti significat, sed Petri et Pauli, a quibus optat
virgines vivificari. Quam utile Joanni fuerit omnia
pro Christo deseruisse, cujus persona quo fuit
vilior, eo major illi haberi debet auctoritas. Quantum
etiam illud quod Moysi ac Eliae piscatores a
Christo sociantur. Horum cum Moyse jucunda instituitur
collatio.</hi> </p>
<div3>
            <head>129.</head>
            <p>
 Verum ut jam ad superiora redeamus, rogate
ut et mihi dicatur: <hi>Duc in altum, et laxate retia
vestra in capturam.</hi> Quis enim est, qui sine Deo piscetur
<pb n="0300C"/>
hanc plebem; praesertim cum tantae tempestates
et procellae mundi hujus obsistant? Sed quando
vult Dominus, jubet laxare retia, et capitur multitudo
piscium: nec solum una, sed etiam altera
navis impletur; quia plures Ecclesiae immaculata
plebe complentur. Et bene accidit quia nos laboraturos
Dominus sciebat, et auxilium de sociis ministravit.
Adest piscator Ecclesiae Bononiensis aptus
ad hoc piscandi genus. Da, Domine, pisces; quia
dedisti adjutores.</p>
          </div3>
<div3>
            <head>130.</head>
            <p>
 Nec tamen nostris, sed apostolicis utimur
retibus. In illos sinus, et quosdam apostolicarum
 disputationum recessus vestrum, o filiae, cogatur
agmen. Vivificet vos Petrus, filiae: qui et pro vidua
intervenit <note>(Act. IX, 39, 40)</note>, quanto magis pro virgine!
<pb n="0300D"/>
Qui diutius viduas flere non passus, motus
<pb n="0301A"/>
earum lacrymis, resuscitavit altricem. Vivificet vos
Paulus, qui vos praecepit honorari <note>(I Tim. V, 3)</note>,
qui ait: <hi>Bonum est si sic maneant sicut et ego <note>(I Cor.
VII, 8)</note>
            </hi>. Honore provocat, magisterio docet, invitat
exemplo <note>(Matth. IV, 20 et seq.)</note>. <emph>246</emph> Vivificet
ille, qui relictis suis omnibus, secutus est
Dominum: secutus est Petrus, secutus est Joannes.</p>
          </div3>
<div3>
            <head>131.</head>
            <p>
 Vide quid piscator etiam iste profecerit. Dum
in mari lucrum suum quaerit, vitam invenit omnium.
Lembum deseruit, Deum reperit: scalmum
reliquit, Verbum invenit: lina laxavit, fidem vinxit:
plicavit retia, homines elevavit: mare sprevit,
coelum acquisivit. Hic ergo piscator dum ipse turbato
agitatur salo, mobili mentes statione nutantes fundavit
<pb n="0301B"/>
in petra.</p>
          </div3>
<div3>
            <head>132.</head>
            <p>
 Astruamus igitur piscatoris artem frequentius,
ut plenius de virtute credamus. Fuerit minister
ignobilis, ut sit evangelista nobilior: paupertate
egenus, ut virtute locupletior: vilis ad honorem videatur,
sed pretiosus ad fidem. Quanto minus creditur
piscatori, tanto amplius creditur; quia non
sua, sed divina sunt, quae locutus est. Obsequitur
plebeia conditio, exspectationem aufert sapientiae
saecularis, opinionem auget sapientiae spiritalis. Qui
Legem non didicit, et quae Legis sunt sapit, ipse
<pb n="0302A"/>
sibi Lex est: qui Legem non didicit, et ultra Legem
loquitur, ab eo accepit, a quo ipsa Lex venit <note>(Rom.
II, 14, 15)</note>.</p>
          </div3>
<div3>
            <head>133.</head>
            <p>
 Quae tam repentina dignitas? Piscatores duo
in monte Domini <note>(Matth. XVII, 1 et seq.)</note>, uni latori
Legis, exsecutori alteri conferuntur. Videte qualis
sit iste piscator. Moyses quidem terrena omnia et
mundanae sapientiae altitudinem supergressus, usque
ad coelum et sidera prudentia mentis ascendit: piscatoris
istius mens non nubibus caligatur, non temporibus
includitur, non mysteriis naturae coelestis
excluditur; sed omnem corporalem materiam supergressa,
Verbum apud Deum vidit, et quod Verbum
ipsum Deus esset, aspexit <note>(Joan. I, 1 et seq.)</note>:
nec obtutu carnis in Petro infirmata trepidavit, sed
<pb n="0302B"/>
Dei Filium etiam in homine deprehendit <note>(Matth. XVI,
17)</note>; ut assumptio corporis ad jus divinitatis assumentis
adscita, in nomen transiret auctoris.</p>
          </div3>
<div3>
            <head>134.</head>
            <p>
 Et Moyses quidem cum dicit: <hi>Et dixit Deus.
. . . et fecit Deus <note>(Gen. I, 3 et seq.)</note>
            </hi>; Patrem, Filiumque
signavit: sed ille non ignorabat, ego adhuc ignorabam.
Denique post Legem populus erravit, post
Evangelium credidit. Magna in diversis virtutibus
Dei gratia. In illo, quia mundum descripsit: in isto,
quia mundum ignoravit.

</p>
          </div3>
        </div2>
      </div1>
</body>
  </text>
</TEI>