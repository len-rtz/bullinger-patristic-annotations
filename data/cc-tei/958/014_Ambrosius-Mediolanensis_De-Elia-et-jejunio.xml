<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Elia et jejunio</title>
              <author ref="http://viaf.org/viaf/100227669">Ambrosius Mediolanensis<date>340-397</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 14</title>
           <idno>AmbMed.DeElEtJ</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De Elia et jejunio</head>

<pb n="0697"/>
<emph>535</emph> 

<div2>
          <head>CAPUT PRIMUM.</head>
<p divs_removed="true"> <hi>Sicut olim Patres, cum progrederentur ad bellum, atque
in neomeniis diebusque laetitiae tuba canebant;
ita et nobis diebus jejunii, paschalique festo appropinquantibus
tuba canendum.</hi> 
<pb n="0697A"/>

          </p>
          <div3 moved_from_p="true">
              <head>1.</head>
            <p>
 Divinum ad patres resultavit oraculum, ut cum
egrederentur ad bellum, tuba canerent <note>(Num. X,
9)</note>, cujus sonitu Dominus reminisceretur populi sui,
quo petitum conferret auxilium plus quae misericordiae
suae incentiva cognoscens; et in diebus laetitiae
suae, in neomeniis suis concinerent tubarum
sono. Unde et David dicit: <hi>Canite in initio mensis
tuba in die frequenti solemnitatis vestrae <note>(Psal. LXXX,
4)</note>
              </hi>. Veniet igitur nobis dies solemnitatis, et jam appropinquat.
Canamus tuba tamquam in praelium progredientes.
<pb n="0697B"/>
Canamus tuba, ut annuntiemus solemnitatis
diem, simul nobis et certamen imminet, et victoria
repromittitur. Victoria nostra, crux Christi est:
tropaeum nostrum, pascha est Domini Jesu. Sed ille
ante est praeliatus, ut vinceret, non quod ipse egeret
certamine; sed ut nobis formam bellandi ante praescriberet,
et postea daret gratiam triumphandi. Certamen
nostrum, jejunium est. Denique jejunavit
Salvator, et sic tentator ad eum accessit. Et primum
gulae direxit spiculum dicens: <hi>Si Filius Dei es, dic
lapidi huic, ut panis fiat <note>(Luc. IV, 3)</note>
              </hi>. Ille cibum velut
escam laquei praetendit, ut sic illaquearet appetentiam
corporalem: Dominus jejunium praetulit, ut
<pb n="0698A"/>
laqueos tentatoris, ut vincula dissolveret. Denique
sic habes scriptum: <hi>Non in solo pane vivit homo,
sed in omni verbo Dei <note>(Ibid., 4)</note>
              </hi>. Illo laqueo Adam
fuerat <emph>536</emph> strangulatus, hac absolutione diabolicae
quaestionis omnis homo est liberatus.</p>
          </div3>
</div2>

<div2>
          <head>CAPUT II.</head>
<p> <hi>Quam magna virtus sit jejunii, quamque speciosa ac
valida ejus militia, exemplo Christi atque sancti Eliae
comprobatur.</hi> </p>
<div3>
            <head>2.</head>
            <p>
 Magna virtus est jejunii. Denique tam speciosa
ejus militia est, ut jejunare delectaret et Christum:
tam valida, ut ad coelum homines erigeret. Et ut humanis
magis quam divinis utamur exemplis, de
Eliae jejuno ore vox emissa coelum clausit sacrilego
populo Judaeorum <note>(III Reg. XVII, 1)</note>. Etenim cum a
<pb n="0698B"/>
rege Achab altare esset idolo constitutum, ad verbum
prophetae tribus annis et sex mensibus ros pluviae
non cecidit super terram. Digna poena quae intemperantiam
congrue coerceret; ut coelum impiis
clauderetur, qui terrena polluerant. Dignum etiam,
ut ad condemnationem regis sacrilegi propheta ad
viduam in Sareptam Sidoniae mitteretur, quae quoniam
devotionem cibo praetulit, meruit ut ariditatis
publicae sola non sentiret aerumnam. Itaque non defecit
 hydria polentae, cum torrentis fluenta deficerent.</p>
          </div3>
<div3>
            <head>3.</head>
            <p>
 Quid ejus reliqua contexam? Jejunus filium viduae
ab inferis resuscitavit: jejunus pluvias ore deposuit:
<pb n="0699A"/>
jejunus ignes de coelo eduxit: jejunus curru
raptus est ad coelum: et quadraginta dierum jejunio
divinam acquisivit praesentiam. Tunc denique plus
meruit, quando plus jejunavit. Jejuno ore statuit
fluenta Jordanis, et redundantem fluminis alveum
repente siccatum pulverulento transmisit vestigio.
Merito illum dignum coelo divina judicavit sententia,
ut cum ipso raperetur corpore; quoniam coelestem
vitam vivebat <emph>537</emph> in corpore, ac supernae usum
conversationis exhibebat in terris.
</p>
          </div3>
        </div2>

<div2>
          <head>CAPUT III.</head>
<p> <hi>Jejunii commendatio: deque jejunio sancti Joannis;
et qualis esca a nobis quaerenda sit.</hi> </p>
<div3>
            <head>4.</head>
            <p>
 Quid est enim jejunium, nisi substantia, et
<pb n="0699B"/>
imago coelestis? Jejunium refectio animae, cibus
mentis est jejunium, vita est angelorum jejunium,
culpae mors, excidium delictorum, remedium salutis,
radix gratiae, fundamentum est castitatis. Hoc
ad Deum gradu citius pervenitur: hoc gradu Elias
ascendit, antequam curru. Hanc haereditatem sobrietatis
et abstemiae ad coelum abiens discipulo dereliquit.
In hac virtute et spiritu Eliae venit Joannes.
Denique in deserto et ille vacabat jejuniis. Esca
autem ejus erat locusta, et mel silvestre. Et ideo
quia vitae humanae possibilitatem continentia supergressus
fuerat, non homo, sed angelus aestimatus
est. De ipso legimus: <hi>Etiam plusquam propheta. Hic
est de quo scriptum est: Ecce mitto angelum meum
ante faciem tuam, qui praeparabit viam tuam ante te</hi> 
<pb n="0699C"/> <note>(Matth. XI, 9 et 10)</note>.
Quis humana virtute equos
igneos, currus igneos potuisset ascendere, regere
currus aereos, nisi qui naturam humani corporis,
incorruptibilis jejunii virtute mutasset?</p>
          </div3>
<div3>
            <head>5.</head>
            <p>
 Sed de Eliae gestis plurima jam frequenti diversorum
librorum sermone digessimus; et cavendum
arbitror ne in eadem recurramus, cum praesertim in
opere suo ipse laudetur. Imitemur ergo illum, et
eam escam quaeramus, cujus virtute diebus ac noctibus
progredi ad supernorum possimus cognitionem.
Non enim omnis esca materialis, nec omnis
cibus corporalis; est cibus mentis, ut diximus, quo
epulantur animae, de quo ait Dominus: <hi>Meus cibus
est ut faciam voluntatem Patris mei qui in coelis est <note>(Joan. IV, 34)</note>
            </hi>.
Hic cibus angelorum est, ut divino
<pb n="0699D"/>
famulentur imperio. Nulla illis cura mensarum,
nullus conviviorum usus, nullae repositae epulae,
nullus vini potus aut sicerae, nulla distentio corporis,
nulla ventris offensio.
</p>
          </div3>
        </div2>

<div2>
          <head>CAPUT IV.</head>
<p> <hi>De origine et antiquitate jejunii, a quo primus usus
mundi coepit, de quo prima lex in paradiso constituta
fuit; quod tandem quos gula denudaverit,
operit.</hi> 
<pb n="0700A"/>
          </p>
<div3>
            <head>6.</head>
            <p>
 Itaque ne terrenum quis, aut novellum putet
esse jejunium, primus usus mundi a jejunio coepit,
quando lux clara resplenduit <note>(Gen. I, 3 et seq.)</note>. Secundus
dies in jejunio, quando coeli factum est firmamentum.
Tertio die pabulum terra germinavit,
natura obsequium praebuit, jejunium tamen coelestis
disciplina servabat. Quarto die luminaria facta sunt
solis et lunae, et adhuc jejunium. Quinto die preduxerunt
aquae repentia animarum viventium, et
volatilia volantia super terram secundum firmamentum
coeli: et vidit Deus quia bona, et benedixit ea,
dicens: <hi>Crescite et multiplicamini, et replete aquas
quae sunt in</hi> <emph>538</emph> <hi>mari: et volatilia multiplicentur
<pb n="0700B"/>
super terram <note>(Ibid., 22)</note>
            </hi>. Et adhuc jejunium. Denique
benedixit ea, sicut scriptum est, et dixit: <hi>Crescite,</hi> 
et non dixit: Edite et manducate. Sexto die
bestiae sunt creatae <note>(Dist. 35, c. Sexto die)</note>, et cum
bestiis orta edendi potestas est, et usus escarum.
Ubi cibus coepit, ibi finis factus est mundi. Ubi coepit
sua incrementa nescire, ibi coeperunt divina
circa eum opera feriari. Quo indicio declaratum est
quod per cibos mundus haberet imminui, per quos
desiit augeri. Nemo delictum sciebat, nemo poenam
timebat, nemo noverat mortem.</p>
          </div3>
<div3>
            <head>7.</head>
            <p>
 Plantavit Dominus paradisum ad gratiam beatorum,
posuit ibi hominem operari, et custodire
eum. Et ut sciamus <note>(Dist. et cap. iisdem, § Et ut
sciamus)</note> non esse novellum jejunium, primam illic
<pb n="0700C"/>
legem constituit de jejunio. Sciebat enim quod per
escam culpa haberet intrare. Prima poena de jejunii
praevaricatione intraverat, dicente mandato Dei: <hi>De
ligno quod est scientiae boni et mali non comedetis:
qua die autem manducaveritis ex eo, morte moriemini <note>(Gen. II, 17)</note>
            </hi>.
Eo usque autem <note>(Dist. et cap. iisdem,
§ Eo usque)</note> nemo praevaricari noverat, ut adhuc
orta non esset, quae prima est praevaricata indictum
abstinentiae. Lex a Domino Deo, praevaricatio
legis a diabolo: culpa per cibum, latebra post
cibum. Cognitio infirmitatis in cibo, virtus firmitatis
in jejunio. Denique quamdiu interdictis abstinuere,
nesciebant esse se nudos: posteaquam manducaverunt
de interdicta arbore, nudatos esse se cognoverunt.
Merito ergo mulier ubi culpae agnovit auctorem,
<pb n="0700D"/>
interrogata respondit: <hi>Serpens persuasit mihi,
et manducavi <note>(Gen. III, 13)</note>
            </hi>. Serpens gulam suadet,
Dominus jejunare decernit <note>(Dist. et cap. iisdem, §
Serpens)</note>. Denique ipse ait: <hi>Jejunate et orate, ne
intretis in tentationem <note>(Matth. XXVI, 41)</note>
            </hi>. Itaque gula
de paradiso regnantem expulit, abstinentia ad paradisum
revocavit errantem.</p>
          </div3>
<div3>
            <head>8.</head>
            <p>
 Et dixit Deus: <hi>Ecce Adam factus est quasi
<pb n="0701A"/>
unus ex nobis <note>(Gen. III, 22)</note>
            </hi>. Irridens utique Deus,
non approbans dicit, hoc est: Putabas te similem
fore nostri: sed quia voluisti esse quod non eras,
destitisti esse quod eras: intra te eras, et dum
supra te esse affectas, infra te esse coepisti. Denique
vestivit eum tunica pellicea prius, et sic ait: <hi>Ecce
Adam,</hi> quasi dicat: Ecce amictus tuus, ecce dignum
indumentum tuum, hic te vestitus decet. Qui divina
affectant, tali digni habentur ornatu. Ecce quo te
tua culpa deduxit, ecce nunc in hac tunica pellicea
tamquam unus ex nobis aperuisti oculos. Circumspice
diligenter, nudum te aspicis, quem vestitum
putabas.</p>
          </div3>
<div3>
            <head>9.</head>
            <p>
 Gula ergo nudos facit, jejunia operiunt etiam
exutos. Unde David ait: <hi>Operui in jejunio animam
<pb n="0701B"/>
meam <note>(Ps. LXVIII, 11)</note>
            </hi>. Bonum operimentum, quod animam
tegit, ne a tentatore deprehendatur, ne a tentatore
nudetur. Bonum velamen quod tegit culpam,
tegit abstinentia, tegit gratia. Beati enim quorum
remissae sunt iniquitates, et quorum tecta sunt peccata.
Tegit gratia, dum remittit, et omnem abolet errorem:
tegit abstinentia, dum obumbrat vitium, et moesto
abscondit affectu, atque extenuat poenitendo. Etenim
jejunium et <emph>539</emph> eleemosyna a peccato liberant.
Opertus erat Adam virtutum velamine priusquam
praevaricaretur, sed tamquam exutus praevaricatione,
vidit se esse nudum; quia indumentum quod habebat,
amiserat. In diebus enim jejuniorum vestrorum <hi>orietur,</hi> 
 inquit, <hi>tibi matutinum lumen tuum, et sanitas
tua matura orietur, et praecedet ante te justitia,
<pb n="0701C"/>
et circumdabit te majestas Domini <note>(Esai. LVIII, 8)</note>
            </hi>.
Bonum vestimentum lux. Scriptum est enim: <hi>Circumdatus
luce sicut vestimento <note>(Ps. CIII, 2)</note>
            </hi>. Bonum
vestimentum; quando circumdat Dominus et operit
jejunantes.
</p>
          </div3>
        </div2>

<div2>
          <head>CAPUT V.</head>
<p> <hi>Noe quod inebriatus fuerit, ob ignorantiam excusatur:
et quae mala ex vini usu nata sint, quaeve bona ex
ejusdem abstinentia, propositis utrinque exemplis
declaratur.</hi> </p>
<div3>
            <head>10.</head>
            <p>
 Nudatus erat Noe quando inebriatus est, texit
eum pietas filiorum. Sed nudatus erat per ignorantiam,
non per intemperantiam; adhuc enim vinum
nesciebatur. In principio generis humani ignorabatur
<pb n="0701D"/>
ebrietas <note>(Dist. 35, cap. Sexto die, § In principio)</note>.
Primus ipse plantavit vineam: dedit naturam, sed
ignoravit potentiam. Itaque vinum nec suo pepercit
auctori. Quid mirum si cum Dominus ipse creaturas
suas laudaverit, et iste miratus est? Itaque cum
eum delectaret reperti muneris gratia, tentavit vehementior
creatura insuetos senis artus, turbavit nova
<pb n="0702A"/>
potio. <hi>Dormitaverunt,</hi> inquit, <hi>qui ascenderunt equos <note>(Psal. LXXV, 7)</note>
            </hi>.
Ascendit corporis voluptates justus,
et obdormivit. Sed illius ebrietas nobis suadet sobrietatem <note>(Dist. et cap. iisdem, § Sed illius)</note>.
Semel
enim inebriatus est Noe. Ubi vero malum ebrietatis
agnovit, inventum suum ad remedium temperavit,
non effudit ad vitium. Unde et Apostolus ait: <hi>Modico
vino utere propter frequentes tuas infirmitates <note>(I Tim. V, 23)</note>
            </hi>.</p>
          </div3>
<div3>
            <head>11.</head>
            <p>
 Manebat antequam vinum inveniretur, omnibus
inconcussa libertas, nemo sciebat a consorte
naturae suae obsequia servitutis exigere. Non esset
hodie servitus, si ebrietas non fuisset. Obrepserat
quidem jam fraternae praelationis invidia, manebat
tamen adhuc paternae pietatis reverentia. Laesa pietas
<pb n="0702B"/>
est, dum ridetur ebrietas. Non illis itaque solis
nocent vina quos tentant, sed et illis amplius quorum
oculis temulenta ebriorum membra nudantur.
Hinc risus irreverens nascitur, hinc libido inflammatur;
ut multo majore temulentia eos vina perturbent,
quorum oculos ac mentes inebriaverint, quam
quorum membra prostraverint.</p>
          </div3>
<div3>
            <head>12.</head>
            <p>
 Legimus etiam <note>(Dist. et cap. iisdem, § Legimus)</note> 
quod patrem Lot inebriaverint filiae in eo monte <note>(Gen. XIX, 33 et seq.)</note>,
ad quem timentes incendia
Sodomitana confugerant, et habitabant in spelunca.
Convenit ebrietati atque concurrit aetas, sexus, solitudo,
locus, ferarum magis latibulis, quam humanis
aptior domiciliis. Fuit itaque ebrietas origo incesti,
pessimae generatricis partus deterior.
<pb n="0702C"/>
</p>
          </div3>
<div3>
            <head>13. </head>
            <p>
At non Abraham vina in suo convivio ministrabat:
sed immolabat vitulum, butyrum, et <emph>540</emph> 
lac etiam angelis hospitibus exhibebat. Coeli dominum,
mundi agnoscebat auctorem: vinum tamen
exhibere non poterat. Sed recte illic deerat materia
peccati, ubi erat remissio peccatorum.</p>
          </div3>
<div3>
            <head>14.</head>
            <p>
 Denique annuntiavit eum Joannes neque
manducans panem, neque bibens vinum. Qui enim
Christum annuntiat, ab omni vitiorum incentivo
praestare se debet alienum. Vicit igitur sanctum
Noe, vel etiam Lot Abrahae nepotem ebrietas, quorum
alter cum jejunaret, diluvio superstes fuit, alter
incendio.</p>
          </div3>
<div3>
            <head>15.</head>
            <p>
 Moysen quoque cognovimus sitienti populo
amaritudines aquarum temperasse, non vina. Cui
<pb n="0702D"/>
petra aquam vomuit, potuit et vini abundantia non
deesse. Denique dixit Deus: <hi>Percuties petram, et
exiet aqua ex ea, et bibet populus <note>(Exod. XVII, 6)</note>
            </hi>.
Non dixit: Exiet vinum in populo. Periculosum
enim erat vinum populo ministrare, quod fortiores
ferre vix possent.
</p>
          </div3>
        </div2>

<div2>
          <head>CAPUT VI.</head>
<p> <hi>De lege jejunii a Moyse data, et de jejunio ejusdem.
Quomodo matrum Samson et Samuelis sterilitatem
abstinentia vini fecundaverit; quibusque cibis Elisaeus
filios prophetarum aluerit?</hi> 
<pb n="0703A"/>
          </p>
<div3>
            <head>16.</head>
            <p>
 Denique Moyses de jejunio legem dedit, de
vino non dedit. Ipsum quoque jejunantem non voces
magnae, non fulgura et nubes nimbosa, non fumigans
Sina perterruit. Neque vero introisset in nubem,
et vocem Dei loquentis de medio ignis sine
periculo salutis audisset, nisi munitus armis jejunii
fuisset. Quadraginta enim diebus jejunavit in monte,
cum Legem acciperet a Domino Deo nostro. Et
in superioribus quidem montis Lex dabatur Moysi
<pb n="0703B"/>
jejunanti, in inferioribus populo manducanti praevaricatio
sacrilega luxu accendebatur epulantium. Quo
spectaculo motus fregit tabulas Moyses, indignum
judicans ut ebrio populo Lex daretur. Itaque tabulas
Legis, quas accepit abstinentia, conteri fecit
ebrietas.</p>
          </div3>
<div3>
            <head>17.</head>
            <p>
 Quid vero alia dicam? Nonne sterilitatem
matris Samson vini abstinentia fecundavit, et parientem
fecit ex sterili? Quoniam juxta praeceptum
Domini vinum non bibit. Nonne Annam non manducantem
exaudivit Dominus, et infecunditatem ejus
solvere jejunia? Ex quibus duo generati, unus
fortissimus, alius observantissimus, dignos se praebuerunt,
qui jejunii gremio diu foti, et quodam
abstinentiae effusi utero viderentur. Idem itaque
<pb n="0703C"/>
Samson, qui matris sobrietate generatus est, allophylorum
 insultantium sibi ebrietate est vindicatus.</p>
          </div3>
<div3>
            <head>18.</head>
            <p>
 Elisaeus vates qui de magistro didicerat parcimoniam,
cum filios aleret prophetarum, vitis
agrestis grumulis mensas onerabat, et ineptis silvestribus
oleribus hospitalitatis implebat officium.
Quorum offensi amaritudine cum manducare non
possent, levis farinae aspersione omnem illam
amaritudinem temperavit, abstinentiae propheticae
munere veneni vires evacuans.
<emph>541</emph> </p>
          </div3>
        </div2>

<div2>
          <head>CAPUT VII.</head>
<p> <hi>Tribus pueris in fornacem jejuno stomacho ingressis
flammas refrigerium attulisse; ac leones etiam jejunare
Danielis edoctos esse jejunio.</hi> </p>
<div3>
            <head>19. </head>
<p>
              <pb n="0703D"/>Est quaedam creaturae natura, quam amiantum
<pb n="0704A"/>
vocant, nullo facilis igni consumi: quae imposita
focis ignescit, illico sublata de flamma tamquam
aquarum infusione munda resplendet. Talia
erant Hebraeorum corpora puerorum, quae de jejunio
in amianti transformata naturam, vaporem
ignis non ad dispendium sui, sed ad gratiam mutuabantur.
Denique cum furerent fornacis incendia, ut
ultra quadraginta cubitos flamma per circuitum funderetur,
consumens plurimos quos repererat Chaldaeorum,
qui naphtha, pice, et stuppa, atque sarmento
alimenta ignibus ministrabant; ubi cum jejunio
ingressi sunt, discusso ardore flammarum, in
medio fornacis coepere statim roris spiritu refrigerantis
humescere; ita ut eorum nullus capillus
capitis exureretur, quia illam quoque jejunia comam
<pb n="0704B"/>
paverant.</p>
          </div3>
<div3>
            <head>20.</head>
            <p>
 Daniel, vir desideriorum, trium hebdomadarum
jejunio leones quoque docuit jejunare, missus in lacum,
in adamantis rigorem abstinentiae soliditate
membra duratus non patuit vulneri. Sic eum constrinxerant
jejunia, ut in ejus corpore ferarum morsibus
locus esse non posset. Clausa tenebant leones
ora, quae abstinentiae propheticae sanctitas comprimebat;
ut ea ferae aperire non possent meriti quibusdam
vinculis alligata.</p>
          </div3>
<div3>
            <head>21.</head>
            <p>
 Jejunium itaque virtutem ignis exstinxit, jejunium
ora obstruxit leonum, jejunium maris fluenta
solidavit, jejunium petram solvit in fontes aquarum,
virtute jejunii contra suam mutata naturam et fluctus
obriguit, et petra inundavit.
</p>
          </div3>
        </div2>

<div2>
          <head>CAPUT VIII.</head>
<p> <hi>Jejunii commoda ut magis eluceant, cum gulae incommodis
comparat, ac perturbationum, quas eadem
gula inferre solet, elegantissimam subjicit descriptionem;
cui exhortatio ad sobrietatem conjungitur.</hi> 
<pb n="0704C"/>
          </p>
<div3>
            <head>22.</head>
            <p>
 Sed quid vetustis utar exemplis, cum abundet
jejunium etiam praesentium muneribus gratiarum?
Quis deterioravit domum suam <emph>542</emph> jejunio? Quis
imminuit facultates? Cui non suspecta luxuries? Cui
non venerabilis abstinentia? Cujus thorum appetivit
parcimonia? Cujus pudorem non laesit ebrietas?
Jejunium continentiae magisterium est, pudicitiae disciplina,
humilitas mentis, castigatio carnis, forma
<pb n="0704D"/>
sobrietatis, norma virtutis, purificatio animae, miserationis
<pb n="0705A"/>
expensa, lenitatis institutio, charitatis illecebra,
senilis gratia, custodia juventutis. Jejunium
est infirmitatis allevamentum, alimentum salutis.
Nemo cruditatem jejunando incidit, nullus per continentiam
 ictum sanguinis sensit, immo nullus
non repressit et repulit. Bonum itineris viaticum,
bonum totius vitae: bonum in mari, sedat naufragia,
cibum servat.</p>
          </div3>
<div3>
            <head>23.</head>
            <p>
 Qui grave dicunt jejunium esse, respondeant
quis jejunio defecerit. Multi in prandio, plerique
dum vomunt epulum, fudere animam. Quod postremo
animal jejunium sibi causam fuisse mortis ingemuit?
Per escam laqueus non cavetur, in esca
hamus latet, cibus deducit in foveam, et cibus inducit
in retia, cibus visco etiam aves illigat, cibus volantes
<pb n="0705B"/>
deponit ad mortem. Quae non propter ventrem
pericula? Muta animalia crimen nesciunt, et in hoc
solo tamquam pro crimine puniuntur. Jejunium sobrietas
mentis est, hoc vigent sensus, in hoc judicia
tractantur, in convivio pocula. Jejunium custodit disciplinam,
luxuriam sequitur inopia. <hi>Luxuria mater est
famis <note>(Tob. IV)</note>
            </hi>, secundum propheticum dictum. Jejunium
quietem diligit, luxuria inquietudinem. Jejunium
otia serit, luxus negotia.</p>
          </div3>
<div3>
            <head>24.</head>
            <p>
 Ferietur aliquando coquorum vestigiorum machaera.
Requiescat obsonator qui antequam luceat,
fores pulsat alienas, et tamquam bellum aliquod immineat,
excitat dormientes. Turbatum vides, anhelantem
advertis: interrogas quae causa perturbationis
sit. Poscit, inquit, dominus meus, ubi vinum
<pb n="0705C"/>
melius veneat, quaerit ubi durior vulva curetur,
ubi jecur mollius, ubi phasianus pinguior, ubi piscis
recentior. Cursitat per diversa; et cum invenerit,
summo cursu properat. Inquietat dominum somnolentum,
auctionatur pretia. Si pretium moverit
piscis, nusquam meliorem asserit inveniri, immo
deesse. Heri, inquit, tempestas, hodie procella, vix
istum potui latentem deprehendere. Multi concursant
in macello: si tu reddideris, alter plus dabit;
et quid exhibebis in prandio? Istius vini ille natalis
est, haec ex illo lacu lecta ostrea: talis fit de singulis
licitatio. <emph>543</emph> Hasta quaedam agitatur inter
<pb n="0706A"/>
obsonatorem, et pastorem. Turbatus addicit patrimonium,
rogat adhuc per quos suorum bonorum jura
minuantur.</p>
          </div3>
<div3>
            <head>25.</head>
            <p>
 Curritur ad coquinam, fit ingens strepitus, fit
tumultus. Tota exagitatur familia, maledicunt omnes,
quod nulla his requies detur. Tandem aliquando
da requiem coquo. Instar statuae pincernae dextera
summo gelu riget. Ille in frigida exercet manus, illi
marmora lavant. Mundant pavimenta vino madida,
et spinis cooperta piscium; et quanti dum ambulant,
vulnerantur? In ipso convivio clamor epulantium,
gemitus vapulantium. Si quid forte displicuit
amicis, illi rident, tu indignaris. Sileat aliquando
domus a multis perturbationibus huc atque illuc discurrentium,
vacet fumo, et semiustulatorum nidore.
<pb n="0706B"/>
Non coquinam, sed carnificinam putes: praelium
geri, non prandium curari; ita sanguine omnia natant.</p>
          </div3>
<div3>
            <head>26.</head>
            <p>
 Malae dominae servitur gulae, quae semper expetit,
numquam expletur. Quid enim insatiabilius
ventre? Hodie suscipit, et cras exigit. Cum impletus
fuerit, disputatur de continentia: cum digesserit,
vale virtutibus dicitur, quaerit luxuriam. Inter pocula
philosophia praedicatur, inter philosophos vina
laudantur. <hi>Vigiliae,</hi> inquit, <hi>et cholera, et tortura
viro insatiabili <note>(Eccli. XXXI, 23)</note>
            </hi>: manducat et paulo
post poenitet: non illum diutius sua intemperantia
delectavit.</p>
          </div3>
<div3>
            <head>27.</head>
            <p>
 Attende divitem qui induebatur purpura et
bysso, et epulabatur quotidie splendide, cujus ad januam
<pb n="0706C"/>
mendicus ille Lazarus jacebat plenus ulceribus,
cupiens saturari ex his quae de mensa cadebant divitis.
Paulo post cum esset mortuus, coepit rogare positus
in inferno, ut extremum digiti sui pauper ille
in aquam intingeret, et refrigeraret linguam ejus,
quae ardebat incendio. Ubi illae copiae? Ubi illae
ebrietates? Sitit qui inebriabatur: abundat qui mendicabat.
In ipso convivio dum bibunt, sitiunt; et cum
inebriati fuerint, amplius bibunt. Quasi aperto gurgite
vinum jam non bibitur, sed infunditur: poculum
non libatur, sed exinanitur.
</p>
          </div3>
        </div2>

<div2>
          <head>CAPUT IX.</head>
<p> <hi>Cur potentes vinum bibere prohibeantur? Judith jejunans
Holophernem obtruncat: iisdemque artibus
populum suum liberat Esther, cui poenas ebrius
Aman exsolvit. Postremo variae jejunii laudes enumerantur.</hi> 
<pb n="0707A"/>
          </p>
<div3>
            <head>28.</head>
            <p>
 <hi>Spinae,</hi> inquit, <hi>nascuntur in manu ebriosi <note>(Prov. XXVI, 9)</note>
            </hi>,
quia ipse se manibus suis vulnerat,
et ulcera sibi in pectus dejicit. His spinis scindit
vestimentum fidei quod accepit, et thesaurum suum
servare non poterit. Omnis enim ebriosus et fornicator
egebit, et induet se scissa vestimenta insipientiae.
Et ideo potentes vinum prohibentur bibere; ne
cum biberint, obliviscantur sapientiam <note>(Prov.
XXXI, 4)</note>. <emph>544</emph>
</p>
          </div3>
<div3>
            <head>29.</head>
            <p>
 Denique bibebant vinum in ebrietate potentes,
qui Holopherni principi militiae regis Assyriorum
se tradere gestiebant: sed non bibebat femina
Judith, jejunans omnibus diebus viduitatis suae, praeter
festorum dierum solemnitates. His armis munita processit,
et omnem Assyriorum circumvenit exercitum.
Sobrii vigore consilii abstulit Holophernis caput,
servavit pudicitiam, victoriam reportavit. Haec enim
succincta jejunio in castris praetendebat alienis: ille
vino sepultus jacebat, ut ictum vulneris sentire non
posset. Itaque unius mulieris jejunium innumeros
stravit exercitus ebriorum:</p>
          </div3>
<div3>
            <head>30.</head>
            <p>
 Esther quoque pulchrior facta est jejunio; Dominus
enim gratiam sobriae mentis augebat. Omne
<pb n="0707C"/>
genus suum, id est, totum populum Judaeorum a persecutionis
acerbitatibus liberavit; ita ut regem sibi
faceret esse subjectum, non libidinis ardore flammatum,
sed coelesti miseratione conversum; ita ut et
poena retorqueretur in impium, et honor sacris redderetur
altaribus. Itaque illa quae triduo jejunavit
continuo, et corpus suum aqua lavit, plus placuit,
et vindictam retulit. Aman autem dum se regali
jactat convivio, inter ipsa vina poenam suae ebrietatis
exsolvit.</p>
          </div3>
<div3>
            <head>31.</head>
            <p>
 Est ergo jejunium reconciliationis sacrificium,
virtutis incrementum, quod fecit etiam feminas fortiores
augmento gratiae. Jejunium nescit feneratorem,
non sortem fenoris novit, non redolet usuras
mensa jejunantium: non strangulant filium continentis
<pb n="0707D"/>
viri paternae centesimae: non vexant viduam
oppignorata sobrii viri jura defuncti: non defenerata
excludit haeredem aula jejuni.
<pb n="0708A"/>
</p>
          </div3>
<div3>
            <head>32. </head>
            <p>
Etiam ipsis jejunium conviviis dat gratiam.
Dulciores post famem epulae fiunt, quae assiduitate
fastidio sunt, et diuturna continuatione vilescunt.
Condimentum cibi jejunium est. Quanto avidior appetentia,
tanto esca jucundior. Commendat sitis poculum,
 nescit vini vetustates quaerere. Jejunus
quidquid hauserit, transmittit ad satietatem, non ad
judicium nare suspendit. Usu etiam pretiosa degenerant:
quorum autem difficilis possessio, eorum grata
perfunctio. Ipse sol post noctem gratior, ipsa lux post
tenebras splendidior, et post vigilias sopor dulcior,
ipsa salus post aegritudinis tentamenta jucundior. Ab
ipso mundi conditore didicimus saepe diversitatibus
cumulari gratiam. Patrocinatur ergo et convivio fames,
ut gratior fiat mensa jejuniis.
</p>
          </div3>
        </div2>

<div2>
          <head>CAPUT X.</head>
<p> <hi>Mystica mensa jejunio comparatur. Quae fames faciat
acceptabile jejunium; quidve sit quod dicitur:</hi> Cum
jejunatis, ungite caput vestrum, <hi>moraliter ac
mystice disquiritur.</hi> 
<pb n="0708B"/>
          </p>
<div3>
            <head>33.</head>
            <p>
 Mystica quoque mensa jejunio comparatur:
illa mensa, de qua dicit David: <emph>545</emph> <hi>Parasti in conspectu
meo mensam adversus eos qui tribulant me <note>(Psal.
XXII, 5)</note>
            </hi>. Mensa ista famis acquiritur pretio: et poculum
illud inebrians sobrietate, coelestium sacramentorum
siti quaeritur. Dixit enim Dominus: <hi>Qui sititis, ite ad
aquam, et quicumque non habetis argentum, ite et
emite, et bibite et manducate <note>(Esai. LV, 1)</note>
            </hi>. Et alibi
ait: <hi>Ecce qui serviunt mihi, manducabunt: vos vero
<pb n="0708C"/>
esurietis. Ecce qui serviunt mihi, bibent: vos autem sitietis <note>(Esai., LXV, 13)</note>
            </hi>.
Qui vos nisi qui ante potastis?
De quibus supra dixit: <hi>Parastis daemoniis mensam,
et implestis fortunae poculum <note>(Ibid., 11)</note>
            </hi>. Ergo
si ad mensam illam venerabilem jejunia sancta nos
perducunt: si hac fame illa quae sunt aeterna mercamur;
quid de iis dubitamus quae in usu humano
sunt, quod etiam suaviora haec nobis faciat jejunium?</p>
          </div3>
<div3>
            <head>34.</head>
            <p>
 Non autem omnis fames acceptabile jejunium
facit, sed fames quae Dei timore suscipitur. Considera:
 Quadragesima totis praeter sabbatum et Dominicam
jejunatur diebus. Hoc jejunium Domini pascha
concludit. Venit jam dies resurrectionis, baptizantur
 Electi, veniunt ad altare, accipiunt sacramentum,
<pb n="0708D"/>
sitientes totis hauriunt venis. Merito dicunt
singuli refecti spiritali cibo, et spiritali potu: <hi>Parasti
in conspectu meo mensam . . . . et poculum tuum
<pb n="0709A"/>
inebrians quam praeclarum est <note>(Psal. XXII, 5)</note>
            </hi>! Non sola
autem fames quaeritur, sed plena disciplina jejunii.
Denique aliis dicitur: <hi>In diebus jejuniorum vestrorum
invenitis voluntates vestras, et omnes subditos
vobis stimulatis. An ad judicia et rixas jejunatis et percutitis
pugnis? Ut quid mihi tale jejunium, ita ut audiatur
in clamore vox vestra? Non hoc jejunium ego
elegi, et diem ad humiliandum animam suam hominem:
nec si flectas ut circulum collum tuum, cinerem etiam
et cilicium substernas, nec sic vocabitis jejunium acceptum.
Non tale jejunium ego elegi, dicit Dominus <note>(Esai. LVIII, 3 et seq.)</note>
            </hi>.
Quod jejunium improbetur,
audivimus: nunc audiamus quod sit probabile. <hi>Sed
solve omnem colligationem injustitiae tuae: dissolve
obligationes violentarum commutationum, dimitte confractos
<pb n="0709B"/>
in remissionem, et omnem conscriptionem iniquam
dirumpe. Frange esurienti panem tuum: et egenos
non habentes tectum, induc in domum tuam: et si
videris nudum, cooperi eum: et domesticos seminis tui
non despicias.</hi> Vides quae species sit et forma jejunii,
 quis mentis habitus; ut orationi vaces, et in lege
Dei die ac nocte mediteris.</p>
          </div3>
<div3>
            <head>35.</head>
            <p>
 Ipsa figura corporis plena gravitatis, nullus
rubor ebrietatis circumfusus genas qui intuentium
offendat aspectus, sed vultus casto micet pallore
reverendus, sermo gravior, oculus verecundior, gressus
stabilior atque moderatior, plerumque enim
turbatiore incessu proditur motus animorum. Vultus
intentior, et quidam cogitationis suae arbiter, et
tacitus cordis interpres; ut neque tristitiam praetexat,
<pb n="0709C"/>
neque solvatur risu <emph>546</emph> incontinenti. Non enim
superfluum hoc putes nostrae commonitionis; cum
Sapientia dicat in Evangelio: <hi>Cum autem jejunatis,
nolite fieri sicut hypocritae tristes <note>(Matth. VI, 16)</note>
            </hi>. Ideo
dixit hypocritas, eo quod simulatione alienam personam
induant; sicut in scena qui tragoedias canunt,
pro eorum dictis quorum personas gerunt, motus
suos excitant, ut aut irascantur, aut moereant, vel
exsultent. Affectant enim isti, ut jejunare videantur,
hominibus magis quam Deo cupientes probari, quod
faciebant Judaei.</p>
          </div3>
<div3>
            <head>36.</head>
            <p>
 Et ideo nobis dicitur: <hi>Vos autem cum jejunatis,
ungite caput vestrum, et faciem vestram lavate, ne
pareatis hominibus quia jejunatis, sed Patri vestro qui
est in abscondito: et Pater vester qui videt in abscondito,
<pb n="0709D"/>
reddet vobis <note>(Ibid., 17 et 18)</note>
            </hi>. Quid est <hi>Ungite
caput vestrum?</hi> Sed et luxuriosi dicunt: Vino et unguentis
nos repleamus. Unguento enim se ungunt,
 qui corporei odoris gratiam quaerunt. Sed illa unguenta
libidinis illecebram movere consuerunt. Aliud
<pb n="0710A"/>
est sobrietatis unguentum, de quo dicit Ecclesia ad
sponsum suum: <hi>Unguentum exinanitum nomen tuum <note>(Cant. I, 2)</note>
            </hi>:
aliud oleum quo artus animae et quaedam
membra pinguescunt. Unde et David dicit: <hi>Impinguasti
in oleo caput meum <note>(Psal. XXII, 5)</note>
            </hi>. Et hoc
est oleum laetitiae, quo unctus est Christus a Deo
Patre, ut prae omnibus suis emineret consortibus.
Hoc jubet ungi caput nostrum, ut oleo laetitiae obducatur
omnis simulata tristitia; ne videaris jejunium
tuum vendere hominibus, ne videaris contristari in
animae tuae salute. Nemo enim tristis coronatur, nemo
moestus triumphat. Unge ergo caput tuum, ubi
sensus sapientis sunt; oculi enim sapientis in capite
ejus. Ad mysteria vocaris, et nescis: discis, cum
venis. Et reminiscere illud: <hi>Sicut unguentum in capite,
<pb n="0710B"/>
quod descendit in barbam Aaron <note>(Ps. CXXXII, 2)</note>
            </hi>,
tunc cognoscis quid sit: <hi>Ungite caput vestrum:</hi> quomodo
placueris Deo, ut tibi sua patefaceret sacramenta,
et daret gratiam spiritalem.</p>
          </div3>
<div3>
            <head>37.</head>
            <p>
 Est et aliud caput mysticum. Quod illud?
Audi: <hi>Caput mulieris vir; caput autem viri Christus <note>(I Cor. XI, 3)</note>
            </hi>.
Mitte in Christum, mitte etiam in
caput ejus unguentum. Caput ejus Deus est. Illa
mulier Ecclesiae typum gerens, quae in caput ejus
misit unguentum, confessa est ejus divinitatem; et
quae in pedes ejus misit, confessa est ejus passionem.
Utraque laudatur. Et tu fac quo lauderis quo remissionem
accipias peccatorum <note>(Matth. XXVI, 10)</note>. Lava
faciem tuam, emunda animam tuam peccatricem,
lava conscientiam tuam <note>(Luc. VII, 44 et seq.)</note>. Index
<pb n="0710C"/>
enim facies plerumque est conscientiae, et quidam
tacitus sermo mentis, cum aut peccato compungimur,
aut integritate laetamur. Noli hanc exterminare
faciem, lava illam, et omnem sordem conscientiae
tuae dilue. Exterminat faciem suam qui aliud corde
gerit, aliud foris praetendit. Non nos velut <emph>547</emph> 
quodam peripetasmate operiamus: quod intus est,
foris luceat: quod foris est, intus operetur. Nemo in
jejunio culpam includat, pure ferat innocentiam. Jejunium
enim culpae interfectorium est.
</p>
          </div3>
        </div2>

<div2>
          <head>CAPUT XI.</head>
<p> <hi>Jejunii virtus amariorum exemplo illustratur, et esca
licet dulcis, quam noxia sit, Esau et Jacob historia
ostenditur; tum sequitur exhortatio ad jactantiam
in jejunio declinandam.</hi> 
<pb n="0710D"/>
          </p>
<div3>
            <head>38.</head>
            <p>
 Nemo amarioribus dulcia praeoptet. Dulcis
voluptas videtur, amarum jejunium. Hoc amaro illud
dulce tollatur. Solent amara etiam ipsis plus
prodesse corporibus. Sicut enim cum in intimis
<pb n="0711A"/>
puerorum visceribus vermes ex cibi indigestione nascuntur,
exstingui non queunt nisi cum amarior potus
infunditur, aut medicamentorum vis inolescit
asperior, quorum odore moriantur: ita profundum animae
virtus ingressa jejunii culpam latentem interficit.</p>
          </div3>
<div3>
            <head>39.</head>
            <p>
 Quid Esau servum fratri suo fecit? Nonne
esca ad horam dulcis, amara in posterum? Quid
Jacob dominum fratri dedit? Nonne contemptus cibi
ad tempus amarior, sed salubris in reliquum? Ipsa
corpora dulcibus frequenter inflantur, et melle
jecur tenditur; idem tamen escae amaritudine temperatur.
Ideo non mediocris, sed laudata quaestio: <hi>De
manducante exivit esca, et de forti dulce <note>(Judic. XIV,
14)</note>
            </hi>. Alii habent: <hi>Et de tristi dulce;</hi> Graeci codices
maxime. Sed et forte laboriosum est; exit enim dulce
<pb n="0711B"/>
de tristitia vel labore.</p>
          </div3>
<div3>
            <head>40.</head>
            <p>
 Noli ergo te jactare cum jejunas, noli gloriari,
ne nihil tibi prosit jejunium. Quae enim ad ostentationem
fiunt, non in futurum fructum extendent suum;
sed praesentium mercede consumunt. Elias in deserto
erat, ne quis eum jejunantem videret, nisi soli
corvi qui eum pascerent. Elisaeus in deserto erat,
ubi non inveniretur esca, nisi amara. Joannes in
deserto erat, ubi solas locustas et mel silvestre inveniret.
Jejunantibus epulae pio angelorum ministerio
deferebantur. Prandebat Daniel inter jejunantes
leones. Ille prandebat alienum prandium, ferae non
tangebant suum. Jejunantibus epulae volant, prandentibus
pedes vacillant: jejunantibus manna de
coelo descendit, epulantibus culpa praevaricationis
<pb n="0711C"/>
ascendit.
</p>
          </div3>
        </div2>

<div2>
          <head>CAPUT XII.</head>
<p> <hi>Quemadmodum in omne facinus praecipitet ebrietas:
quamque illa ridicula sit et odiosa, eleganti descriptione
exponitur. Post quae nonnulla de luxurioso
adolescente ad philosophiam converso adjiciuntur.</hi> </p>
<div3>
            <head>41.</head>
            <p>
 Sed quid est hoc? Dum de jejunio disputo,
strepitus audio conviviorum. Nisi fallor, in sermone
meo redoluit prandium. Sonus ergo litterarum invitat,
impatientiae exempla non terrent. Etenim qui
jejunantem, et ea quae <emph>548</emph> Legis sunt ferentem,
exspectare non passus est populus, utique sedit
manducare, et bibere, et surrexerunt ludere. Videmus
sacrilegium ebrietati fuisse conjunctum. Nam
<pb n="0711D"/>
sicut mater fidei continentia: ita perfidiae mater
ebrietas est. In quod facinus non ista praecipitat?</p>
          </div3>
<div3>
            <head>42.</head>
            <p>
 Sedent in foribus tabernarum homines tunicam
non habentes, nec sumptum sequentis diei. De
imperatoribus et potestatibus judicant; immo regnare
<pb n="0712A"/>
sibi videntur, et exercitibus imperare. Fiunt ebrietate
divites, qui sunt veritate inopes. Aurum donant,
dispensant pecunias populis, civitates aedificant, qui
non habent unde cauponi potus sui corporis pretium
solvant. Fervet enim vinum in his, et nesciunt quid
loquantur. Divites sunt dum inebriantur: mox ubi
vinum digesserint, cernunt se esse mendicos. Uno
die bibunt multorum dierum labores.</p>
          </div3>
<div3>
            <head>43.</head>
            <p>
 De ebrietate ad arma consurgitur, calicibus
tela succedunt. Pro vino sanguis effunditur, et ipsum
sanguinem vina fuderunt. Quam fortes sibi homines
videntur in vino, quam sapientes, quam diserti,
quam etiam pulchri ac decori, cum stare non possint!
Mens necesse est titubet, lingua balbutiat, pallor
exsanguis ora suffundat, fetor ebrietatis horrori
<pb n="0712B"/>
sit. Barbari in ferrum ruunt, vulgus in rixas. Si
quis eorum pugno fuerit percussus, videas ora saucium
vini lacrymas fundere, miserabiles epilogos
decantare. Habet unum hoc temulentia, ut emolliat
et resolvat corda temulentorum. Sicut enim ignis
probat ferrum durum, ita et vini incendio etiam superborum
hominum cor liquescit.</p>
          </div3>
<div3>
            <head>44.</head>
            <p>
 Omnes sibi vino aequales videntur, nullus inferior.
Non pauper diviti cedit, ut pote qui pauperem
se esse nescit: non infirmus valido, cui omnis in
bibendo est fortitudo: non mendicus locupleti, non
ignobilis honorato; cum bibentes, illum regem habeant,
qui bibendo superaverit caeteros. Meritoque
scriptum est: <hi>Aequalis vita hominibus vinum in
ebrietate <note>(Eccl. XXXI, 32)</note>
            </hi>. Sed utinam et quod sequitur
<pb n="0712C"/>
audires: <hi>Bibas illud moderate, ut sis sobrius <note>(Ibid.)</note>
            </hi>.
Non habes quod accuses: vinum in jucunditate
creatum est, non in ebrietate ab initio. Exsultatio
animae et cordis est, si moderate bibas: immoderatio
autem potus iracundiam concitat, et ruinas
multas efficit.</p>
          </div3>
<div3>
            <head>45.</head>
            <p>
 Sed forte dicant has esse potationes vulgarium
et levissimorum hominum. Veniamus ergo ad horum
potentium et fortissimorum convivia. Non ego
hic unguentatos adolescentulos aut coronatos rosis
proferam, qualem ferunt illum fuisse qui delibutus
unguentis, redimitus floribus, subnixus meretricibus,
antelucano potu ebrius, et diurno cereorum comitatus
lumine, philosophi auditorium disputantis ingressus
sit. Quo audito, coronas, ut aiunt, sensim detraxerit,
<pb n="0712D"/>
unguenta deterserit, scortis vale dixerit:
philosophus postea tantus evaserit, ut esset sobrietatis <emph>549</emph> 
 exemplum, qui fuerat ante ebrietatis ludibrium.
Non enim unum emendatum illis invideo;
ut doceam genus eorum luxuriae a me non esse simulatum.
<pb n="0713A"/>
Certe ille si resipuit a vino, fuit tamen semper
temulentus sacrilegio.
</p>
          </div3>
        </div2>

<div2>
          <head>CAPUT XIII.</head>
<p> <hi>Militarium hominum convivia, cum pugna quadam
atque spectaculo comparantur; et eorum partes singulae,
et quasi quaedam protasis, epitasis et catastrophe
quam diligentissime describuntur.</hi> </p>
<div3>
            <head>46.</head>
            <p>
 Apage igitur hinc adolescentes lubricos, ad
convivia praeliatorum venimus. Inter arma prandendum
est, stipatores hi sunt bellici qui ministrant,
succincti auro, et Babylonicis lumbos suffolti balteis:
aureis torquibus nitent colla, aureis bullis zonam
tegunt, aureis thecis cultros includunt suos, quibus
dimicent cum epulis dividendis. Assistunt pueri coma
<pb n="0713B"/>
nitentes, ex gente barbarica ad hos usus electi,
 per singularum distantias aetatum vices. Cernas populorum
diversorum ordines, aciem ordinatam putes:
vasa exposita argentea, pompam arbitreris:
 cornu in medio vini plenum, non praeliaris, sed
epularis instrumentum buccinae, quod discumbentes
in certamen accendat.</p>
          </div3>
<div3>
            <head>47.</head>
            <p>
 Primo minoribus poculis velut ferentariis
pugna praeluditur. Verum haec non sobrietatis species,
sed bibendi est disciplina. Etenim ut tragoediarum
actores primo sensim vocem excitant, donec
 udae vocis aperiant iter, ut postea magnis possint
clamoribus personare: ita isti quoque in principio
praelusoriis se exercent poculis, ut irritent sitim; ne
forte restinguant eam, et satiati postea bibere non
<pb n="0713C"/>
possint. Ergo ubi res calere coeperit, poscunt majoribus
poculis: fervor inardescit martius, cibo sitis
exaestuat, et ubi imminui visa, potu meraciore reparatur.
<pb n="0714A"/>
Certant pocula cum ferculis, et inter morsus
saepe remittuntur. Deinde procedente potu longius
contentiusque, diversa et magna certamina,
quis bibendo praecellat? Nota gravis, si quis se excuset,
si quis temperandum forte vinum putet. Et haec
donec ad mensas perveniatur secundas.
</p>
            <p>48 At ubi consummatae fuerint epulae, putes jam
esse surgendum: tunc de integro potum instaurant
suum; et cum consummaverint, tunc <emph>550</emph> inchoare
se dicunt, tunc deferuntur phialae, tunc maximi crateres
quasi instrumenta bellorum. Ac ne immoderatum
hoc arbitreris, mensura proponitur, certatur
sub judice, sub lege decernitur. Agonothetes illis
furor est, stipendium debilitas, victoriae praemium
culpa. Pendet anceps diu et dubius belli eventus; furor
<pb n="0714B"/>
enim ille est praeliaris. Cedunt pincernarum manus
vina fundentium, et coquorum labores calida
ministrantium; cedunt qui mensuras ipsas bonas supereffluentes
diligenti librant examine, ne quid effundant:
non cedunt bibentes.</p>
          </div3>
<div3>
            <head>49.</head>
            <p>
 Sola illa sunt sine excusatione certamina. In
bello si quis se inferiorem viderit, arma convertit,
et meretur veniam: hic si quis calicem convertat,
urgetur ad potum. In scammate si quis manum levat,
exsors quidem palmae, sed immunis injuriae
est: in conviviis etsi manum revocet a vino, ori
ejus infunditur. Omnes inebriantur, victores victique
omnes ebrii jacent, plerique sopiti. Nec portari eos
ad sepulcrum licet, priusquam is qui pascit, de omnibus
se vindicatum viderit, ut ulciscatur dispendium.
<pb n="0714C"/>
Qui autem damna non sentit, hanc mensae suae gloriam
putat, si ex ea vulnerati omnes ac saucii tamquam
de arena exeant.
<pb n="0715A"/>
</p>
          </div3>
<div3>
            <head>50. </head>
            <p>
Spectaculum triste Christianorum oculis, et
miserabilis species. Cernas juvenes terribiles visu
hostibus de convivio portari foras, et inde ad convivium
reportari, repleri ut exhauriant, et exhauriri
ut bibant. Si quis verecundior fuerit, ut erubescat
surgere; cum jam immoderatos potus tenere non
possit, anhelare vehementius, sudare, gemere, signis
prodere, quod pudeat confiteri. Ibi unusquisque
pugnas enarrat suas, ibi fortia facta praedicant sua,
narrant tropaea vino madidi, et somnolenti nesciunt
mente, quid lingua proferant. Unusquisque
stertit et potat, dormit et dimicat; et si quando consurrectum
fuerit, viri praeliatores stare non possunt,
egressu vacillant. Rident servuli dominorum opprobria,
manibus suis portant militem bellatorem, imponunt
<pb n="0715B"/>
equo. Itaque hac atque illac tamquam navigia
sine gubernatore fluctuant; et tamquam vulnere
icti in terram defluunt, nisi excipiantur a servulis.
Alii referuntur in scutis, fit pompa ludibrii. Quos
mane insignes armis spectaveras, vultu minaces, eosdem <emph>551</emph> 
 vesperi cernas etiam a puerulis impune
rideri, sine ferro vulneratos, sine pugna interfectos,
sine hoste turbatos, sine senectute tremulos, in
ipso juventutis flore nascente.
</p>
          </div3>
        </div2>

<div2>
          <head>CAPUT XIV.</head>
<p> <hi>Reprehenduntur qui convivia ad temulentiam praeparant:
et major esse vini, quam veneni vis ostenditur.</hi> </p>
<div3>
            <head>51.</head>
            <p>
 Quis tale miscuit furoris poculum? Quis tantum
infudit mentibus venenum? Periclitatur homo lutum
<pb n="0715C"/>
esse de corpore; et ipse sibi reus est insaniae
voluntariae, corruptelae spontaneae; et tamen nec
vos excusamini qui vocatis ut amicos, et emittitis ut
inimicos. Quanto melius in terram tua vina fudisses?
Sed et terra inebriat, et asperiores etiam ipsas feras
reddit, si vini contigerit odor. Denique vindemiae
tempore si vineam intraverint, solent ebrietate succendi.
Quid te delectant damna sine gratia? Rogas
ad jucunditatem, cogis ad mortem: invitas ad prandium,
 efferre vis ad sepulcrum: cibos promittis,
tormenta irrogas: vina praetendis, venena suffundis.
Omne enim quidquid nocet, venenum est. Tollit
sensus, viscera exurit, somnum infestat, caput
vexat.
<pb n="0716A"/>
</p>
          </div3>
<div3>
            <head>52. </head>
            <p>
Etiam major vis vini, quam veneni est. Denique
venenum vino excluditur, non vinum veneno.
Merito Deus per Moysen non solum veneno, sed
etiam draconum veneno, vinum comparavit dicens: <hi>Furor draconum vinum eorum, et ira aspidum insanabilis <note>(Deut. XXXII, 33)</note>
            </hi>.
Et pulchre addidit, <hi>insanabilis;</hi> 
multi enim a reliquo serpentium veneno curantur,
nemo ab ebrietate. Certe veneno caro vulneratur,
mens sine noxa est: ebrietas ad corporis mortem,
mentis etiam crimen adjungit. Adverte autem
et perfidiae venenum, vini declaratum nomine. Ait
enim supra de alienigenis, qui nescirent Deum. <hi>De
vinea</hi> enim <hi>Sodomae vinum eorum, et vitis eorum vitis
Gomorrhae: uva eorum, uva fellis, botrus amaritudinis
in ipsis <note>(Ibid., 32)</note>
            </hi>.
</p>
          </div3>
        </div2>

<div2>
          <head>CAPUT XV.</head>
<p> <hi>Se non omnia dixisse quae in ebrios dici poterant ostendit
exposito Esaiae loco: unde in lasciviam popinonum
invehitur; et ad finem quaedam de calice aureo
Babylonis, et vase apostolico subjungit.</hi> 
<pb n="0716B"/>
          </p>
<div3>
            <head>53.</head>
            <p>
 Putatis me tamquam vino crapulatum, intemperantius
jejunii praedicationi hunc miscuisse sermonem;
et adhuc propter hos fortissimos viros
quanta praeterii, quanta minora dixi, quam Dominus
locutus est! Audistis quid per Moysen dixerit:
audite quid in libro sermonum Esaiae scriptum sit.
 Invehitur enim Dominus in hujusmodi versus, et
ait: <hi>Vae iis qui consurgunt mane, et sectantur siceram,
qui ebrii sunt vesperi: nam vinum eos comburet. Cum
cithara enim et psalterio et tympanis vinum bibunt: opera
<pb n="0716C"/>
autem Domini non</hi> <emph>552</emph> <hi>respiciunt, et opera manuum
ejus non considerant. Cui vae,</hi> inquit, <hi>cui judicia, cui
tumultus <note>(Esai. V, 11)</note>
            </hi>. Diversa singulis, temulentis
omnia. Vae enim iis qui ebrii sunt vesperi <note>(Prov.
XXIII, 29)</note>! Quid ergo illis qui et ante vesperam, et
frequenter in lucem madent? Ergo vae sibi debitum.
Habent concertationes, conserunt lites, in caedem
prosiliunt, et veniunt ad judicia vel vocantur. Habent
ergo judicia tamquam rei. Fit nonnumquam gravior
tumultus, quia vino mens pervertitur ebriosi: <hi>Et non
meminit regis, nec magistratus,</hi> ut scriptum est: <hi>et
omnia aperta facit loqui, et non meminerunt, cum biberent,
amicitiae, nec fraternae necessitudinis (III Esdrae
III, 21 et seq)</hi>: sed post tumultum sumunt gladios;
<pb n="0717A"/>
et cum a vino mersi fuerint, et surrexerint, non
meminerunt ipsi quae gesserint. Habent ergo etiam
dignam mercedem tumultus.</p>
          </div3>
<div3>
            <head>54.</head>
            <p>
 Praeterieram certe ego citharam, psalteria,
tympana, quae cognovimus conviviis hujusmodi frequenter
adhiberi, ut vino et cantu excitentur libidines.
Plerique etiam, Persico more, mulieres dignas
temulentorum consortio induci jubent, et ab his
phialas accipiunt, atque illis se substernunt sedentibus.
Et hunc ritum sacratae habent observationes in
ebrietatis ministerium. Habent ergo vinum et barbari:
libenter his Romani indulgent; ut et ipsi solvantur
in potus, et enervati ebrietate vincantur. Nec
solum vinum ebrietatem facit, sed et sicera. Denique
Hebraei omnem potum qui inebriat, sicerae nomine
vocant.
<pb n="0717B"/>
</p>
          </div3>
<div3>
            <head>55. </head>
            <p>
Non immerito ergo vae illis qui mane ebrietatis
potum requirunt, quos conveniebat Deo laudes
referre, praevenire lucem, et occurrere oratione
soli justitiae, qui suos visitat, et exsurgit nobis, si
nos Christo, non vino et sicerae surgamus. Hymni
dicuntur, et tu citharam tenes? Psalmi canuntur, et
tu psalterium sumis aut tympanum. Merito vae, quia
salutem relinquis, mortem eligis. Vix diluculum, et
jam cursatur per tabernas, vinum quaeritur, excutiuntur
tapetes, accubitum festinant sternere; lagenas
argenteas, auratos calices exponunt. Vae, inquit,
ista quaerentibus!</p>
          </div3>
<div3>
            <head>56.</head>
            <p>
 Calix aureus Babylon in manu Domini inebrians
omnem terram. <hi>A vino ejus biberunt omnes gentes,
ideo commotae sunt. Et subito cecidit Babylon, et contrita
<pb n="0717C"/>
est <note>(Jer. LI, 7 et 8)</note>
            </hi>. Calix ergo aureus contritusest;
quia Babylon contrita est, quae est calix aureus.
Sed quamvis auro se jactet et pretio, in Domini et
ipsa est potestate. Denique divina indignatione conteritur.
Qua ratione calix aureus? Quoniam qui veritate
deficitur, quaerit illecebram; ut species saltem
pretiosa ad bibendum aliquos possit illicere.</p>
          </div3>
<div3>
            <head>57.</head>
            <p>
 Constitue ante oculos tuos pompam hujus saeculi,
vides speciosam illecebram, sed inanem gratiam.
Non te inducant aurea vasa et argentea. <emph>553</emph> <hi>Habemus
et nos thesaurum in vasis fictilibus <note>(II Cor. IV, 7)</note>
            </hi>.
Vas apostolicum fictile est, sed in eo thesaurus est
Christi. Vae siceram mane sectantibus! Aureum est
hoc vas, poculum est, et in eo poculo venenum mortis,
<pb n="0717D"/>
venenum libidinis, venenum ebrietatis. Hoc qui
biberit, commovetur et cadit. Commovetur non solum
corpore, sed etiam corde turbato; commoveri
enim peccati est.
</p>
          </div3>
        </div2>

<div2>
          <head>CAPUT XVI.</head>
<p> <hi>Ebrios Caini ac persecutorum Domini similes esse, immo
daemoniacis ipsis miseriores: iidem suis coloribus
depinguntur: in quos Jeremiae verba cadere declarat
sanctus Doctor.</hi> 
<pb n="0718A"/>
          </p>
<div3>
            <head>58.</head>
            <p>
 Denique Cain exiens a conspectu Dei, habitavit
in terra Naid, quod interpretatione significat
commotionem. Ergo qui calice aureo inebriatur, peccato
movetur. Quid te sub maledicto constituis Cain
illius parricidae, ut tremas atque movearis? Sed et
persecutores Domini transeuntes movebant capita
sua. Exagitabat enim eos spiritus nequam, qui repleta
a se corpora movere consuevit. Et ille cum
defuerit, tremor desinit: ebrietas autem perpetuum
dat tremorem. Sudant vinum corpora temulentorum:
si levius ea tetigeris, exprimis vinum.</p>
          </div3>
<div3>
            <head>59.</head>
            <p>
 Ebrietas fomentum libidinis, ebrietas incentivum
insaniae, ebrietas venenum insipientiae. Haec
<pb n="0718B"/>
sensus hominum mutat et formas, per hanc fiunt ex
hominibus equi adhinnientes. Siquidem naturali vapore
corporis calidi, et praeter naturam vini calore
flammati, cohibere se non queunt, et in bestiales libidines
excitantur; ut nullum tempus praescriptum
habeant, quo deceat indulgere concubitui. Vocem
amittunt, colore variantur, oculis ignescunt, ore
anhelant, fremunt naribus, in furorem inardescunt,
sensum excedunt. Hinc phrenesis periculosa, hinc
calculi gravis poena, hinc exitialis cruditas, hinc vomitus
frequens semesas epulas cum internorum viscerum
cruore fundentium. Mentior, nisi eadem Dominus
per Hieremiam locutus est dicens: <hi>Bibite et
inebriamini, et vomite, et cadetis, et non surgetis <note>(Jer. XXV, 27)</note>
            </hi>.
<pb n="0718C"/>
</p>
          </div3>
<div3>
            <head>60. </head>
            <p>
Hinc etiam vanae imagines, incerti visus, instabilis
gressus, umbras saepe transiliunt sicut foveas.
Nutat his cum facie terra, subito erigi et inclinari
videtur, et quasi vertatur, timentes in faciem ruunt,
et solum manibus apprehendunt, aut concurrentibus
montibus sibi videntur includi. Murmur in auribus
tamquam maris fluctuantis fragor, et resonantia
fluctu littora. Canes si viderint, leones arbitrantur, et
fugiunt. Alii risu solvuntur incondito, alii inconsolabili
moerore deplorant, alii irrationabiles cernunt pavores.
Vigilantes somniant, dormientes litigant. Vita <emph>554</emph> 
 his somnium est, somnus his mors est: excitari
nullis vocibus possunt; quantolibet stimulandos
impulsu putes, nisi resipuerint, evigilari non possunt.
</p>
          </div3>
<div3>
            <head>61. </head>
<p>
              <pb n="0718D"/>Unde bene Hieremias hujusmodi hominem
tamquam superfluam creaturam, deflendum putat.
Quid enim est homo ebrius, nisi superflua creatura?
Itaque sic ait: <hi>Sicut fletum Jazer, deflebo te, vinea;
quia deserta est civitas Jazer <note>(Jer. XLVIII, 32)</note>
              </hi>. Et infra: <hi>Vinum in torcularibus tuis mane non calcaverunt, meridie autem non fecerunt 
 <note>(Ibid. 33)</note>
              </hi>. Jazer <foreign xml:lang="greek">ποιήσις
περισσὸς,</foreign> factura superflua est. Moderatio enim naturalis
<pb n="0719A"/>
est: supra mensuram quidquid est superfluum
habetur: ita est ebrietas quae fletu prophetico deploratur.
Unde ait Apostolus: <hi>Nolite inebriari vino in
quo est luxuria, sed inebriamini spiritu <note>(Ephes. V, 18)</note>
              </hi>.
Est ergo ebrietas culpae, est et gratiae. Et forte haec
naturae, quae gratiae, qui ad imaginem et similitudinem
Dei facti, Spiritu sancto repleti esse debemus.
</p>
          </div3>
        </div2>

<div2>
          <head>CAPUT XVII.</head>
<p> <hi>De obtestationibus, sacramentis, ac propinationibus
compotantium. Quomodo saepe secretiora vino extorqueantur.
Et de prodigiosa quadam bibendi ratione,
et quam ea sit valetudini perniciosa.</hi> </p>
<div3>
            <head>62.</head>
            <p>
 Quid autem obtestationes potantium loquar?
Quid memorem sacramenta, quae violare nefas arbitrantur?
<pb n="0719B"/>
Bibamus, inquiunt: Opto salutem imperatorum;
ut qui non biberit, fiat rens indevotionis.
Videtur enim non amare imperatorem, qui pro ejus
salute non biberit. O piae devotionis obsequium!
Bibamus pro salute exercituum, pro comitum virtute,
pro filiorum sanitate. Et haec vota ad Deum
pervenire judicant, sicut illi qui calices ad sepulcra
martyrum deferunt, atque illic in vesperam bibunt,
et aliter se exaudiri posse non credunt. O stultitiam
hominum, qui ebrietatem sacrificium putant: qui
aestimant illis ebrietatem placere, qui jejunio passionem
sustinere didicerunt!</p>
          </div3>
<div3>
            <head>63.</head>
            <p>
 Quantos de intemperanti convivio novimus ad
tormenta venisse? Dum per ebrietatem de imperio
suo certant, et sibi regna promittunt, aliis honores
pollicentur, infelices ad poenam ducti sunt, qui quid
<pb n="0719C"/>
dicerent nesciebant. Unde plerique boni judices ea
quae per ebrietatem dicta essent, tenenda ad crimen
non putaverunt. Plerique etiam vino utuntur ut
equuleo; et quibus tormenta non eliciunt vocem
proditionis, eos tentant bibendo; ut patriae statum,
salutem civium, defensionis suae prodant consilia.
Virtus enim plerumque vincit dolorem: fidem autem
potus excludit. Cognovi plerosque fidiculis exulceratos
nomen suum negasse. Quis inter cyathos texit,
quod latere cupiebat? <emph>555</emph>
</p>
          </div3>
<div3>
            <head>64.</head>
            <p>
 Quid retexam auditum mihi non poculi,
<pb n="0720A"/>
sed profluvii genus, quo in ora hominum tamquam per
fistulas aut canales vina funduntur. Hos homines, an
utres verius aestimaverim? Et tamen ipsi utres, nisi
moderata transfusio sit, saepe rumpuntur. Per cornu
etiam fluentia in fauces hominum vina decurrunt;
et si quis respiraverit, commissum flagitium, soluta
acies, loco motus habetur. Aqua decurrens a Libano
cautes rupeas solvit, quomodo mollibus putant nequaquam
nocere visceribus vinolentorum impetus
fluentorum?</p>
          </div3>
<div3>
            <head>65.</head>
            <p>
 Elephantos quoque ferunt promuscide haurire
aquae plurimum; eosdem tamen ad sedandam
sitim moderato potu esse contentos: sed si forte ab
aliquo caupone fuerint mercede fraudati, indignantes
replere concavum promuscidis, non ut bibant,
<pb n="0720B"/>
sed effundant; atque ita momentariis inundationibus
irrigare ejus tabernam, de quo se putarint vindicandos.
Siccantur ad petum subito lacus, ac repente
funduntur, natant omnia. Cui non mirum, tam immania
belluarum corpora superfluum nil tenere?
</p>
          </div3>
        </div2>

<div2>
          <head>CAPUT XVIII.</head>
<p> <hi>Feminarum ebrietas quam sit ipsis propudiosa ac perniciosa
spectantibus! quod malum ubi deploravit,
quantum bonum sit sobrietas, et quantum malum intemperantia,
exemplo Israelitarum patefacit.</hi> </p>
<div3>
            <head>66.</head>
            <p>
 Sed quid de viris loquamur, quando etiam
feminae, quas oportet sollicitiorem castitati sobrietatis
adhibere custodiam, usque ad ebrietatem bibunt?
Deinde surgentes, quas etiam inter secreta domus
<pb n="0720C"/>
vel audiri ab alienis non convenit, vel videri, prodire
audent in publicum, non velato capite, vultu
procaci. Apostolus <note>(I Cor. XIV, 35)</note> mulieres tacere
etiam in Ecclesia jubet, domi viros suos praecipit interrogare.
Illae in plateis inverecundos etiam viris
sub conspectu adolescentulorum intemperant um
choros ducunt, jactantes comam, trahentes tunicas,
scissae amictus, nudae lacertos, plaudentes manibus,
saltantes pedibus, personantes vocibus, irritantes in
se juvenum libidines motu histrionico, petulanti
oculo, dedecoroso ludibrio. Spectat corona adolescentum,
et fit miserabile theatrum. Inter saltantium
<pb n="0721A"/>
ruinas et spectantium lapsus, coelum impuro
contaminatur aspectu, terra turpi saltatione polluitur,
quae obscenis saltatibus verberatur.</p>
          </div3>
<div3>
            <head>67.</head>
            <p>
 Quomodo patienter loquar, pie praeteream,
convenienter defleam? Vinum nobis tantarum animarum
damna intulit. Etenim si vinum et mulieres
discedere a Deo faciunt, quod vel ebrietas, vel libido
praevaricationis illecebrae <emph>556</emph> sint, si singula ac
separata haec faciunt, quid facient unita? Unde non
immerito ait sapiens ante nos quidam: <hi>Mulier ebriosa,
ira magna <note>(Eccli. XXVI, 11)</note>
            </hi>.</p>
          </div3>
<div3>
            <head>68.</head>
            <p>
 Quid autem mirum si vino decipiuntur animae
feminarum, cum omnes illae Tribus patrum, cum de
petra biberint aquam, manna manducarent, gentes
validissimas vincerent, et non erat in his ullus infirmus:
<pb n="0721B"/>
ubi vero carnes desiderare coeperunt, et desideriis
in Aegyptum convertebantur, nequaquam ex tot
millibus hominum in terram repromissionis praeter
duos pervenire meruerunt? Itaque quid boni sit sobrietas,
quid mali intemperantia, hinc colligere datur:
quando murmurabant requirentes Aegypti delicias,
a serpentibus mordebantur: quando per maris
Rubri transibant semitam, aquam bibebant. Non
ergo veremur exemplum, non fugimus delicias, ne
nos futurorum bonorum adeptione defraudent?
</p>
          </div3>
        </div2>

<div2>
          <head>CAPUT XIX.</head>
<p> <hi>Luxuriosis exitium Esaiae prophetia denuntiari: mare
a mercatoribus, in quorum avaritiam invehitur, sollicitari
non debere; cum non ad navigandum, sed ad
escam, et non hominibus, sed piscibus ad perambulandum
fuerit datum: postremo qua ratione navibus
comparentur voluptuosi?</hi> 
<pb n="0721C"/>
          </p>
<div3>
            <head>69.</head>
            <p>
 Et quid aliorum utar sententiis? Ipsi bene
pasti ac luxuriosi quid sibi sperent, audiamus. Inducit
enim eos Esaias propheta dicentes: <hi>Manducemus
et bibamus: cras enim moriemur <note>(Esai. XXII, 13)</note>
            </hi>.
Meritoque exclamat: <hi>Ululate naves Carthaginis,
quae perierunt, et non amplius erunt <note>(Esai. XXIII,
1)</note>
            </hi>. Quod est dictum de visione Tyri, quam luxuriosam
urbem cognovimus. Ideoque nona visio est, non septima
aut octava, quod ea neque legem custodiat, neque
Evangelii gratiam: cum et sabbato legitimo ignes libidinis
adolere sit vetitum, et Evangelii serie octavus dies
resurrectionis illuceat. Idem autem dies primus atque
<pb n="0721D"/>
octavus, quia Dominica dies in se recurrit. Luxuria
ergo nec fidem habet, nec observantiam disciplinae:
<pb n="0722A"/>
luxuria seminarium et origo vitiorum est. Nec
arbitremini me adversus Apostolum dixisse <note>(I Tim.
VI, 1)</note>, quia ille ait avaritiam radicem esse vitiorum
omnium, quoniam luxuria ipsius est mater avaritiae.
Etenim cum exhauserit quis luxuriando proprias facultates,
quaerit postea avara compendia.</p>
          </div3>
<div3>
            <head>70.</head>
            <p>
 Auditis hodie quid lectum sit: <hi>Mercatores.</hi> inquit, <hi>Phoenicum transmeantes mare in aqua multa:
semen mercatorum sicut messis quae defertur 
 <note>(Esai.
XXIII, 2 et 3)</note>
            </hi>. Vicinae sunt istae civitates, Tyrus, Phoenice,
Sidon: vicinae ut locis, ita et vitiis. Mercatores
a negotiationibus periculosa transfretatione maris <emph>557</emph> 
 lucella quaerentes. Sollicita vita hominum, inquieta
conversatio, et quodam semper in turbine,
ventis ipsis mobilior quibus volvitur, et huc atque
<pb n="0722B"/>
illuc saepe jactatur. Utique accusatis crebra naufragia,
quis vos navigare compellit? Quasi non invidia
opum et terras faciatis intutas, et ad latrocinium
plurimos excitetis? Mare non ad navigandum fecit
Deus, sed propter elementi pulchritudinem. Latius
pelagi fudit aequora, certe ut freto includeret terras,
ne longius tu vagus et exsul errares. Sed tempestate
jactatur mare. Timere ergo, non usurpare debetis.
Elementum innocens nihil deliquit: temeritas
humana sibi est ipsa discrimini. Denique qui non navigat,
nescit timere naufragium. Dominus dixit: <hi>Dominamini
piscium maris <note>(Gen. I, 28)</note>
            </hi>, non dixit: Navigate
in fluctibus. Denique et propheta Jonas, qui
missus est in Ninivem, ut poenitentiam praedicaret,
quia voluit navigare, ut fugeret a facie Dei, tempestate
<pb n="0722C"/>
turbatur, et sorte ductus, et jactatus in mare, et
exceptus a ceto est.</p>
          </div3>
<div3>
            <head>71.</head>
            <p>
 Propheta quoque David ait, cum Dei circa
hominem commemoraret gratiam: <hi>Omnia subjecisti
sub pedibus ejus, oves et boves universas, insuper et
pecora campi, volucres coeli, et pisces maris, qui perambulant
semitas maris <note>(Psal. VIII, 8 et 9)</note>
            </hi>. Piscibus
dedit, non hominibus, perambulare semitas maris.
Ad escam tibi mare datum est, non ad periculum:
ad cibum, non ad mercatum utere. Cur tibi periculum
generas de voluptate? Cur separatioris elementi
profunda rimaris? Cur inquietas mundi altiora secreta?
Cur postremo saepius sulcare atque exarare
fluctus impatiens nauta contendis? Cur tentas frequenter
innoxia aequora, irritas procellas? O inexplebilis
<pb n="0722D"/>
avaritia mercatorum? Cedit tibi et mare, et
inquietudinem tuam pelagus ferre non potest. Denique
<pb n="0723A"/>
toties recurrentibus mercatoribus exaratum: <hi>Erubesce, Sidon, dixit mare 
 <note>(Esai. XXIII, 4)</note>
            </hi>. Tamquam
fatigati elementi vox ista dicentis est: <hi>Erubesce, Sidon,</hi> 
hoc est, meos fluctus negotiator arguis, cum sis
ipse fluctibus inquietior; et erubesce vel pudore,
quoniam periculo non moveris. Verecundiores venti
sunt, quam vestrae cupiditates. Illi habent otia sua,
numquam vestra quaerendi studia feriantur. Et cum
otiosa tempestas est, numquam vestra otiosa sunt
navigia. Versatur unda sub remige, quando quiescit
a flamine.</p>
          </div3>
<div3>
            <head>72.</head>
            <p>
 <hi>Non parturivi,</hi> inquit, <hi>nec peperi, nec enutrivi
juvenes <note>(Ibid.)</note>
            </hi>. Quid me inquietant quos nescio,
quos non agnosco? <hi>Ite in Carthaginem, ululate qui
inhabitatis insulas <note>(Ibid. 6)</note>
            </hi>. Supra dixit: <hi>Ululate
<pb n="0723B"/>
naves Carthaginis.</hi> Carthaginem etenim Tyrii condiderunt,
et ideo Carthaginenses sequuntur luxuriam
conditorum, transfusa in se decolora successione nequitiae,
pessimorum vitiorum deteriores haeredes. Et
bene luxuriosos, naves dixit. Sicut enim hae vento, ita
illi cibo jactantur et vino. Insulas <emph>558</emph> repleta potu
corpora inhabitant, naufragiis circumsonant, tunduntur
fluctibus ebrietates, nec per diem nec per noctem
quiescunt. Horum igitur mercatorum semen in
aqua, messis in fluctibus est. In aqua enim labores
suos seminant, ut pericula metant. In aqua eis seges
pullulat, in aqua messis exuberat. Fructus ipse in
aqua est, numquam tutus et solidus. Unde recte ait <note>(Ezech. XXVIII)</note>:
Qui seminabat in terra, non introivit
in negotiationem: immo qui seminabat in coelo.
<pb n="0723C"/>
Sed est bona terra, in qua quicumque seminaverit,
fructus ei coelestes orientur.
</p>
          </div3>
        </div2>

<div2>
          <head>CAPUT XX.</head>
<p> <hi>In verborum vilitate saepius majorem inesse efficaciam.
Quomodo canticum meretricis nationum congregatio
cantaverit; cum exhortatione ad morum conversionem,
nec non ad peccata eleemosynis redimenda.</hi> </p>
<div3>
            <head>73.</head>
            <p>
 <hi>Ululate,</hi> inquit, <hi>iterum, naves Carthaginis,
quoniam periit munitio vestra; et erit in illa die, relinquetur
Tyrus <note>(Esai. XXIII, 14)</note>
            </hi>. Et infra: <hi>Eritque
post septuaginta annos Tyrus ut canticum meretricis <note>(Ibid. 15)</note>
            </hi>.
Vide quibus verbis utatur propheta, nec
refugiat verborum istiusmodi vilitatem. Nos interdum
refugimus; non quod nobis, quam illis lingua
sit castior, sed auctoritas inferior. Major enim vis
<pb n="0723D"/>
rerum in talium expressione sermonum est; ut qui
delicta non erubescunt, erubescant vel nomina delictorum. <hi>Eritque Tyrus,</hi> 
 inquit, <hi>ut canticum meretricis.</hi> 
Vide ne cum aliquis illos choros viderit turpia
verba cantare, dicat: Ecce Tyrus facta est ut
<pb n="0724A"/>
canticum meretricis. Oraculum propheticae annuntiationis
impletum est.</p>
          </div3>
<div3>
            <head>74.</head>
            <p>
 Et subjecit: <hi>Accipe citharam, et vagare, civitas
meretrix oblita, bene cithariza, multa canta, ut fiat
memoria tui. Et post septuaginta annos erit Tyrus ut
canticum meretricis, et visitationem faciet Deus Tyri <note>(Ibid. 16)</note>
            </hi>.
Unde possumus et in bono canticum
Rahab illius meretricis accipere, quae exploratores
Jesu fideli mente suscepit. Nam et Dominus ait: <hi>Cantavimus vobis, et non saltastis 
 <note>(Luc. VII, 32)</note>
            </hi>. Et
David ait: <hi>Cantate Domino canticum novum, cantate
Domino, omnis terra <note>(Psal. XCV, 1)</note>
            </hi>, hoc est canticum
meretricis, quod ante illa meretrix in Adam et Eva
terra cantavit, meretrix in populo nationum.
Haec meretrix plurimas fecit bonas meretrices,
<pb n="0724B"/>
de quibus dictum est a Domino Jesu ad illum
electum et seniorem populum Dei: <hi>Publicani et meretrices
praecedunt vos in regnum Dei <note>(Matth. XXI, 31)</note>
            </hi>.</p>
          </div3>
<div3>
            <head>75.</head>
            <p>
 Ergo quoniam tam misericordem habemus
Dominum, qui etiam gravi ignoscat errori, convertamur
a vitiis, non recedamus a lege, praeceptum
Domini quasi servuli sedulis studiis exsequamur. Quid
nobis cum impuritatibus et impudicitiis? Quid cum
operibus diaboli? <emph>559</emph> Audistis hodie in lectione decursa
quid legio dixerit: <hi>Quid mihi et tibi est, Jesu
fili Dei <note>(Luc. VIII, 28)</note>
            </hi>? Et tu dicito, si forte vides
pugnare adversum te diaboli tentamenta: Quid mihi
et tibi est, Belial? Ego Christi servus sum, illius redemptus
sanguine, illi me totum mancipavi. Quid
mihi et tibi est? Non novi opera tua, nihil tuum
<pb n="0724C"/>
quaero, nihil tuum possideo, nihil tuum desidero.
Quanto magis nos oportet separari a diabolo, si se
ille discernit a Christo? Et si fuimus ei in aliquo
obnoxii, jam non sumus: confugimus ad medicum,
vulnera superiora curavit. Et si quid superest acerbitatis,
medela non deerit. Et si quid injuriae fecimus,
memor non erit, qui semel donavit. Et si gravia
deliquimus, magnum medicum invenimus, magnam
medicinam gratiae ejus accepimus <note>(De poenit., dist. 1,
cap. Medicina)</note>. Magna enim medicina tollit peccata
magna.</p>
          </div3>
<div3>
            <head>76.</head>
            <p>
 Habemus etiam plura subsidia, quibus peccata
nostra redimamus. Pecuniam habes, redime peccatum
tuum. Non venalis est Dominus, sed tu ipse venalis
es. Peccatis tuis venumdatus es, redime te
<pb n="0724D"/>
operibus tuis, redime te pecunia tua. Vilis pecunia,
sed pretiosa est misericordia. <hi>Eleemosyna,</hi> inquit, <hi>a
peccato liberat <note>(Tob. XII, 9)</note>
            </hi>. Et alibi dicit: <hi>Redemptio
viri, divitiae ejus <note>(Prov. XIII, 8)</note>
            </hi>. Et in Evangelio
Dominus dicit: <hi>Facite vobis amicos de mammona
<pb n="0725A"/>
iniquitatis <note>(Luc. XVI, 9)</note>
            </hi>. Et veneno frequenter antidotum
temperatur, hoc est, venenum veneno excluditur.
Veneno mors repellitur, vita servatur. Fac et
tu quasi bonus dispensator de instrumento avaritiae
subsidium misericordiae, sinceritatis gratiam de corruptionis
illecebra.
</p>
          </div3>
        </div2>

<div2>
          <head>CAPUT XXI.</head>
<p> <hi>Prophetis etiam futura praesentia esse: item mundum
ex Esaiae vaticinio non injuria destruendum, ad quam
rem illustrandam perelegans adhibetur stadii comparatio.
Hujus occasione nos athletas esse atque ad
coronam exerceri sedulo oportere sanctus docet; ac
tandem Christum ut adventum suum maturet, apprecatur.</hi> </p>
<div3>
            <head>77. </head>
<p>
              <pb n="0725B"/>Audisti quid lectum sit hodie: <hi>Ecce venit Dominus
disperdere orbem terrarum <note>(Esai. XIII, 5)</note>
              </hi>. Quasi
manu sanctus propheta demonstret, quasi oculis
advenientem videat judicii diem, ita dicit: <hi>Ecce venit
Dominus disperdere orbem terrarum.</hi> Immo quia in
spiritu prophetis etiam quae futura sunt tamquam
praesentia revelantur, ideo quae videbat, nobis quoque
demonstrare cupiebat, ut nos ad conversionem
ab errore revocaret.</p>
          </div3>
<div3>
            <head>78.</head>
            <p>
 Nec tamen quisquam frangi debet, cum audit
quia disperdet Dominus orbem terrarum. Ne forte
dicat: Esto, nos gravia peccata commisimus, quid
deliquit coelum, quid terra, quid mare, ut et illa disperdat?
Cur peribit tam pulcher ornatus? Angusti
est animi istiusmodi opinio. Caeterum si altius spectes,
<pb n="0725C"/>
invenies hoc esse pro nobis, quod putas esse
contra nos: judicabis hoc esse pro mundo, quod adversum
mundum arbitraris. Non semper stadium
refertum <emph>560</emph> est spectatoribus, non semper certaminibus
inquietum, non semper concretum pulvere:
sed quando certamina, tunc populus in spectaculo,
luctator in scammate, pulvis in stadio. Ubi decursa
certamina, conventus solvitur, discedit unusquisque
aut victor ad gratiam, aut victus ad opprobrium:
evehit corona victorem, victum premit verecundia,
angit injuria. Si quis ergo postea ingrediatur stadium,
videat vacuum celebritatis, dicat agonothetae: Cur
vacat stadium; cur silent certamina; cur solemnia
feriantur? Respondebit qui agoni praeest: Oportet
requiescere athletas, requiescere spectatores. Quis
<pb n="0725D"/>
enim laboris est fructus, nisi requies post laborem?
Similiter et orbis terrarum aliquando solvendus est,
ut sit requies fatigatis.</p>
          </div3>
<div3>
            <head>79.</head>
            <p>
 Athletae sumus, in quodam stadio decernimus
spiritali. Denique bonus athleta dicebat: <hi>Facti sumus
spectaculum hujus mundi <note>(I Cor. IV, 9)</note>
            </hi>. Et alibi: <hi>Si
curro, non ut in incertum: sic enitor, non ut aerem
caedens; sed castigo corpus meum <note>(I Cor. IX, 26)</note>
            </hi>. Et
alibi: <hi>Superiora obliviscens, et quae sunt priora appetens,
<pb n="0726A"/>
ad destinatum sequor bravium <note>(Philip. III, 13)</note>
            </hi>.
Athletae ergo sumus, legitime certandum est. Multa
luctamina sunt: et qui hodie victus est, cras se reparat.
Ante ad bravium contenditur, postea ad coronam.
Numquid athleta otio vacat, cum semel dederit
certamini nomen suum? Exercetur quotidie, ungitur
quotidie. Ipse cibus ei agonisticus datur, disciplina
exigitur, castimonia custoditur. Et tu dedisti nomen
tuum ad agonem Christi, subscripsisti ad competitionem
coronae: meditare, exercere, ungere oleo laetitiae,
unguento exinanito. Cibus tuus cibus sobrietatis
sit, nihil habeat intemperantiae, nihil luxuriae. Potus
tuus parcior, ne quid ebrietatis obrepat: custodi
corporis castimoniam, ut possis esse habilis ad coronam,
ne existimatio tua offendat spectatoris affectum,
<pb n="0726B"/>
ne te fautores tui negligentem videant et deserant.
Spectant te Archangeli, et Potestates, et
Dominationes, et illa Angelorum decem millia decem
millium. Sub tantis spectatoribus erubescere, considera
quam dedecorosum sit. Ingressus stadium,
pulvere rigorem animae tuae excita, lacertos excute.
Progressus in scamma, necesse est ut excipias pulverem,
subeas aestivi solis flagrantiam. Gravis aestus,
sed dulcis victoria: molesta caligo pulveris, sed speciosa
tolerantia. Nemo stadium pulverulentus ingreditur,
sed pulverulentum reddunt certamina. Ibi colligitur
pulvis, ubi palma proponitur. Nemo iterum
nitidus coronatur, pulverulentum decet victoria.</p>
          </div3>
<div3>
            <head>80.</head>
            <p>
 Veni ergo, Domine Jesu, exeat corona tua,
admitte victores in requiem, victos ad compunctionem.
<pb n="0726C"/>
Et si disperdis orbem terrarum, plura sunt invisibilia
opera tua, quam quae vidimus. Qui angustioris
est animi, illa non cernit, dolet quod disperdas
orbem terrarum: sed qui novit spectare quae invisibilia
sunt, gaudet ut venias, et omnes liberes. Gaudent
athletae qui possunt <emph>561</emph> dicere: <hi>Veniat regnum
tuum, fiat voluntas tua sicut in coelo et in terra <note>(Matth.
VI, 10)</note>
            </hi>. Gaudebit creatura mundi, ut a vanitate
mundi istius liberetur, quae nunc congemiscit et parturit;
quia vanitati etiam illa creatura subjecta est,
donec multiplicetur adoptio filiorum, et totius corporis
redemptio compleatur. In bono ergo disperdet orbem
terrarum. Erit etenim coelum novum, et nox non
erit amplius. Denique revelabit, inquit, faciem ejus,
ut revelata facie spectemus gloriam Christi <hi>(I Cor. III,
<pb n="0726D"/>
13)</hi>.
</p>
          </div3>
        </div2>

<div2>
          <head>CAPUT XXII.</head>
<p> <hi>Fugiendas comessationes, ne se a nobis Moyses cum
levitis separet, et quomodo adhuc veniat. Item
quosnam rescindi jubeat Apostolus? Post haec nondum
baptizati ad hanc tantam gratiam invitantur,
explosis ad extremum quorumdam excusationibus.</hi> </p>
<div3>
            <head>81.</head>
            <p>
 Advertamus ergo in stadio constituti quantis
<pb n="0727A"/>
aut delectationi aut dolori erimus, qui nunc fautores
nobis sunt, ne pro nobis incipiant erubescere. Sicut
enim <hi>erit gaudium in coelo super uno peccatore poenitentiam
agente <note>(Luc. XV, 10)</note>
            </hi>, ita erit moestitia super
eo qui, non exorata venia, cursum hujus vitae
confecerit. Castigemus ergo corpus nostrum jejuniis,
fugiamus indecoras comessationes. Caveamus ne nobis
dicatur: Ululate a vino. Ne veniat Moyses, et
levitas advocet: et quicumque paratus ad Dominum
armatam dexteram gerat, separet se ab his qui manducando
et bibendo gravia contraxere peccata. Et
hodie Moyses venit, cum Lex recensetur: Moyses
vocat, cum Lex praecipit.</p>
          </div3>
<div3>
            <head>82.</head>
            <p>
 Apostolus docet <note>(II Thess. III, 6)</note> ut separemus
nos ab omni fratre inquiete agente. Percutiamus
<pb n="0727B"/>
eum gladio spirituali, qui est verbum Dei. <note>(Ephes. VI, 17)</note>.
Non fratris, non propinqui accipiamus
personam: sed omnem immundum a Christi
secernamus altaribus; ut emundet et corrigat lapsus
suos, quo ad sacramenta Christi redire mereatur.</p>
          </div3>
<div3>
            <head>83.</head>
            <p>
 Si quis autem non est baptizatus, securior
convertatur remissionem accipiens peccatorum. Siquidem
baptismus velut ignis quidam peccata consumit;
quia Christus in igne et spiritu baptizat. Denique
hunc typum legis in Regnorum libris <note>(III Reg.
XVIII, 34)</note>, ubi Elias super altare ligna imposuit, et
dixit ut mitterent super de hydriis aquam et dixit: <hi>Iterate, et iteraverunt;</hi> 
 et dixit: <hi>Iterate tertio, et iteraverunt,
tertio;</hi> et cum manaret aqua, precatus est
<pb n="0727C"/>
Elias, et ignis descendit de coelo. Tu es <emph>562</emph> homo
super altare, qui ablueris aqua, cujus exuritur culpa, ut
vita renovetur. Lignum enim et stipulam consumit
ignis. Noli timere ignem per quem illuminaris. Ideo
tibi dicitur: <hi>Accedite ad eum, et illuminamini <note>(Psal.
XXXIII, 6)</note>
            </hi>. Suscipite jugum Christi. Nolite timere
quia jugum est: festinate, quia leve est. Non conterit
colla, sed honestat. Quid dubitatis; quid procrastinatis?
Non alligat cervicem vinculis, sed mentem
<pb n="0728A"/>
gratia copulat: non necessitate constringit,
 sed voluntatem boni operis dirigit.</p>
          </div3>
<div3>
            <head>84.</head>
            <p>
 Quid negas adhuc esse temporis? Omne tempus
opportunum ad indulgentiam. Si aurum tibi offeram,
non mihi dicis: Cras veniam, sed jam exigis.
Aurum accipere nemo differt, nullus excusat: redemptio
animae promittitur, et nemo festinat. Joannes
in poenitentiam baptizabat, et omnis Judaea
conveniebat: Christus baptizat in Spiritu: Christus
gratiam dispensat, et cum fastidio convenitur. Typum
baptismatis demonstravit Elias <note>(III Reg. XVIII,
43 et seq.)</note>, et coelum aperuit quod fuit clausum tribus
annis et sex mensibus. Quanto majora munera
veritatis sunt! Aperuit utique coelum non pluvia
descendens, sed ascendens gratia. Nemo enim nisi
<pb n="0728B"/>
per aquam et Spiritum ascendit in regnum coelorum.
Clauserat coelum hominibus perfidia, sed aperuit
fides.</p>
          </div3>
<div3>
            <head>85.</head>
            <p>
 Patebat et ante hoc coelum hominibus. Denique
Enoch raptus ad coelum est. Iterum clausum est:
sed aperuit Elias qui raptus est curru igneo <note>(IV Reg.
XI)</note>. Et vos potestis ascendere, si sacramenti gratiam
consequamini. Quousque delectationes; quousque
comessationes? Instat judicii dies: dum differs gratiam,
mors appropinquat. Quis dicat: Nunc mihi
non vacat, occupatus sum, non mihi demonstres lumen,
nolo tam cito me redimas, non mihi adhuc opus
est regnum coeleste? Nonne hoc dicit qui excusat se
a baptismate? Et quanta gratia renovaris, o homo!
Purgaris, et non exureris: sanaris, et non doles:
<pb n="0728C"/>
reformaris, et non dissolveris: ictum mortis non
excipis, et resurgis. Et adhuc dissimulas; adhuc exspectas
ut vivas saeculo, postea te reservas Deo.
Ignoras quod Cain propterea displicuerit sacrificium,
quoniam non primitiva obtulit, sed primitivis ipse
perfunctus est, de sequentibus munus Deo tentavit
offerre: Abel autem primitiarum suarum oblatione
praelatus, meruit insigni pietatis laudari oraculo.

</p>
          </div3>
        </div2>
      </div1>
</body>
  </text>
</TEI>