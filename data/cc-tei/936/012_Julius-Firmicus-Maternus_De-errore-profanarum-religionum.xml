<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De errore profanarum religionum</title>
              <author ref="http://viaf.org/viaf/10660698">Julius Firmicus Maternus<date>fl.337</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 12</title>
           <idno>JuFiMa.DeErPrR</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROEMIUM.</head>
        <p>

<pb n="0981D"/>. . . . . . . . . . . . . . . . . . . . . . . . . .
quod in fabricatione hominis artifex fecit, ut antea
<pb n="0982D"/>
diximus, annuis perditorum commonitionibus ac
communicationibus specialiter retexenda sunt. In
testificationem veritatis manifestis rationibus exemplorumque
<pb n="0983A"/>
testimoniis divinationem probabimus per
diabolum esse inventam et perfectam, ut per hoc
spiritus maculata cogitatione, spe fluxae felicitatis,
perversa discretione perverteret miseros homines
perpetuis calamitatibus implicitos. . .


</p>
        <div2>
          <head>CAPUT PRIMUM. <hi>Elementa ponit esse principia rerum; cum vero haec diversa sint et potestate contraria, eorum nullum esse summum numen (licet de igne tantum hoc loco loquatur, caeterorum cultu in sequentibus destructo), sed omnia Deum fabricatorem et moderatorem habere.</hi> </head>
<p>Quatuor Elementa esse principia creaturarum
nemo est qui dubitet (id est, ignem, aquam, aerem
<pb n="0983B"/>
et terram). Sed haec Elementa diversa sunt, vel in
potestate contraria. In errore sunt itaque gentes
quae cum elementis tribuant principatum adhuc
deputant ignem, quasi summum Deum, quasi
caetera ex ipso habeant substantiam calore: nescientes,
quod omnia Elementa ex ipsa sint sua contrarietate
conjuncta, et quod et ipsa habeant fabricatorem
<pb n="0984A"/>
Deum, qui singula suis locis ordinibusque
constituens creavit, quod aut mente, aut cogitatione
colligimus, aut certe quod oculis cernimus divina
verbi sui societate compositum <note>(Joan. I, 2, 3)</note>,
aequata corporum moderatione in hoc toto.</p>
</div2>

<div2>
          <head>CAPUT II. <hi>Aquae cultum apud Aegyptios refutat.</hi> </head>
<p>Aegypti incolae aquarum beneficia percipientes,
aquam colunt, aquis supplicant, aquas superstitiosa
votorum continuatione venerantur. Sed in sacris
suis (quae mysteria vocant) addunt tragica funera
et funesta calamitatis metuendae certamina. Incestum
cum sorore adulteriumque aiunt commissum,
et hoc facinus severis mariti animadversionibus
<pb n="0984B"/>
vindicatum. Isis soror est, Osiris frater, Typhon
maritus; is cum comperisset Isidem uxorem incestis
fratris cupiditatibus esse corruptam, occidit Osirim,
artuatimque laceravit, et per omnes Nili fluminis
ripas miseri corporis palpitantia membra projecit.
 Isis, repudiato Typhone, ut et fratrem sepeliret et
conjugem, adhibuit sibi Nephthen sororem sociam,
<pb n="0985A"/>
et Anubin venatorem. Cui ideo caninum caput
impositum est, quia lacerati corporis partes artificio
canis vestigantis invenit. Sic inventum Osirim Isis
tradidit sepulturae. Fuerant sane hi apud Aegyptum
reges pariter ac tyranni, sed Osiris justus, praeter
illud, quod cum sorore commisit. Typhon furiosus,
impotens ac superbus. Ideo ille colitur, iste vitatur.
Haec est Isiaci sacri summa. In adytis habent idolum
Osiridis sepultum: hoc annuis luctibus plangunt,
radunt capita, ut miserandum casum regis sui turpitudine
dehonestati defleant capitis, tundunt pectus,
lacerant lacertos, veterum vulnerum resecant cicatrices,
ut annuis luctibus in animis eorum funestae
ac miserandae necis exitium renascatur. Et cum haec
certis diebus fecerint, tunc fingunt se lacerati corporis
<pb n="0985B"/>
reliquias reperire, et cum invenerint, quasi
sopitis luctibus, gaudent. O misera et caduca mortalitas,
ut regibus tuis per annos singulos funestas
mittas inferias, neglecto Deo summo, qui omnia divini
artificii moderatione composuit, et spem tuam
perdis et vitam. Nec ostensi tibi luminis splendore
corrigeris, nec recuperatae libertatis quaeris insignia,
nec spem redditae tibi salutis agnoscis, nec ex poenitentia
praeteritorum criminum indulgentiam postulas.
Frustra tibi hanc aquam, quam colis, putas aliquando
prodesse. Alia est aqua, qua renovati homines
renascuntur. Hanc aquam, quam colis per annos
<pb n="0985C"/>
singulos, vis alia decoctis venarum meatibus siccat,
aut certe funestus regis tui sanguis commaculat.
<pb n="0986A"/>
Illa, quam despicis, ignita venerandi spiritus majestate
decoratur: ut ex ipsa per veteres conscientiae
cicatrices credentibus hominibus salutaris sanitas
irrigetur. Sed in his funeribus et luctibus, quae
vere sunt funera, quae facta sunt, quorum exstant
hodie quoque reliquiae (nam et sepulcrum Osiridis
hodie in Aegypto est, et cremati corporis reliquiae
cernuntur) defensores eorum volunt addere physicam
rationem. Frugum semina Osirim dicentes
esse, Isin terram, Typhonem calorem: et quia
maturatae fruges calore, ad vitam hominis colliguntur,
et a terrae consortio separantur, et rursus appropinquante
hyeme seminantur, hanc volunt esse
mortem Osiridis, cum fruges reddunt; inventionem
vero, cum fruges genitali terrae fomento conceptae,
<pb n="0986B"/>
nova rursus coeperint procreatione generari. Pone
hanc veram esse sacrorum istorum rationem, pone
propter fruges vota reddi numinibus, quid addis
incestum, quid adulterium, quid miserandae animadversionis
exitium? Quid errantibus hominibus et
simpliciter peccare cupientibus de sacris tuis
malum monstras exemplum? physica ratio quam
dicis, alio genere celetur. Quid autem celari oportuit,
quod omnibus notum est? Cur plangitis fruges terrae,
et crescentia lugetis semina? Ad sustentationem
generis humani haec omnia divina summi Dei liberalitate
donata sunt. Agendae sunt summo Deo gratiae
<pb n="0986C"/>
propter hoc, nec est summi Dei lugenda largitio.
Deflete potius quod erratis, et, quod errorem ve-
<pb n="0987A"/>
strum restauratis semper luctibus, plangite. Nolite
annuis sacris quaerere funus alienum; vestris potius
funeribus parate solatia per annos singulos. O miser
homo! invenisse te nescio quid gaudes, cum animam
tuam ex istis sacris per annos singulos perdas. Nihil
illic invenis nisi simulacrum, quod ipse posuisti, nisi
quod iterum aut quaeras aut lugeas. Quaere potius
spem salutis, quaere exordium lucis, quaere quod te
summo Deo aut commendet, aut reddat. Et cum
veram viam salutis inveneris, gaude, et tunc erecta
sermonis libertate proclama <foreign xml:lang="greek">Εὑρήκαμεν, συγχαίρομεν</foreign>
 cum ab his calamitatibus post poenitentiam
tuam summi Dei fueris indulgentia liberatus.</p>
</div2>

<div2>
          <head>CAPUT III. <hi>Terrae cultum apud Phryges refutat.</hi> </head>
<p>
            <pb n="0987B"/>Phryges, qui Pessinuntem incolunt, circa Galli
fluminis ripas terrae caeterorum elementorum tribuunt
principatum, et hanc volunt omnium esse
matrem. Deinde ut et ipsi annuum sibi sacrorum
ordinem facerent, mulieris divitis ac reginae suae
amorem, quae fastus amati adolescentis tyrannice
voluit ulcisci, cum luctibus annuis consecrarunt.
Et ut satis iratae mulieri facerent, aut ut poenitenti
solatium quaererent, quem paulo ante sepelierant,
revixisse jactarunt, et cum mulieris animus ex impatientia
nimii amoris arderet, mortuo adolescenti
templa fecerunt. Tunc quod irata mulier pro injuria
spretae fecerat formae, hoc ordinantes a se pati
voluere sacerdotes. Sic annuis sacris cum honore
terrae istius funeris pompa componitur, et cum persuadetur
<pb n="0987C"/>
hominibus quod colant terram, miseri
funeris venerantur exitium. Hic quoque, sacratissimi
imperatores, ut error iste celetur, etiam haec
sacra physica volunt esse ratione composita. Amare
terram volunt fruges, amatum vero hoc ipsum volunt
esse, quod ex frugibus nascitur; poenam autem,
<pb n="0988A"/>
quam sustinuit, hoc volunt esse, quod falce messor
maturis frugibus facit. Mortem ipsius dicunt, quod
semina collecta conduntur: vitam rursus, quod
jacta semina annuis vicibus reconduntur. Velim
nunc mihi inquirenti respondeant, cur hanc simplicitatem
seminum ac frugum cum facinore, cum
morte, cum fastu, cum poena, cum amore junxerint
Itane non erat aliud, quod diceretur? Itane non
erat, quod in agendis Deo summo pro frugibus
gratiis faceret misera mortalitas? Ut gratias pro
renatis frugibus agas, ululas; ut gaudeas, plangis.
Nec, te cum veram rationem videris, hoc aliquando
fecisse poenituit, sed hoc agis, ut annuis luctibus
occupatus vitam semper fugias, mortem requiras.
Dicant mihi, quid hoc frugibus profuit, ut fletus
<pb n="0988B"/>
suos annuis ululatibus seminent in tristitia, interfecti
funeris calamitatibus ingemiscant, quod dicant physica
ratione compositum, lugetis et plangitis, et luctus
vestros alia ratione celatis. Novit agricola, quando
terram aratro dimoveat, quando sulcis frumenta
committat. Novit quando maturatas solis ardoribus
colligat segetes. Novit, quando tostas terat fruges.
Haec est physica ratio, haec sunt vera sacrificia, quae
ab sanae mentis hominibus annuo labore complentur.
Hanc simplicitatem divinitas quaerit, ut homines in
colligendis fructibus ordinatis temporum legibus
serviant. Cur huic ordini miserae mortis figmenta
quaesita sunt? Cur celatur lacrymis, quod celari
non debuit? unde confiteantur necesse est, haec sacra
<pb n="0988C"/>
non in honorem frugum, sed in honorem esse composita
mortis alienae. Nam quod terram matrem
esse omnium Deorum dicunt, qui huic elemento
tribuunt primas partes, vere deorum suorum mater
est, nec abnuimus aut recusamus: quia ab hac
collectos Deos suos, aut lapideos faciunt semper aut
ligneos. Terram omnem circumfluunt maria, et rursus
<pb n="0989A"/>
inclusa Oceani ambientis circulo stringitur. Coeli
etiam rotunda sublimitate operitur, perflatur ventis,
aspergitur pluviis, et timorem suum assidui motus
tremoribus confitetur. Quid vos maneat, qui haec colitis,
considerate, cum Dii vestri infirmitatem suam
vobis quotidianis professionibus prodant.</p>
</div2>

<div2>
          <head>CAPUT IV. <hi>Item Aeris apud Assyrios et Africanos populos nonnullos.</hi> </head>
<p>Assyrii et pars Afrorum acrem ducatum habere
elementorum volunt, et hunc imaginata figuratione
venerantur. Nam hunc eumdem, nomine Junonis
vel Veneris virginis, si tamen Veneri placuit aliquando
virginitas, consecrarunt. Junonem sane, ne
et huic deesset incestus, Jovis volunt ex sorore
<pb n="0989B"/>
conjugem factam. Effeminarunt sane hoc elementum,
nescio qua veneratione commoti. Num quia
aer interjectus est inter mare et coelum, effeminatis
eum sacerdotum vocibus prosequuntur? Dic mihi
<pb n="0990A"/>
hoccine est, quod in viro feminam quaerunt, cui
aliter servire sacerdotum suorum chorus non potest,
nisi effeminent vultum, cutem poliant, et virilem
sexum ornatu muliebri dedecorent. Videre est in
ipsis templis cum publico gemitu miseranda ludibria,
viros muliebria pati, et hanc impuri et impudici
corporis labem gloriosa ostentatione detegere. Publicant
facinora sua, et contaminati corporis vitium
cum maxima delectationis macula confitentur. Exornant
muliebriter nutritos crines, et delicatis amicti
vestibus vix caput lassa cervice sustentant. Deinde,
cum sic se alienos a viris fecerint, adimpleti tibiarum
cantu, vocant Deam suam, ut nefario repleti spiritu
vanis hominibus quasi futura praedicant. Quod
hoc monstrum est, quodve prodigium? Negant se viros
<pb n="0990B"/>
esse, et sunt; mulieres se volunt credi, sed aliud
qualiscumque qualitas corporis confitetur. Considerandum
est etiam, quale sit numen, quod sic impuri
corporis delectatur hospitio, quod impudicis adhaeret
<pb n="0991A"/>
membris, quod polluta corporis contaminatione placatur.
Erubescite, o miseri! supinitatem; aliter
vos Deus fecit. Cum cohors vestra ad tribunal judicantis
Dei accesserit, nihil vobiscum afferetis, quod
Deus, qui vos fecit, agnoscat. Abjicite hunc tantae
calamitatis errorem, et studia profanae mentis aliquando
deserite. Nolite corpus, quod Deus fecit, scelerata
Diaboli lege damnare, calamitatibus vestris,
dum adhuc tempus patitur, subvenite. Misericordia
Dei dives est, libenter ignoscit. Relictis nonaginta
novem ovibus, amissam quaerit unam <note>(Matth. XVIII,
12; Luc. XV, 4)</note>. Et reverso pater prodigo filio vestem
reddit, et parat coenam <note>(Luc. XV, 22)</note>. Nulla vos
desperare faciat criminum multitudo: Deus summus
per filium suum Jesum Christum Dominum nostrum
volentes liberat, et poenitentibus libenter ignoscit,
nec multa exigit ut ignoscat. Fide tantum et poenitentia
potestis redimere, quicquid sceleratis Diaboli
persuasionibus perdidistis.</p>
</div2>

<div2>
          <head>CAPUT V. <hi>Item Ignis apud Persas. Horum mysteria fabulasque detegit, lascivos tristesque ritus detestatur, admixtis saepe e sacris Christianorum cohortationibus, et ad finem capitis, ubi post secundam lacunam de anima humana loquitur, philosophico etiam de indissolubili animi anima ratiocinatio.</hi> </head>

<pb n="0992A"/>
<p>Persae et Magi omnes, qui Persiae regionis incolunt
fines, ignem praeferunt et omnibus elementis
putant debere praeponi. Hi itaque Jovem in duas
dividunt potestates naturam ejus ad utriusque
sexus transferentes et viri et foeminae simulacra
ignis substantiam deputantes, et mulierem quidem
triformi vultu constituunt, monstrosis eam serpentibus
illigantes. Quod ideo faciunt, ne ab auctore
suo diabolo aliqua ratione dissentiant: sed ut
dea sua serpentibus polluta, maculosis diaboli insignibus
adornetur. Virum vero abactorem boum
<pb n="0993A"/>
colentes, sacra ejus ad ignis transferunt potestatem.
Sicut Propheta ejus nobis tradidit, dicens: <foreign xml:lang="greek">Μικτάβω
μυστάκυ ὁ κλοπίης σύνδετε πατρος ἀγάυου</foreign>. Hunc
Mithram dicunt. Sacra vero ejus in speluncis abditis
tradunt, ut semper obscuro tenebrarum squalore
demersi, gratiam splendidi ac sereni luminis
non videant. O caeca numinis consecratio; o nefariae
legis fugienda commenta! Deum esse credis,
<pb n="0994A"/>
cujus de sceleribus confiteris. Vos itaque, qui dicitis
in his templis rite sacrificari non Magorum ritu
Persico, cur haec Persarum sacra laudatis? Scio,
hoc Romano nomine dignum putatis, ac Persarum
sacris. At Persarum legibus sequatur. . . . . . .. . . . . . . ut armata clypeo, lorica, thorace, gladio et
hasta consecratur. . . Tertia etiam pars est, qua in
asperis secretisque sylvarum agrestiumque ferarum
<pb n="0995A"/>
sortita imperium. Ultima pars tripartitae istius divisionis
aestimat libidinum vias, quae prava desideria
quaeque praeposterae cupiditatis monstrant illecebras.
Ideo unam partem capiti assignant, ut hominis iram
quodammodo denotare videatur. Aliam in corde statuunt,
ut diversarum cogitationum varietatem, quas
multiplici intentione concipimus, in modum sylvarum
tenere videatur. Tertia pars constituitur in jecore,
unde libido nascitur et voluptas. Illic enim
genitalium seminum collecta fecunditas naturalibus
stimulis desiderium cupiditatis exagitat. Quid ergo
perficit ista divisio, diligenter aspicite, ut cernatis,
quam facile commentum ratio veritatis impugnet. Si
dividitur anima, et substantia ejus diverso efficaciae
genere separatur, dissoluto ordine suo, incipit esse
<pb n="0995B"/>
quod fuerat. Aliud enim mens est, aliud ira, aliud
libido. Animam ergo separatio ista dissolvit, et patitur
maximam ex ista partitione jacturam, nec integram
sui speciem res ista custodit, quae per tres contrarias
separatim dividitur, et (ut verum dicam) fit
ex ipsa divisione mortalis. Etenim quod potest dividi,
corpus est. Quod autem corpus est, necesse est
esse mortale. Ergo si anima dividitur, corpus est.
Si corpus est, necesse est sit res mortalis. Egregia
erroris istius ac praeclara comitantia. Maximum nobis
beneficium ex ista consequentia confertur. Commentis
istarum absurditatum animas volunt esse mortales.</p>
</div2>

<div2>
          <head>CAPUT VI. <hi>Ab Elementorum cultu ad alias superstitiones transit earumque secreta pandit; et primo quidem duorum Liberorum, Cretensis quippe ac Thebani, historiam narrat.</hi> </head>
<p>Sic sunt, sacratissimi imperatores, Elementa a
perditis hominibus consecrata. Sed adhuc supersunt
<pb n="0996A"/>
aliae superstitiones quarum secreta pandenda sunt,
Liberi et Liberae, quae omnia sacris sensibus vestris
specialiter intimanda sunt, ut et in istis profanis
religionibus sciatis mortes esse hominum consecratas.
Liber itaque Jovis fuit filius regis scilicet Cretici.. Hic cum fuisset adultera matre progenitus,
nutriebatur apud patrem, studiosius quam decebat.
Uxor Jovis, cui Junoni fuit nomen, novercalis animi
furore commota, ad necem infantis omnifariam parabat
insidias. Proficiscens peregre pater, quia indignationes
tacitas sciebat uxoris, ne quid ab irata
muliere dolo fieret, idoneis (sicut sibi videbatur)
custodibus tutelam credit filii. Tunc Juno, opportunum
insidiarum nacta tempus, et ex hoc fortius
inflammata, quia proficiscens pater et solium regni
<pb n="0996B"/>
puero tradiderat et sceptrum, custodes primum regalibus
praemiis muneribusque corrupit, deinde satellites
suos, qui Titanes vocabantur, in interioribus
regiae locat partibus, et crepundiis ac speculo
affabre facto animos ita pueriles illexit, ut desertis
regiis sedibus ad insidiarum locum puerilis animi
desiderio duceretur. Illic interceptus trucidatur. Et
ut nullum posset necis inveniri vestigium, particulatim
membra conscissa satellitum sibi dividit turba.
Tunc, ut huic facinori aliud facinus adderetur, quia
vehementer tyranni crudelitas timebatur, decocta
variis generibus pueri membra consumunt, ut humani
cadaveris, inauditis usque in illum diem epulis,
vescerentur. Cor visum sibi soror servat, cui
Minerva fuit nomen, quia et ipsa sceleris fuit particeps,
<pb n="0996C"/>
et ut manifestum esset delationis indicium, et
ut haberet unde furentis patris impetum mitigaret.
Reverso Jovi filia ordinem facinoris exponit. Tunc
pater funesta calamitate cladis et acerba luctus
<pb n="0997A"/>
atrocitate commotus, Titanes quidem vario genere
suppliciorum excruciatos necat. Nec praetermissum
est in ultione filii aut tormentum aliquod aut poena,
sed per omnia poenarum genera bacchatus, necem
qualitercumque filii vindicavit, affectu quidem patris,
sed tyrannica potestate. Tunc quia diutius pater
ferre lugentis animi tormenta non poterat, et quia
dolor ex orbitate veniens nullis solatiis mitigabatur,
imaginem ejus ex gypso, plastico opere perfecit, et
cor, ex quo facinus fuerat, sorore deferente, detectum,
in ea parte plastae collocat, qua pectoris
fuerant lineamenta formata. Post haec pro tumulo
exstruit templum, et paedagogum pueri constituit
sacerdotem. Huic Silenus fuit nomen. Cretenses,
ut furentis tyranni saevitiam mitigarent, festos funeris
<pb n="0997B"/>
dies statuunt, et annuum sacrum trieterica
consecratione componunt, omnia per ordinem facientes,
quae puer moriens aut fecit, aut passus est.
Vivum laniant dentibus taurum, crudeles epulas
annuis commemorationibus excitantes, et per secreta
sylvarum clamoribus dissonis ejulantes fingunt
animi furentis insaniam, ut illud facinus non
per fraudem factum, sed per insaniam crederetur:
praefertur cista, in qua cor soror latenter absconderat;
tibiarum cantu et cymbalorum tinnitu crepundia,
quibus puer deceptus fuerat, mentiuntur. Sic
in honorem tyranni a serviente plebe deus factus
est, qui habere non potuit sepulturam. Fuit etiam
alius Liber apud Thebas tyrannus, magicae artis
potestate conspicuus. Hic cum muliebres animos venenis
quibusdam et carminibus occupasset, pro arbitrio
<pb n="0997C"/>
suo crudelia facinora furentibus imperabat, ut
mente captas nobiles foeminas et libidinum ministras
haberet et scelerum. Qui qualia fecerit scelera, vel
quantum matri contra filium, vel sororibus contra
fratrem imperaverit facinus, in scenis quotidie a
tragici carminis auctoribus traditur, ut scelerati
<pb n="0998A"/>
tyranni facinorosa crudelitas in animis audientium
funestis semper relationibus renascatur. Hunc Lycurgus,
sobria virorum conjuratione protectus,
regno exuit, pellit patria. Neque enim effeminatus
ille consensum virorum potuit diutius sustinere. Effeminatum
enim fuisse, et amatorum serviisse libidinibus,
Graecorum gymnasiis decantatur. Nec fuga
ejus Lycurgus tantum est exsilioque contentus, sed
timens ne fugiens et ab aliis receptus, ludibriosa
scelerum suorum etiam in alia regione conderet semina,
succinctus ferro, patriae dedecus minaci persequitur
edicto. Tunc Liber projectis infulis, quas
pampineis coronarum circulis illigabat, cum semiviro
comitatu fugiens (soli enim eum secuti sunt
stuprorum et flagitiorum et libidinum socii) per omnes
<pb n="0998B"/>
oras vicini maris cum summa trepidatione desperationis
erravit. Illic inter ebrias puellas et vinolentos
senes, cum adhuc eum scelerum pompa praecederet,
et alter nigro amictu teter, alter ostenso
angue terribilis, alter cruentus ore, dum viva pecoris
membra discerpit, a Lycurgo comprehensus
per proximam rupem, quae immensum praecipitium
saxis inviis fecerat, in mare praecipitatur, ut lacerum
corpus marinis diu jactatum fluctibus, errantium
populorum animos ad sanitatis ac sobrietatis
ordinem severa animadversione revocaret. Hunc finem
Liberi Homerus, ut fugam et trepidationem detegeret,
et ut ostenderet mortem, ait:
<l>. . . . . . . <foreign xml:lang="greek">Διώνυσος δὲ φοβηθεὶς</foreign>
            </l>
<l> <foreign xml:lang="greek">Δύσαθ' ἁλὸς καπὰ κῦμα· Θίτις δ' ὑπεδέξατο κόλπῳ</foreign>
            </l>
<l> <foreign xml:lang="greek">Δειδιότα· κρατερὸς γὰρ ἔχε τρόμος ἀνδρὸς ὁμοκλῇ.</foreign>
            </l>
          </p>
<p>
            <pb n="0998C"/>Imitatur te, Lycurge, et sobrium tuum institutum
sequitur, nec a salutaribus tuis legibus exorbitat
etiam consul noster Posthumius. Nam sicut in libris
Annalibus invenimus, Bacchanaliorum scelera
Ebutio quodam adolescente deferente detecta sunt.
Erant adhuc in urbe Roma integri mores, nec quis-
<pb n="0999A"/>
quam peregrinas superstitiones dissolutis moribus
appetebat: tunc nec senatus consuli nec leges Reipublicae
nec consul legibus defuit. Sed investigatis
omnibus, qui hujus sacri scelerata commenta tradebant,
contra omnes servos, immo Romanos quaestionis
examine capitalis poena de senatus sententia
decreta est. Nec tam diu vindices gladii consulis
conquierunt, quamdiu hoc malum fuisset radicitus
amputatum. O digna Romano nomine animadversio!
O priscae virtutis laudanda constantia! nec civibus
suis consul parcere voluit, cum ob purgandam patriam
peregrina vitia corriguntur.
</p>
        </div2>

<div2>
          <head>CAPUT VII. <hi>Liberae vel Proserpinae historiam exponit, et Liberum pro sole, Liberam pro luna coli asserit.</hi> </head>
<p>
            <pb n="0999B"/>Sequitur hanc sacri contagionem, et imitatur ordinem
funeris, a Cerere, Hennensi muliere, mors
filiae consecrata. Nam quidquid in Creta pater ob
filium fecerat, hoc totum Ceres apud Hennam
amissa filia, impatientia materni doloris instituit,
quod quatenus factum sit, brevi sermone perstringam.
Unicam Cereris filiam, quam Graeci <foreign xml:lang="greek">Περσεφόνην,</foreign>
nostri immutato sermone Proserpinam dicunt,
ad conjugale consortium plures petebant. Mater sollicite
de singulorum meritis judicabat. Et cum adhuc
omnibus matris sententia videretur incerta, dives
rusticus, cui propter divitias <foreign xml:lang="greek">Πλούτων</foreign> fuit nomen,
temerario cupiditatis ardore, cum moram dilationis
ferre non posset, et cum de praeposteri amoris
conquereretur incendiis, prope Percum inventam
<pb n="0999C"/>
virginem rapit. Percus autem lacus in Hennae civitatis
finibus satis amoenus et gratus, cujus amoenitas
ex florum varietatibus nascitur. Nam per omnem
annum vicissim sibi succedentibus floribus coronatur.
Illic invenies quidquid hyacinthi turget in caulem;
illic comam narcissi, vel quod auream rosam
desuper pingit: illic albae hederae per terram molliter
serpunt, et cum purpureis violis suaviter rubens
amaracus invenitur: nec coronam istam alba deserunt
lilia. Prorsus aptus locus, qui gratia sua
puellares animos et invitaret pariter et teneret. In
hoc loco, cum a Plutone virgo prope vesperam
fuisset inventa, vi rapitur, et superimposita vehiculo,
<pb n="1000A"/>
scissis vestibus, laceratis crinibus ducitur.
Nec reservati ungues contra amatorem rusticum
aliquid profuerunt, nec clamor atque ululatus adjuvit,
nec caeterarum strepitus puellarum. Tunc una
celeri cursu, cum de civitate nemo succurreret, facta
ex ipso timore velocior, matri raptum virginis nuntiat.
Contra raptorem indignata mater, armatam
manum ducit. Nec Plutonem mulieris fefellit adventus,
sed ut retorsit ad civitatem oculos, et infinitos
cuneos respexit venire cum matre, funestum cepit
ex desperatione consilium. Quadrigam, quae vehiculum
trahebat, per medium lacum dirigit. Is erat
profundis voraginibus immersus, illic cum amata
submersus virgine, miserandae matri de morte filiae
funestum spectaculum praebuit. Hennenses, ut possent
<pb n="1000B"/>
maternis luctibus ex aliqua parte invenire
solatium, inferorum regem virginem rapuisse finxerunt.
Et ut fides figmentum sequeretur, prope Syracusas
 eum per alium locum cum virgine emersisse
jactarunt. Templum sane et raptori et virgini accurate
collatis sumptibus faciunt, et annua in templo
vota decernunt. Sed nullo genere matris dolor vincitur,
nec muliebris impatientiae tormenta curantur.
Sed credens vere filiam prope Syracusas esse visam,
Triptolemo villico suo duce, nocturnis itineribus ad
Syracusanae civitatis littus cum lugubri veste ac sordido
squalore pervenit, nec illi defuit, qui credulem
de calamitatibus suis falleret matrem. Tunc ait
se Pandarus, nescio quis, vidisse non longe à Pachyno
navem raptorem ascendisse cum virgine.
<pb n="1000C"/>
Persuasum est mulieri, quae quolibet genere vivere
filiam cupiebat audire, infinitis dotibus remunerat
civitatem. Syracusani liberalitate mulieris provocati,
raptum virginis consecrant, et mitigantes dolorem
matris, pompam miseri funeris excolunt honore
templorum. Sed nec hoc sufficit matri, sed ascensa
nave per peregrina littora filiam quaerit. Sic fluctibus
tempestatibusque jactata ad Atticae urbis locum
pervenit. Illic hospitio recepta, incolis incognitum
adhuc triticum dividit. Locus ex patria et ex adventu
mulieris nomen accepit. Nam Eleusis dictus,
quod illuc Ceres, relicta Henna, venerat. Sicque
tum ipsa dispensatio quod attulerat frumenta, tum
<pb n="1001A"/>
quod colligendarum frugum tradiderat disciplinam,
post mortem ob beneficium, quod ex frugum copia
nascebatur, et sepulta in eo loco est, pariter et
consecrata, et divino cum filia appellata nomine.
Amat enim Graecorum levitas eos, qui sibi aliquid
contulerint, vel qui consilio aut virtute se juverint,
divinis appellare nominibus. Et sic ab ipsis beneficiorum
gratia repensatur, ut deos dicant, et deos
esse credant, qui sibi aliquando profuerint. Sic de
Libero Nisa non dubitat, nec de novis ambigit
Sparta sideribus, cremat et consecrat Herculem
tristis Oetas, et a vanis Cretensibus adhuc mortui
Jovis tumulus adoratur. Additur tamen, sacratissimi
Imperatores, ad hujus profani erroris augmentum,
quod hos homines (id est, Liberum et Proserpinam),
<pb n="1001B"/>
majore quasi auctoritate defendat. Nam
Liberum ad Solem volunt referre commenta Graecocorum,
Proserpinam vero Liberam dicentes Lunam
esse confingunt. Quod quam absurdum et quam
miserum sit, ex ipsa veritatis possumus ratione colligere.
Quis vidit puerum Solem? quis fefellit? quis
occidit? quis laceravit? quis divisit? quis membris
ejus epulatus est? Quis Lunam rapuit? quis abscondit?
quis Plutonis conjugem fecit? Sed et errorem
istum physica rursum volunt protegere ratione,
indivisam mentem, et divisam, id est, <foreign xml:lang="greek">τὸν ἀμέριστον,
καὶ
τὸν μεμερισμένον νοῦν</foreign>, hac se putant posse ratione
venerari. Dicite mihi, o vos mortales, quid
naturalibus rebus additis funera? quid Dei dispositionem
crudelium mortium atrocitate polluitis? quid
<pb n="1001C"/>
opus erat tam duro crudelique tormento? quid sibi
<pb n="1002A"/>
vult ista persuasio, ut divinis rebus funestae calamitatis
ordo societur? ut naturae siderum, quam Deus
summus certis legibus fecit, mortalis calamitas luctibus
jungeretur? Cui rei prodest quod facitis? miscetis
terrena coelestibus, caduca superis, tenebrosa
lucentibus, dolores ac luctus hominum divinis honoribus
consecrantes.</p>
</div2>

<div2>
          <head>CAPUT VIII. <hi>Continet maximam partem prosopopoeiam qua sol divinum, quem homines ipsi exhibebant, cultum oratione ad eos habita refutare atque detestari fingitur.</hi> </head>
<p>Si convocato omni genere humano Sol habita
concione loqueretur, desperationem vestram hac forsan
oratione percuteret: Quis vos, caduci homines
<pb n="1002B"/>
et per dies singulos summo Deo variis generibus
rebellantes, ad hoc tantum facinus impegit ut profano
nefariae cupiditatis errore et mori me dicatis
vestro arbitrio et vivere? Atque utinam usitato
more vel uno genere vesanae cogitationis vestrae
figmenta procederent! Utinam sine contumelia mei,
sceleratae cogitationis vestrae grassaretur improbitas!
Nunc vosmet per praecipitia jactantes, mihi quoque
non parcitis, nec aliquam habet vester sermo reverentiam;
sed cum dedecore meo in exitium vestrum
mortemque properatis. Alii me apud Aegyptum
undis Nili et rapidis verticibus obstinato mentis
furore submergunt. Alii amputatis virilibus plangunt.
Alii crudeli morte caesum, aut in olla decoquunt,
aut septem verubus corporis mei membra
<pb n="1002C"/>
lacerata subfigunt. Qui paululum mihi placida
<pb n="1003A"/>
fuerit oratione blanditus, quadrijugi currus aurigam
me esse confingit. Projicite aliquando tanti furoris
exitium, et salutari persuasione convicti, veram
salutis viam quaerite. Inimicus Dei est, qui haec aut
cogitavit, aut finxit; nec facinus ejus simplex aut
usitata poena comitatur, qui sacra profanis persuasionibus
polluit, qui de praeclaro opere Dei tanta
confingit. Lugete mortuos vestros, et ipsi simili
morte morituri. Mittite regibus vestris, ut vultis, inferias,
et orbitates eorum alio remediorum genere
mitigate. Lugete Liberum, lugete Proserpinam, lugete
Atyn, lugete Osirin, sed sine nostrae contumelia
dignitatis. Nolo me per tumulos eorum favillasque
ducatis, nolo ut errori vestro nomen meum
fomenta suppeditet. Ad lucem diei a Deo factus
<pb n="1003B"/>
sum, hoc mihi sufficit solum. Quid me honesti muneris
dignitate privatis? Aliud me Deus fecit, aliud
esse jussit, et vos me pro libidine vestra dividitis,
pro arbitrii vestri cupiditate laceratis? Quicquid sum
simpliciter Deo pareo, nec aliud volo de me intelligatis
nisi quod videtis. Hoc Deo gratum est, hoc
Deus libenter amplectitur, hoc homines ad salutis
viam ducit, si projectis erroribus Dei gratiam simpliciter
ac fideliter audiatis. Haec quidem, sacratissimi
imperatores, prosopopoeiaco me sermone dixisse sufficiat.
At ego nunc sacrarum lectionum institutione
formatus, perditos homines religioso sermone convenio.
Si dii sunt quos colitis, cur eos lugetis? Cur
eos annuis luctibus plangitis? Si lacrymis et luctu
digni sunt, cur eos divino honore cumulatis? Unum
<pb n="1003C"/>
itaque e duobus facite, aut nolite eos lugere, si
dii sunt: aut, si luctu eos dignos putatis ac lacrymis,
deos eos appellare nolite, ne luctibus ac lacrymis
vestris majestas divini nominis polluatur. Sed quia
mens perdita, et sceleratae cupiditatis laqueis implicata,
nulla potest ratione revocari, persequar caetera,
<pb n="1004A"/>
ut publicatis omnibus atque detectis, quae profana
consecravit improbitas, misericordia Dei in nomine
Domini nostri Jesu Christi lapsos erigat, fugientes
ad se revocet, dubitantes confirmet, errantes corrigat,
et quod est potissimum, vitam morientibus donet.</p>
</div2>

<div2>
          <head>CAPUT IX. <hi>Luctum de morte Adonidis a Marte in aprum converso percussi perstringit, et narrationem Evangelicam de ejecto daemonio paucis commemorat.</hi> </head>
<p>In plurimis Orientis civitatibus, licet hoc malum
etiam ad nos transitum fecerit, Adonis quasi maritus
plangitur Veneris, et percussor ejus circumstantibus
vulnusque monstratur. Mars enim in porci
sylvestris speciem formamque mutatus, ut sibi primas
<pb n="1004B"/>
partes in amore Veneris vindicaret, incaute contra
se ruentem percutit juvenem. Si Deus erat
Adonis, cur rivalis insidias nesciebat? Si homo, cur
cum superiore certabat? Sed et alium audio cum
Venere conjugale habuisse consortium. Vulcanus,
nisi fallor, ab his deorum cultoribus maritus Veneris
esse perhibetur. O vanorum hominum ridenda persuasio!
Inter duos maritos adulter positus ab uno
capitur, alterum vincit. Sed vide, ut adulter
Deus maritum vinceret, quod sibi corpus elegit,
porcus esse maluit: qui, si habebat corporis mutandi
potestatem, leonis debuit potius speciem formamque
suscipere. Sed leonem dicunt, qui naturas
animalium norunt, in illa agrestis animi feritate pudicitiae
servare virtutem. Merito igitur ab adultero
<pb n="1004C"/>
leonis spernitur forma et libidinosi animalis eligitur.
Hic jam Evangelicae traditionis secreta tractemus.
Ejecto daemonio Dominus porcorum gregem donat <note>(Matth. VIII, 31, 32; Marci V, 13; Luc. VIII, 32, 33)</note>.
Nec immerito, ut cum libidinosis animalibus per
dura praecipitia fluctusque jactatus, per mortes porcorum
<pb n="1005A"/>
varias, digna nece immundus spiritus carperetur.</p>
</div2>

<div2>
          <head>CAPUT X. <hi>Flagitia in cultu Veneris Paphiae explodit.</hi> </head>
<p>Audio Cinyram Cyprium templum amicae meretrici
donasse, ei erat Venus nomen. Initiasse etiam
Cypriae Veneri plurimos, et vanis consecrationibus
deputasse. Statuisse etiam, ut quicumque initiari
vellet, secreto Veneris sibi tradito, assem in manum
 mercedis nomine deae daret. Quod secretum quale
sit, omnes taciti intelligere debemus, quia hoc ipsum
propter turpitudinem manifestius explicare non possumus.
Bene amator Cinyras meretriciis legibus
servit, consecratae Veneri a sacerdotibus suis stipem
dari jussit, ut scorto.</p>
</div2>

<div2>
          <head>CAPUT XI. <hi>Item flagitia Jovis Sabazii.</hi> </head>

<pb n="1005B"/>
<p>Sebazium colentes Jovem anguem, cum initiantur,
per sinum ducunt. Adhuc primi erroris vitia grassantur,
<pb n="1006A"/>
et quicquid hominem perdidit, colitur, et funesti
anguis callida et malitiosa crudelitas adoratur.</p>
</div2>

<div2>
          <head>CAPUT XII. <hi>Item et Corybantum flagitia foedosque ritus.</hi> </head>
<p>In sacris Corybantum parricidium colitur. Nam
unus frater a duobus interemptus est, et ne quod
indicium necem fraternae mortis aperiret, sub radicibus
Olympi montis a parricidis fratribus consecratur.
Hunc eumdem Macedonum colit stulta persuasio.
 Hic est Cabirus, cui Thessalonicenses quondam
cruento cruentis manibus supplicabant. Considerandum
itaque est, quale sit numen, quod parricidalis
amentia, ut parricidium coleret, invenit.</p>
</div2>

<div2>
          <head>CAPUT XIII. <hi>Narrationibus de Deorum facinoribus quaevis flagitia hominibus commendari, et nomina hominibus inferiora atque deteriora pingi docet.</hi> </head>

<pb n="1006B"/>
<p>Quapropter quicumque haec sacra devota mente
<pb n="1007A"/>
veneratur, cuicumque placet superstitionis istius metuenda
contagio, aut malis suis solatium quaerit, aut
facinora eorum tacita collaudat cogitatione, hoc
optans, hoc quaerens, hoc utique magnopere desiderans,
ut et sibi liceat, quod diis suis licuit, ut et se
ad consortium talis vitae morum similitudo perducat.
Adulterio delectatur aliquis, Jovem respicit, et
inde cupiditatis suae fomenta conquirit, probat, imitatur,
et laudat, quod Deus suus in cygno fallit, in
tauro rapit, ludit in satyro, et ut liberalis in
flagitiis esse consuescat, quod inclusam regiam virginem
auro largiter fluente corruperit. Puerorum
aliquis delectatur amplexibus, Ganymedem in sinu
Jovis quaerat, Herculem videat Hylam impatienti
amore quaerentem, Hyacinthi desiderio captum
<pb n="1007B"/>
Apollinem discat. Chrysippum alius, alius Pelopem
 videat, ut per deos suos sibi licere dicat,
quicquid hodie severissime Romanis legibus vindicatur.
<pb n="1008A"/>
Adulteria omnia eorum enumerare difficile
est. Quis Amymonem? quis Alopen? quis Menalippen?
quis Chionen, Hippothoenque corripit?
Nempe Deus vester haec fecisse memoratur.
Ille, quem volunt severis oraculis errantium hominum
peccata corrigere, Steropen amat, Aethusam
rapit, Zeuxippem stuprat, quaerit Prothoen et Arsinoae
adultera cupiditate blanditur. Sed ex isto corruptarum
mulierum grege una puella amatorem
Deum et vitavit et vicit. Daphnen enim divinans
Deus et futura praedicens, nec invenire potuit, nec
stuprare. Muliebria patitur aliquis, et effeminato
corpori solatium quaerit? Videat Liberum amatori
suo post mortem etiam promissae libidinis praemia
imitatione flagitiosi coitus repraesentatem. Si quis
<pb n="1008B"/>
monstruoso cupiditatis ardore in paternae necis armatur
exitium, a Jove sumat exemplum. Qui fraternum
desiderat sanguinem, Corybantum sequatur
<pb n="1009A"/>
institutum, et incestum desiderantibus a Jove sumantur
exempla. Cum matre concubuit, sororem
duxit uxorem; et ut integrum facinus impleret
incesti,incesti, filiam quoque animo corruptoris aggressus
est. Inferiores aliquis aemulo stridore persequitur,
et adversarium cupit crudeli feritate torquere, ab
Apolline ex Marsyae casibus crudelium tormentorum
casus discat. Alienum aliquis desiderat et hoc
cum morte domini conatur implere, videat ut Hercules
occiso Geryone Iberas abegerit boves. Si quis
promiscua hominum caede gaudet, praeposteras Martis
cupiditates diligenter inspiciat. Semina pene omnium
scelerum a diis suis peccantium turba collegit.
Et ut perditus animus impune facinus posset
admittere, ex praecedentibus facinorum exemplis
<pb n="1009B"/>
majore se auctoritate defendit. Si stupri praemia
corruptor inquirit, si viam optat sollicitationis addiscere,
in sinu corruptae mulieris aurum videat Jovis.
Si publicus parricida, commissam sibi regni
custodiam nefaria prodere cupiditate desiderat, respiciat
ad eos, qui Saturnum filio prodiderunt.
Quatenus jus laedatur hospitii, vel quatenus amicitiae
jura turbentur, vel quatenus mensae conciliatio sancta
violetur. Si quis ad injuriam pronus quaerit
esse, ordinem scelerum de Tantali casibus discat.
O facinorosae cupiditatis triste solatium! O hominum
<pb n="1010A"/>
deflenda persuasio! O infelicis imitationis cruenta
meditatio! Scenam de coelo fecistis, et errantes
animos per abrupta praecipitia crudeli calamitate
duxistis, cum hominibus peccare cupientibus facinorum
via de deorum monstratur exemplis. Sed in
ista criminum lege, in ista confessione scelerum gratias
agamus illis, qui etiam exitia et mortes deorum
istorum nobis nescientibus prodiderunt: ut disceremus
omnia per tot obstantes. Fuit enim et apud veteres,
licet nondum terram illuminasset Domini nostri
Jesu Christi veneranda dignatio, in spernendis
superstitionibus religiosa constantia. Diomedes pudicus
ac sobrius Venerem vulnerat, Martem vincit et
percutit. Oti et Ephialtae edicto Mars bellipotens
temporali exsilio damnatus, ferrea catenarum vincla
<pb n="1010B"/>
sustinuit. Sarpedonem filium mortuum in Troja Jupiter
plangit. Et mercedem fabricatorum murorum
Neptunus a superbo rege non recepit. Alterius regis
 Apollo greges pascit. Et soli omnia videnti alius
occisarum boum nuntiat mortes. Castores sepelit
Sparta, ardet apud Oetam Hercules, et Aesculapius
alibi fulminatur, Vulcanus a patre praecipitatus
pedem frangit. Lycurgum fugiens Liber moritur.
Venus in adulterio deprehensa detegitur, et
post Dei nuptias Anchisae hominis cubile sectatur.
Saturnus regno timens devorat filios. Hic ex Creta
fugiens in Italia a Spartanis absconditur. Ob amorem
<pb n="1011A"/>
catamiti Juno spernitur, et ad Endymionem
Luna descendit, et contra voluntatem uxoris et filiae
Trojanis auxilium ferens deceptus Jupiter dormit.
O flagitiosa confessio, o miserabiles deflendique
cultus; o durae servitutis miseranda conditio! Ad
istorum cultum deorum sanctos homines, et Deum
devota mente colentes, sacrilegum tyrannorum traxit
imperium, et ut huic facinori aliud facinus adderetur,
mors est decreta nolentibus. Ad theatrum potius
templa transferte, ut in scenis religionum istarum
secreta tradantur, et ut nihil praetermittat
improbitas, histriones facite sacerdotes. Alter dignior
locus religionibus istis inveniri non poterit.
Illic amores deorum vilis turba decantet. Illic casus
mortesque saltatores . . . . . . . . . Illic deorum in templis
<pb n="1011B"/>
 ab impiis et facinorosis magistris melius mens
perdita et muliebris docetur facinus.</p>
</div2>

<div2>
          <head>CAPUT XIV. <hi>Serapidem, ejus nomen et sacra e Josephi patriarchae historia fictum esse contendit; et daemones in simulacris ex assiduis sacrificiis colligi et hostiarum sanguine nutriri. Serapidem humanis obedire jussis et nolentem ad loquendum adactum fuisse, ex Porphyrio probat; et idem hoc de omnibus reliquis Gentilium diis, Christianorum imperio obnoxiis, statuit.</hi> </head>
<p>Discite etiam, sacrosancti imperatores, venerandum
<pb n="1012A"/>
Alexandriae numen unde sumpserit exordium,
ac a communi nostra fragilitate detecta ad veritatis
exordium mortalitatis nostrae sermo revocetur.
Cum ingrueret arescentibus frugibus malitiosa fames,
Jacobi religiosi patriarchae semine procreatus
juvenis Joseph, interpretatusque somnium regis, totum,
quicquid innuebat, ostendit <note>(Gen. XLI)</note>. Joseph
(est Jacobi filius) qui ob pudicitiam in carcerem
missus, ereptus post interpretationem somnii, fuit
particeps regni. Nam septem annorum collectis et
servatis frugibus, alterius septennii egestatem divinae
manus providentia mitigavit. Huic post mortem
Aegyptii patrio gentis suae instituto templa fecerunt:
et, ut justam dispensationis gratiam posteritas
disceret, quo modio esurientibus et ementibus
<pb n="1012B"/>
frumenta diviserat, capiti is superpositus est. Nomen
etiam, ut sanctius coleretur, ex primo auctore generis
accepit. Nam quia Sarae pronepos fuerat, ex qua
nonagenaria <note>(Gen. XXI, 2)</note> Abraham indulgentia Dei
susceperat filium, Serapis dictus est Graeco sermone,
hoc est, <foreign xml:lang="greek">Σαρᾶς ἀπὸ</foreign>. Sed hoc invito Joseph accidit,
immo mortuo. Neque enim ad hoc facinus religiosus
animus et Deo summo dicatus adduci potuisset, ut erroris
illecebras ex nomine suo superstitiosis hominibus
ipse praeberet, praesertim cum sciret haec esse in
Dei sacrosanctis legibus, ne quis hominum tale aliquid
<pb n="1013A"/>
aut veneraretur aut coleret. Hic in Aegypto
colitur, hic adoratur, hujus simulacrum Neocororum
turba custodit, et ad memoriam vetustatis errans
populus ordinem sacrorum in honorem integerrimi ac
prudentissimi hominis constitutum contentiosa hodie
animositate custodit. Sed et in ipso simulacro,
sicut in caeteris, ex assiduis sacrificiis immundi daemonum
spiritus colliguntur. Nihil enim operantur
animae, et cruor ex assidua pecudum caede profusus,
nisi ut daemonum substantia, qui diaboli procreatione
generantur, ex isto sanguine nutriatur. Nam
ita esse Porphyrius, defensor Stoicorum, hostis Dei
et veritatis, in multis sceleratarum impietatum scriptis,
manifestis nobis probationibus prodidit. In libris
enim, quos appellat <foreign xml:lang="greek">περὶ τῆς εὐλογίων φιλοσοφίας</foreign>,
<pb n="1013B"/>
majestatem ejus praedicans, de infirmitate confessus
<pb n="1014A"/>
est. Imprimis enim librorum partibus (id est in ipsis
auspiciis positus) dixit: <hi>Serapis vocatus, et intra
corpus hominis collocatus, talia respondit</hi>. Dicant
nunc mihi perditi homines, quis potior est, qui vocat
et imperat et includit, an qui vocatur et paret? Et
cum venerit, in suscipientis hominis corpore potestate
jubentis includitur. Gratias agimus, Porphyri,
quod libris tuis deorum tuorum nobis substantiam
prodidisti. Didicimus per te, quatenus dii tui hominibus
viventibus serviant. Serapis tuus ab homine
vocatur, et venit, et, cum venerit, statim jussus includitur,
et loquendi necessitas nolenti forsitan imperatur.
Sic apud nos deos vestros, cum hominibus
nocere coeperint, religiosi sermonis flagella castigant.
Sic in corpore hominum constituti dii vestri
<pb n="1014B"/>
verbo Dei spiritualium flammarum igne torquentur,
<pb n="1015A"/>
et qui apud vos quasi dii coluntur, apud nos religiosae
fidei medela Christi gratia humano subjacentes
imperio, et tormenta repugnantes sustinent, et victi
poenis ultricibus subjugantur.</p>
</div2>

<div2>
          <head>CAPUT XV. <hi>De Penatibus agit, quorum nomen ex</hi> PENU <hi>derivat, et de Vesta, domestico tantummodo igne; rebus igitur hominibus gratis utilibusque, quas deos fecerint.</hi> </head>
<p>Penates etiam qui sint, explicare contendam,
ne quid a me sit praetermissum. Qui nihil aliud putant
esse vitam, nisi vescendi et potandi licentiam,
hos sibi deos ex cupiditatis suae humilitate finxerunt,
nutrimenta corporis, quae ex quotidianis epulis
comparantur, hoc nomine pro salute hominum consecrantes.
Quia per epulas corporis reficitur infirmitas,
<pb n="1015B"/>
alimenta solum esse Deum sanxerunt, nescientes
divini oraculi veritatem. Cum enim Dominus
noster Jesus Christus cum diabolo, pro nostra
salute sollicitus, divina majestatis suae colluctatione
certaret, et ut de faucibus ejus quem gerebat hominem
liberare, hac eum responsione quassavit.
Nam cum diceret ei diabolus: <hi>Si filius Dei es, fac ut isti lapides panes fiant 
 <note>(Matth. IV, 3; Luc. IV, 3)</note>
            </hi>,
<pb n="1016A"/>
respondens ei Dominus dixit: <hi>Non in pane tantum 
 vivit homo, sed in omni verbo Dei <note>(Luc. IV, 4)</note>
            </hi>.
Nescientes itaque substantiam generis humani, quotidianas
epulas hoc nomine consecrarunt. Nam omne,
quo vescuntur homines, penus vocatur; hinc et
cella penaria, hinc et dii penates, ab abjectis et
prostratis hominibus misera sunt cogitatione composita.
Vesta autem quid sit discite, ne putetis
antiquum aliquid, aut cum summo terrore inventum.
Ignis est domesticus, qui in focis quotidianis
usibus servit. Quapropter coquos habeat, non miseras
virgines sacerdotes, quae contemnentes ignis
ipsius favillas, aut prostituto corpore peccare coguntur,
aut in virginitate perseverantes perdunt
honestam gloriosi nominis dignitatem.</p>
</div2>

<div2>
          <head>CAPUT XVI. <hi>Palladii originem exponit, ejusque numine neque Trojam, neque Romam, ab incendio tutam fuisse, nec ejus cultores in posterum tutos futuros.</hi> </head>

<pb n="1016B"/>
<p>Palladii etiam quid sit numen audite. Simulacrum
est ex ossibus Pelopis factum. Hoc Abaris
 Sctyha fecisse perhibetur; jam quale sit considerate,
quod Scytha barbarus consecravit. Estne
aliquid apud Scythas humana ratione compositum,
<pb n="1017A"/>
et illa effera gens (hominum) et crudeli atque inhumana
semper atrocitate grassata, in constituendis
religionibus rectum aliquid potuit invenire? Simulacrum
hoc Trojanis Abaris vendidit, stultis hominibus
vana promittens. Vendebatur Deus, ut prodesset
emptori, et emptor suppliciter adorabat, quicquid
paulo ante viderat subhastatum. Substantia
autem simulacri ipsius ex ossibus Pelopis est. Si
humana vis miseros homines ossa venerari, purioris
saltem et castioris hominis reliquias collige. Accedat
idolo, quod facis, ex hominis virtutibus meritum.
Pelops in deliciis amatoris fuit, et diu prostituti pudoris
damna sustinuit. Sed nec adulto ei scelus defuit.
Is enim, cujus filiam petebat, eum fraude proditoris
occidit. Proditorem etiam ipsum perjuriis
<pb n="1017B"/>
aggressus est, et ne promissa redderet praemia,
hunc eumdem per abrupta praecipitia jactavit. En cujus
electa sunt ossa, ut Deus fieret, qui urbes et regna
servaret. Sed nec servavit aliquando nec profuit,
et quid se maneat, ex urbium, in quibus fuit,
casibus vidit. Incensa est Troja a Graecis, a Gallis
Roma et ex utroque incendio Palladium reservatum
est. Sed reservatum non propriis virtutibus, sed
humano praesidio: ab utroque enim loco homines
liberant, et translatum est, ne humano flagraret incendio.
Tanto numini humana fuerunt praesidia necessaria,
et ne arderet, humanum quaesivit auxilium.
Dilatum est Palladium ab incendio, non liberatum.
Stat sententia, manet poena, ignis imminet, ignis
urget, quem vitare non poterit. Jam parturit flamma
<pb n="1017C"/>
coelestis, jam divinae animadversionis monstratur
adventus, jam futurae cladis nuntiatur exitium, in
hoc incendio Palladium latebras invenire non poterit;
ignis iste scrutatur abdita, quaerit absconsa: et
quidquid errantes homines vanis persuasionibus perdidit,
rapida flammarum populatione complectitur: <hi>Venit enim</hi> 
 (inquit) <hi>dies Domini ut ardens clibanus <note>(Malach. IV, 1)</note>
            </hi>.
Audisti quid veniat. Nihil est, quod
<pb n="1018A"/>
ex te collectum in apothecis Dominicis reponi possit:
ardebis ut stipula, cujus inanis vilitas in cineres favillasque
servatur, quam rapax ignis violentia congeniti
spiritus pascitur. Hic est exitus finisque vester:
haec est poena, quam pro deceptis hominibus
Deus statuit, ut perpetuis ardeat flammis, qui contra
voluntatem Dei miserum hominem aut decepit aut
perdidit. Volo sane diligenter inquirere, cujus Minervae
hoc volunt esse signum. Plures enim Minervas
fuisse constat, nec aliquis in ista parte dissentit.
Singularum itaque genus, institutum, artem
propositumque dicamus, ut ex his omnibus inveniri
possit, Palladium cujus Minervae sit nomine consecratum.</p>
</div2>

<div2>
          <head>CAPUT XVII. <hi>De quinque Minervis agit. Quintae Pallantis filiae, Palladium dedicatum fuisse, cujus ut concremetur imago, deleanturque templa, hortatur, simul in sacrorum ritus, quibus homines peccare docentur, turpes et cruentos invehitur, eosque abrogari postulat.</hi> </head>

<pb n="1018B"/>
<p>Quinque Minervas fuisse legentibus nobis tradit
antiquitas. Una est Vulcani filia, quae Athenas condidit,
quam ex agrestibus locis ad urbanae conversationis
ordinem rustica turba comitata est. Fuit alia
in Aegypto, Nili regis filia, textrinae artis magistra.
Tertia patre Saturno genita est. Sed hanc viraginem
fuisse commemorant: nam numquam se intra
feminei sexus verecundiam tenuit, sed arma semper
strepitumque pugnarum et cruenta secuta est studia
<pb n="1018C"/>
bellorum. Quarta Jovis Cretici regis fuit filia, quae
occisum patri detulit Liberum. Quinta Pallante patre
et Tritonide matre orta est, quae patris appellata
nomine, Pallas est ab hominibus nuncupata. Haec
parricidalis amentia furoris et vesanae temeritatis
instinctu, patrem Pallantem crudeli morte jugulavit: 
nec simplici patris morte contenta, ut diutius
malis suis frueretur, et ut de morte patris crudelius
<pb n="1019A"/>
triumpharet, exuviis corporis ejus ornata est, ut
parricidii facinus ex crudeli ostentatione publicaret.
Hujus est Palladium, proh nefas! nomine consecratum.
Haec est Pallas quae colitur, haec est quae pontificali
lege servatur, et cujus imago suppliciter
adoratur. Apponite ignem, augete flammas, ut quotidianis
sacrificiis vestris dicatur ardere. Quid enim
meretur aliud parricida, nisi ut perpetua mutatione
flammarum ante sententiam Dei quotidie flammis
ultricibus concremetur? Busta sunt, sacratissimi
imperatores, appellanda, non templa. Rogi sunt
potius dicendi miserorum. Nam in honorem hominum
perditorum aedes pro sepulcris miseranda hominum
servitus facit. Hic crematorum corporum
favillae servantur, hic cineres mortuorum irreligiosa
lege conduntur, ut acerbarum mortium casus quotidiano
<pb n="1019B"/>
victimarum sanguine recrudescat, ut tristis lamentationis
exitus renovatus annuis luctibus renascatur,
ut sopitos fletus recentior ululatus exagitet,
ut parricidia vel incesta vel mortes ex sacrorum
ritu misera mens hominum et colere discat et facere.
Amputanda sunt haec, sacratissimi imperatores,
penitus atque delenda, et severissimis edictorum
vestrorum legibus corrigenda, ne diutius Romanum
orbem praesumptionis istius error funestus commaculet,
ne pestiferae consuetudinis convalescat improbitas.
Quidquid hominem Dei conatur perdere,
ne diutius in terra dominetur. Nolunt quidem et repugnant,
et exitium suum prona cupiditate desiderant:
sed subvenite miseris, liberate pereuntes, ad
hoc vobis Deus summus commisit imperium, ut per
<pb n="1019C"/>
vos vulneris istius plaga curetur. Facinoris eorum
periculum scimus, erroris notae sunt poenae; sed
melius est, ut liberetis invitos, quam ut volentibus
concedatis exitium. Aegrotantes contraria delectant,
et cum corpus hominis adversa valetudo possederit,
contra salutem suam a laborantibus perversa poscuntur.
Capta mens languoris vitio morborum semper
augmenta desiderat, et medelas artificum aspernatas
contemnit, respuit remedium medicinae,
<pb n="1020A"/>
et in exitium suum prona animositate festinat. Tunc
si malum morbi fortius creverit, majora remedia
quaeruntur, et pro salute hominibus sollicita fortius
se medicina opponit. Asperi cibi, amari potus nolentibus
ingeruntur: et si convaluerit malum, et
ignis adhibetur et ferrum. Sic homo, recepta sanitate
et salute sibi reddita, quidquid aegrotantis corporis
vitio invitus passus est, hoc totum pro utilitate sua
factum esse, stantis animi judicio confitetur.</p>
</div2>

<div2>
          <head>CAPUT XVIII. <hi>Etymologias, sive origines nominum, quae diis attribuebantur, exponit. Symbola deinde et signa cultus deorum explanat, multis simul, ubi occasio ipsi ex genio saeculi atque sacrae Scripturae interpretandae ratione ferre videbatur, locis Biblicis allatis. Et in quinque imprimis symbolis exponendis versatur.</hi> </head>

<pb n="1020B"/>
<p>Accipite etiam, sacrosancti principes, nomina eorum
qua sunt ratione composita; lumen hoc,
quod hominibus jussu Dei, fugatis tenebris, diem
reddit, quod per duodecim horarum spatia cursus
sui ordinem dirigit, solem dici voluerunt, non quia
solus est, ut quidam volunt, quia ibi et coelum est
et luna et alia plurima sidera quae videmus, ex quibus
quaedam una serie et cohaerentia perpetua simulque
copulata lucent, alia toto sparsa coelo vagos
cursus suis metiuntur erroribus. Sed ideo
Sol appellatur, quia, cum ortus fuerit, obscuratis
caeteris sideribus, luceat solus caeteris sideribus, luceat solus. Luna etiam haec
eadem Lucina a nocturno lumine nomen accepit.
Hanc etiam quidam dici voluerunt Dianam, quod
<pb n="1020C"/>
per noctem lucens hominibus alterum pene diem
faciat. A natando Neptunum dici voluerunt, ex hoc,
quod libenter faciebant, substantiam nominis figurantes.
Terrenam vim omnem atque naturam,
Ditem patrem dicunt; quia haec est natura terrae, ut
et recidant in eam omnia, et rursus ex ea orta procedant,
quae res opulentiam terrae divitiasque monstravit.
Frugum substantiam volunt Proserpinam dicere;
quia fruges hominibus, cum seri coeperint,
<pb n="1021A"/>
prosunt. Terram ipsam Cererem nominant; nomen
hoc a serendis fructibus mutuatum. Ex
bellorum casibus Mavors nomen accepit, quasi
magna vertat. Minerva similiter bellicum nomen
est, quasi aut minuat aut minetur. Venustas hominum
Venus dicta est. Apollinis nomen ex humanis
finxerunt casibus, sermone Graeco, quasi omnia
commissa sibi aut amittat aut perdat. Solem etiam
Apollinem dicunt, quia quotidie in occasu constitutus
splendorem luminis perdat. Perdere autem
Graeci <foreign xml:lang="greek">ἀπόλλειν</foreign> dicunt. Videtis ut vestros ementitos
et fictitios deos turbulentus error excogitaverit, ut
superstitionibus anilibus et formae vobis traditae
sunt et nomina. Sed haec omnia veritas detexit, et
ratio sanae mentis invenit, ut investigatis omnibus
<pb n="1021B"/>
atque detectis, quae sacrilegus error absconderat,
veritatis semita luceret. Haec enim omnia cum essent
male composita, terrori primum fuere mortalibus: 
dehinc consumpta novitate, quasi ex longa
aegritudine convalescentibus hominibus, natus est
quidam ex admiratione contemptus. Sic paulatim,
quod stupebat animus, ausus est diligenter inquirere,
et statim in arcana fictarum ac vanarum superstitionum
sagax misit ingenium. Tunc ex assiduis
tractatibus latentium ratione collecta pervenit ad
<pb n="1022A"/>
causas, ut profanarum religionum miseranda commenta
humanum genus primum disceret, et deinde
contemneret, tertio recusaret.</p>
</div2>

<div2>
          <head>CAPUT XIX. 1. <hi>In Eleusinio:</hi> <foreign xml:lang="greek">Ἐκ τυμπάνου βέβρωκα,</foreign> etc., <hi>ubi multa habet de pane coelesti, fortassis eucharistico.</hi> </head>
<p>Libet nunc explanare, quibus se signis vel quibus
symbolis in ipsis superstitionibus miseranda hominum
turba cognoscat. Habent enim propria signa,
propria responsa, quae illis in istis sacrilegiorum
coetibus Diaboli tradidit disciplina. In quodam templo,
ut interiores partes homo moriturus possit
admitti, dicit: De tympano manducavi, de cymbalo
bibi, et religionis secreta perdidici. Quod
Graeco sermone dicitur <foreign xml:lang="greek">ἐκ τυμπάνου βέβρωκα, ἐκ</foreign>
<pb n="1022B"/> <foreign xml:lang="greek">κυμβάλου πέπωκα, γέγονα μυστικός</foreign>.
Male, miserhomo,
de admisso facinore confiteris, pestiferum veneni
virus hausisti, et nefario furoris instinctu lethale
poculum lambis; cibum istum mors sequitur
semper, et poena aeterna. Hoc, quod bibisse te praedicas,
vitalem venam stringit in mortem, et sedes
animae contaminata malorum te continuatione conturbat.
Alius est cibus, qui salutem largitur et vitam;
alius est cibus, qui hominem summe Deo et
commendat et reddit; alius est cibus, qui languentes
<pb n="1023A"/>
relevat, errantes revocat, lapsos erigit, qui morientibus
aeternae immortalitatis largitur insignia.
Christi panem, Christi poculum quaere, ut terrena
fragilitate contempta, substantia hominis immortali
pabulo saginetur. Quis est autem hic panis vel quod
poculum? de quo libris Salomonis sapientia magna
voce praeclamat, ait enim: <hi>Venite, et manducate de
meis panibus, et bibite nimum, quod miscui <note>(Prov.
IX, 5)</note>
            </hi>, et Melchisedech, rex Salem, et sacerdos
summi Dei, revertenti Abrahae cum pane et vino
benedictionis obtulit gratiam <note>(Gen. XIV, 18)</note>. Isaac
etiam cum Jacob benedixisset, cum hoc idem Esau
a patre suppliciter exigeret, respondit ei pater: <hi>Dominum
tuum fecit illum, et omnes fratres ejus feci servos,
tritico et vino confirmavi illum <note>(Gen. XXVII, 37)</note>
            </hi>.
<pb n="1023B"/>
Tunc Esau casus suos misera lamentatione deflevit,
quia tritici et vini, id est, futurae felicitatis perdidit
gratiam. Quod autem consecratis hominibus a Deo
panis divinus iste praestetur, per Esaiam dicit Spiritus
sanctus: <hi>Sic dicit Dominus: Ecce qui serviunt
mihi, manducabunt, vos autem esurietis. Ecce qui serviunt
mihi, jucundabuntur, vos confundemini, vos interficiet
Dominus <note>(Esai. LXV, 13, 14; V, 13)</note>
            </hi>. Non
solum panis iste a Deo summo sacrilegis et impiis
denegatur, sed et poena promittitur, et acerbae mortis
decernuntur exitia, ut esurientibus faucibus divinae
animadversionis exitus ingeratur. Sequuntur
etiam hoc idem XXXIII psalmi veneranda responsa;
ait enim per David Spiritus sanctus: <hi>Gustate et videte,
quoniam dulcis est Dominus. Dulce est coeleste
<pb n="1023C"/>
pabulum, dulcis Dei cibus, nec habet in se miserae famis
triste tormentum, et de medullis hominum praecedentis
veneni virus excludit <note>(Psal XXXIV, 9)</note>
            </hi>. Haec
ita esse sequentia oraculi responsa declarant; ait
<pb n="1024A"/>
enim: <hi>Timete Dominum, sancti ejus, quia non est inopia
eis, qui metuunt eum. Divites eguerunt, et esurierunt;
qui autem inquirunt Dominum, non indigebunt
omni bono <note>(Psal. XXXIII, 10, 11)</note>
            </hi>. Qui sic in templo
praetextatus incedis, qui fulges purpura, cujus caput
aut auro aut lauro premitur, errorem tuum turpis
egestas insequitur, cervicibus tuis onerosum paupertatis
imminet pondus. Illum quem despicis pauperem,
largus et dives est, spatium illi Abraham in
sinu suo praeparat <note>(Luc. XVI, 22 seq.)</note>. Tunc tu per
interjecta flammarum spatia, ad mitigandae conscientiae
tuae vulnera, tenuem ab eo stillantis aquae guttulam
postulabis, nec tibi volens Lazarus lenimentum
doloris tui aut dare poterit aut impetrare. Singulorum
enim pari gratia merita pensantur: illi vita
<pb n="1024B"/>
conferetur propter hujus saeculi mala; tibi propter
hujus saeculi bona, perpetua tormentorum poena decernitur.
Ut autem manifestius diceretur, quinam
ille esset panis, per quem miserae mortis vincuntur
exitia, ipse Dominus sancto ac venerando ore signavit,
ne per diversos tractatus spes hominum
pravis interpretationibus fallerentur. Dicit enim in
Evangelio Joannes: <hi>Ego sum panis vitae; qui venerit
ad me, non esuriet, et qui in me crediderit, non sitiet
nunquam <note>(Joan. VI, 35)</note>
            </hi>. Item in sequentibus
hoc idem simili modo significat; ait enim: <hi>Si
quis sitit, veniat et bibat, qui credit in me</hi>. Et rursus
ipse, ut majestatis suae substantiam credentibus traderet,
ait: <hi>Nisi ederitis carnem Filii hominis, et biberitis
sanguinem ejus, non habebitis vitam in vobis</hi> 
<pb n="1024C"/> <note>(Ibid., 54)</note>.
Quare nihil vobis sit cum tympanis,
cibo odii, miseri mortales; salutaris cibi gratiam
quaerite, et immortale poculum bibite. Christus vos
epulis suis revocat ad lucem, et gravi veneno putres
<pb n="1025A"/>
artus et torpescentia membra vivificat. Coelesti cibo
renovate hominem perditum, ut quicquid in vobis
mortuum est, divinis beneficiis renascatur. Didicistis
quid vos facere conveniat, eligite quod vultis;
inde mors nascitur, hinc immortalis vita donatur.</p>
</div2>

<div2>
          <head>CAPUT XX. 2. <hi>In Mithriaco</hi> forte: <foreign xml:lang="greek">Χαῖρε, νύμφιε· χαῖρε, νέον φῶς</foreign>: <hi>qua occasione de Christo sponso mundique luce multa habet.</hi> </head>
<p>Dicis etiam: <foreign xml:lang="greek">Χαῖρε, νύμφιε· χαῖρε, νέον φῶς.</foreign> Quid
sic miserum hominem per abrupta praecipitas, calamitosa
persuasio? Quid illi falsae spei polliceris insignia?
Nullum apud te lumen est, nec est aliquis
sponsus, qui hoc mereatur audire. Unum numen
<pb n="1025B"/>
est, unus est sponsus hominum, quorum gratiam
Christus accepit. Non poteris ad te alienae
felicitatis transferre gloriam, nec poteris coelestis
numinis splendore decorari. In tenebras squaloresque
projectus es: illic sordes, squalor, caligo, tenebrae,
et perpetuae noctis dominatur horror. Si vis ut
tenuis saltem tibi splendor luminis luceat, erige
vultus, et demersos erige oculos, et, desertis his, ad
eum te confer qui dixit: <hi>Ego sum lux mundi <note>(Joan.
VIII, 12)</note>
            </hi>; cujus divinis praeceptis continetur, ut in
hac terrena conversatione opus nostrum per dies
singulos luceat. Lucere autem non potest, nisi immaculata
nos conscientiae ornamenta protexerint,
nisi integra nos et incorrupta vita commendet; tunc
orietur nobis veri luminis gratia; tunc se nobis lucis
<pb n="1025C"/>
auctor insinuet; tunc verum lumen et accipere possumus
et videre. Sed ut sacrilegae vocis comprimatur
improbitas, quis sit vere sponsus, sacrarum lectionum
oraculis comprobabo; ut probetur sponsum
esse Christum, sponsam Ecclesiam: ex quo venerando
patri spirituales filii per dies singulos procreantur.
In hac probatione arcana prophetarum
veneranda pandantur. Assistat nobis sanctorum oraculorum
fides. Joel divino Spiritu monente sic dicit: <hi>Canite tuba in Sion, sanctificate jejunium, et
indicite curationem, aggregate populum, sanctificate
Ecclesiam, excipite majores natu, colligite parvulos
lactentes, procedat sponsus de cubiculo suo, et sponsa
de thalamo suo 
 (Joel II, 15, 16)</hi>. Hoc idem Jeremias
simili ratione significat; ait enim cum Hierosolymae
truci minatur oraculo: <hi>Et auferam de civitatibus
<pb n="1025D"/>
Judae et urbibus Hierusalem vocem laetantium,
vocem Sponsi et vocem sponsae <note>(Jerem. XVI, 16)</note>
            </hi>.
<pb n="1026A"/>
Processum sponsi etiam per psalmos praedicat Spiritus
sanctus. In XVIII psalmo hoc invenitur oraculum;
ait enim: <hi>Et ipse velut sponsus egrediens de
thalamo suo exsultavit, ut gigas, viam currere. A summo
coeli profectio ejus, et decursio ejus usque ad summum
ejus, et non est qui lateat a calore ejus <note>(Psal. XVIII,
6, 7)</note>
            </hi>. Secretiora pandantur arcana: in Apocalypsi
quis sit Sponsus inveniemus; ita enim scriptum
est: <hi>Veni, ostendam tibi novam nuptam, uxorem agni.
Et duxit me in spiritu in montem magnum, et ostendit
mihi civitatem sanctam Hierusalem descendentem de
coelo <note>(Apoc. XXI, 9, 10)</note>
            </hi>. Investigandum est, quid etiam
nobis de hac ipsa re tradat Evangelica disciplina;
inveniemus enim in Evangelio Joannis ita esse signatum: <hi>Vos mihi testes estis, quoniam dixi eis, qui
<pb n="1026B"/>
missi sunt ab Hierosolymis ad me, quia non sum
Christus, sed quoniam missus sum ante ipsum. Qui
enim habet sponsam sponsus est, amicus autem sponsi
est, qui stat et audit eum, et gaudio gaudet propter
vocem sponsi 
 <note>(Joan. III, 28 et 29)</note>
            </hi>. Hujus rei mysterium
ostensum est, hujus sponsi adventum sapientium
virginum chorus exspectat, huic praefert lumina
pervigili cura sancta virginitas, <hi>exspectantibus sponsum <note>(Matth. XXV, 1 seq.)</note>
            </hi> 
 servis felicium praemiorum
promittitur munus. Invenimus enim in Evangelio
Lucae: <hi>Sint lumbi vestri praecincti et lucernae ardentes,
et vos similes hominibus exspectantibus dominum
suum, quando veniat a nuptiis; ut, cum venerit et
pulsaverit, aperiant illi. Felices servi illi, quos adveniens
Dominus invenerit vigilantes (Luc. XII, 35,
<pb n="1026C"/>
36)</hi>. Ecce venerandorum responsorum oraculis sponsus
ostensus est. Quid tu tibi in acerbis casibus
constitutus beatum nomen imponis? Si vis liberatus
lumen sequi sponsi, projice errores, et pervigili
cura sollicitus, praecedentia vitae facinora religiosa
devotione castiga. Tunc te in nomine suo cum vigilantem
invenerit sponsus, cum fidei tuae merita
cognoverit, dabit maximum praemium, dabit integrum
munus, intrabis cum eo coeli thalamum, videbis
regna mundi, et ut eorum particeps esse possis,
a piissimo et justissimo Domino immortalitatis tibi
gratia conferetur.</p>
</div2>

<div2>
          <head>CAPUT XXI. 3. <hi>In alio, certe Mithriaco,</hi> <foreign xml:lang="greek">Θεὸς ἐκ Πέτρας·</foreign> <hi>ubi multa congerit ex sacris Scripturis de Christo lapide.</hi> </head>
<p>
            <pb n="1026D"/>Alterius profani sacramenti signum est: <foreign xml:lang="greek">Θεὸς ἐκ
Πέτρας</foreign>.
Cur hoc sanctum venerandumque secretum
<pb n="1027A"/>
ad profanos actus adulterata professione transfertis?
Alius est lapis, quem Deus, in confirmandis
fundamentis promissae Hierusalem, missurum se
esse promisit. Christus nobis venerandi lapidis
significatione monstratur. Quid tu ad commaculatas
superstitiones furtiva fraude venerandi transfers
nominis dignitatem? Lapidem tuum ruina sequitur,
et cadentium culminum funesta collapsio.
Noster lapis Dei fundatus manu exstruit, confirmat,
erigit, munit et restaurati corporis gratiam perpetuae
immortalitatis splendore condecorat: ait enim
de hoc Esaias, innuente Spiritu sancto: <hi>Sic dicit
Dominus: ecce ego immitto in fundamenta Sion lapidem
pretiosum, electum, summum angularem, honoratum,
et qui crediderit in eum, non confundetur</hi> 
<pb n="1027B"/> <note>(Esai. XVIII, 16)</note>.
In psalmis etiam simile responsum
est; ait enim Spiritus sanctus in CXVII, ps.: <hi>Lapis
quem reprobaverunt aedificantes, hic factus est in caput
anguli. Annon factus est iste, et est mirabilis in oculis
nostris <note>(Psal. CXVII, 22, 23)</note>
            </hi>? Per multos prophetas
Spiritus sanctus nominis istius ordinem
monstrat: ait enim Zacharias propheta: <hi>Ecce ego
adduco puerum meum, ortus ei nomen est, quoniam
lapis, quem dedi coram Jesu, super lapidem ipsum
unum, septem oculi sunt <note>(Zach. III, 8, 9)</note>
            </hi>. Sed ut
manifestius constet, antiquiora venerandarum lectionum
secreta pandamus. In Deuteronomio ita comprehensum
est: <hi>Et scribes super lapidem omnem
legem hanc <note>(Deut. XXVII, 8)</note>
            </hi>. Jesus etiam Nave jussu
divinitatis hoc specialiter comprehendit; ait enim:
<pb n="1027C"/> <hi>Et accepit lapidem magnum, et statuit eum contra
Dominum. Et ait Jesus ad populum: Ecce lapis iste
erit mihi in testimonium, quia iste audivit omnia quae
dicta sunt a Domino, quando locutus est ad vos. Et
erit iste nobis in testimonium in novissimo dierum,
<pb n="1028A"/>
quando recesseritis a Domino vestro 
 <note>(Josue XXIV, 26,
27)</note>
            </hi>. Quod autem per hunc lapidem, id est, per Dominum
nostrum Jesum Christum, et dii isti casuri
sint et multitudo templorum, aperte Daniel venerandis
oraculis explicavit; ait enim, cum interpretaretur
somnium regis: <hi>Et ecce imago, imago nimis
magna, et contemplatio ipsius imaginis metuenda,
elata stabat contra te, cujus caput fuit ex auro bono,
pectus et brachia ejus argentea, venter et femora aerea,
pedes autem ex parte quidem ferrei, ex parte autem
fictiles, quoadusque abscissus est lapis de monte, sine
manibus concidentium, et percussit imaginem super
pedes ferreos et fictiles, et comminuit eos minutatim,
et factum est simul ferrum et testa et aeramentum et
argentum et aurum, facta sunt minuta quasi palea, et
<pb n="1028B"/>
ut pulvis in arida aestate, et ventilavit illa ventus, ita
ut nihil remanserit in illis. Et lapis, qui percussit
imaginem, factus est mons magnus, et implevit totam
terram <note>(Dan. II, 31-35)</note>
            </hi>. Quis locus in terra est,
quem non Christi possederit nomen? qua sol oritur,
qua occidit, qua erigitur septentrio, qua vergit
auster, totum venerandi nominis majestas implevit.
Et licet adhuc in quibusdam regionibus idololatriae
palpitent membra; tamen in eo res est, ut e Christianis
omnibus terris pestiferum hoc malum funditus
amputetur. De idololatrorum lapide, de quo
dicunt: <foreign xml:lang="greek">Θεὸς ἐκ Πέτρας,</foreign> quid prophetarum respondet
oraculum? quis autem restitit, vel cui parcit iste
lapis? Lapis autem hic sanctus, id est, Christus aut
fidei fundamenta sustentat, aut in angulo positus
<pb n="1028C"/> <note>(Ps. CXVIII, 22; Matth. XXI, 42; Marc. XII, 10; Luc.
X, 17; Actor. IV, 11; I Petr. II, 7)</note>,
duorum parietum
membra aequata moderatione conjungit, id est,
veteris et novi Testamenti in unum colligit gentes:
aut certe corporis et animi diversitatem inviolata
<pb n="1029A"/>
homini immortalitate consociat; aut legem promulgat,
aut contra peccantes testimonium perhibet;
aut (quod est potius) imaginem diaboli percutit,
ut, superato eo atque prostrato, et in cinerem favillasque
converso, erecto sublimitatis suae vertice,
purum dominationis imperium habeat. Vos nunc,
Constanti et Constans, sacratissimi imperatores, et
venerandae fidei vestrae imploranda virtus est, quae
supra homines erigitur, et a terrena fragilitate separatur,
coelestiumque se rerum societate conjungit,
quae in omnibus actibus suis, prout potest, Dei
summi sequitur voluntatem. Modicum tantum superest,
ut legibus vestris funditus prostratus diabolus
jaceat, ut exstinctae idololatriae pereat funesta
contagio. Veneni hujus virus evanuit, et per dies
<pb n="1029B"/>
singulos substantia profanae cupiditatis exspirat.
Erigite vexillum fidei, vobis hoc Divinitas reservavit,
cujus favore eminentes prostratores estis omnium
hostium vestrorum; quorum opera Romanum infirmabatur
 imperium. Signum venerandae legis erigite,
sancite, promulgate quod prosit; sit faustum
felixque Reipublicae, quod tot acervis caesorum
hostium prostravistis exercitum. Felices vos quoque
gloriae ac voluntatis suae Deus fecit esse participes,
idololatriae excidium et profanarum aedium ruinas
propitius Christus populo vestris manibus reservavit.
Ille spiritualibus armis malos spiritus, vos mala
terrena vicistis. Erigite tropaea victoriae, et proferatur
ingens titulus triumphorum: profanarum rerum
strage gaudentes, exsultate fortius, exsultate
<pb n="1029C"/>
fidenter. Felicitas vestra cum Dei virtute conjungitur,
pro salute hominum Christo pugnante
vicistis.</p>
</div2>

<div2>
          <head>CAPUT XXII. 4. <hi>In Bacchico:</hi> <foreign xml:lang="greek">Ἐλιλικερος δέμορφοι</foreign>; <hi>rectius,</hi> <foreign xml:lang="greek">Ἑλιξικέρως δίμορφε·</foreign> <hi>quod de diabolo dracone intelligit, cujus cornua ad crucem Christi trahit.</hi> </head>

<pb n="1030A"/>
<p>Omnia symbola profanae religionis per ordinem
suggerantur, ut probemus nequissimum hostem generis
humani de sanctis haec venerandisque prophetarum
oraculis ad contaminata furoris sui scelera
transtulisse. Invenimus enim et ita dici: <foreign xml:lang="greek">ἐλιλικερες διμορφει</foreign>.
Deus iste vester non biformis est, sed
multiformis. In multas enim species veteratoris
forma mutatur. Ipse est basiliscus et scorpio, qui
fidelium securis vestigiis premitur <note>(Luc. X, 19)</note>:
ipse malitiosus anguis, cujus caput quaerit decepta
mortalitas: ipse tortuosus draco, qui hamo ducitur,
<pb n="1030B"/>
qui captivus includitur: iste deus vester Lernaei
anguis crinibus adornatur, videns ut percusso domino
morientium anguium turba succedat. Quid sic
renascentibus hydris pullulas? quid te fecunda scelerum
sobole componis? mortis tuae viam didicimus,
scimus quibus remediis artis tuae venena vincantur.
Christi immortalem sanguinem bibimus, nostro sanguini
Christi sanguis adjunctus est. Hoc est salutare
remedium scelerum tuorum, quod a dei plebe mortiferum
virus excludit. Quis deum istum, quem plangunt,
cum cornibus vidit? quae sunt ista cornua, quae
habere se jactat? Alia sunt cornua, quae propheta
sancto Spiritu annuente commemorat, quae tu,
diabole, ad maculatam faciem tuam putas te posse
transferre. Unde tibi ornamenta quaeris et gloriam?
<pb n="1030C"/>
Cornua nihil aliud nisi venerandum signum crucis
monstrant. Hujus signi uno extenso ac directo
cornu mundus sustentatur, terra constringitur. Et e
<pb n="1031A"/>
duorum, quae per latus vadunt, compagine oriens
tangitur, occidens sublevatur, ut sic totus orbis
tripartita stabilitate firmatus confixi operis, immortalitatis
radicis fundamenta teneantur: hoc secretum
nobis venerandum prophetae oraculum tradidit.
Inveniemus enim in Habacuc ita esse perscriptum: <hi>Texit coelos virtus ejus, et laude ejus plena est terra.
Et splendor ejus ut lux erit, cornua in manibus ejus
erunt. Et illic constabilita est virtus gloria ejus, et constituet
dilectionem suam. Ibit verbum, et praecedet secundum
gressus suos 
 <note>(Habac. III, 3-5)</note>
            </hi>. En veneranda Crucis
cornua, en sanctae virtutis immortale fastigium,
en gloriosi operis divina compago. Tu, Christe,
mundum ac terram extensis manibus, tu coeleste
sustentas imperium; tuis immortalibus adhaeret humeris
<pb n="1031B"/>
salus nostra; tu, Domine, aeternae vitae bajulas
signum, tu venerando instinctu hoc nobis denuntias
per prophetas. Ait enim Esaias: <hi>Ecce natus est
nobis filius, imperium super humeros ejus, et vocatum
est nomen ejus magnae cogitationis nuntius <note>(Esai.
IX, 6)</note>
            </hi>. Haec sunt Crucis cornua, quibus omnia et
sublevantur pariter et continentur. His cornibus bene
hominum nititur vita. Ut Amalech vinceretur, extensis
manibus Moyses haec imitatus est cornua <note>(Exod. XVII, 12)</note>;
ut facilius impetraret, quod magnopere
postulabat, crucem sibi fecit ex virga. Ad haec
cornua festina celeritate properate, ad haec cornua
humili veneratione confugite. His vos affigant
cornibus, justitia, aequitas, pudicitia, misericordia,
patientia, fides: ut veneranda praeferentes insignia,
<pb n="1031C"/>
consecrati fontis majestate gaudentes, et sepulturae
Christi participes sitis et vitae.</p>
</div2>

<div2>
          <head>CAPUT XXIII. 5. <hi>In Isiacis, de redivivo Osiride: <foreign xml:lang="greek">Θαρρεῖτε, μυσται·</foreign> ubi occasione unguenti quo fauces mystarum deliniebantur, de venenato unguento diaboli loquitur.</hi> </head>
<p>Aliud etiam symbolum proponamus, ut conamine
cogitationis scelera revelentur; cujus totus
ordo dicendus est, ut apud omnes constet, divinae
dispositionis legem perversa diaboli esse imitatione
corruptam. Nocte quadam simulacrum in lectica supinum
ponitur, et per numeros digestis fletibus
plangitur. Deinde cum se ficta lamentatione satiaverint,
lumen infertur. Tunc a sacerdote omnium, qui
flebant, fauces unguntur; quibus perunctis, sacerdos
hoc lento murmure susurrat:
<l> <foreign xml:lang="greek">Θαρρεῖτε, μύσται τοῦ θεοῦ σεσωσμένου,</foreign>
            </l>
<l> <foreign xml:lang="greek">Ἔσται γὰρ ἡμῖν ἐκ πόνων σωτηρία.</foreign>
            </l>
Quid miseros hortaris ut gaudeant? quid deceptos
<pb n="1032B"/>
homines laetari compellis? quam illis spem, quam
salutem funesta persuasione promittis? quid illos
falsa pollicitatione sollicitas? Dei tui mors nota est,
vita non comparet, nec de resurrectione ejus divinum
aliquando respondit oraculum, nec hominibus
se post mortem, ut sibi crederetur, ostendit, nulla
hujus operis documenta promisit, nec se hoc facturum
esse praecedentibus monstravit exemplis. Idolum
sepelis, idolum plangis, idolum de sepultura
profers, et miser, cum haec feceris, gaudes. Tu deum
tuum liberas, tu jacentia lapidis membra componis,
tu insensibile corrigis saxum. Tibi habeat gratias
deus tuus, te paribus remuneret donis, et sui velit
esse participem; sic moriaris ut moritur, sic vivas
ut vivit. Nam quod unguento perunguntur fauces,
<pb n="1032C"/>
quis non facinus istud despecta vanitate contemnat?
Habet ergo diabolus Christos suos, et quia ipse Antichristus
est, ad infamiam nominis sui miseros homines
scelerata societate perducit. Unguentum hoc
<pb n="1033A"/>
reserva morituris, ut quos laqueis tuis ceperis, eos
venenato unguento oblitos lugubri ac funesto semper
mergas exitio.</p>
</div2>

<div2>
          <head>CAPUT XXIV. <hi>De unguento loquitur quod Pater Filio tradidit, Filiusque credentibus largitur.</hi> </head>
<p>Aliud est unguentum, quod Deus Pater unico tradidit
Filio, quod Filius credentibus divina nominis
sui majestate largitur. Christi unguentum immortali
compositione conficitur, et spiritualibus pigmentorum
odoribus temperatur. Hoc unguentum a mortalibus
laqueis putres hominum artus exuit, ut, sepulto
primo homine, ex eodem statim homine homo alius
felicius nascatur. Et ut hoc manifestius explicetur,
sacrarum lectionum arcana pandenda sunt. Ait enim
<pb n="1033B"/>
David, ut hujus unguenti gratiam traderet: <hi>Speciosus
forma prae filiis hominum, diffusa est gratia in labiis
tuis: propterea benedixit tibi in aeternum. Accingere
gladium tuum circa femur tuum, potentissime, specie
et pulchritudine tua intende, prospere procede, et
regna. Propter veritatem et mansuetudinem et justitiam:
et deducet te mirabiliter dextera tua. Sagittae acutae
potentissimae, populi infra te decident in corde inimicorum
regis. Sedes tua Deus in saeculum saeculi: virga
recta est virga regni tui. Dilexisti justitiam, odisti iniquitatem,
propterea unxit te Deus tuus oleo laetitiae
prae consortibus tuis. Myrrha et gutta et casia a vestimentis
tuis de aedificiis eburneis, ex quibus te jucunditate
affecerunt <note>(Psal. XLIV, 3-10)</note>
            </hi>. Immortalis
unguenti secreta pervidimus, et divinae nobis dispositionis
ordo monstratus est. Regnum perpetuum, et
<pb n="1033C"/>
coeli diadema domino nostro cum unguenti majestate
collatum est. Quis autem hic sit qui regendi orbis
accepit potestatem, qui venerandi nominis majestate
decoratur, aliud nobis monstrat oraculum; ait enim
<pb n="1034A"/>
is idem David: <hi>Ut quid fremuerunt gentes, et populi
meditati sunt inania. Astiterunt reges terrae, et principes
convenerunt in unum adversus Dominum et adversus
Christum ejus <note>(Psal. II, 1, 2)</note>
            </hi>. Quid te sic extollis
sacrilega persuasio? quid miseros homines
effrenata temeritate circumvenis? unguentum Christi
coeli donat imperium, unguentum vestrum gehennae
suscitat flammas.</p>
</div2>

<div2>
          <head>CAPUT XXV. <hi>Excursu facto de misero hocce profanorum hominum errore graviter monet, et regnum Christo datum hac unctione indicari docet, multis Scripturarum allatis locis; simul descensum Christum ad inferos tangit.</hi> </head>
<p>Sed quod impuro ore sacerdos iste et polluta verborum
<pb n="1034B"/>
contaminatione componit, libet diligenti inquisitione
discutere. Liberato Deo suo, bonum animum
gerere socios, fiduciam bonae spei habere
persuadet. O quam miseris, quam luctuosis se laqueis
involuit caduca calliditas! Quis Deum tuum
liberat? cui hoc praestitit, quod laborat? Disce, disce
quod nescis, disce quod non vides. Christus filius
Dei, ut humanum genus a mortis laqueis liberaret,
omnia ista sustinuit, ut captivitatis durae jugum tolleret,
ut hominem patri redderet, ut mitigata offensa
hominem cum Deo prospera conciliatione componeret,
ut promissae resurrectionis fructum proprio
monstraret exemplo, fecit Filius Dei quod ante promiserat,
clausit januas sedis infernae, et durae legis
necessitatem calcata morte prostravit. Per triduum
recens ita ab eo justorum turba collecta est ne
<pb n="1034C"/>
diutius contra eos mortis dominaretur improbitas,
ne justorum meritum ex longa desperatione concideret,
fregit claustra perpetua, et ferreae fores,
Christo jubente, collapsae sunt: ecce terra contremuit,
<pb n="1035A"/>
et, fundamentorum suorum stabilitate concussa,
praesentis Christi numen agnovit. Ante praefinitum
tempus praecipitat diem mundi rotata vertigo;
et sol non completo diurnarum horarum spatio
properato cursu vergit in noctem <note>(Luc. XXIII, 44)</note>.
Ecce veli fastigia summa finduntur, et obscurioribus
tenebris orbem terrarum caligo noctis abscondit <note>(Matth. XVII, 51)</note>.
Omnia elementa, Christo pugnante,
turbata sunt, tunc scilicet cum primum contra
mortis tyrannidem humanum corpus armavit. Per
triduum ista conflictatione pugnatum est, quamdiu
mors superatis malitiae suae viribus frangeretur.
Quid solita impatientia, homo religiose, homo Christi,
desperas et deficis. Tridui moram non fers, sollicitudinem
ac desperationem tuam novis precibus confiteris?
<pb n="1035B"/>
Hoc te facturum esse illo die Spiritus sanctus
veneranda voce significat, cum per David dicit: <hi>Aestimati sumus sicut oves occisionis. Exsurge, quare
obdormis, Domine? exsurge et ne disperdas usque in
finem. Quare faciem tuam avertis? oblivisceris inopiam
nostram et tribulationem: quoniam humiliata est in
pulvere anima nostra, haesit in terra venter noster.
Exsurge, Domine, opem fer nobis, et libera nos propter
nomen tuum 
 <note>(Psal. XLIII, 22-26)</note>
            </hi>. Ecce post
triduum lucidior solito dies oritur, et reddita soli
praeteriti luminis gratia. Omnipotens Deus Christus
splendidioribus solis radiis adoratur. Exsultat salutare
numen, et triumphales currus ejus justorum ac
sanctorum turba comitatur. Tunc elato gaudio clamat
elata mortalitas: <hi>Ubi est, mors, aculeus tuus</hi> 
<pb n="1035C"/> <note>(I Cor. XV, 56)</note>?
Tunc praecurrens salutare numen
aperiri sibi coelestes januas praecipit. Aperite, aperite,
et immortalia claustra convellite. Christus
Deus, calcata morte, ad coelum hominem quem susceperat
 revocat. Hoc a venerando propheta sancta
voce praecanitur, et ex ore prophetico vox jubentis
auditur; ait enim Spiritus sanctus, ut nobis potentiam
Christi jubentis ostenderet: <hi>Tollite portas,
principes, vestras, et extollite, portae aeternales, et
introibit rex gloriae <note>(Psal. XXIV, 7)</note>
            </hi>. Hoc angelis
nescientibus imperatur; neque enim scire potuerunt,
<pb n="1036A"/>
quando verbum Dei descendit ad terram; ideo et
ipsi sollicita interrogatione respondent: <hi>Quis est
iste rex gloriae <note>(Ibid. 8)</note>
            </hi>? Quibus quaerentibus perspicua
Christus numinis sui majestate respondit: <hi>Dominus fortis et potens, Dominus potens in praelio</hi>.
Cognoscitur statim a custodibus coeli Filius Dei, et
quidquid illos ante fefellit, agnoscunt. Vident prostrati
hostis exuvias, et recordati primae dispositionis
ordinem, etiam ipsi cum ascendentibus iterata pariter
voce conclamant: <hi>Tollite portas qui praeestis
illis <note>(Ibid., 9)</note>
            </hi>, <hi>et extollite vos, portae aeternae, et introibit
rex gloriae.</hi> Reverso Filio promissa Pater regni
sceptra restituit, et sellam regni aequa potestate concedit,
ut imperet, ut regnet, ut teneat, ut perpetua
numinis sui majestate dominetur. Audi quid
<pb n="1036B"/>
de illo Danielem Spiritus sanctus jusserit dicere: <hi>Videbam in visu nocte, et ecce in nubibus coeli quasi
Filius hominis veniens, venit usque ad veterem dierum,
et stetit in conspectu ejus, et qui assistebant obtulerunt
eum. Et data est ei potestas regia, et omnes reges
terrae et regnum et omnis claritas servivit ei. Et potestas
ejus aeterna, quae non aufertur, et regnum ejus non
corrumpetur 
 <note>(Dan. VII, 13, 14)</note>
            </hi>. Haec eadem nobis
sancta revelatione monstrantur; invenimus enim
in Apocalypsi ita esse perscriptum: <hi>Et conversus respexi,
ut viderem vocem, quae mecum loquebatur; et
vidi septem candelabra aurea, et in medio candelabrorum
similem Filio hominis vestitum podere</hi>, <hi>et erat
praecinctus supra mammas zona aurea. Caput autem
ejus et capilli erant albi, velut lana alba ut nix, oculi
<pb n="1036C"/>
ejus ut flamma ignis, et pedes ejus similes aurichalco,
sicut de fornace ignea, et vox ejus, ut sonus aquarum
multarum: et habebat in dextera sua septem stellas, et
ex ore ejus gladius ex utroque acutus; et facies ejus
splendebat, ut sol in virtute sua. Et cum vidissem,
cecidi ad pedes ejus tamquam mortuus. Et imposuit
dexteram suam super me dicens: Noli timere, ego
sum primus et novissimus, et vivus, qui fueram mortuus;
et ecce sum vivens in saecula saeculorum, et habeo
claves mortis et inferorum <note>(Apoc. I, 1218)</note>
            </hi>. Post
resurrectionem etiam, cum discipulis suis daret
<pb n="1037A"/>
certa mandata, immortalium mandatorum ordinem
ista lege conclusit: <hi>Data est mihi omnis potestas in
coelo et in terra. Ite ergo et docete omnes gentes, baptizantes
eos in nomine Patris, et Filii, et Spiritus
sancti, docentes eos observare omnia, quaecumque praecepi
vobis <note>(Matth. XXVIII, 18, 19)</note>
            </hi>. Quod autem Deus
Pater, participem eum regni faciens, regalis sellae
ei concesserit sedes, hoc docetur oraculo: <hi>Dixit
Dominus Domino meo, sede a dextris meis, quoadusque
ponam inimicos tuos suppedaneum pedum tuorum.
Virgam virtutis tuae emittet Dominus ex Sion, dominaberis
in medio inimicorum tuorum. Tecum principium
in die virtutis tuae, in claritate sanctorum, et ex utero
ante luciferum genui te. Juravit Dominus, nec poenitebit
eum 
 <note>(Psal. CIX, 1, 4)</note>
            </hi>. Hi sunt inimici Dei,
<pb n="1037B"/>
sacratissimi imperatores, qui veritatis ordinem contraria
lege conturbant, qui perversae cupiditatis instinctu
sacrilega vota concipiunt, qui profanae mentis
furore aut lignum semper venerantur aut lapidem.
In isto loco positi ordinem debemus sanctae dispositionis
aperire: ut quidquid nobis investigantibus
sanctum Dei verbum prophetica tradidit disciplina,
ad refutandas profani erroris maculas specialiter
explicetur, ne . . . sicut nos diximus, commenti
sunt, qui sacrilegia errantibus tradiderunt. Sic a
nobis ordo veritatis curiosius requiratur. Suspensis
itaque paululum caeteris, ad haec explicanda, quae
vera sunt, transferatur oratio.</p>
</div2>

<div2>
          <head>CAPUT XXVI. <hi>Breviter Ecclesiae de Christo cum Adamo comparato dogma exponit; quidquid Adamus perdidisset, eum, e Maria Virgine natum, invenisse. Redit in viam.</hi> </head>
<p>Vos, domini imperatores, sanctarum aurium vestrarum
mihi commodate patientiam, ut totum clementiae
vestrae, quod promittimus, explicemus. Cur
Deus, id est, Filius Dei, homo passus est fieri, brevi
ac vera pietati vestrae ratione monstrabitur. Cum
hominem primum, id est, Adam, ad imaginem suam
Deus faceret <note>(Gen. II, 27)</note>, certam illi mandatorum
dedit legem. Is per feminam, id est, Evam deceptus,
diaboli persuasionibus, promissae sibi gloriae perdidit
dignitatem. Lignum erat in paradiso, promissorum
a Deo praemiorum perdidit gratiam. De virginis
terrae limo homo factus est: nondum enim, ut
ait Scriptura, supra terram pluerat. Hic contemptis
mandatis Dei, humanum genus mortalitatis laqueis
afflixit. Oportebat hoc totum et reformari et corrigi,
et reformatio originis debuit reformare primordia.
<pb n="1038A"/>
Ex virginis terrae limo factus Adam praevaricatione
propria promissam perdidit vitam. Per virginem Mariam
ac Spiritum sanctum Christus natus, et immortalitatem
accepit et regnum. Arbor ligni pestiferum
deceptis pabulum praebuit: lignum crucis vitam
immortali compage restituit. Contempsit Adam,
obedivit Deo Christus. Sic divina dispositione quidquid
Adam perdidit Christus invenit. Nam post multa
tempora novissimis temporum spatiis (id est, novissima
pene saeculorum hebdomade) Verbum Dei humano
se miscuit corpori, ut hominem liberaret,
ut mortem vinceret, ut fragilitatem humani corporis
cum divina immortalitate conjungeret. Quid enim
faceret tanta turba sanctorum? quae illis spes salutis?
quod meritorum praemium, si sub una eademque
<pb n="1038B"/>
conditione sortis ineluctabilibus mortalitatis laqueis
etiam ipsa obligata teneretur? Nihil Abel, nihil
Enoch, nihil Noe, nihil Sem, nihil Abraham, nihil
Isaac, nihil Jacob de Dei sibi misericordia ac majestate
promitterent: irent etiam ipsi post tantum fidei
meritum cum caeteris omnibus pariter addictis, et
omnes Dei sanctos unum mortis exitium exciperet,
nec haberet apud Deum praemium pietas, si una
eademque omnes conditio mortis hauriret. Sed Deus
Abrahae clarius a coeli sideribus promiserat regnum:
ideo ex genere Abrahae descendens Maria virgo Deum
concipit, ut supradictorum hominum soboles immortalis
societatis vinculo jungeretur, et sic humanum
genus per hominem pariter et Deum aequata
societatis comparatione conjunctum, ad immortalitatis
<pb n="1038C"/>
imperium obedientiae merito perveniret. Quia
itaque, sacratissimi imperatores, curiosis auribus
satisfecimus, reliqua prosequamur, ut vel sic pollutarum
aurium sordes purificans possit sermo purgare.</p>
</div2>

<div2>
          <head>CAPUT XXVII. <hi>Ultimum Mithriacorum initiorum symbolum, <foreign xml:lang="greek">Ταῦρος δράκοντος, καὶ δρακων ταὐρου πατὴρ,</foreign> exponit. Serpentis meminit, Protoplastorum seductoris, funestique ejus cultus, draconemque eo die percussum esse, quo Christus apparuerit.</hi> </head>
<p>Sequitur adhuc aliud symbolum, quod pro magno
miserorum hominum credulis auribus traditur: <foreign xml:lang="greek">Ταῦρος δράκοντος, καὶ δράκων ταύρου πατήρ.</foreign>.
Aliquando
nobis signa, diabole, maculati nominis prodidisti,
aliquando infame nomen propria voce confessus
es. Scio qui fueris, quid ausus sis, scio quid
fecerit scelerum tuorum malitiosa persuasio. Hoc
erat, quod Evae, cum eam perderes, magnopere
<pb n="1039A"/>
pollicebaris, cum ei diceres: <hi>Eritis quasi Dii <note>(Gen. III, 5)</note>
            </hi>.
Tunc parabas tibi ac tuis templa, et
delubra faciebas, et venenati oris illuviem nefariis
ceremoniis consecrabas. Serpis in templis, et occisarum
hostiarum misero pasceris sanguine. Nec venenis
tuis cruor defuit, nec semiustae crematorum
corporum partes, humanarum te etiam victimarum
frequenter sanguine cruentasti. Et satiaris templi
cruore, vel ara Carthaginis rabies tua et siccarum
faucium venena nutrita sunt. Tu haec faciens hominibus
te miseris prodesse jactas, ut crudelitate tua
perimas, persuasione decipias, pollicitatione prosternas.
Sic tuis prospicis, parricida. Fugite, o miseri
homines, fugite, et contagionem istam quantacumque
potestis celeritate deserite. Draco est, qui colitur.
<pb n="1039B"/>
Latere non potest, proprietatem nominis sui
ipse confessus est. Confessum reum poena consequitur.
Audite quid sanctus propheta divina instigatione
denuntiet. Oraculum hoc Esaiae nobis fides tradidit,
ait enim: <hi>In illa die superinducet Deus gladium,
sanctum et magnum et fortem super draconem, serpentem
magnum, et tortuosum, et interficiet draconem <note>(Esai. XXVII, 1)</note>
            </hi>.
Voluntas Dei perfectio operis
substantia est. Bene draconis lata sententia est:
quidquid Deus dixit factum est: morituri draconis
hoc solatium est, ut exitium suum frequens perditorum
turba comitetur. Si mortis ejus dies quaeritur,
tunc percussus est, cum hominem Deum vidit,
cumque nobis Christi numen apparuit. Post illum
diem, qui serpentis hujus secutus fuerit institutum,
<pb n="1039C"/>
necesse est ut cum serpente moriatur. Deos istos,
quos colitis, ipse finxit, ipse composuit. Si pertinaces
<pb n="1040A"/>
animi vestri in isto errore permanserint, ardebitis
etiam vos pariter cum diis vestris, ut quidquid
auctores vestri divina animadversione meruerunt,
etiam ad vestrum exitium hoc societatis consortio
transferatur. Mihi credite, nihil praetermisit diabolus,
quod hominem miserum aut debilitaret aut perderet:
ideo sese in omnes formas multiplici diversitate
convertit, ideo se diversi generis calliditate
composuit, ut variis ac multiplicibus fraudibus homines
irretitos interimeret.</p>
</div2>

<div2>
          <head>CAPUT XXVIII. <hi>Draconem fictorum numinum auctorem dicit, sacrorumque suorum per lignum instaurationem semper curasse. Ligni hinc in sacris idolorum abusum exemplis paucis ex sacris Phrygiis, Osiridis et Proserpinae petitis notat; Crucis deinde ordinem expositurus, novi Testamenti affert, quos prisca Ecclesia atque illud aevum de cruce interpretabatur. Atque ita expositis et refutatis praecipuis, quae in cultu idolorum tum temporis viguere, symbolis signisque, ut imperatores, ad quos hoc scripsit, eo confidentius ad idola eorumque sacra penitus delenda accederent, sententias colligit.</hi> </head>

<pb n="1040B"/>
<p>Sacra sua perditus carnifex pro nefas, per
lignum semper renovari disposuit, ut, quia sciebat
ita fore, ut ligno crucis affixa vita hominis
perpetuae immortalitatis compagine stringeretur,
ideo pertituros homines ex ligni imitatione deciperet.
In sacris Phrygiis, quae Matris deum dicunt,
per annos singulos arbor pinea caeditur, et in media
arbore simulacrum juvenis subligatur. In
<pb n="1040C"/>
Isiacis sacris de pinea arbore caeditur truncus:
hujus trunci media pars subtiliter excavatur illis
<pb n="1041A"/>
de segminibus factum idolum Osiridis sepelitur.
In Proserpinae sacris caesa arbor in effigiem virginis
formamque componitur, et cum intra civitatem
fuerit illata, quadraginta noctibus plangitur, quadragesima
vero nocte comburitur. Sed et illa alia
ligna, quae dixi, similis flamma consumit; nam
etiam post annum ipsorum lignorum rogum flamma
depascitur. Errasti miser, et vehementer errasti,
nihil tibi poterit ignis iste prodesse, frustra tibi
ex ista flamma blandiris, hunc ignem commentis
tuis semper renovans. Ignis, qui de facinoribus
tuis exigit poenas, perpetua tormentorum
continuatione grassatur. Divini ac liberantis
ligni ordinem disce, ut scias nulla tibi posse ratione
succurri. De cataclysmo humanum genus arca lignea
<pb n="1041B"/>
liberavit <note>(Gen. VII, VIII)</note>. Deinde Abraham ligna
unici filii humeris imponit <note>(Gen. XXII 6)</note>. De Aegypto
recedentem populum Dei plebem lignea virga protexit <hi>(Exod, XIV, 21, 26)</hi>.
Lignum dulcem saporem
amarae myrrhae fontibus reddidit <note>(Exod. XV, 25)</note>.
Lignea virga ex spirituali petra salutaris unda profertur <note>(Exod. XVII, 6; I Cor. X, 4)</note>.
Et, ut Amalech
vinceretur, circa virgam Moyses expansis manibus
extenditur <note>(Exod. XVII, 11, 12)</note>. Scalae ligneae
patriarcha incumbentem angelum somniat, et per
eamdem alios ascendere, alios cernit descendere <hi>Gen. XXVIII, 12)</hi>.
Et lex Dei arcae ligneae creditur <note>(Exod. XL, 20)</note>.
ut his omnibus, quasi per gradus
quosdam, ad lignum crucis salus hominum perveniret.
Quapropter lignum crucis coeli sustinet machinam,
<pb n="1041C"/>
terrae fundamenta corroborat, affixos sibi homines
ducit ad vitam. Lignum diaboli ardet semper
et moritur, et ad ima tartari credentes homines cum
favillis suis ducit. Illud etiam quale sit ratione tractetur.
Arborem suam diabolus consecrans, intempesta
nocte arietem in caesae arboris facit radicibus
immolari. Quis tibi hoc scelerate persuasit? unde
hoc pestifera cupiditate didicisti? Semperne te contra
Dominum summum nefaria cupiditate componis?
ideo te de coelo severum divinitatis judicium caduca
humilitate praecipitat, ideo tibi Dei sententia perpetua
poena decernitur, quod facinoribus tuis per dies
singulos novum semper additur facinus, quod hominem
Dei fraudulenta conaris persuasione decipere.
Vide quid sibi ludibriosus hostis invenerit.
<pb n="1042A"/>
Abrahae immolaturo filium jussu Dei aries supponitur,
et in vicinae arboris radicibus alligatur <note>(Gen.
XXIX, 13)</note>. Liberaturus Deus summus ex Aegyptiorum
tyrannide plebem suam, arietem nocte jussit
occidi, et sanguine ejus postes liniri praecepit. Ipsum
a certo numero hominum per nocturnas epulas
confici jubet, et sacrificio ipsi Paschae nomen imponit.
Sed hoc ad imaginem futurorum providentia
divinae majestatis invenit, ut per signum verum
Pascha nobis ostenderet. Ideo cum de passione Domini
nostri divino Spiritu jubente Propheta praecaneret,
ait: <hi>Sicut ovis ad victimam ductus est, sicut
agnus coram tondente se, sic non aperuit os suum. In
humilitate judicium ei sublatum est. Nativitatem ejus
quis enarravit? quoniam auferetur a terra vita ejus</hi>.
<pb n="1042B"/> <note>(Esai. LIII, 7, 8)</note>.
Alius etiam propheta haec eadem
simili respondit oraculo: <hi>Domine, significa mihi, et
cognoscam; tunc vidi meditationes eorum. Ego sicut
agnus sine malitia perductus sum ad victimam. In me
cogitaverunt cogitatum dicentes: Venite: mittamus
lignum in panem ejus, et eradamus a terra vitam ejus <note>(Jerem. XVIII, 18, 19)</note>
            </hi>.
Agnum autem appellari
Dominum nostrum, sancta nobis revelatione monstratur.
In Apocalypsi enim ita invenimus esse perscriptum: <hi>Et vidi in medio throni et quatuor animalium
et in medio seniorum agnum stantem, quasi occisum,
habentem cornua septem, et oculos septem, qui sunt
septem spiritus Dei missi per orbem terrae. Et venit et
accepit librum de dextra sedentis in throno. Et cum
accepisset librum, quatuor animalia et viginti quatuor
<pb n="1042C"/>
seniores prostraverunt se ante agnum, habentes singuli
aureas citharas plenas odoramentis supplicationum,
quae erant orationes sanctorum, et cantaverunt novum
canticum dicentes: Dignus es accipere librum, et aperire
signa ejus, quoniam occisus es, et redemisti nos
Deo sanguine tuo ex omni tribu et lingua et populo et
natione, et nos regnum Deo nostro sacerdotesque fecisti,
et regnabimus super terram</hi>.
Joannes quoque
Filium Dei agni nomine appellat, ut et ipse propheticae
pollicitationi respondeat; ait enim in Evangelio: <hi>Altero die videt Joannes Jesum venientem ad se
et ait: Ecce agnus Dei, ecce qui aufert peccata mundi. (I, 35, 36)</hi> 
 Pro salute hominum agni istius venerandus
sanguis effunditur, ut sanctos suos Filius Dei
profusione pretiosi sanguinis redimat: ut qui Christi
<pb n="1043A"/>
sanguine liberantur, majestate prius immortali sanguinis
consecrentur. Neminem apud idola profusus sanguis
juverit. Et ne cruor pecudum miseros homines
aut decipiat aut perdat: polluit sanguis iste, non
redimit, et per varios casus homines premit in mortem.
Miseri sunt, qui profusione sacrilegi sanguinis
cruentantur. Tauribolium vel Criobolium scelerata
te sanguinis labe perfundit.</p>
</div2>

<div2>
          <head>CAPUT XXIX. <hi>Sententias colligit ex sacro Codice quae vanitatem idolorum testantur, de prospero et florente R. P. statu iis regnantibus deque maxime instanti impietatis Ethnicae poena monet.</hi> </head>
<p>
            <pb n="1043B"/>Laventur itaque sordes istae, quas colligis.
Quaere fontes ingenuos, quaere puros liquores, ut illic
te post multas maculas cum Spiritu sancto
Christi sanguis incandidet <note>(Apoc. VII, 14)</note>. Ut autem
miseros homines ad sanam mentem revocet plena
persuasio, majore auctoritate opus est, ut, curatis
ac sanatis mentibus, nullum praecedentis pestilentiae
vestigium relinquatur. Quid itaque sint idola,
vel quam habeant substantiam, prophetarum oraculis
ac divina voce monstratum est, quae omnia specialiter
dicenda sunt, ut hoc non nostra temeritate
prolatum, sed divino magisterio nobis traditum, et
coelesti agnoscatur voce signatum. Quae sit substantia
ejus, sapientiae veneranda voce monstratur; ait
<pb n="1043C"/>
enim in libris Salomonis: <hi>Omnia idola nationum aestimaverant
deos, quibus neque oculorum visus est ad
videndum, neque nares ad percipiendum spiritum,
neque aures ad audiendum, neque digiti manuum
ad tractandum. Sed et pedes eorum pigri ad ambulandum.
Homo enim fecit illos, et qui spiritum mutuatus
est finxit illos. Nemo autem sibi hominum
poterit Deum formare: cum sit enim mortalis, mortuum
fingit manibus iniquis. Melior est autem his quos
colit, quoniam quidem ipse vixit, illi numquam <note>(Sap.
XV, 15, 16)</note>
            </hi>: Quid amplius quaerimus? sapientia nos
divina voce convenit, et quidquid in arcanis Dei viderat
docuit, et quod erat salubre, monstravit, ne
fragilis et caduca mortalitas in exitium suum mortemque
properaret. Hoc idem in Psalmis praemonet
<pb n="1044A"/>
Spiritus sanctus. Invenimus enim in psalmo CXXXIV,
ita esse perscriptum: <hi>Idola gentium argentum et aurum,
opus manuum hominum. Os habent et non loquuntur,
oculos habent et non vident, aures habent et
non audiunt. Neque enim est spiritus in ore ipsorum,
similes sunt illis qui faciunt ea <note>(Psal. CXXXIV, 15-17)</note>
            </hi>.
Si artifex, qui ad ostentationem ingenii simulacrum
aut sculpsit, aut fudit, divina maledicti animadversione
percutitur, quid sperare debeat considerandum
est, qui quod alter vendidit, Deum dicit. Hieremias
etiam, cum praecepta Deo jubente plebi daret,
hac populum oratione convenit: <hi>Dicite autem in
corde vestro, tibi oportet adorare, Domine. Angelus autem
meus vobiscum est, legem autem exquiram ab animabus
vestris. Lingua eorum polita fabro, ipsa etiam
<pb n="1044B"/>
inaurata et inargentata falsa sunt, et non possunt loqui:
et sicut virgini hortatu amantis accepto auro fabricati
sunt coronas supra capita Deorum suorum. Est
autem quando subtrahent sacerdotes a Diis suis aurum
et argentum, et erogabunt illud in semetipsos. Dabunt
etiam ex ipso et prostitutis meretricibus, ornabuntque
illos ut homines vestimentis, deos argenteos et aureos
et ligneos <note>(Baruch. VI., 5-10)</note>
            </hi>.</p>
<p>Addit etiam in sequentibus, ut omnem dubitationem
trepidationis excutiat: <hi>Supra corpus ejus et caput
volitant noctua et hirundines et aves similiter.
Unde scietis quia non sunt dii. Non ergo timueritis
eos. Aurum est, quod circa se habent ad speciem; nisi
aliquis exterserit aeruginem, non fulgebit. Neque enim
cum conflabuntur sentient, pretio empti sunt in quibus
<pb n="1044C"/>
Spiritus non est, sine pedibus in humeris portantur <note>(Ibid. 21-24)</note>
            </hi>.
Addit etiam ut confirmata mens fortius
roboretur: <hi>Scientes itaque ex his quia non sunt
dii, ne timueritis eos <note>(Ibid., 28)</note>
            </hi>. Et ut sacerdotum
eorum miserum dedecus monstret, addit: <hi>In domibus
eorum sacerdotes sedent, habentes tunicas scissas
et capita et barbas rasas, quorum capita nuda sunt.
Rugiunt autem clamantes contra deos suos, sicut in
gehenna mortui <note>(Ibid., 30, 31)</note>
            </hi>. Quod autem et reges
et gentes haec de ipsis pronuntiaturi sunt, is
idem propheta praesaga voce significat; ait enim: <hi>Scietur postea, quia falsa sunt, gentibus universis et
regibus; quia manifestum est, quod non sunt dii, et
nullum Dei opus sit ipsis. Regem regioni non suscitabunt,
neque pluviam hominibus dabunt. Judicium quoque
<pb n="1045A"/>
non discernent, neque regionem liberabunt ab injuria,
quia nihil possunt. Et cum inciderit in domo
deorum ligneorum et inauratorum et inargentatorum
ignis, sacerdotes illorum liberabuntur: ipsi autem sicut
trabes in medio comburentur. Regi autem et bello non
resistent; quomodo existimandum est vel recipiendum,
quia sunt dii? Neque a furibus neque a latronibus se
liberabunt dii lignei et aurati et inargentati, quibus hi,
qui fortes sunt, aurum et argentum, quo operti sunt,
auferent illis 
 <note>(Ibid. 50-57)</note>
            </hi>. Tollite, tollite securi,
sacratissimi imperatores, ornamenta templorum.
Deos istos aut monetae ignis, aut metallorum coquat
flamma. Donaria universa ad utilitatem vestram
Dominique transferte. Post excidia templorum in
majus Dei estis virtute provecti; vicistis hostes,
<pb n="1045B"/>
propagastis imperium: et ut virtutibus vestris gloria
major accederet, mutato ac contempto temporum
ordine, hyeme (quod nec factum est aliquando,
nec fiet) tumentes ac saevientes undas calcastis
Oceani sub remis vestris. Incogniti jam nobis pene
maris unda contremuit, et insperatam imperatoris
faciem Britannus expavit. Quid amplius vultis?
Virtutibus vestris victa elementa cesserunt. Quod autem
Deus jubeat idola non fieri, sacrosanctae legis
scripta declarant. In Exodo enim sic invenimus esse
perscriptum: <hi>Non facietis vobis deos argenteos, neque
deos aureos <note>(Exod. XX, 23)</note>
            </hi>. Et rursus in eodem libro
vocem Dei jubentis invenio: <hi>Non facies tibi idolum,
nec cujusquam similitudinem <note>(ib. IV)</note>
            </hi>. Pudorem miseris
indicit Spiritus sanctus, quia cupit errantes
<pb n="1045C"/>
revocare, non perdere. Et ait per Esaiam: <hi>Confundemini
confusione, qui fiditis super sculptilia, qui dicitis
fusilibus: vos estis dii nostri <note>(Esai. XLII, 17)</note>
            </hi>. Dat
etiam legem, quam consecratus populus devota
perpetuitate custodiat, et ita mandat: <hi>Dominum
Deum tuum adorabis, et ipsi soli servies <note>(Deut. VI,
13; Matth. IV, 10; Luc. IV, 8)</note>
            </hi>. Et in Deuteronomio
similia Dei mandata noscuntur; ait enim: <hi>Non erunt
<pb n="1046A"/>
tibi dii alii absque me <note>(Deut. V, 7)</note>
            </hi>. Addit etiam, ut
animis eorum majestatis suae pondus insinuet: <hi>Videte,
videte quia ego sum, et non est Deus praeter me.
Ego interimam et vivere faciam, percutiam et ego sanabo,
et non est, qui eripiat de manibus meis <note>(Apoc.
XVI, 6, 7)</note>
            </hi>. In Apocalypsi etiam hoc idem sancta revelatione
monstratur; ita enim scriptum est: <hi>Et vidi
alium angelum volantem medio coelo, habentem Evangelium
aeternum, ut annuntiaret super terram per omnes
nationes et tribus et linguas et populos, dicentem
voce magna: Metuite potius Dominum; et date illi
claritatem; quoniam venit hora judicii ejus; et adorate
eum qui fecit coelum et terram, mare et omnia
quae in eis sunt.</hi> Dominus quoque noster Jesus Christus,
paterna legis instituta custodiens, hoc idem
<pb n="1046B"/>
veneranda constitutione promulgat; ait enim: <hi>Audi,
Israel, Dominus Deus tuus est, et diliges Dominum
Deum tuum de toto corde tuo; et de tota anima tua,
et de tota virtute tua, hoc primum est; et secundum
simile huic: diliges proximum tibi tamquam te. In
his duobus praeceptis tota Lex pendet et Prophetae 
 <note>(Deut. VI, 5; Matth. XXII, 37-40; Marc. XII, 29-31:
Luc. X, 27)</note>
            </hi>. Sequitur autem hoc divinum venerandumque
praeceptum immortalis Domini ac sancta
conclusio; addit enim, ut manifestius viam salutis
ostendat, et ita loquitur: <hi>Haec est autem vita aeterna,
ut agnoscant te solum verum Deum, et quem misisti
Jesum Christum <note>(Joan. XVII, 3)</note>
            </hi>. Sacrorum mandatorum
ordinem scitis; quid sequi, quid fugere debeatis,
veneranda atque immortali voce didicistis. Audite
<pb n="1046C"/>
rursus, quod maneat contemnentes exitium,
quibus illos calamitatibus necessitas venerandae legis
astrinxerit: clausula enim venerandorum mandatorum
in haec verba colligit: <hi>Sacrificans diis eradicabitur,
praeter Domino soli <note>(Exod. XXII, 20)</note>
            </hi>. Si
solum sacrilegum hominem metuenda poena percuteret:
si peccanti soli minaretur severitas legis,
bene se ad sacrilegium obstinati furoris temeritate
<pb n="1047A"/>
firmaret: nunc etiam stirpi minatur et soboli, et
hoc agit, ne qua pars nequissimi seminis relinquatur,
ne quod profani generis vestigium maneat. <hi>Sacrificans,</hi> 
 inquit, <hi>diis eradicabitur <note>(Deut. XXXII,
17)</note>
            </hi>. Considera quid agas, misera ac luctuosa persuasio.
Facinus tuum plurimos perdit, et per omnem
substantiam generis tui fecunda poena dividitur. Cur
autem contra sacrificantes sic saeviat, ordinatae legis
auctoritatis in Deuteronomio manifesta significatione
monstratur: ita enim invenimus esse perscriptum: <hi>Sacrificaverunt daemoniis, et non Deo 
 <note>(Ibid.)</note>
            </hi>.
Ad contaminatos ac pollutos te spiritus ne transferas,
ab inferioribus ne speres auxilium: ne his
supplices, quibus Dei gratia, jam imperare debes.
Ecce daemon est quem colis; cum Dei et Christi
<pb n="1047B"/>
ejus nomen audierit, contremiscit, et ut interrogantibus
nobis respondeat trepidantia verba, vix se
colligit: adhaerens homini laceratur, uritur, vapulat,
et statim de commissis sceleribus confitetur.
Ne hunc colas, ne huic supplices, ne prostratus
huic flectas genua, interdicto venerandae legis juberis.
Hinc severitatis poena, hinc animadversionis
metu metuenda sententia. Quid, Dei indulgentia
libertate concessa, jugum potius eligis servitutis?.
. . . . . . . . . . . Non desinit Deus summus crimen hoc salutari
voce pulsare, sed misericordia ejus errantes
homines corrigere frequenti comminatione festinat.
Audi per Esaiam prophetam vox divina quid dicat: <hi>Adoraverunt deos, quos fecerunt digiti eorum, et curvatus
est homo, et humiliatus est vir, et non laxabo
<pb n="1047C"/>
illis 
 <note>(Esai. II, 8, 9)</note>
            </hi>. Et jam vos, o profani homines,
iratum numen alloquitur, et adhuc errores
vestros sacra convenit voce; ait enim in sequentibus
per eumdem prophetam: <hi>Illis fudistis libamina,
et illis imposuistis sacrificia. Super haec non indignabor,
dicit Dominus <note>(Esai. LVII, 6)</note>
            </hi>? Adhuc indignationem
suam salutaris Deus dilatat, severitatem
suspendit, si vos forsitan peccare poeniteat, ut sacrilegae
voluntatis exitium aliquo genere relinquatis.
Ecce in ipso indignationis impetu moderata rursus
voce persuadet, et irarum suarum comprimit stimulos;
ait enim per Hieremiam prophetam: <hi>Nolite
ambulare post deos alienos, ut serviatis eis, et ne
adoraveritis, ne incitetis me operibus manuum vestrarum
ad disperdendos vos <note>(Jerem. XXV, 6)</note>
            </hi>. Quid
<pb n="1047D"/>
hic ad sacrilegium pronus aures tuas obstruis? quid
hic obstinati furoris ardore in exitium mortemque
festinas? Liberum te Deus fecit, in tua manu est,
ut aut vivas aut pereas. Quid te per abrupta praecipitas?
in lubrico itinere constitutus, et in ipso lapsu
positus, titubantia aliquando suspende vestigia?
Ecce sententia depromitur, ecce poena decernitur:
diu criminibus tuis pepercit divina moderatio: diu
facinus tuum cum dissimulatione respexit: pervenis
<pb n="1048A"/>
ad illud anceps, ubi spes, ubi vota deficiunt. Et
ut manifestius instruaris, animadversionis exitium
disce. Super hac re in Apocalypsi totus ordo responsi
est; ita enim scriptum est: <hi>Si quis adorat
bestiam et imaginem ejus, et accipit vota in fronte sua
et in manu, bibet et ipse de vino irae Dei, mixto in
poculo irae ejus. Et puniet igne et sulphure sub oculis
agni, et fumus de tormentis eorum in saecula saeculorum
ascendet. Nec habebunt requiem die ac nocte,
quicumque adorant bestiam et imaginem ejus <note>(Apoc.
XIV, 9, 10)</note>
            </hi>.
</p>
        </div2>

<div2>
          <head>CAPUT XXX. <hi>Denique divinum de idololatris exstirpandis mandatum <note>(Deut. XIII)</note> imperatoribus inculpat, cui si morem gerant, et prosperum iis eventum et felix posthac imperium.</hi> </head>
<p>Sed et vobis, sacratissimi Imperatores, ad vindicandum
et puniendum hoc malum necessitas imperatur,
et hoc vobis Dei summi lege praecipitur, ut
severitas vestra idololatriae facinus omnifariam persequatur.
Audite et commendate sanctis sensibus
vestris quid de isto facinore Deus jubeat. In Deuteronomio
lex ista praescripta est: ait enim: <hi>quod si
rogaverit te frater tuus, aut filius tuus, aut uxor tua,
quae est in sinu tuo, aut amicus tuus, qui est aequalis
animae tuae, latenter dicens: Eamus et serviamus aliis
diis gentium, non consenties ei, et non exaudies eum,
et non parcat oculus tuus super eum, et non celabis,
annuntians annuntiabis de illo. Manus tua erit super
eum imprimis interficere eum, et manus omnis populi
<pb n="1048C"/>
deinceps. Lapidabunt eum et morietur, quoniam quaesivit
avertere te a Domino tuo <note>(Deut. XIII, 6-10)</note>
            </hi>.
Nec filio jubet parci, nec fratri, et per amatam conjugem
gladium vindicem ducit. Amicum quoque sublimi
severitate persequitur, et ad discerpenda sacrilegorum
corpora omnis populus armatur. Integris
etiam civitatibus, si in isto fuerint facinore deprehensae,
decernuntur excidia: et, ut hoc providentia
vestra manifestius discat, constitutae legis sententiam
proferam. In eodem libro in integris civitatibus
poenam Dominus hac voce constituit; ait enim: <hi>Aut
si audieris in una ex civitatibus, quas Dominus Deus
tuus dat tibi, inhabitare illic, dicentes: Eamus et serviamus
diis aliis, quos non nostis: interficiens necabis
omnes, qui sunt in civitate caede gladii, et incendes civitatem
<pb n="1048D"/>
igni, et erit sine habitatore. Non aedificabitur
in aeternum <note>(Ibid., 12, 13, 15)</note>
            </hi>. <hi>Et avertetur Dominus
ab indignatione irae suae, et dabit tibi misericordiam,
et miserebitur tui, et multiplicabit te, si exaudieris
vocem Domini Dei tui, et observaveris praecepta ejus <note>(Ibid., 17, 18)</note>
            </hi>.
Misericordiae suae vobis, sacratissimi
imperatores, Deus summus praemia pollicetur, et
amplificationis maximae augmenta decernit. Facite
itaque quod jubet, complete quod praecipit. Auspiia
<pb n="1049A"/>
vestra majoribus cumulata sunt donis, initio
fidei positae divini favoris incrementa sensistis. Numquam
vos manus Dei veneranda deseruit, numquam
vobis laborantibus denegavit auxilium. Strati sunt
adversantium cunei, et rebellantia ante conspectum
vestrum semper arma ceciderunt. Missi sunt superbi
sub jugum populi, et Persica vota collapsa sunt.
Nec stare diu contra vos poterit malis suis armata
crudelitas. Dei virtutem utrique diverso sensistis
eventu. Vobis coelestis victoriae corona collata, et
felicitate vestra nostra relevantur incommoda. Haec
<pb n="1050A"/>
vobis Deus summus, sacratissimi imperatores, pro
fide vestra reddidit praemia. His vos interim remuneratos
insignibus ad arcana venerandae legis invitat.
Pura mente, devota conscientia, incorrupto animo
clementia vestra coelum semper aspiciat, a Deo semper
exspectet auxilium, Christi venerandum numen
imploret, et pro salute orbis terrarum ac vestra salutari
Deo spirituales offerat victimas. Sic vobis feliciter
cuncta provenient, victoriae, opulentia, pax,
copia, sanitas et triumphi, ut divina majestate protecti,
orbem terrae felici gubernetis imperio.
</p>
</div2>
      </div1>
</body>
  </text>
</TEI>