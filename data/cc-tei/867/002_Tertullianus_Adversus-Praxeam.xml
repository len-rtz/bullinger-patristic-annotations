<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Adversus Praxeam</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.AdvPra</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>ARGUMENTUM.</head>

<pb n="0153B"/>
<p>--Praxeas Phryx ex Asia oriundus,
fidei caussa in carcerem conjectus olim, ob cujus
aerumnas, non admodum memorandas, animo multum
intumuerat; de Ecclesia tamen egregie meritus
erat; cum enim Pontifex (Eleutherius aliis,
aliis Victor dicitur) Montanistas, qui in transmissa
fidei professione catholicos se ferebant, jamjam
communionis litteris donare vellet, Praxeas ex
Asia tum adventans vulgatos ea in provincia Montanistarum
errores aperuit, effecitque, ne homines
illi pontifici optimo illuderent, suus demum fastus
<pb n="0153C"/>
miserum perdidit: dum enim martyris titulis nunquam
non gloriatur, communem eum superbis
omnibus sortitus est exitum, novae sectae infelix
conditor; unum enim Deum ita agnovit, ut omnem
personarum, distinctionem tolleret, asseverare ausus,
ipsum Patrem carnem sumpsisse, in crucem
actum, et ad suam hodie dexteram considere. Sectatores
illius <hi>Patropassiani</hi> aut <hi>Monarchici</hi> dicti,
quod unam duntaxat sanctissimae Trinitatis personam
statuerent.</p>
<p>Praestantissimum, quod certe post lapsum suum
scripsit, est illud contra Praxeam, quo fidem Trinitatis
suscipit defendendam, de hac etenim Montanistae
<pb n="0153D"/>
ab Ecclesia catholica non dissidebant. Vocabulo
Trinitatis hoc in opere <hi>Septimius</hi> expresse
utitur, et fraudem patefacit haereticorum monarchiae
nomen usurpantium ut <hi>unicum omnipotentem
mundi creatorem se vindicare</hi> rudioribus suadeant,
dum interim <hi>de unico haeresin faciunt.</hi> Ut Patris et
Filii personarum distinctionem evincat, <hi>oportet,</hi> 
inquit, <hi>totum de Filio examinari, an sit, et qui sit,
et quomodo sit . . . Ante omnia Deus erat solus . . . . quia
nihil aliud extrinsecus praeter illum. Caeterum ne tunc
quidem solus; habebat enim secum rationem suam,
verbum, sapientiam; quam postea ad extra emisit, et
factus est sermo exterior.</hi> Sermonem appellandum
<pb n="0154B"/>
censet Verbum Dei <hi>Tertullianus,</hi> solum post extrinsecam
ejus prolationem, seu manifestationem in
universi creatione factam juxta antiquissimorum
theologorum loquendi phrasin et modum; fatetur
tamen <hi>Sermonem in primordio apud Deum fuisse.
Nam etsi Deus nondum Sermonem suum miserat,
proinde eum cum ipsa et in ipsa ratione intra semetipsum
habebat, tacite cogitando et disponendo secum,
quae Sermonem mox erat dicturus.</hi> Ex quo patescit
quo in sensu alibi dixerit: <hi>Fuit autem tempus, cum
et delictum et Filius non fuit,</hi> videlicet quantum ad
<pb n="0154C"/>
externam per creationem rerum manifestationem,
praesertim cum dixit: <hi>Fiat lux:</hi> nam quantum ad
generationem ad intra semper fuit cum Deo Patre
Filius ejus verbum et sapientia. Ostendit insuper <hi>Tertullianus,</hi> 
 Filium ex Patris esse substantia et
Spiritum Sanctum a Patre per Filium procedere;
Verbum, quod ab omni aeternitate erat apud Deum,
quodque quasi ex eo ad creandum et regendum
mundum exiit, personam esse subsistentem, quae tamen
et varia a Patris substantia non est; inde non
sequi duos esse Deos et duos Dominos; Filium, non
Patrem, factum hominem, nec desiisse Deum
esse, adeo ut naturae humanae idiomata in Christo
<pb n="0154D"/>
inventa fuerint. Uno verbo, perspicue in hoc tractatu
Ecclesiae fidem de Trinitatis necnon Incarnationis
mysteriis explanat. LUMP.
</p>
      </div2>

<div2>
        <head>CAPUT PRIMUM.</head>
<p>Varie diabolus aemulatus est veritatem. Affectavit
illam aliquando defendendo concutere. Unicum Dominum
vindicat omnipotentem mundi conditorem,
ut et de unico haeresim faciat. Ipsum dicit Patrem
descendisse in Virginem, ipsum ex ea natum,
ipsum passum, denique ipsum esse Jesum Christum.
Excidit sibi coluber, quia Jesum Christum post baptisma
Joannis tentans, ut Filium Dei aggressus est;
<pb n="0155A"/>
certus filium Deum habere, vel ex ipsis Scripturis de
quibus tunc tentationem struebat: <hi>Si tu es filius Dei,
dic ut lapides isti panes fiant;</hi> item: <hi>Si tu es filius
Dei, dejice te hinc: scriptum est enim, quod mandavit 
 angelis suis super te</hi> (utique Pater) <hi>ut te manibus
suis tollant, necubi ad lapidem pedem tuum offendas. <note>(Matth. IV, 3-6; Ps. XC, 11)</note>
          </hi>.
Aut numquid mendacium
Evangeliis exprobravit, dicens:  « Viderit
Matthaeus et Lucas: caeterum, ego ad ipsum Deum
accessi, ipsum omnipotentem cominus tentavi. Ideo
et accessi, ideo et tentavi. Caeterum, si filius Dei
esset, nunquam illum fortasse dignarer? »  Sed
<pb n="0155B"/>
enim ipse potius <hi>a primordio mendax est <note>(I Joan. III,
8)</note>
          </hi>; et si quem hominem de suo subornaverit, ut
Praxean. Nam iste primus ex Asia hoc genus perversitatis
 intulit Romae; homo et alias inquietus,
insuper de jactatione martyrii inflatus, ob solum
et simplex et breve carceris taedium; quando <hi>et si
corpus suum tradidisset exurendum, nihil profecisset,
dilectionem Dei non habens <note>(I Cor., XIII, 3)</note>
          </hi>, cujus
charismata quoque expugnavit. Nam idem tunc
episcopum romanum, agnoscentem jam prophetias
Montani, Priscae, Maximillae, et ex ea agnitione pacem
Ecclesiis Asiae et Phrygiae inferentem, falsa de ipsis
prophetis et ecclesiis eorum asseverando, et praecessorum
ejus auctoritates defendendo, coegit et
litteras pacis revocare jam emissas, et a proposito
<pb n="0156A"/>
recipiendorum charismatum concessare. Ita duo negotia
 diaboli Praxeas Romae procuravit, prophetiam
expulit, et haeresim intulit; Paracletum
fugavit, et Patrem crucifixit. <hi>Fructicaverant avenae</hi> 
praxeanae, hic quoque <hi>superseminatae, dormientibus
multis <note>(Matth., XIII, 26)</note>
          </hi> in simplicitate doctrinae;
traductae dehinc per quem Deus voluit, etiam evulsae
videbantur. Denique caverat pristinum doctor de
emendatione sua; et manet chirographum apud Psychicos,
apud quos tunc gesta res est, exinde
silentium. Et nos quidem postea agnitio Paracleti,
atque defensio, disjunxit a Psychicis. Avenae vero
<pb n="0156B"/>
illae utique tunc semen excusserant. Ita aliquamdiu
per hypocrisin subdola vivacitate latitavit,
et nunc denuo erupit. Sed et denuo eradicabitur, si
voluerit Dominus, in isto commeatu; si quo minus,
die suo <hi>colligentur omnes adulterae fruges, et cum
caeteris scandalis igni inextinguibili cremabuntur <note>(ibid.)</note>
          </hi>.</p>
</div2>

<div2>
        <head>CAPUT II.</head>
<p>Itaque post tempus Pater natus, et Pater passus:
ipse Deus, Dominus omnipotens, Jesus Christus praedicatur.
Nos vero et semper, et nunc magis, ut
instructiores per Paracletum deductorem scilicet
omnis veritatis, unicum quidem Deum credimus: sub
hac tamen dispensatione, quam oeconomiam dicimus,
 ut unici Dei sit et filius sermo ipsius, qui
ex ipso processerit, <hi>per quem omnia facta sunt, et
<pb n="0157A"/>
sine quo factum est nihil <note>(Joan., I, 3)</note>
          </hi>: hunc missum a
Patre in virginem, et ex ea natum hominem et Deum,
filium hominis et filium Dei, et cognominatum Jesum
Christum: hunc passum, hunc mortuum et sepultum
secundum Scripturas, et resuscitatum a Patre, et
in coelos resumptum, sedere ad dexteram Patris,
venturum judicare vivos et mortuos, qui exinde miserit,
secundum promissionem suam, a Patre Spiritum
Sanctum Paracletum, sanctificatorem fidei
eorum qui credunt in Patrem et Filium et Spiritum
Sanctum. Hanc regulam ab initio Evangelii decucurrisse,
etiam ante priores quosque haereticos,
nedum ante Praxeam hesternum, probabit tam
ipsa posteritas omnium haereticorum, quam ipsa novellitas
Praxeae hesterni. Quo peraeque adversus
<pb n="0157B"/>
universas haeraeses jam hinc praejudicatum sit, id
esse verum, quodcumque primum; id esse adulterum,
quodcumque posterius. Sed salva ista praescriptione,
utique tamen propter instructionem et munitionem
quorumdam, dandus est etiam retractatibus locus:
vel ne videatur unaquaeque perversitas, non examinata,
sed praejudicata damnari, maxime haec, quae se
existimat meram veritatem possidere, dum unicum
Deum non alias putat credendum, quam si ipsum
eumdemque et Patrem et Filium et Spiritum Sanctum
dicat: quasi non sic quoque unus sit omnia, dum
ex uno omnia, per substantiae scilicet unitatem; et
nihilominus custodiatur oeconomiae sacramentum, quae
unitatem in trinitatem disponit, tres dirigens, Patrem,
et Filium, et Spiritum Sanctum. Tres autem
<pb n="0157C"/>
non statu, sed gradu; nec substantia, sed forma;
nec potestate, sed specie: unius autem substantiae,
et unius status, et unius potestatis; quia unus Deus,
ex quo et gradus isti et formae et species, in nomine
Patris et Filii et Spiritus Sancti deputantur.
Quomodo autem numerum sine divisione patiuntur,
procedentes retractatus demonstrabunt.</p>
</div2>

<div2>
        <head>CAPUT III.</head>
<p>Simplices enim quique, ne dixerim imprudentes
et idiotae, quae major semper credentium pars est,
quoniam et ipsa regula fidei a pluribus diis saeculi
<pb n="0158A"/>
ad unicum et Deum verum transfert; non intelligentes
unicum quidem, sed cum sua oeconomia esse
credendum, expavescunt ad oeconomiam. Numerum et
dispositionem trinitatis, divisionem praesumunt unitatis;
quando unitas ex semetipsa derivans trinitatem,
non destruatur ab illa, sed administretur. Itaque
duos et tres jam jactitant a nobis praedicari, se vero
unius Dei cultores praesumunt, quasi non et unitas
irrationaliter collecta, haeresim faciat; et trinitas
rationaliter expensa, veritatem constituat. Monarchiam,
inquiunt, tenemus. Et ita sonum vocaliter
exprimunt etiam Latini, etiam Opici,
ut putes illos tam bene intelligere monarchiam,
quam enuntiant. Sed monarchiam sonare student
Latini, oeconomiam intelligere nolunt etiam Graeci.
<pb n="0158B"/>
At ego, si utriusque linguae praecerpsi, monarchiam
nihil aliud significare scio, quam singulare et unicum
imperium: non tamen praescribere monarchiam,
ideo, quia unius sit, eum cujus sit, aut filium
non habere, aut ipsum se sibi filium fecisse, aut
monarchiam suam non per quos velit administrare.
Atquin nullam dico dominationem ita unius sui esse,
ita singularem, ita monarchiam, ut non etiam
per alias proximas personas administretur, quas ipsa
prospexerit officiales sibi. Si vero et filius fuerit ei,
cujus monarchia sit, non statim dividi eam, et monarchiam
esse desinere, si particeps ejus assumatur
et filius; sed proinde illius esse principaliter a
quo communicatur in filium; et dum illius est, proinde
monarchiam esse, quae a duobus tam unicis continetur.
<pb n="0158C"/>
Igitur si et monarchia divina per tot legiones et
exercitus angelorum administratur, sicut scriptum
est: <hi>Millies millia assistebant ei, et millies centena
millia apparebant ei:</hi> nec ideo unius esse desiit, ut
desinat monarchia esse, quia per tanta millia virtutum
procuratur: quale est ut Deus divisionem et dispersionem
pati videatur in Filio et in Spiritu Sancto,
secundum et tertium sortitis locum, tam consortibus
substantiae Patris, quas non patitur in tot angelorum
numero, et quidem tam a substantia alienis.
Membra, et pignora, et instrumenta, et ipsam vim,
<pb n="0159A"/>
ac totum censum monarchiae, eversionem deputas ejus:
non recte. Malo te ad sensum rei, quam ad sonum
vocabuli exerceas. Eversio enim monarchiae illa est
tibi intelligenda, cum alia dominatio suae conditionis
et proprii status, ac per hoc aemula, superducitur;
cum alius Deus infertur adversus Creatorem. Tunc
male, cum plures, secundum Valentinos et Prodicos:
 tunc in monarchiae eversionem, cum in
Creatoris destructionem.</p>
</div2>

<div2>
        <head>CAPUT IV.</head>
<p>Caeterum, qui filium non aliunde deduco, sed de
substantia Patris, nihil facientem sine Patris voluntate,
omnem a Patre consecutum potestatem, quomodo
possum de fide destruere monarchiam, quam, a Patre
Filio traditam, in Filio servo? Hoc mihi et in tertium
<pb n="0159B"/>
gradum dictum sit, quia Spiritum non aliunde puto,
quam a Patre per Filium. Vide ergo ne tu potius
monarchiam destruas, qui dispositionem et dispensationem
ejus evertis in tot nominibus constitutam, inquot
Deus voluit. Adeo autem manet in suo statu,
licet trinitas inferatur, ut etiam restitui habeat Patri
a Filio. Siquidem Apostolus scribit de ultimo fine: <hi>cum tradiderit regnum Deo et Patri. Oportet enim
eum regnare usque dum ponat inimicos ejus Deus sub
pedes ipsius:</hi> 
 scilicet secundum Psalmum: <hi>Sede ad
dexteram meam, donec ponam inimicos tuos scabellum
pedum tuorum. Cum autem subjecta erunt illi omnia,
utique absque eo qui ei subjecit omnia, tunc et ipse
subjicietur illi, qui ei subjecit omnia, ut sit Deus omnia
in omnibus.</hi> Videmus igitur non obesse monarchiae
<pb n="0159C"/>
Filium, etsi hodie apud Filium est; quia et in
suo statu est apud Filium, et cum suo statu restituetur
Patri a Filio. Ita eam nemo hoc nomine destruet, si
Filium admittat, cui et traditam eam a Patre, et
a quo quandoque restituendam Patri constat. Hoc
uno capitulo Epistolae apostolicae potuimus jam
et Patrem et Filium ostendisse duos esse, praeterquam
ex nominibus Patris et Filii, etiam ex eo quod
qui tradidit regnum, et cui tradidit, item qui subjecit,
et cui subjecit, duo sint necesse est.</p>
</div2>

<div2>
        <head>CAPUT V.</head>
<p>Sed quia duos unum volunt esse, ut idem Pater et
Filius habeatur, oportet et totum de Filio examinari,
an sit, et qui sit, et quomodo sit; et ita res ipsa
formam suam Scripturis et interpretationibus earum
<pb n="0159D"/>
patrocinantibus vindicabit. Aiunt quidem et Genesim
<pb n="0160A"/>
in hebraico ita incipere: <hi>In principio Deus
fecit sibi filium.</hi> Hoc ut firmum non sit, alia me argumenta
deducunt ab ipsa Dei dispositione, qua fuit
ante mundi constitutionem, adusque Filii generationem.
Ante omnia enim Deus erat solus, ipse sibi
et mundus et locus et omnia. Solus autem, quia nihil
aliud extrinsecus praeter illum. Caeterum, ne tunc
quidem solus; habebat enim secum, quam habebat
in semetipso, rationem suam scilicet. Rationalis
etiam Deus, et ratio in ipso prius; et ita, ab ipso
omnia. Quae ratio, sensus ipsius est. Hanc Graeci <foreign xml:lang="greek">λόγον</foreign>
 dicunt, quo vocabulo etiam sermonem appellamus.
Ideoque jam in usu est nostrorum, per simplicitatem
interpretationis, Sermonem dicere in
primordio apud Deum fuisse; cum magis rationem
<pb n="0160B"/>
competat antiquiorem haberi; quia non sermonalis a
principio, sed rationalis Deus etiam ante principium;
et quia ipse quoque sermo ratione consistens, priorem
eam ut substantiam suam ostendat. Tamen et
sic, nihil interest. Nam etsi Deus nondum sermonem
suum miserat, proinde eum cum ipsa et in ipsa ratione
intra semetipsum habebat, tacite cogitando et
disponendo secum, quae per sermonem mox erat
dicturus. Cum ratione enim sua cogitans atque disponens,
sermonem eam efficiebat, quam sermone
tractabat. Idque quo facilius intelligas, ex te ipso ante
 recognosce, ut <hi>ex imagine et similitudine Dei, <note>(Gen., I, 26)</note>
          </hi> 
 quam habeas et tu in temetipso
rationem, qui es animal rationale, a rationali scilicet
artifice non tantum factus, sed etiam ex substantia
<pb n="0160C"/>
ipsius animatus. Vide cum tacitus tecum ipse congrederis,
ratione hoc ipsum agi intra te, occurrente
ea tibi cum sermone ad omnem cogitatus tui motum,
et ad omnem sensus tui pulsum. Quodcumque cogitaveris,
sermo est; quodcumque senseris, ratio est.
Loquaris illud in animo necesse est; et dum loqueris,
conlocutorem pateris sermonem, in quo inest
haec ipsa ratio, qua cum eo cogitans loquaris, per
quem loquens cogitas. Ita secundus quodammodo in
te est sermo, per quem loqueris cogitando, et per
quem cogitas loquendo. Ipse sermo alius est. Quanto
ergo plenius hoc agitur in Deo, cujus tu quoque
imago et similitudo censeris, quod habeat in se etiam
tacendo rationem, et in ratione sermonem? Possum
itaque non temere praestruxisse, et tunc Deum ante
<pb n="0160D"/>
universitatis constitutionem solum non fuisse, habentem
<pb n="0161A"/>
in semetipso proinde rationem, et in ratione
sermonem, quem secundum a se faceret agitando se.</p>
</div2>

<div2>
        <head>CAPUT VI.</head>
<p>Haec vis et haec divini sensus dispositio, apud
Scripturas etiam in Sophiae nomine ostenditur. Quid
enim sapientius ratione Dei, sive sermone? Itaque
Sophiam quoque exaudi, ut secundam personam
conditam. Primo, <hi>Dominus <note>(Prov. VIII, 22)</note> creavit
me initium viarum in opera sua, priusquam terram
faceret, priusquam montes collocarentur: ante omnes
autem colles generavit me;</hi> in sensu suo scilicet condens
et generans. Dehinc assistentem eam ipsa separatione
cognosce; <hi>Cum pararet,</hi> inquit, <hi>coelum, aderam
illi simul</hi>; <hi>et cum fortia faciebat super ventos
quae sursum nubila; et cum tutos ponebat fontes ejus
<pb n="0161B"/>
quae sub coelo, ego eram cum illo compingens; ego eram
ad quam gaudebat: quotidie autem oblectabar in
persona ipsius.</hi> Nam ut primum Deus voluit ea quae
cum sophiae ratione et sermone disposuerat intra se,
in substantias et species suas edere, ipsum primum
protulit sermonem, habentem in se individuas
suas, Rationem et Sophiam; ut per ipsum fierent
universa, per quem erant cogitata atque disposita;
imo et facta jam, quantum in Dei sensu. Hoc enim
eis deerat, ut coram quoque in suis speciebus atque
substantiis cognoscerentur et tenerentur.</p>
</div2>

<div2>
        <head>CAPUT VII.</head>
<p>Tunc igitur etiam ipse sermo speciem et ornatum
suum sumit, sonum et vocem, cum dicit Deus: <hi>Fiat
lux.</hi> Haec est nativitas perfecta sermonis, dum ex Deo
<pb n="0161C"/>
procedit: conditus ab eo primum ab cogitatum in
nomine Sophiae: <hi>Dominus condidit me initium viarum.</hi> 
Dehinc generatus ad effectum: <hi>Cum pararet coelum,
aderam illi simul.</hi> Exinde eum parem sibi faciens, de
quo procedendo Filius factus est, <hi>primogenitus <note>(Col. I,
15)</note>
          </hi>, ut ante omnia genitus; et <hi>unigenitus <note>(I Joan., IV, 9)</note>
          </hi>,
ut solus ex Deo genitus: proprie de vulva cordis ipsius,
secundum quod et Pater ipse testatur: <hi>Eructavit cor
meum sermonem optimum <note>(Ps. XLIV, 1)</note>
          </hi>. Ad quem
deinceps gaudens proinde gaudentem in persona
illius <note>(Ps. II, 7)</note>: <hi>Filius meus es tu, ego hodie genui
te.</hi> Et: <hi>Ante luciferum genui te.</hi> Sic et Filius ex sua
persona profitetur Patrem in nomine Sophiae: <hi>Dominus
condidit me initium viarum in opera sua. Ante
omnes autem colles generavit me.</hi> Nam si hic quidem
<pb n="0161D"/>
Sophia videtur dicere conditam se a Domino in opera
et vias ejus; alibi autem <hi>per sermonem</hi> ostenditur <hi>omnia facta esse, et sine illo nihil factum;</hi> 
 sicut et
<pb n="0162A"/>
rursum <note>(Ps. XXXIII, 6)</note>: <hi>Sermone ejus coeli confirmati
sunt, et spiritu ejus omnes vires eorum;</hi> utique eo spiritu
qui sermoni inerat: apparet unam eamdemque
vim esse nunc in nomine Sophiae, nunc in appellatione
Sermonis; quae <hi>initium accepit viarum in Dei opera;</hi> et
quae <hi>coelum confirmavit; per</hi> quam <hi>omnia facta
sunt,</hi> et <hi>sine</hi> qua <hi>nihil factum est <note>(Joan. I, 3)</note>
          </hi>.
Nec diutius de isto, quasi non de ipso sit sermo, et
in sophiae, et in rationis, et in omnis divini animi et
spiritus nomine, qui filius factus est Dei, de quo prodeundo
generatus est. Ergo inquis, das aliquam
substantiam esse Sermonem, spiritu et Sophiae traditione
constructam? Plane. Non vis enim eum substantivum
habere in re per substantiae proprietatem,
ut res et persona quaedam videri possit, et ita capiat
<pb n="0162B"/>
secundus a Deo constitutus duos efficere, Patrem et
Flium, Deum et Sermonem. Quid est enim, dices,
sermo, nisi vox et sonus oris, et (sicut Grammatici
tradunt) aer offensus, intelligibilis auditu; caeterum,
vacuum nescio quid, et inane, et incorporale? At
ego nihil dico de Deo inane et vacuum prodire potuisse,
ut non de inani et vacuo prolatum; nec carere
substantia, quod de tanta substantia processit, et
tantas substantias fecit, fecit enim et ipse quae facta
sunt per illum. Quale est ut nihil sit ipse, sine quo
nihil factum est? ut inanis solida, et vacuus plena, et
incorporalis corporalia sit operatus? Nam etsi potest
aliquando quid fieri diversum ejus per quod fit, nihil
tamen potest fieri per id quod vacuum et inane est.
Vacua et inanis res est Sermo Dei, qui Filius dictus
<pb n="0162C"/>
est, qui ipse Deus cognominatus est, <hi>Et Sermo erat
apud Deum, et Deus erat Sermo <note>(Joan. I, 1)</note>
          </hi>? Scriptum
est <note>(Exod. XX, 7)</note>: <hi>Non sumes nomen Dei in vanum.</hi> 
Hic certe est, <hi>qui in effigie Dei constitutus, non rapinam
existimavit esse se aequalem Deo (Philip, II, 6)</hi>.
In qua effigie Dei? utique in alia, non tamen in
nulla. Quis enim negabit Deum corpus esse,
etsi Deus spiritus est? Spiritus enim corpus sui generis
in sua effigie. Sed et invisibilia illa quaecumque
sunt, habent apud Deum et suum corpus et suam
formam, per quae soli Deo visibilia sunt; quanto
magis quod ex ipsius substantia missum est, sine
substantia non erit! Quaecumque ergo substantia
Sermonis fuit, illam dico personam, et illi nomen Filii
vindico; et dum Filium agnosco, secundum a Patre
<pb n="0162D"/>
defendo.</p>
</div2>

<div2>
        <head>CAPUT VIII.</head>
<p>Hoc si qui putaverit me <foreign xml:lang="greek">προβολὴν</foreign> aliquam
<pb n="0163A"/>
introducere, id est, prolationem rei alterius ex altera,
quod facit Valentinus, alium atque alium
Aeonem de Aeone producens; primo quidem dicam
tibi, non ideo non utitur et veritas vocabulo isto,
et re ac censu ejus, quia et haeresis potius ex veritate
accepit, quod ad mendacium suum strueret. Prolatus
est sermo Dei, annon? Hic mecum gradum fige. Si
prolatus est, cognosce probolam veritatis, et viderit
haeresis si quid de veritate imitata est. Jam nunc
quaeritur, quis quomodo utatur aliqua re, et vocabulo
ejus. Valentinus probolas suas discernit et separat
ab auctore: et ita longe ab eo ponit, ut Aeon patrem
nesciat. Denique, desiderat nosse, nec potest; imo
et pene devoratur, et dissolvitur in reliquam substantiam.
Apud nos autem <hi>solus Filius Patrem novit</hi> 
<pb n="0163B"/> <note>(Matt. XI, 27)</note>,
et <hi>sinum Patris ipse exposuit <note>(Joan.
I, 18)</note>
          </hi>, et omnia apud Patrem <hi>audivit et vidit, et quae mandatus est a Patre, ea et loquitur 
 <note>(Joan. VIII,
26)</note>
          </hi>. <hi>Nec suam, sed Patris perfecit voluntatem <note>(Joan.
VI, 38)</note>
          </hi>, quam <hi>de proximo,</hi> imo <hi>de initio noverat.
Quis enim scit quae sint in Deo, nisi spiritus qui in ipso
est <note>(I Cor. II, 11)</note>
          </hi>. <hi>Sermo autem spiritu structus est,</hi> 
et ut ita dixerim, sermonis corpus est spiritus. Sermo
ergo et in Patre semper, sicut dicit: <hi>Ego in Patre <note>(Joan. XIV, 11)</note>
          </hi>.
Et apud Deum semper, sicut scriptum
est: <hi>Et Sermo erat apud Deum <note>(Joan. I, 1)</note>
          </hi>. Et
nunquam separatus a Patre, aut alius a Patre, quia, <hi>Ego et Pater unum sumus 
 <note>(Joan. X, 30)</note>
          </hi>. Haec erit
probola veritatis, custos unitatis, qua prolatum dicimus
Filium a Patre, sed non separatum, Protulit
enim Deus Sermonem, quemadmodum etiam
<pb n="0163C"/>
Paracletus docet, sicut radix fruticem, et fons fluvium,
et sol radium. Nam et istae species probolae sunt
earum substantiarum, ex quibus prodeunt. Nec dubitaverim
Filium dicere, et radicis fruticem, et fontis
fluvium, et solis radium; quia omnis origo patens est;
et omne quod ex origine profertur, progenies est,
multo magis Sermo Dei, qui etiam proprie nomen
Filii accepit: nec frutex tamen a radice, nec fluvius
a fonte, nec radius a sole discernitur, sicut nec a
Deo Sermo. Igitur secundum horum exemplorum formam,
profiteor me duos dicere, Deum et Sermonem
ejus, Patrem et Filium ipsius. Nam et radix et frutex
duae res sunt, sed conjunctae. Et fons et flumen duae
species sunt, sed indivisae. Et sol et radius duae formae
sunt, sed cohaerentes. Omne quod prodit ex aliquo,
<pb n="0163D"/>
secundum sit ejus necesse est de quo prodit, non
ideo tamen est separatum. Secundus autem ubi est,
duo sunt. Et tertius ubi est, tres sunt. Tertius enim
<pb n="0164A"/>
est spiritus a Deo et Filio, sicut tertius a radice fructus
ex frutice. Et tertius a fonte, rivus ex flumine.
Et tertius a sole, apex ex radio. Nihil tamen a matrice
alienatur, a qua proprietates suas ducit. Ita trinitas
per consertos et connexos gradus a Patre
decurrens, et monarchiae nihil obstrepit, et oeconomiae
statum protegit.</p>
</div2>

<div2>
        <head>CAPUT IX.</head>
<p>Hanc me regulam professum, qua inseparatos ab
alterutro Patrem et Filium et Spiritum testor, tene
ubique; et ita, quid quomodo dicatur, agnosces. Ecce
enim dico alium esse Patrem, et alium Filium, et
alium Spiritum. Male accipit idiotes quisque aut perversus
hoc dictum, quasi diversitatem sonet, et ex
diversitate separationem protendat, Patris et Filii
<pb n="0164B"/>
et Spiritus. Necessitate autem hoc dico, cum eumdem
Patrem et Filium et Spiritum contendunt, adversus
oeconomiam monarchiae adulantes, non tamen
diversitate alium Filium a Patre, sed distributione;
nec divisione alium, sed distinctione; quia non sit
idem Pater et Filius, vel modulo alius ab alio. Pater
enim tota substantia est: Filius vero derivatio
totius et portio, sicut ipse profitetur, <hi>Quia Pater
major me est <note>(Joan. XIV, 28)</note>
          </hi>. A quo et minoratus
 canitur in Psalmo <hi>(VIII, 6)</hi>, <hi>Modicum quid citra angelos.</hi> 
 Sic et Pater alius a Filio, dum
Filio major; dum alius qui generat, alius qui generatur;
dum alius qui mittit, alius qui mittitur;
dum alius qui facit, alius per quem fit. Bene quod
et Dominus usus hoc verbo in persona Paracleti, non
divisionem significavit, sed dispositionem: <hi>Rogabo
<pb n="0164C"/>
enim,</hi> inquit <note>(Joan. XIV, 16)</note>, <hi>Patrem, et alium
advocatum mittet vobis, Spiritum veritatis.</hi> Sic alium
a se Paracletum, quomodo et nos a Patre alium Filium,
ut tertium gradum ostenderet in Paracleto, sicut
nos secundum in Filio, propter oeconomiae observationem.
Ipsum quod Pater et Filius dicuntur, nonne
aliud ab alio est? Utique enim omnia quod vocantur,
hoc erunt: et quod erunt, hoc vocabuntur: et permiscere
se diversitas vocabulorum non potest omnino,
quia nec rerum, quarum erunt vocabula. <hi>Est est, non
non: nam quod amplius est, hoc a malo est <note>(Matth.
V, 37)</note>
          </hi>.</p>
</div2>

<div2>
        <head>CAPUT X.</head>
<p>Ita aut Pater aut Filius est, et neque dies
eadem et nox, neque Pater idem et Filius, ut sint
ambo unus et utrumque alter: quod vanissimi isti
<pb n="0164D"/>
monarchiani volunt. Ipse se, inquiunt, Filium sibi
fecit. Atquin Pater Filium facit, et Patrem Filius. Et
qui ex alterutro fiunt, a semetipsis sibi fieri nullo
<pb n="0165A"/>
modo possunt, ut Pater se sibi Filium faciat, et Filius
se sibi Patrem praestet. Quae instituit Deus, etiam
ipse custodit. Habeat necesse est Pater Filium, ut
Pater sit; et Filius Patrem, ut Filius sit; aliud est
autem habere, aliud esse. Verbi gratia, ut maritus
sim, habeam oportet uxorem, non ipse mihi ero
uxor. Sic etiam, ut pater sim, filium habeo; non
ipse mihi ero filius. Et ut filius sim, patrem habeo,
non ipse mihi ero pater. Quae enim me faciunt si
habuero, tunc ero pater, si filium habeam; filius
ero, si patrem. Porro si ipse ero quid eorum, jam
non habeo quod ipse ero: nec patrem, quia ipse ero
pater; nec filium, quia ipse ero filius. In quantum
autem alterum ex his habere me oportet, alterum
esse; in tantum si utrumque fuero, alterum non ero,
<pb n="0165B"/>
dum alterum non habeo. Si enim ipse ero filius qui
et pater, jam non habeo filium, sed ipse sum filius.
Non habendo autem filium, dum ipse sum filius,
quomodo pater ero? Habere enim filium debeo,
ut pater sim. Non sum ergo filius, quia patrem
non habeo, qui facit filium. Aeque si ipse sum pater
qui et filius, jam non habeo patrem, sed ipse sum pater;
non habendo autem patrem, dum ipse sum pater,
quomodo filius ero? Habere enim patrem debeo, ut filius
sim. Non ergo ero pater, quia filium non habeo,
qui facit patrem. Hoc erit totum ingenium diaboli,
alterum ex altero excludere, dum utrumque in
unum sub monarchiae favore concludens, neutrum
haberi facit. Ut et pater non sit, qui scilicet filium
non habet; et filius non sit, qui aeque patrem non
habet. Dum enim pater est, filius non erit. Sic monarchiam
<pb n="0165C"/>
tenent, qui nec patrem nec filium continent.
Sed nihil Deo difficile. Quis hoc nesciat? et <hi>impossibilia
apud saeculum, possibilia apud Deum <note>(Matth.
XIX, 26)</note>
          </hi> quis ignoret? Et <hi>stulta mundi elegit Deus,
ut confundat sapientiam <note>(I Cor. I, 27)</note>
          </hi>: legimus
omnia. Ergo, inquiunt, difficile non fuit Deo, ipsum
se et patrem et filium facere, adversus traditam formam
rebus humanis, nam et sterilem parere, contra
naturam, difficile Deo non fuit, sicut nec virginem.
Plane nihil Deo difficile. Sed si tam abrupte in
praesumptionibus nostris hac sententia utamur, quidvis
de Deo confingere poterimus, quasi fecerit, quia facere
potuerit. Non autem quia omnia potest facere,
ideo utique credendum est illum fecisse, etiam
quod non fecerit; sed an fecerit, requirendum. Potuit,
ita salvus sim, Deus pennis hominem ad
<pb n="0165D"/>
volandum instruxisse, quod et milvis praestitit; non
tamen, quia potuit, statim et fecit. Potuit et Praxeam,
et omnes pariter haereticos statim extinxisse; non
tamen, quia potuit, extinxit. Oportebat enim et milvos
esse, et haereticos: oportebat et Patrem crucifigi.
Hac ratione erit aliquid et difficile Deo; id scilicet
<pb n="0166A"/>
quocumque non fecerit, non quia non potuerit, sed
quia noluerit. Dei enim posse, velle est; et non
posse, nolle; quod autem voluit, et potuit, et ostendit.
Ergo quia si voluit semetipsum sibi Filium facere,
potuit; et quia si potuit, fecit: tunc probabis
illum et potuisse et voluisse, si probaveris illum fecisse.</p>
</div2>

<div2>
        <head>CAPUT XI.</head>
<p>Probare autem tam aperte debebis ex Scripturis,
quam nos probamus illum sibi Filium fecisse Sermonem
suum. Si enim Filium nominat, Filius autem
non alius erit quam qui ex ipso prodiit; Sermo autem
prodiit ex ipso, hic erit Filius, non ipse de quo
prodiit. Non enim ipse prodiit ex semetipso. Porro,
qui eumdem Patrem dicis et Filium, eumdem et protulisse
ex semetipso facis, et prodisse quod Deus est.
<pb n="0166B"/>
Si potuit fecisse, non tamen fecit. Aut exhibe probationem
quam expostulo meae similem; id est, sic
Scripturas eumdem Filium et Patrem ostendere,
quemadmodum apud nos distincte Pater et Filius demonstrantur;
distincte, inquam, non divise, sicut
ego profero dictum a Deo: <hi>Eructavit cor meum Sermonem
optimum <note>(Ps. XLIV, 1)</note>
          </hi>. Sic tu contra opponas,
alicubi dixisse Deum, <hi>Eructavit cor meum sermonem
optimum,</hi> ut ipse sit qui et eructavit, et quod
eructavit; et ipse sui protulerit, et qui prolatus sit,
si ipse est et Sermo et Deus. Ecce ego propono Patrem
Filio dixisse: <hi>Filius meus es tu, ego hodie generavi
te <note>(Ps. II, 7)</note>
          </hi>. Si velis ut credam ipsum esse
Patrem et Filium, ostende sic pronuntiatum alibi,
 « Dominus dixit ad se, Filius meus sum ego, ego
<pb n="0166C"/>
hodie generavi me » , proinde et:  « Ante luciferum
generavi me <note>(Ps. CIX, 3)</note>, et  « Dominus condidit
me initium viarum in opera mea; ante omnes autem
colles generavi me <note>(Sap. VIII, 22)</note>; »  et si qua alia in
hunc modum sunt. Quem autem verebatur Deus Dominus
universitatis ita pronuntiare, si ita res erat; an verebatur
ne non crederetur, si simpliciter se et Patrem et
Filium pronuntiasset? Unum tamen veritus est, mentiri.
Veritus autem semetipsum et suam veritatem. Et
ideo veracem Deum credens, scio illum non aliter
quam disposuit pronuntiasse, nec aliter disposuisse
quam pronuntiavit. Tu porro eum mendacem efficias
et fallacem et deceptorem fidei hujus, si cum
ipse esset sibi Filius, alii dabat Filii personam, quando
Scripturae omnes et demonstrationem et distinctionem
trinitatis ostendant. A quibus et praescriptio
<pb n="0166D"/>
nostra deducitur, non posse unum atque eumdem
videri qui loquitur, et de quo loquitur, et ad
quem loquitur: quia neque perversitas, neque fallacia
Deo congruat: ut cum ipse esset ad quem loquebatur,
ad alium potius, et non ad semetipsum
loquatur. Accipe igitur et alias voces Patris de
<pb n="0167A"/>
Filio per Isaiam <note>(Is. XLII, 1)</note>: <hi>Ecce filius meus
quem elegi, dilectus meus in quem bene sensi. Ponam
spiritum meum super ipsum, et judicium nationibus
annuntiabit.</hi> Accipe et ad ipsum <note>(Is. XLIX, 16)</note>: <hi>Magnum
tibi est ut voceris filius meus ad statuendas tribus
Jacob, et ad convertendam dispersionem Israelis. Posui
te in lucem nationum, ut sis salus in extremum
terrae.</hi> Accipe nunc et Filii voces de Patre <note>(Is.,
LXI, 1)</note>: <hi>Spiritus Domini super me, quapropter
unxit me, ad evangelizandum hominibus.</hi> Item ad Patrem
in Psalmo, de eodem: <hi>Ne dereliqueris me, donec
annuntiem brachium tuum nativitati universae venturae <note>(Ps. LXXI, 8)</note>
          </hi>.
Item in alio <note>(Ps. III)</note>: <hi>Domine,
quid multiplicati sunt qui comprimunt me?</hi> Sed et
omnes pene Psalmi Christi personam sustinent; Filium
ad Patrem, id est, Christum ad Deum verba
facientem repraesentant. Animadverte etiam Spiritum
<pb n="0167B"/>
loquentem ex tertia persona de Patre et Filio: <hi>Dixit Dominus Domino meo, sede ad dexteram meam,
donec ponam inimicos tuos scabellum pedum tuorum. <note>(Ps. CX, 1)</note>
          </hi>.
Item per Isaiam: <hi>Haec dicit Dominus
Domino meo Christo (XLV, 1)</hi>. Item per eumdem ad
Patrem de Filio: <hi>Domine, quis credidit auditui nostro?
Et brachium Domini cui revelatum est? Annuntiavimus
de illo, sicut puerulus, sicut radix in terra sitienti, et non
erat forma ejus, nec gloria <note>(Is. LIII, 1, 2)</note>
          </hi>. Haec pauca
de multis. Nec enim affectamus universas Scripturas
evolvere, cum et in singulis capitulis plenam
majestatem et auctoritatem contestantes, majorem
congressum in retractatibus habeamus.
His itaque paucis, tamen manifeste distinctio
Trinitatis exponitur. Est enim ipse qui pronuntiat,
<pb n="0167C"/>
Spiritus, et Pater ad quem pronuntiat, et
Filius de quo pronuntiat. Sic et caetera quae nunc
ad Patrem de Filio, vel ad Filium, nunc ad Filium
de Patre, vel ad Patrem, nunc ad Spiritum pronuntiantur;
unamquamque personam in sua proprietate
constituunt.</p>
</div2>

<div2>
        <head>CAPUT XII.</head>
<p>Si te adhuc numerus scandalizat Trinitatis, quasi
non connexae in unitate simplici, interrogo quomodo
unicus et singularis pluraliter loquitur: <hi>Faciamus
hominem ad imaginem et similitudinem nostram <note>(Gen.
I, 26)</note>
          </hi>; cum debuerit dixisse, <hi>Faciam hominem ad
imaginem et similitudinem meam:</hi> utpote unicus et
<pb n="0167D"/>
singularis? Sed et in sequentibus: <hi>Ecce Adam factus
est tanquam unus ex nobis,</hi> fallit aut ludit; ut cum
unus, et solus, et singularis esset, numerose loqueretur:
aut numquid angelis loquebatur, ut Judaei interpretantur,
quia nec ipsi Filium agnoscunt? An
quia ipse erat Pater, Filius, Spiritus, ideo pluralem
se praestans, pluraliter sibi loquebatur? Imo
quia jam adhaerebat illi Filius, secunda persona,
<pb n="0168A"/>
Sermo ipsius; et tertia, Spiritus in Sermone, ideo
pluraliter pronuntiavit, <hi>faciamus,</hi> et, <hi>nostram,</hi> et, <hi>nobis.</hi> 
 Cum quibus enim faciebat hominem, et quibus
faciebat similem? Cum Filio quidem, qui erat
induturus hominem; Spiritu vero, qui erat sanctificaturus
hominem, quasi cum ministris et arbitris,
ex unitate Trinitatis loquebatur. Denique,
sequens Scriptura distinguit inter personas: <hi>Et fecit
Deus hominem, ad imaginem Dei fecit illum <note>(Gen. I,
27)</note>
          </hi>. Cur non, suam, si unus qui faciebat, et non
erat ad cujus faciebat? Erat autem ad cujus imaginem
faciebat: ad Filii scilicet, qui homo futurus
certior et verior, imaginem suam fecerat dici hominem
qui tunc de limo formari habebat, imago veri
 et similitudo. Sed et in antecedentibus operibus
mundi quomodo scriptum est? Primum quidem,
<pb n="0168B"/>
nondum Filio apparente, <hi>Et dixit Deus: Fiat lux,
et facta est:</hi> ipse statim Sermo <hi>lux vera, quae illuminat
hominem venientem in hunc mundum,</hi> et per illum
mundialis quoque lux. Exinde autem in Sermone
Christo assistente et administrante Deus voluit
fieri, et Deus fecit. Et dixit Deus: <hi>Fiat firmamentum,
et fecit Deus firmamentum <note>(Gen. I, 7-16)</note>
          </hi>; <hi>et dixit
Deus: Fiant luminaria, et fecit Deus luminare majus
et minus;</hi> sed et caetera utique idem fecit qui et
priora, id est Sermo Dei, <hi>per quem omnia facta sunt,
et sine quo factum est nihil.</hi> Qui ipse Deus est, secundum
Joannem <hi>(I, 1)</hi>, <hi>Deus erat Sermo.</hi> Habes duos,
alium dicentem ut fiat, alium facientem. Alium autem
quomodo accipere debeas, jam professus sum;
personae, non substantiae nomine; ad distinctionem,
non ad divisionem. Caeterum, etsi ubique teneo
<pb n="0168C"/>
unam substantiam in tribus cohaerentibus, tamen alium
dicam oportet ex necessitate sensus, eum qui
jubet, et eum qui facit. Nam nec juberet, si ipse faceret,
dum juberet fieri per eum. Tamen jubebat,
haud sibi jussurus si unus esset; aut sine jussu facturus,
quia non exspectasset ut sibi juberet.</p>
</div2>

<div2>
        <head>CAPUT XIII.</head>
<p>Ergo, inquit, si Deus dixit, et Deus fecit; si alius deus
dixit, et alius fecit, duo dii praedicantur. Si tam durus
es, puta interim: et ut adhuc amplius hoc putes, accipe
in Psalmo <hi>(XLIV, 7, 8)</hi> duos deos dictos: <hi>Thronus
tuus, Deus, in aevum, virga regni tui: dilexisti justitiam, et
odisti iniquitatem, propterea unxit te Deus, Deus tuus.</hi> 
Si ad Deum loquitur, et unctum Deum a Deo affirmat,
<pb n="0168D"/>
scilicet hic duos deos proponit. Inde et Esaias <note>(Is.
XLV, 14)</note> ad personam Christi: <hi>Et sabain</hi>, inquit, <hi>viri elati ad te transibunt, et post te sequentur
vincti manibus, et te adorabunt, quia in te Deus est. Tu
enim es Deus noster, et nesciebamus, Deus Israelis.</hi> 
 Et
hic enim dicendo, <hi>Deus in te</hi> et, <hi>tu Deus,</hi> duos proponit:
qui erat, et in quo erat; Christum, et Spiritum.
 Ipsum plus est, quod in Evangelio totidem
invenies; <hi>In principio erat Sermo, et Sermo erat apud
Deum, et Deus erat Sermo <note>(Joan. I, 1)</note>
          </hi>. Unus qui
erat, et alius penes quem erat. Sed et nomen Domini
in duobus lego; <hi>Dixit Dominus Domino meo. Sede ad
dexteram meam <note>(Ps. CIX, 1)</note>
          </hi>. Et Esaias haec dicit: <hi>Domine, quis credidit auditui nostro? et brachium Domini
cui revelatum est? 
 <note>(Is. LIII, 1.)</note> Brachium</hi> enim <hi>tuum</hi>,
non <hi>Domini</hi> dixisset, si non Dominum Patrem
et Dominum Filium intelligi vellet. Etiam adhuc
antiquior Genesis: <hi>Et pluit Dominus super Sodomam
et Gomorrham sulphur et ignem de coelo a Domino <note>(Gen.
XIX, 24)</note>
          </hi>. Haec aut nega scripta, aut quis es, ut non
putes accipienda quemadmodum scripta sunt, maxime
quae non in allegoriis et parabolis, sed in definitionibus
<pb n="0169B"/>
et certis et simplicibus habent sensum?
Quod si ex illis es qui tunc Dominum non sustinebant
Dei se Filium ostendentem, nec eum Dominum
crederent, recordare tu cum illis scriptum esse: <hi>Ego
dixi, Vos dii estis, et filii Altissimi <note>(Ps. LXXXII, 6)</note>
          </hi>.
Et: <hi>Stetit Deus in ecclesia deorum;</hi> ut si homines, per
fidem filios Dei factos, deos Scriptura pronuntiare non
timuit, scias illam multo magis vero et unico Dei Filio
Dei nomen jure contulisse. « Ergo, inquis, provocabo
te, ut hodie quoque ex auctoritate istarum
Scripturarum constanter duos deos et duos dominos
praedices. »  Absit. Nos enim qui et tempora et caussas
Scripturarum per Dei gratiam inspicimus, maxime
Paracleti, non hominum discipuli, duos quidem definimus,
Patrem et Filium, et jam tres cum Spiritu
sancto, secundum rationem oeconomiae, quae facit numerum:
<pb n="0169C"/>
ne, ut vestra perversitas infert, Pater ipse
credatur natus et passus; quod non licet credi, quoniam
non ita traditum est. Duos tamen Deos et duos
Dominos nunquam ex ore nostro proferimus: non
quasi non et Pater Deus, et Filius Deus, et Spiritus
sanctus Deus, et Deus unusquisque; sed quoniam retro
et duo dii et duo domini praedicabantur; ut, ubi
venisset Christus, et Deus agnosceretur, et Dominus
vocaretur, quia Filius Dei et Domini. Si enim una persona
et Dei et Domini in Scripturis inveniretur, merito
Christus non esset admissus ad nomen Dei et
Domini. Nemo enim alius praeter unus Deus et unus
Dominus praedicabatur, et futurum erat ut ipse Pater
descendisse videretur, quia unus Deus et unus Dominus
<pb n="0169D"/>
legebatur; et tota oeconomia ejus obumbraretur,
<pb n="0170A"/>
quae in materiam fidei prospecta atque dispensata est.
At ubi venit Christus, et cognitus est a nobis, quod
ipse sit qui numerum retro fecerat, factus secundus
a Patre, et cum Spiritu tertius, et jam Pater per
ipsum plenius manifestatus, redactum est jam nomen
Dei et Domini in unionem; ut, quia nationes a
multitudine idolorum transirent ad unicum Deum, et
 differentia constitueretur inter cultores unius, et
plurimae divinitatis. Nam et lucere in mundo Christianos
oportebat ut filios lucis, lumen mundi unum et
Deum et Dominum colentes, et nominantes. Caeterum,
si ex conscientia qua scimus Dei nomen et Domini
et Patri et Filio et Spiritui convenire, deos et
dominos nominaremus, extinxissemus faces nostras
etiam ad martyria timidiores, quibus evadendi quoque
<pb n="0170B"/>
 pateret occasio jurantibus statim per
deos et dominos, ut quidam haeretici, quorum dii
plures. Itaque deos omnino non dicam, nec dominos;
sed Apostolum sequar, ut si pariter nominandi fuerint
Pater et Filius, Deum Patrem appellem, et Jesum
Christum Dominum nominem. Solum autem Christum
potero Deum dicere, sicut idem Apostolus: <hi>Ex quibus
Christus, qui est,</hi> inquit, <hi>Deus super omnia benedictus
in aevum omne <note>(Rom. I, 7)</note>
          </hi>. Nam et radium solis
seorsum solem vocabo; solem autem nominans cujus
est radius, non statim et radium solem appellabo.
Nam etsi soles duos non faciam, tamen et solem
et radium ejus tam duas res, et duas species unius
indivisae substantiae numerabo, quam Deum et
Sermonem ejus, quam Patrem et Filium.</p>
</div2>

<div2>
        <head>CAPUT XIV.</head>

<pb n="0170C"/>
<p>Adhuc et illa nobis regula adsistit duos vindicantibus
Patrem et Filium, quae invisibilem Deum
determinavit. Cum enim Moyses <note>(Exod. XXXIII,
13, 29)</note> in Aegypto desiderasset Domini conspectum,
dicens: <hi>Si ergo inveni gratiam coram te, manifesta
mihi te, ut cognoscenter videam te: Non potes videre,</hi> 
inquit, <hi>faciem meam; non enim videbit homo faciem
meam, et vivet;</hi> id est, morietur qui viderit. Invenimus
enim et a multis Deum visum, et neminem tamen
eorum, qui eum viderant, mortuum. Visum quidem
Deum secundum hominum capacitatem, non secundum
plenitudinem divinitatis: nam patriarchae Deum
vidisse referuntur, ut Abraham et Jacob, et prophetae,
<pb n="0170D"/>
ut Isaias, ut Ezechiel; et tamen mortui non sunt.
<pb n="0171A"/>
Igitur aut mori debuerant, si eum videraut; <hi>Deum</hi> 
enim <hi>nemo videbit, et vivet;</hi> aut si Deum viderunt, et
mortui non sunt, Scriptura mentitur, Deum dixisse, <hi>Faciem meam homo si viderit, non vivet;</hi> 
 aut Scriptura
mentitur, cum invisum, aut cum visum Deum profert.
Jam ergo alius erit qui videbatur, quia non potest
idem invisibilis definiri, qui videbatur; et consequens
erit, ut invisibilem Patrem intelligamus, pro
plenitudine majestatis; visibilem vero Filium agnoscamus,
pro modulo derivationis: sicut nec solem nobis
contemplari licet, quantum ad ipsam substantiae
summam quae est in coelis; radium autem ejus toleramus
oculis pro temperatura portionis quae in terram
inde porrigitur. Hic ex diverso volet aliquis etiam Filium
invisibilem contendere, ut sermonem, ut spiritum;
<pb n="0171B"/>
et dum unicam conditionem Patris et Filii
vindicat, unum potius atque eumdem confirmare Patrem
et Filium. Sed diximus Scripturam differentiae
patrocinari, per visibilis et invisibilis distinctionem.
Nam et illud adjiciunt ad argumentationem: Quod si
Filius tunc ad Moysen loquebatur, ipse faciem suam
nemini visibilem pronuntiaret, quia scilicet ipse invisibilis
Pater fuerit in Filii nomine. Ac per hoc, sic
eumdem volunt accipi visibilem et invisibilem, quomodo
eumdem Patrem et Filium: quoniam et paulo
supra, antequam faciem Moysi negasset, scriptum
sit, Dominum ad Moysen locutum coram, velut si quis
loquatur ad amicum suum, non minus quam et Jacob: <hi>Ego vidi,</hi> 
 inquit <note>(Gen. XXXII, 30)</note>, <hi>Dominum facie ad
faciem.</hi> Ergo visibilis et invisibilis idem. Et quia
<pb n="0171C"/>
idem utrumque, ideo et ipse, qua Pater, invisibilis; et
qua Filius, visibilis. Quasi non expositio Scripturae
quae fit a nobis, Filio competat, Patre seposito in sua
invisibilitate. Dicimus enim et Filium suo nomine
eatenus invisibilem, qua sermo et spiritus Dei ex substantiae
conditione jam nunc, et qua Deus, et sermo,
et spiritus: visibilem autem fuisse ante carnem
eo modo quo dicit <note>(Num. XII, 2.)</note> ad Aaron et Mariam; <hi>Et si fuerit Prophetes in vobis, in visione cognoscar
illi, et in somnio loquar illi, non quomodo Moysi.
Os ad os loquar illi in specie,</hi> 
 id est in veritate; <hi>et non
in aenigmate,</hi> id est, non in imagine. Sicut et Apostolus: <hi>Nunc videmus tanquam per speculum in aenigmate,
tunc autem facie ad faciem 
 <note>(I Cor. XIII, 12)</note>
          </hi>. Igitur
cum Moysi servat conspectum suum et colloquium
<pb n="0171D"/>
facie ad faciem in futurum (nam hoc postea adimpletum
est in montis secessu, sicut legimus in Evangelio <note>(Luc. IX, 30.)</note> 
 visum cum illo Moysen colloquentem);
<pb n="0172A"/>
apparet retro semper in speculo, et aenigmate, et visione,
et somnio Deum, id est, Filium Dei, visum tam
Prophetis et Patriarchis, quam et ipsi adhuc Moysi.
Et ipse quidem Dominus si forte coram ad faciem loquebatur,
non tamen ut est, homo faciem ejus videret,
nisi forte in speculo et in aenigmate. Denique, si
sic Moysi locutus est Dominus, ut et Moyse faciem ejus
cominus sciret, quomodo statim atque ibidem desiderat
faciem ejus videre quam, quia viderat, non desideraret.
Quomodo aeque et Dominus negat videri
faciem suam posse, quam ostenderat, si tamen
ostenderat? Aut quae est facies Dei, cujus conspectus
negatur, si erat quae visa est? <hi>Vidi,</hi> inquit
Jacob, <hi>Deum facie ad faciem, et salva facta est
anima mea <note>(Gen. XXXII, 30)</note>
          </hi>. Alia debet esse facies,
<pb n="0172B"/>
quae si videatur, occidit. Aut numquid Filius quidem
videbatur, et sic facies, sed ipsum hoc in visione, et
somnio, et speculo, et aenigmate, quia sermo, et spiritus,
nisi imaginaria forma videri non potest. Faciem
autem suam dicit invisibilem Patrem. Quis enim
Pater? non facies erit Filii, nomine auctoritatis, quam
genitus a Patre consequitur? Non enim et de aliqua
majore persona congruit dicere: facies mea est ille
homo; et: faciem mihi praestat. <hi>Pater,</hi> inquit, <hi>major
me est <note>(Joan. XIV, 28)</note>
          </hi>. Ergo facies erit Filii Pater.
Nam et Scriptura quid dicit? <hi>Spiritus personae ejus,
Christus Dominus <note>(Thren. IV, 20)</note>
          </hi>. Ergo si Christus
personae paternae spiritus est, merito cujus spiritus
persona erat, id est Patris, eum faciem suam, ex unitate
scilicet, pronuntiavit. Mirarer plane, an facies
<pb n="0172C"/>
Filii Pater accipi possit, qui est caput ejus: <hi>Caput</hi> 
enim <hi>Christi Deus <note>(I Cor. II, 3)</note>
          </hi>.</p>
</div2>

<div2>
        <head>CAPUT XV.</head>
<p>Si hunc articulum quaestionibus Scripturae veteris
non expediam, de Novo Testamento sumam confirmationem
nostrae interpretationis; ne quodcumque in
Filium reputo, in Patrem proinde defendas. Ecce
enim et in Evangeliis et in Apostolis visibilem et invisibilem
Deum deprehendo, sub manifesta et personali
distinctione conditionis utriusque. Exclamat quodammodo
Joannes; <hi>Deum nemo vidit unquam <note>(Joan.,
I, 18)</note>
          </hi>. Utique nec retro. Ademit enim temporis quaestionem,
dicendo Deum nunquam visum. Confirmat
et Apostolus de Deo: <hi>Quem nemo vidit hominum, sed
nec videre potest <note>(I Tim. VI, 18)</note>
          </hi>; scilicet, quia morietur
<pb n="0172D"/>
qui viderit. Iidem ipsi Apostoli et vidisse se
Christum, et contrectasse testantur. Porro si ipse est
Christus et Pater et Filius, quomodo visus est, et invisus?
<pb n="0173A"/>
Ad hanc diversitatem visi et invisi in unum
conferendam, quis ex diverso non argumentabitur,
recte utrumque dictum: visibilem quidem in carne,
invisibilem vero ante carnem; ut idem sit Pater
invisibilis ante carnem, qui et Filius visibilis in
carne? Atquin, si idem ante carnem invisibilis,
quomodo visus etiam retro invenitur ante carnem?
Aeque si idem post quem et retro visum in aenigmate,
plenius visibilem caro effecit; sermo scilicet, qui
et caro factus, est alius, quem nunquam quisquam
vidit, nisi Pater, scilicet cujus est sermo. Denique,
inspiciamus quem Apostoli viderint. <hi>Quod vidimus,</hi> 
inquit Joannes <note>(I Joan. I, 1)</note>, <hi>quod audivimus,
oculis nostris vidimus, et manus nostrae contrectaverunt
de Sermone vitae.</hi> Sermo enim vitae factus,
<pb n="0173B"/>
et auditus, et contrectatus, quia caro, qui ante carnem
Sermo tantum in primordio apud Deum Patrem,
non Pater apud Sermonem. Nam etsi Deus
Sermo, sed apud Deum, quia ex Deo Deus, quia cum
Patre apud Patrem. <hi>Et vidimus gloriam ejus, tanquam
unigeniti a Patre <note>(Joan. I, 14)</note>
          </hi>; utique Filii,
scilicet visibilis, glorificati a Patre invisibili. Et ideo
quoniam Sermonem Dei Deum dixerat, ne
adjuvaret adversariorum praesumptionem, quasi Patrem
ipsum vidisset, ad distinguendum inter invisibilem
Patrem, et Filium visibilem, superdicit ex abundanti, <hi>Deum nemo vidit unquam 
 <note>(Joan., I, 18)</note>
          </hi>. Quem
Deum? Sermonem? Atquin, <hi>Vidimus, et audivimus,
et contrectavimus</hi>, de Sermone vitae praedictum est.
Sed quem Deum? Scilicet Patrem, apud quem Deum
<pb n="0173C"/>
 erat Sermo, <hi>unigenitus</hi> scilicet <hi>Filius, qui in
sinum Patris ipse disseruit.</hi> Ipse et auditus, et visus,
et ne phantasma crederetur, etiam contrectatus.
Hunc et Paulus conspexit, nec tamen Patrem vidit. <hi>Nonne,</hi> 
 inquit, <hi>vidi Jesum <note>(I Cor. IX, 1)</note>
          </hi>? Christum
autem et ipse Deum cognominavit: <hi>Quorum patres,
et ex quibus Christus secundum carnem, qui est super 
 omnia Deus benedictus in aevum <note>(Rom. IX, 5)</note>
          </hi>.
Ostendit et ipse visibilem Dei Filium, id est Sermonem
Dei, <hi>quia caro factus est,</hi> Christus dictus
est. De Patre autem ad Timotheum: <hi>Quem nemo vidit
hominum, sed nec videre potest <note>(I Tim., VI, 16)</note>
          </hi>.
Exaggerans amplius <note>(ibid.)</note>: <hi>Qui solus habet immortalitatem,
<pb n="0174A"/>
et lucem habitat inaccessibilem.</hi> De quo et supra
dixerat: <hi>Regi autem saeculorum, immortali,
invisibili, soli Deo:</hi> ut et contraria ipsi Filio adscriberemus,
mortalitatem, accesibilitatem; quem <hi>mortuum</hi> 
 contestatur <hi>secundum Scripturas <note>(I Cor. XV,
3)</note>
          </hi>; et a se novissime visum, per accessibilem utique
lucem: quanquam et illam neque ipse sine periculo
luminis expertus est, neque Petrus et
Joannes et Jacobus sine rationis et amentia;
qui si non passuri Filii gloriam, sed Patrem vidissent,
credo, morituri ibidem. <hi>Deum</hi> enim <hi>nemo videbit,
et vivet.</hi> Si haec ita sunt, constat eum semper visum
ab initio, qui visus fuerit in fine; et eum nec in fine
visum, qui nec ab initio fuit visus; et ita duos esse,
visum et invisum. Filius ergo visus est semper, et
<pb n="0174B"/>
Filius conversatus est semper, et Filius operatus est
semper, ex auctoritate Patris et voluntate; quia <hi>Filius
nihil a semetipso potest facere, nisi viderit Patrem
facientem;</hi> in sensu scilicet facientem. Pater
enim sensu agit. Filius vero quod in Patris
sensu est videns perficit. Sic <hi>omnia per Filium facta
sunt, et sine illo factum est nihil.</hi> </p>
</div2>

<div2>
        <head>CAPUT XVI.</head>
<p>Nec putes sola opera mundi per Filium facta, sed
et quae a Deo exinde gesta sunt. <hi>Pater</hi> enim qui <hi>diligit
Filium, et omnia tradidit in manu ejus;</hi> utique
a primordio diligit, et a primordio tradidit. Ex
quo, <hi>a primordio Sermo erat apud Deum, et Deus erat
Sermo <note>(Joan., I, 1)</note>
          </hi>, cui <hi>data est omnis potestas a Patre
in coelis et in terra <note>(Matth., XXVIII, 8)</note>
          </hi>. <hi>Non judicat
<pb n="0174C"/>
Pater quemquam; sed omne judicium tradidit Filio <note>(Joan., V, 22)</note>
          </hi>;
a primordio tamen. Omnem enim dicens
potestatem, et omne judicium, et omnia per eum
facta, et omnia tradita in manu ejus, nullam exceptionem
temporis permittit: quia omnia non erunt,
si non omnis temporis fuerint. Filius itaque est qui
 ab initio judicavit, turrim superbissimam elidens,
linguasque dispertiens, orbem totum aquarum
violentia puniens, pluens super Sodomam et Gomorrham
ignem et sulphurem; <hi>Dominus a Domino <note>(Gen., XIX, 24)</note>
          </hi>.
Ipse enim et ad humana semper
colloquia descendit, ab Adam usque ad Patriarchas
et Prophetas, in visione, in somnio, in
<pb n="0175A"/>
speculo, in aenigmate, ordinem suum praestruens ab
initio semper, quem erat persecuturus in finem. Ita
semper ediscebat, et Deus in terris cum hominibus
conversari non alius potuit quam Sermo,
qui caro erat futurus. Ediscebat autem, ut nobis fidem
sterneret, ut facilius crederemus Filium Dei
descendisse in saeculum, si et retro tale quid
gestum cognosceremus. Propter nos enim sicut scripta
sunt, ita et gesta sunt, in quos aevorum fines decucurrerunt.
Sic etiam affectus humanos sciebat
jam tunc, suscepturus etiam ipsas substantias hominis,
carnem et animam; interrogans Adam quasi
nesciens, <hi>Ubi es Adam? poenitens quod hominem fecisset,</hi> 
quasi non praesciens; <hi>tentans</hi> Abraham, quasi
ignorans quid sit in homine; offensus, reconciliatus
<pb n="0175B"/>
eisdem. Et si qua haeretici apprehendunt quasi Deo
indigna, ad destructionem Creatoris, ignorantes haec
in Filium competisse, qui etiam passiones humanas,
et sitim, et esuriem, et lacrymas, et ipsam nativitatem,
ipsamque mortem erat subiturus: <hi>Propter hoc
minoratus a Patre modicum quid citra angelos <note>(Ps. VIII, 6)</note>
          </hi>.
Sed haeretici quidem nec Filio Dei deputabunt
convenire, quae tu ipsi Patri inducis,
quasi ipse se denominaverit propter nos; cum Scriptura
alium dicat ab alio minoratum, non ipsum a
semetipso. Quid si et alius qui <hi>coronabatur gloria et
honore</hi>, alius qui coronabat, utique Filium Pater?
Caeterum, quale est, ut Deus omnipotens ille invisibilis, <hi>quem nemo vidit hominum, nec videre potest:</hi> 
ille qui <hi>inaccessibilem lucem habitat:</hi> ille qui <hi>non habitat
<pb n="0175C"/>
in manufactis; a</hi> cujus <hi>conspectu terra contremiscit,
montes liquescunt ut cera;</hi> qui <hi>totum orbem manu
apprehendit velut nidum;</hi> cui <hi>coelum thronus, et terra
scabellum;</hi> in quo omnis locus, non ipse in loco; qui
universitatis extrema linea est; ille Altissimus, in
paradiso ad vesperam deambulaverit, quaerens Adam;
et arcam post introitum Noe clauserit; et apud
Abraham sub quercu refrigeraverit; et Moysen de
rubo ardenti vocarit; et in fornace Babylonii regis
quartus apparuerit (quanquam Filius hominis est
dictus), in haec in imagine, et speculo, et aenimate
fuissent? Scilicet et haec nec de Filio Dei credenda
<pb n="0176A"/>
fuisse, si scripta non essent; fortasse non
credenda de Patre, licet scripta, quem isti in vulvam
Mariae deducunt, et in Pilati tribunal imponunt,
et in monumento Joseph concludunt. Hinc igitur
apparet error illorum. Ignorantes enim, a primordio
omnem ordinem divinae dispositionis per Filium decucurrisse,
ipsum credunt Patrem et visum, et congressum,
et operatum, et sitim et esuriem passum,
adversus Prophetam dicentem: <hi>Deus aeternus non
sitiet, nec esuriet omnino</hi> (quanto magis nec morietur,
nec sepelietur!); et ita unum Deum semper
egisse, id est Patrem, quae per Filium gesta sunt.</p>
</div2>

<div2>
        <head>CAPUT XVII.</head>
<p>Facilius existimaverunt Patrem in Filii nomine
egisse, quam Filium in Patris; dicente ipso Domino:
<pb n="0176B"/> <hi>Ego veni in Patris mei nomine 
 <note>(Joan. V, 43)</note>
          </hi>. Item
ad ipsum Patrem: <hi>Nomen tuum manifestavi hominibus <note>(Joan. XVII, 6)</note>
          </hi>.
Condicente etiam Scriptura: <hi>Benedictus
qui venit in nomine Domini <note>(Matt. XXI, 6)</note>
          </hi>, utique
Filius in Patris nomine. Sed et nomina Patris,
Deus omnipotens, Altissimus, Dominus virtutum,
Rex Israelis, Qui est. Quatenus ita scripturae docent,
haec dicimus et in Filium competisse, et in his Filium
venisse, et in his semper egisse, et sic ea in se hominibus
manifestasse. <hi>Omnia,</hi> inquit, <hi>Patris mea sunt.</hi> 
Cur non et nomina? Cum ergo legis Deum omnipotentem,
et Altissimum, et Deum virtutum, et Regem
Israelis, et QUI EST; vide ne per haec Filius
etiam demonstretur, suo jure Deus omnipotens,
qua Sermo Dei omnipotentis, quaque omnium accepit
<pb n="0176C"/>
potestatem; Altissimus, qua <hi>dextera Dei exaltatus,</hi> 
sicut Petrus in Actis <hi>(II, 22)</hi> concionatur; Dominus
virtutum, quia omnia subjecta sunt illi a patre; Rex
Israelis, quia ille proprie excidit sors gentis istius;
item, QUI EST, quoniam multi filii dicuntur,
et non sunt. Si autem volunt et Christi nomen
Patris esse, audient suo loco. Interim, hic mihi
promotum sit responsum adversus id quod et de
Apocalypsi Joannis proferunt: <hi>Ego Dominus
qui est</hi>, <hi>et qui fuit, et venit omnipotens;</hi> et sicubi
alibi Dei omnipotentis appellationem non putant etiam
Filio convenire: quasi qui venturus est, non sit
<pb n="0177A"/>
omnipotens, cum et Filius omnipotentis tam omnipotens
sit, quam Deus Dei Filius.</p>
</div2>

<div2>
        <head>CAPUT XVIII.</head>
<p>Sed hanc societatem nominum paternorum in Filio
ne facile perspiciant, perturbat illos Scriptura, si
quando unicum Deum statuit; quasi non eadem et
deos et dominos duos proposuerit, ut supra ostendimus.
Ergo quia duos et cum, inquiunt, invenimus,
ideo ambo unus atque idem, et Filius et Pater.
Porro, non periclitatur Scriptura, ut illi de tua argumentatione
succurras, ne sibi contraria videatur.
Habet rationem, et cum unicum Deum statuit, et
cum duos Patrem et Filium ostendit; et sufficit
sibi. Filium nominari ab ea constat. Salvo enim Filio
recte unicum Deum potest determinasse, cujus est
Filius. Non enim desinit esse qui habet Filium ipse unicus,
<pb n="0177B"/>
suo scilicet nomine, quotiens sine Filio nominatur;
sine Filio autem nominatur, cum principaliter determinatur
ut prima persona, quae ante Filii nomen erat proponenda;
quia Pater ante cognoscitur, et post Patrem Filius
nominatur. Igitur unus Deus Pater, et alius absque
eo non est. Quod ipse inferens, non Filium
negat, sed alium Deum: caeterum alius a Patre Filius
non est. Denique, inspice sequentia hujusmodi
pronuntiationum, et invenies fere ad idolorum factitatores
atque cultores definitionem earum pertinere;
ut multitudinem falsorum deorum unio divinitatis
expellat, habens tamen Filium quanto individuum et
inseparatum a Patre, tanto in Patre reputandum, etsi
non nominatum. Atquin si nominasset illum, separasset,
ita dicens,  « Alius praeter me non est, nisi
<pb n="0177C"/>
Filius meus. »  Alium enim etiam Filium fecisset,
quem de aliis excepiset. Puta solem dicere:  « Ego
sol, et alius praeter me non est, nisi radius meus, » 
nonne denotasses vanitatem, quasi non et
radius in sole deputetur? Itaque praeter semetipsum
non esse alium Deum, hoc propter idololatriam tam
nationum quam Israelis, etiam propter haereticos, qui,
sicut nationes manibus, ita et ipsi verbis idola fabricantur,
id est, alium Deum, et alium Christum. Igitur
et cum se unum pronuntiabat, Filio Pater procurabat,
ne ab alio Deo Christus venisse credatur, sed
ab illo qui praedixerat: <hi>Ego Deus, et alius absque me
non est;</hi> qui se unicum, sed cum Filio ostendit, cum
quo coelum solus extendit.</p>
</div2>

<div2>
        <head>CAPUT XIX.</head>
<p>
          <pb n="0177D"/>Quin et hoc dictum ejus, in argumentum singularitatis
<pb n="0178A"/>
arripient: <hi>Extendi,</hi> inquit, <hi>coelum solus.</hi> Quantum
ad caeteras virtutes, solus, praestruens adversus conjecturas
haereticorum, qui mundum ab angelis et potestatibus
diversis volunt structum; qui et ipsum
Creatorem aut angelum faciunt, aut ad alia quae
extrinsecus, ut opera mundi, ignorantem quoque subornatum.
Aut si sic solus coelum extendit, quomodo
isti praesumunt in perversum haeretici, quasi singularis
non admittatur Sophia illa dicens: <hi>Cum pararet
coelos ego aderam illi simul</hi>. Et si dixit Apostolus: <hi>Quis cognovit sensum Domini, et quis illi consilio
fuit 
 <note>(I Cor. II, 15)</note>
          </hi>? utique praeter Sophiam ait,
quae illi aderat. In ipso tamen et cum illo universa
compingebat, non ignorante quid faceret. Praeter Sophiam
autem, praeter Filium dicit, qui est Christus,
Sophia et Virtus Dei secundum Apostolum, solus
<pb n="0178B"/>
sciens sensum patris: <hi>Quis</hi> enim <hi>scit quae sunt in
Deo nisi spiritus qui in ipso est?</hi> Non qui extra ipsum.
Erat ergo qui non solum Deum faceret, nisi
a caeteris solum. Sed et Evangelium recusetur,
quod dicat <hi>omnia per Sermonem a Deo facta esse, et
sine eo nihil factum.</hi> Nisi enim fallor, et alibi scriptum
est: <hi>Sermone ejus coeli firmati sunt, et spiritu oris ejus omnes virtutes eorum.</hi> 
 Et Sermo autem, Virtus et
Sophia, ipse erit Dei Filius. Ita si per Filium omnia,
coelum quoque per Filium extendens, non solus extendit,
nisi illa ratione qua a caeteris solus. Atque
adeo statim de Filio loquitur: <hi>Quis alius dejecit
signa ventriloquorum, et divinationes a corde, avertens
sapientes retrorsum, et consilium eorum infatuans?</hi> Sistens
verba Filii sui, discendo scilicet: <hi>Hic est Filius
<pb n="0178C"/>
meus dilectus; hunc audite.</hi> Ita Filium subjungens ipse
interpretator est, quomodo coelum solus extenderit,
scilicet cum Filio solus, sicut cum Filio unum. Proinde
et filii erit vox, <hi>Extendi coelum solus;</hi> quia <hi>Sermone
coeli confirmati sunt.</hi> Quia Sophia, id est, Sermone
assistente, paratum est coelum, et <hi>omnia per
Sermonem sunt facta,</hi> competit et Filium solum
extendisse coelum, quia solus operationi Patris ministravit.
Idem erit dicens: <hi>Ego primus, et insuper
ventura ego sum.</hi> Primum scilicet omnium, Sermo: <hi>In principio erat Sermo;</hi> 
 in quo principio prolatus
a Patre est. Caeterum Pater non habens initium,
ut a nullo prolatus, ut innatus, non potest videri. Qui
solus fuit semper, ordinem habere non potuit. Igitur
si propterea eumdem et Patrem et Filium credendum
<pb n="0178D"/>
putaverunt, ut unum Deum vindicent, salva
<pb n="0179A"/>
est unio ejus, qui cum sit unus, habet et Filium,
aeque et ipsum eisdem Scripturis comprehensum. Si
Filium nolunt secundum a Patre reputari, ne secundus
duos faciat deos dici, ostendimus etiam duos deos
in Scriptura relatos, et duos dominos; et tamen ne
de isto scandalizentur, rationem reddidimus,
qua Dei non duo dicantur, nec Domini, sed qua
Pater et Filius duo; et hoc non ex separatione substantiae,
sed ex dispositione, cum individuum et inseparatum
Filium a Patre pronuntiamus; nec statu,
sed gradu alium; qui etsi Deus dicatur, quando nominatur
singularis, non ideo duos deos faciat, sed
unum, hoc ipso quod et Deus ex unitate Patris vocari
habeat.</p>
</div2>

<div2>
        <head>CAPUT XX.</head>
<p>
          <pb n="0179B"/>Sed argumentationibus eorum adhuc retundendis
opera praebenda est, si quid de Scripturis ad sententiam
suam excerpent, caetera nolentes intueri, quae et
ipsa regulam servant, et quidem salva unione divinitatis,
et monarchiae sonitu. Nam sicut in veteribus nihil
aliud tenent quam, <hi>Ego Deus, et alius praeter me non
est <note>(Ps. XLV, 5)</note>
          </hi>; ita in Evangelio, responsionem Domini
ad Philippum tuentur, <hi>Ego et Pater unum sumus <note>(Joan. XIV)</note>
          </hi>;
et, <hi>Qui me viderit, videt et
Patrem;</hi> et, <hi>Ego in Patre, et Pater in me.</hi> His tribus
capitulis totum intrumentum utriusque Testamenti
volunt cedere, cum oporteat secundum plura intelligi
pauciora, sed proprium hoc est omnium haereticorum.
Nam quia pauca sunt quae in sylva inveniri
 possunt, pauca adversus plura defendunt, et
<pb n="0179C"/>
posteriora adversus priora suscipiunt. Regula autem
omni rei semper ab initio constituta ex prioribus
et ex pluribus in posteriora praescribit, utique et in
pauciora.</p>
</div2>

<div2>
        <head>CAPUT XXI.</head>
<p>Adspice itaque quanta praescribat tibi etiam
in Evangelio, ante Philippi consultationem, et ante
omnem argumentationem tuam. Et in primis, ipsa
statim praefatio Joannis Evangelizatoris demonstrat,
quod retro fuerit, qui caro fieri habebat: <hi>In principio
erat Sermo <note>(Joan. I, 1)</note>
          </hi>, <hi>et Sermo erat apud Deum,
et Deus erat sermo. Hic erat in principio apud Deum.
Omnia per ipsum facta sunt, et sine ipso factum est
<pb n="0180A"/>
nihil.</hi> Nam si haec non aliter accipi licet, quam quomodo
scripta sunt, indubitanter alius ostenditur, qui
fuerit a principio, alius apud quem fuit: alium Sermonem
esse, alium Deum (licet et Deus Sermo,
sed qua Dei Filius, non qua Pater); alium per quem
omnia, alium a quo omnia. Alium autem quomodo
dicamus, saepe jam edidimus; quo alium dicamus necesse
est, ne eumdem; alium autem, non quasi separatum,
sed dispositione alium, non divisione.
Hic ergo <hi>factus est caro,</hi> non ipse cujus erat Sermo.
Hujus <hi>gloria visa est</hi> tanquam unici a Patre, non
tanquam Patris. Hic unus sinum Patris disseruit,
non sinum suum Pater. Praecedit enim; <hi>Deum nemo
vidit unquam.</hi> Idem et agnus Dei ab Joanne designatur,
non ipse cujus est dilectus. Certe Filius Dei
<pb n="0180B"/>
semper, sed non ipse cujus est Filius. Hoc eum Nathanael
statim sensit, sicut et alibi Petrus: <hi>Tu es
Filius Dei. <note>(Joan. I, 50; Matt. XVI, 16)</note>
          </hi>. Hoc et
ipse recte sensisse illos confirmat, Nathanaeli
quidem respondens: <hi>Quia dixi</hi>, <hi>Vidi te sub ficu,
ideo credis <note>(Joan. II, 50)</note>
          </hi>; Petrum vero <hi>beatum</hi> affirmans, <hi>cui non caro, neque sanguis revelasset</hi> 
 (quod et
Patrem senserat), <hi>sed Pater qui in coelis est <note>(Matt.
XVI, 17)</note>
          </hi>. Quo dicto utriusque personae constituit distinctionem,
et Filii in terris, quem Petrus agnoverat
Dei Filium, et Patris qui in coelis, qui Petro revelaverat
quod Petrus agnoverat Dei Filium Christum.
Cum in templum introiit, <hi>aedem Patris</hi> appellat, ut
Filius. Cum ad Nicodemum dicit: <hi>Ita dilexit Deus
mundum, ut Filium suum unicum dederit, in quem
<pb n="0180C"/>
omnis qui crediderit, non pereat, sed habeat vitam sempiternam <note>(Joan. III, 16)</note>
          </hi>.
Et rursus <note>(Ibid. 17)</note>: <hi>Non
enim misit Deus Filium suum in mundum, ut judicet
mundum, sed ut salvus sit mundus per eum. Qui crediderit
in illum, non judicatur; qui non crediderit in
illum, jam judicatus est, quia non credidit in nomine
unici Filii Dei.</hi> Joannes autem cum interrogaretur
quidde Jesu contingeret: <hi>Pater,</hi> inquit, <hi>diligit Filium, et omnia tradidit in manu ejus. Qui credit in Filium, habet vitam aeternam; qui non credit in Filium 
 Dei, non videbit Deum, sed ira Dei manebit
super eum <note>(Joan. III, 35, 36)</note>
          </hi>. Quem vero Samaritidi
ostendit? Si Messiam qui dicitur Christus, Filium utique
<pb n="0181A"/>
se, non Patrem demonstravit, qui et alibi Christus
Dei Filius, non Pater dictus est. Exinde discipulis: <hi>Meum est,</hi> 
 inquit, <hi>ut faciam voluntatem ejus qui
me misit, ut consummem opus ejus.</hi> Et ad Judaeos, de
paralytici sanitate: <hi>Pater meus usque modo operatur,
et ego operor <note>(Joan. V, 17)</note>
          </hi>. <hi>Pater et ego,</hi> Filius dicit.
Denique, <hi>propter hoc magis Judaei illum interficere
volebant, non tantum quod solveret sabbatum, sed
quod patrem suum Deum diceret, aequans se Deo.</hi> Tunc
ergo dicebat ad eos: <hi>Nihil Filius facere potest a semetipso,
nisi viderit Patrem facientem <note>(Joan. V,
19)</note>
          </hi>. <hi>Quae enim ille facit, eadem et Filius facit. Pater
enim diligit Filium, et omnia demonstravit illi quae ille
fecit, et majora istis opera demonstravit illi, ut vos
miremini. Quomodo enim suscitat mortuos et vivificat,
<pb n="0181B"/>
ita et Filius quos vult vivificat</hi>. <hi>Neque enim Pater
judicat, sed omne judicium dedit Filio, uti omnes honorent
Filium, sicut honorant Patrem. Qui non honorat
Filium, non honorat Patrem, qui Filium misit. Amen,
amen dico vobis, quod qui audit sermones meos</hi>, <hi>et credit ei qui me misit, habet vitam aeternam; et in judicium
non venit</hi>,
 <hi>sed transit de morte in vitam.
Amen dico vobis, quod veniet hora, qua mortui audient
vocem Filii Dei; et cum audierint, vivent. Sicut
enim Pater habet vitam aeternam a semetipso, ita et
Filio dedit vitam aeternam habere in semetipso, et judicium dedit illi facere in potestate, qua filius hominis
est;</hi> 
 per carnem scilicet, sicut et Filius Dei per
spiritum ejus. Adhuc adjicit: <hi>Ego autem habeo majus
quam Joannis testimonium <note>(Joan. V, 36, 37)</note>
          </hi>. <hi>Opera
<pb n="0181C"/>
enim quae Pater mihi dedit consummare, illa ipsa de me
testimonium perhibent, quod me Pater miserit. Et qui
me misit Pater, ipse testimonium dixit de me.</hi> Subjungens
autem: <hi>Neque vocem ejus audistis unquam, neque
formam ejus vidistis;</hi> confirmat retro non Patrem, sed
Filium fuisse, qui videbatur et audiebatur. Denique
dicit: <hi>Ego veni in Patris mei nomine, et non me recepistis <note>(Joan. V, 43)</note>
          </hi>.
Adeo semper Filius erat in Dei et
Regis et Domini, et Omnipotentis, et Altissimi
nomine. Interrogantibus autem quid facere debeant,
respondit: <hi>Ut credatis in eum quem Deus misit <note>(Joan.
VI, 29)</note>
          </hi>. Panem quoque se affirmat, quem Pater praestaret
de coelo <note>(Joan. VI, 32)</note>. Ergo <hi>omne quod ei daret
Pater ad se venire, nec rejecturum se, quia de coelo
descendisset, non ut suam, sed ut Patris faceret voluntatem:
voluntatem autem Patris esse, uti qui viderit
<pb n="0181D"/>
Filium, et crediderit in eum, vitam et resurrectionem
consequatur <note>(Joan. VI, 35)</note>
          </hi>: <hi>neminem porro ad se venire
<pb n="0182A"/>
posse, nisi quem Pater adducat</hi>: <hi>omnem qui a
Patre audisset et didicisset, venire ad se <note>(Joan. VI, 14)</note>
          </hi>. <hi>Non quasi Patrem aliquis viderit,</hi> 
 adjiciens et hic, ut
ostenderet Patris esse Sermonem per quem docti
fiant. At cum discedunt ab eo multi <note>(Joan. VI, 66)</note>,
et Apostolis suis offert, si velint discedere et ipsi,
quid respondit Simon Petrus? <hi>Quo discedimus</hi>? <hi>verba vitae habes, et nos credimus quod tu sis Christus.</hi> 
Patrem illum esse, an Patris Christum?</p>
</div2>

<div2>
        <head>CAPUT XXII.</head>
<p>Cujus autem doctrinam dicit ad quam mirabantur?
suam, an Patris? Aeque ambigentibus inter se, ne ipse
esset Christus, utique non Pater, sed Filius: <hi>Neque 
 me scitis,</hi> inquit <note>(Joan. VII, 28)</note>, <hi>unde sim, et
non veni a meipso; sed est verus qui me misit, quem
<pb n="0182B"/>
vos non nostis. Ego novi illum, qui ab illo sum</hi>, <hi>et
ille me misit:</hi> Non dixit, <hi>quia ipse sum, et ipse me misi;</hi> 
sed: <hi>ille misit.</hi> Item, cum misissent ad invadendum
eum Pharisaei: <hi>Modicum adhuc temporis,</hi> ait, <hi>vobiscum
sum; et vado ad eum qui me misit.</hi> At ubi se negat esse solum? <hi>Sed ego,</hi> 
 inquit, <hi>et qui me misit</hi> Pater; nonne duos
demonstrat, tam duos quam inseparatos? imo totum
erat hoc quod docebat, inseparatos duos esse. Siquidem
et legem proponens duorum hominum testimonium
confirmantem, subjungit: <hi>Ego testimonium dico de me,
et testimonium dicit de me, qui me misit Pater.</hi> Quod si
unus esset, dum idem est et Filius et Pater, non uteretur
legis patrocinio fidem imponentis, non unius
testimonio, sed duorum. Item, interrogatus ubi esset
Pater, <hi>neque se, neque Patrem notum esse illis</hi> respondens,
<pb n="0182C"/>
duos dixit ignotos; quod <hi>si ipsum nossent, Patrem
nossent,</hi> non quidem quasi ipse esset Pater et
Filius, sed quia per individuitatem neque agnosci,
neque ignorari alter sine altero potest. <hi>Qui me,</hi> ait, <hi>misit, verax est; et ego quae ab eo audivi, ea et loquor
in mundum.</hi> 
 Interpretante extrinsecus Scriptura, non
cognovisse illos quod de Patre dixisset, cum scilicet
cognoscere debuissent sermones Patris in Filio esse,
legendo apud Hieremiam <note>(Jerem. I, 9)</note>: <hi>Et dixit mihi
Dominus,  « Ecce dedi sermones meos in os tuum;</hi> » 
Et apud Isaiam <note>(Is. I, 4)</note>: <hi>Dominus dat mihi linguam
disciplinae ad cognoscendum quando oporteat dicere
sermonem.</hi> Sicut ipse rursus: <hi>Tunc,</hi> inquit <note>(Joan.
VIII, 28)</note>, <hi>cognoscetis quod ego sim, et a memetipso
nihil loquar: sed sicut me docuit, ita et loquor; quia
et qui me misit, mecum est.</hi> Et hoc ad testimonium
<pb n="0182D"/>
individuorum duorum. Item, in altercatione Judaeorum,
exprobrans quod occidere eum vellent: <hi>Ego,</hi> 
<pb n="0183A"/>
inquit, <hi>quae vidi penes Patrem meum, loquor; et vos
quod vidistis penes patrem vestrum, id facitis: et nunc
vultis occidere hominem veritatem vobis locutum, quam
audivit a Deo;</hi> et: <hi>Si Deus esset pater vester, dilexissetis
me. Ego enim ex Deo exivi et veni</hi> (et tamen non
separantur, licet exiisse dixerit, ut quidam arripiunt
hujus dicti occasionem; exivit autem a Patre,
ut radius ex sole, ut rivus ex fonte, ut frutex ex semine). <hi>Ego daemonium non habeo, sed honoro Patrem
meum;</hi> 
 et: <hi>Si ego me ipse glorificem, nihil est gloria
mea. Est qui me glorificet Pater, quem vos dicitis Deum
esse vestrum, nec nostis illum, at ego novi eum. Et si
dicam,  « Non novi, »  ero similis vestri mendax;
sed novi illum, et sermonem ejus servo.</hi> Ac cum subjungit: <hi>Abraham diem meum vidit, et laetatus est;</hi> 
<pb n="0183B"/>
nempe demonstrat Filium Abrahae retro visum, non
Patrem. Item, super caecum illum <hi>Patris opera</hi> dicit <hi>se facere oportere.</hi> 
 Cui post restitutionem luminum: <hi>Tu,</hi> 
 inquit <note>(Joan. IX, 35)</note>, <hi>credis in Filium Dei?</hi> et
interroganti quis esset iste, ipse se demonstrans,
utique Filium demonstravit, quem credendum esse
dixerat. Dehinc, cognosci se profitetur a Patre, et
Patrem a se. Et ideo se diligi a Patre, quod animam
suam ponat; quia hoc praeceptum accepisset a Patre.
Et interrogatus a Judaeis, si ipse esset Christus
(utique Dei, nam usque in hodiernum Judaei Christum
Dei, non ipsum Patrem sperant, quia nunquam
Christus Pater scriptus est venturus): <hi>Loquor,</hi> 
inquit, <hi>vobis, et non creditis. Opera quae ego facio in
nomine Patris, ipsa de me testimonium dicunt.</hi> Quid
<pb n="0183C"/>
testimonium? ipsum scilicet esse, de quo interrogabant,
id est Christum Dei. De ovibus etiam suis,
quod nemo illas de manu ejus eriperet: <hi>Pater enim
quod mihi dedit, majus est omnibus</hi>; et: <hi>Ego
et Pater unum sumus.</hi> Hic ergo jam gradum volunt
figere stulti, imo caeci, qui non videant, primo, <hi>Ego
et Pater,</hi> duorum esse significationem; dehinc in novissimo, <hi>sumus,</hi> 
 non ex unius esse persona, quod
pluraliter dictum est; tum quod, <hi>unum sumus,</hi> non,
 « unus sumus. »  Si enim dixisset,  « unus sumus, » 
potuisset adjuvare sententiam illorum. Unus etiam
singularis numeri significatio videtur. Adhuc cum
duo, masculini generis. Unum dicit, neutrali verbo,
quod non pertinet ad singularitatem, sed ad unitatem,
ad similitudinem, ad conjunctionem, ad dilectionem
<pb n="0183D"/>
Patris, qui Filium diligit; et ad obsequium
Filii, qui voluntati Patris obsequitur. <hi>Unum sumus,</hi> 
dicens, <hi>ego et Pater,</hi> ostendit duos esse, quos aequat
<pb n="0184A"/>
et jungit. Adeo addit etiam multa se opera a Patre
ostendisse, quorum nihil lapidari meretur. Et ne putarent
ideo se illum lapidare debere, quasi se Deum
ipsum, id est Patrem voluisset intelligi; quia dixerat, <hi>Ego et Pater unum sumus,</hi> 
 qua Filium Dei Deum
ostendens, non qua ipsum Deum. <hi>Si in lege,</hi> inquit, <hi>scriptum est,  « Ego dixi, vos dii estis, »  et non potest
solvi Scriptura; quem Pater sanctificavit, et misit in
mundum, vos eum blasphemare dicitis, quia dixi</hi>,
<hi>Filius Dei sum? Si non facio opera Patris mei, nolite
credere; si vero facio, et mihi credere non vultis, vel
propter opera credite. Et scitote quod ego in Patre sim,
et Pater in me.</hi> 
 Per opera ergo erat Pater in Filio,
et Filius in Patre; et ita per opera intelligimus unum
esse Patrem et Filium. Adeo totum hoc perseverabat
<pb n="0184B"/>
inducere, ut duo tamen crederentur in una
virtute; quia aliter Filius credi non posset, nisi duo
crederentur.</p>
</div2>

<div2>
        <head>CAPUT XXIII.</head>
<p>Post haec autem Martha Filium Dei eum confessa,
non magis erravit, quam Petrus <note>(Matth. XVI, 16)</note> 
et Nathanael; quanquam etsi errasset, statim didicisset.
Ecce enim, ad suscitandum fratrem ejus a mortuis,
ad coelum et ad Patrem Dominus suspiciens: <hi>Pater,</hi> 
inquit <note>(Joan. XI, 42)</note> [utique Filius], <hi>gratias ago
tibi, quod me semper exaudias. Propter istas turbas
circumstantes dixi, ut credant quod tu me miseris.</hi> 
Sed et in conturbatione animae: <hi>Et quid dicam? Pater,
salvum me fac de ista hora. Atquin propter hoc
veni in istam horam. Verum, Pater, glorifica nomen
<pb n="0184C"/>
tuum <note>(Joan. XII, 27)</note>
          </hi>. In quo erat et Filius. <hi>Ego,</hi> inquit, <note>(Joan. V, 43)</note>,
 <hi>veni in Patris nomine.</hi> Inde scilicet
suffecerat Filii ad Patrem vox. Ecce ex abundantia
respondet de coelo Pater, Filio contestatur <note>(Matth.
XVII, 5)</note>: <hi>Hic est Filius meus dilectus, in quo bene
sensi, audite illum.</hi> Ita et in isto, <hi>Glorificavi, et glorificabo
rursus</hi>, quot personae tibi videntur, perversissime
Praxea, nisi quot et voces? habes Filium
in terris, habes Patrem in coelis. Non est separatio
ista, sed dispositio divina. Caeterum, scimus Deum
etiam intra abyssos esse, et ubique consistere, sed
vi et potestate. Filium quoque, ut individuum, cum
ipso ubique. Tamen in ipsa oeconomia, Pater voluit
Filium in terris haberi, se vero in coelis; quo et
ipse Filius suspiciens, et orabat et postulabat a Patre,
<pb n="0184D"/>
quo et nos erectos docebat orare: <hi>Pater noster
qui es in coelis <note>(Matth. VI, 19)</note>
          </hi>, et cum sit et ubique,
hanc sedem suam voluit Pater; <hi>minoravit</hi> 
<pb n="0185A"/>
 <hi>Filium modico citra angelos <note>(Ps. VIII, 6)</note>
          </hi>, ad
terram demittendo; <hi>gloria tamen et honore coronaturus
illum,</hi> in coelos resumendo. Haec jam praestabat illi,
dicens, <hi>Et glorificavi, et glorificabo.</hi> Postulat Filius
de terris, Pater promittit a coelis. Quid mendacem
facis et Patrem et Filium, si aut Pater de coelis
loquebatur ad Filium, cum ipse esset Filius apud
terras; aut Filius ad Patrem precabatur, cum ipse
esset Pater apud coelos? Quale est ut Filius item postularet
 a semetipso, postulando a Patre, si
Filius erat Pater; aut iterum Pater sibi ipsi promitteret,
promittendo Filio, si Pater erat? ut sic duos
divisos diceremus, quomodo jactitatis, tolerabilius
erat duos divisos, quam unum Deum versipellem
praedicare. Itaque ad istos tunc Dominus pronuntiavit
<pb n="0185B"/> <note>(Joan. XII, 30)</note>:
 <hi>Non propter me ista vox venit,
sed propter vos; ut credant hi,</hi> et Patrem et Filium,
in suis quemque nominibus, et personis, et locis.
Sed adhuc exclamat Jesus et dicit: <hi>Qui credit in me,
non in me credit; sed in eum credit qui me misit</hi> (quia
per Filium in Patrem creditur, et auctoritas credendi
Filio, Pater est); <hi>et qui conspicit me</hi>, <hi>conspicit
eum qui me misit.</hi> Quomodo? <hi>Quoniam scilicet a
memetipso non sum locutus; sed qui me misit Pater,
ipse mihi mandatum dedit quid dicam, et quid loquar,
Dominus</hi> enim <hi>dat mihi linguam disciplinae, ad cognoscendum
quando oporteat dicere sermonem quem ego
loquor <note>(Is. IV, 4)</note>
          </hi>. <hi>Sicut mihi Pater dixit, ita et loquor <note>(Joan. XII, 50)</note>
          </hi>.
Haec quomodo dicta sint, Evangelizator
et utique tam clarus discipulus Joannes
<pb n="0185C"/>
magis, quam Praxeas, noverat; ideoque ipse
de suo sensu: <hi>Ante autem solemnitatem Paschae</hi>,
inquit <note>(Joan. XIII, 1)</note>, <hi>sciens Jesus omnia sibi tradita
a Patre esse, et se ex Deo exiisse</hi>, <hi>ad Deum vadere.</hi> 
Sed Praxeas ipsum vult Patrem de semetipso
exiisse, et ad semetipsum abiisse, ut diabolus in cor
Judae, non Filii traditionem, sed Patris ipsius immiserit.
Nec diabolo bene, nec haeretico; quia nec
in Filio bono suo diabolus operatus est traditionem.
Filius enim traditus est Dei, qui erat in filio hominis,
sicut Scriptura subjungit: <hi>Nunc glorificatus est
filius hominis, et Deus glorificatus est in illo.</hi> Quid
<pb n="0186A"/>
Deus? utique non Pater, sed Sermo Patris, qui erat
in filio hominis, id est in carne, in qua et glorificatus
jam; virtute vero et sermone, et ante Jesum: 
 <hi>Et Deus,</hi> inquit, <hi>glorificavit illum in semetipso,</hi> 
id est, Pater Filium in semetipso habens,
etsi porrectum ad terram, mox per resurrectionem
glorificavit, morte devicta.</p>
</div2>

<div2>
        <head>CAPUT XXIV.</head>
<p>Erant plane qui et tunc non intelligerent.
Quoniam et Thomas aliquandiu incredulus: <hi>Domine</hi> 
enim, inquit <note>(Joan. XVI, 5)</note>, <hi>non scimus quo eas,
et quomodo viam novimus?</hi> Et Jesus: <hi>Ego sum via,
veritas et vita. Nemo venit ad Patrem nisi per me. Si
cognovissetis me, cognovissetis et Patrem: sed abhinc nostis illum, et vidistis illum.</hi> 
 Et pervenimus
<pb n="0186B"/>
jam ad Philippum, qui spe excitatus videndi Patris,
nec intelligens quomodo visum Patrem audisset: <hi>Ostende,</hi> 
 inquit, <hi>nobis Patrem, et sufficit nobis.</hi> Et
Dominus: <hi>Philippe, tanto tempore vobiscum sum,
et non cognovistis me?</hi> Quem dicit cognosci ab illis
debuisse (hoc enim solum discuti oportet), quasi Patrem,
an quasi Filium? Si quasi Patrem, doceat
Praxeas, tanto tempore Christum cum eis conversatum,
Patrem aliquando, non dico intelligi, verum
vel aestimari potuisse. Nobis omnes Scripturae,
et veteres Christum Dei, et novae Filium Dei
praefiniunt. Hoc et retro praedicabatur, hoc
et ab ipso Christo pronuntiabatur; imo jam et ab
ipso Patre coram de coelis Filium profitente, et Filium
glorificante: <hi>Hic est Filius meus,</hi> et; <hi>Glorificavi et glorificabo.</hi> 
<pb n="0186C"/>
Hoc et a discipulis credebatur, hoc et a Judaeis
non credebatur, hoc se volens credi ab illis,
omni hora Patrem nominabat, et Patrem praeferebat,
et Patrem honorabat. Si ita est, ergo non Patrem
tanto tempore secum conversatum ignoraverant, sed
Filium. Et Dominus eum se ignoranti exprobrans,
quem ignoraverant, eum utique agnosci volebat,
quem tanto tempore non agnosci exprobraverat, id
est Filium. Et apparere jam post quomodo dictum
sit, <hi>Qui me videt, videt et Patrem.</hi> Scilicet quo
et supra, <hi>Ego et Pater unum sumus <note>(Joan. XIV, 6)</note>
          </hi>.
Quare? quia, <hi>Ego ex Deo exivi et veni;</hi> et, <hi>Ego sum
<pb n="0187A"/>
via <note>(Joan. X, 30)</note>
          </hi>: <hi>nemo ad Patrem venit, nisi per me;</hi> 
et, <hi>Nemo ad me venit, nisi Pater eum adduxerit;</hi> et, <hi>Omnia mihi Pater tradidit;</hi> 
 et, <hi>Sicut Pater vivificat,
ita et Filius:</hi> et, <hi>Si me cognovistis, et Patrem cognovistis <note>(Joan. VI, 40)</note>
          </hi>.
Secundum haec enim, vicarium
se Patris ostenderat, per quem Pater et videretur in factis,
et audiretur in verbis. et cognosceretur in Filio,
facta et verba Patris administrante; quia invisibilis pater,
quod et Philippus didicerat in lege, et meminisse
debuerat: <hi>Deum nemo videbit et vivet.</hi> Et ideo suggillatur
Patrem videre desiderans quasi visibilem, et instruitur
visibilem eum in Filio fieri ex virtutibus, non ex
personae repraesentatione. Denique, si Patrem eumdem
Filium vellet intelligi, dicendo, <hi>Qui me videt, Patrem
videt:</hi> quomodo subjicit, <hi>Non creditis quia ego in
<pb n="0187B"/>
Patre, et Pater in me est?</hi> Debuerat enim subjunxisse,
Non creditis quia ego sum Pater? Aut quo exaggeravit,
si non illud manifestavit quod voluerat intelligi,
se scilicet Filium esse? Porro dicendo, Non
creditis quia ego in Patre, et Pater in me: propterea
potius exaggeravit, ne quia dixerat, <hi>Qui me videt,
et Patrem videt</hi>, Pater existimaretur: quod
nunquam existimari se voluit, qui semper se Filium,
et a Patre venisse profitebatur. Igitur et manifestam
fecit duarum personarum conjunctionem, ne
Pater seorsum quasi visibilis in conspectu desideraretur,
et ut Filius repraesentator Patris haberetur.
Et nihilominus hoc quoque interpretatus est, quomodo
Pater esset in Filio, et Filius in Patre: <hi>Verba,</hi> 
inquit, <hi>quae ego loquor vobis, non sunt mea;</hi> utique
<pb n="0187C"/>
quia Patris. <hi>Pater autem manens in me, facit opera.</hi> 
Per opera ergo virtutum, et verba doctrinae manens
in Filio Pater per ea videtur, per quae manet, et per
eum in quo manet: ex hoc ipso apparente proprietate
utriusque personae, dum dicit: <hi>Ego sum in Patre,
et Pater in me.</hi> Atque adeo: <hi>Credite,</hi> ait. Quid?
Me patrem esse? Non puto scriptum esse; sed: <hi>Quia
ego in Patre, et Pater in me. Si quominus, vel propter
opera credite.</hi> Ea utique opera, per quae Pater in Filio,
non visu, sed sensu videbatur.</p>
</div2>

<div2>
        <head>CAPUT XXV.</head>
<p>Post Philippum, et totam substantiam quaestionis
istius, quem in finem Evangelii perseverant
in eodem genere sermonis, quo Pater et Filius in sua
proprietate distinguuntur, Paracletum quoque a
<pb n="0187D"/>
Patre se postulaturum, cum ascendisset ad Patrem,
et missurum repromittit, et quidem alium, sed jam
<pb n="0188A"/>
praemisimus quomodo alium, Caeterum: <hi>De meo sumet <note>(Joan. XVI, 4)</note>
          </hi>,
inquit; sicut ipse de Patris.
Ita connexus Patris in Filio, et Filii in Paracleto,
tres efficit cohaerentes, alterum ex altero, qui
tres unum sint, non unus. Quo modo dictum est <note>(Joan. X, 30)</note>:
 <hi>Ego et Pater unum sumus;</hi> ad substantiae
unitatem, non ad numeri singularitatem.
Percurre adhuc, et invenies quem Patrem credis,
vice Patris dictum. Et Patrem agricolam, utique
in terra tu putas fuisse. Hunc rursus in coelis a Filio
agnosci, cum illuc respiciens, discipulos suos Patri
tradit. Sed et si in isto Evangelio non esset
revelatum: <hi>Deus meus, ad quid me dereliquisti <note>(Matth. XXVII, 46)</note>
          </hi>?
et, <hi>Pater, in tuis manibus depono
spiritum meum;</hi> tamen post resurrectionem et devictae
<pb n="0188B"/>
gloriam mortis, exposita necessitate
omnis humilitatis, cum jam Patrem se posset ostendere
tam fideli foeminae, ex dilectione, non ex curiositate,
nec ex incredulitate Thomae, tangere eum
aggressae: <hi>Ne,</hi> inquit, <note>(Joan. XX, 17)</note>, <hi>contigeris
me, nondum ascendi ad Patrem meum; vade autem ad
fratres meos</hi> (quin et in hoc se Filium ostendit; filios
enim appellasset illos, si Pater fuisset), <hi>et dices
eis: Ascendo ad Patrem meum et Patrem vestrum,
Deum meum et Deum vestrum.</hi> Pater ad Patrem et Deus
ad Deum; an Filius ad Patrem, et Sermo ad Deum?
Ipsa quoque clausula Evangelii propter quid consignat
haec scripta, nisi: <hi>ut credatis,</hi> inquit, <hi>Jesum Christum
Filium Dei?</hi> Igitur quaecumque ex his putaveris ad
demonstrationem ejusdem Patris et Filii proficere
<pb n="0188C"/>
tibi posse, adversus definitivam Evangelii sententiam
niteris. Non ideo enim scripta sunt, ut Patrem credas
 Jesum Christum, sed ut Filium.</p>
</div2>

<div2>
        <head>CAPUT XXVI.</head>
<p>Propter unum Philippi sermonem, et Domini responsionem
ad eum, videmus Joannis Evangelium
decucurrisse, ne tot manifeste pronuntiata, et ante et
postea unus sermo subvertat secundum omnia potius,
quam adversus omnia, etiam adversus suos sensus
interpretandus. Caeterum ut alia Evangelia non
interponam, quae de nativitate Dominica idem
confirmant, sufficit eum qui nasci habebat ex virgine,
ab ipso annuntiari angelo, Filium Dei determinatum: <hi>Spiritus Dei superveniet in te, et virtus Altissimi
obumbrabit te: propterea quod nascetur ex te
<pb n="0188D"/>
sanctum, vocabitur Filius Dei 
 <note>(Luc. 1,3-5)</note>
          </hi>. Volent quidem
et hic argumentari, sed veritas praevalebit.
<pb n="0189A"/>
Nempe, inquiunt, Filius Dei Deus est, et virtus Altissimi
Altissimus est. Nec pudet illos injicere, quod,
si esset, scriptum fuisset. Quem enim verebatur, ut
non aperte pronuntiaret,  « Deus superveniet, et Altissimus
obumbrabit te? »  Dicens autem <hi>Spiritus
Dei,</hi> etsi Spiritus Dei Deus, tamen non directo
Deum nominans, portionem totius intelligi voluit,
quae cessura erat in Filii nomen. Hic spiritus Dei,
idem erit Sermo. Sicut enim Joanne dicente, <hi>Sermo
caro factus est,</hi> spiritum quoque intelligimus in mentione
Sermonis; ita et hic Sermonem quoque agnoscimus
in nomine spiritus. Nam et spiritus substantia
est sermonis, et sermo operatio spiritus, et duo
unum sunt. Caeterum, alium Joannes profitebitur
carnem factum, alium angelus carnem futurum, si
non et spiritus sermo est, et sermo spiritus. Sicut
<pb n="0189B"/>
ergo Sermo Dei non est ipse cujus est, ita nec Spiritus;
et si Deus dictus est, non tamen ipse est cujus
est dictus. Nulla res alicujus, ipsa est cujus est. Plane
cum quid ex ipso est, et sic ejus est dum ex ipso
sit, potest tale quid esse, quale et ipse ex quo est, et
cujus est. Et ideo spiritus Dei Deus, et sermo
Dei Deus, quia ex Deo, non tamen ipse ex quo
est. Quod si Deus Dei tanquam substantiva res,
non erit ipse Deus, sed hactenus Deus, quia ex
ipsius Dei substantia, qua et substantiva res est,
et ut portio aliqua totius. Multo magis virtus Altissimi,
non erit ipse Altissimus, quia nec substantiva res est
quod est spiritus, sicut nec sapientia, nec providentia;
et haec enim substantiae non sunt, sed accidentia uniuscujusque
substantiae. Virtus spiritui accidit, nec ipsa
<pb n="0189C"/>
erit spiritus. His itaque rebus quodcumque sunt,
spiritu Dei et sermone et virtute collatis in virginem,
quod de ea nascitur, Filius Dei est. Hoc se et in
istis Evangeliis ipse testatur statim a puero: <hi>Non
scitis,</hi> inquit <note>(Luc. 11, 49)</note>, <hi>quod in Patris mei me
esse oportet?</hi> Hoc et Satanas eum in tentationibus
novit: <hi>Si Filius Dei es.</hi> Hoc et exinde daemonia confitentur: <hi>Scimus qui sis, Filius Dei.</hi> 
 Patrem et ipse
adorat. Christum se Dei a Petro agnitum non negat.
Exsultans in spiritu ad Patrem: <hi>Confiteor,</hi> inquid, <hi>tibi, Pater, quod absconderis haec a sapientibus <note>(Matth. XI, 25)</note>
          </hi>.
Hic quoque Patrem nemini notum
nisi Filio affirmat. Et Patris Filium confessurum
confessores, et negaturum negatores suos apud Patrem;
inducens parabolam filii, non patris, in vineam
<pb n="0189D"/>
missi post aliquot servos, et occisi a malis
rusticis, et a Patre defensi; ignorans et ipse diem
et horam ultimam soli Patri notam; disponens regnum
<pb n="0190A"/>
discipulis, quomodo et sibi dispositum dicit a
Patre; habens potestatem legiones angelorum postulandi
ad auxilium a Patre si vellet; exclamans quod
se Deus reliquisset, in Patris manibus spiritum ponens;
et post resurrectionem spondens missurum se
discipulis promissionem Patris; et novissime mandans
ut tinguerent in Patrem et Filium et Spiritum
Sanctum, non in unum. Nam nec semel, sed ter, ad
singula nomina in personas singulas tinguimur.</p>
</div2>

<div2>
        <head>CAPUT XXVII.</head>
<p>Et quid ego in tam manifestis moror, cum ea
aggredi debeam, de quibus manifesta obumbrare
quaerunt? Undique enim obducti distinctione Patris
et Filii, quam manente conjunctione disponimus, ut
solis et radii, et fontis et fluvii, per individuum tamen
numerum duorum et trium, aliter eam ad suam nihilominus
<pb n="0190B"/>
sententiam interpretari conantur, ut aeque
in una persona utrumque distinguant, Patrem et Filium,
dicentes Filium carnem esse, id est hominem,
id est Jesum; Patrem autem spiritum, id est Deum,
id est Christum. Et qui unum eumdemque contendunt
Patrem et Filium, jam incipiunt dividere illos
potius quam unare. Si enim alius est Jesus, alius
Christus; alius erit Filius, alius Pater; quia Filius
Jesus, et Pater Christus. Talem monarchiam apud Valentinum
fortasse didicerunt, duos facere, Jesum et
Christum. Sed haec injectio eorum ex praetractatis
jam retusa est, quod Sermo Dei, vel spiritus Dei et virtus
Altissimi dictus sit, quem Patrem faciunt. Non
enim ipsae sunt cujus dicuntur, sed ex ipso, et ipsius.
Et aliter tamen in isto capitulo revincentur.
<pb n="0190C"/>
 « Ecce, inquiunt, ab angelo praedicatum est: <hi>Propterea
quod nascetur Sanctum, vocabitur Filius Dei;</hi> caro itaque
nata est, caro utique erit Filius Dei. Imo de spiritu
Dei dictum est. Certe enim de Spiritu Sancto virgo concepit;
et quod concepit, id peperit; id ergo nasci habebat,
quod erat conceptum, et pariendum; id est spiritus,
cujus et vocabitur nomen Emmanuel, quod est interpretatum, <hi>nobiscum Deus.</hi> 
 Caro autem Deus non est,
ut de illa dictum sit, quod nascetur sanctum, vocabitur
 Filius Dei; sed ille qui in ea natus est, Deus
de quo et psalmus <hi>(LXXXVI, 5)</hi>: <hi>Quoniam Deus homo
natus est in illa, et aedificavit eam voluntate patris.</hi> Quis
Deus in ea natus? Sermo et spiritus, qui cum sermone
de Patris voluntate natus est. Igitur Sermo in
carne, dum et de hoc quaerendum, quomodo
<pb n="0190D"/>
Sermo caro sit factus; utrumne quasi transfiguratus
in carne, an indutus carnem? Imo indutus. Caeterum,
Deum immutabilem et informabilem credi necesse
<pb n="0191A"/>
est, ut aeternum. Transfiguratio autem interemptio
est pristini. Omne enim quodcumque transfiguratur
in aliud, desinit esse quod fuerat, et incipit
esse quod non erat. Deus autem neque desinit
esse, neque aliud potest esse. Sermo autem Deus; et
sermo Domini manet in aevum, perseverando scilicet
in sua forma. Quem si non capit transfigurari,
consequens est, ut sic caro factus intelligatur dum
fit in carne, et manifestatur, et videtur, et contrectatur
per carnem: quia et caetera sic accipi exigunt.
Si enim Sermo ex transfiguratione et demutatione
substantiae caro factus est, una jam erit substantia
Jesus ex duabus, ex carne et spiritu mixtura
quaedam, ut electrum ex auro et argento; et
incipit nec aurum esse, id est spiritus, neque
<pb n="0191B"/>
argentum, id est, caro, dum alterum altero
mutatur, et tertium quid efficitur. Neque ergo
Deus erit Jesus. Sermo enim desiit esse, qui
caro factus est; neque caro, id est homo, caro
enim non proprie est, qui Sermo fuit. Ita ex utroque
neutrum est; aliud longe tertium est, quam
utrumque. Sed enim invenimus illum directo et Deum
et hominem expositum, ipso hoc psalmo suggerente, <hi>quoniam Deus homo natus est in illa, 
 aedificavit
eam voluntate Patris;</hi> certe usquequaque Filium Dei
et filium hominis, cum Deum et hominem sine dubio
secundum utramque substantiam in sua proprietate
distantem: quia neque Sermo aliud quam Deus, neque
caro aliud quam homo. Sic et Apostolus <note>(Rom. I,
37)</note> de utraque ejus substantia docet: <hi>Qui factus est,</hi> 
<pb n="0191C"/>
inquit, <hi>ex semine David.</hi> Hic erit homo et filius
hominis, qui definitus est Filius Dei secundum
spiritum. Hic erit Deus, et Sermo Dei filius.
Videmus duplicem statum non confusum, sed
conjunctum in una persona, Deum et hominem Jesum.
De Christo autem differo. Et adeo salva est
utriusque proprietas substantiae, ut et spiritus res
suas egerit in illo, id est virtutes et opera et signa,
et caro passiones suas functa sit, esuriens sub diabolo,
sitiens sub Samaritide, flens Lazarum, anxia
usque ad mortem; denique et mortua est. Quod si
tertium quid esset ex utroque confusum ut electrum,
non tam distincta documenta paterent utriusque
substantiae. Sed et spiritus carnalia, et caro spiritalia
<pb n="0192A"/>
egissent ex translatione; aut neque carnalia,
neque spiritalia, sed tertiae alicujus formae, ex
confusione: imo aut sermo mortuus esset, aut
caro mortua non esset, si sermo conversus esset in
carnem; aut caro enim immortalis fuisset, aut
sermo mortalis. Sed quia substantiae ambae in statu
suo quaeque distincte agebant, ideo illis et operae
et exitus sui occurrerunt. Disce igitur cum Nicodemo, <hi>
            <note>(Joan., III, 6)</note> 
 Quia quod in carne natum
est, caro est; et quod de spiritu spiritus est.</hi> Neque
caro spiritus fit, neque spiritus caro. In uno plane
esse possunt. Ex his Jesus constitit, ex carne homo,
ex spiritu Deus, quem tunc angelus ex ea parte
qua spiritus erat, Dei Filium pronuntiavit, servans
carni filium hominis dici. Sic et Apostolus etiam
<pb n="0192B"/>
Dei et hominum appellans sequestrem <note>(I Tim., II, 5)</note>,
utriusque substantiae confirmavit. Novissime qui
Filium Dei carnem interpretaris, exhibe qui sit filius
hominis. Aut nunquid spiritus erit? sed spiritus Patrem
ipsum vis haberi; quia Deus spiritus, quasi non
et Dei spiritus: sicut et sermo Deus, et Dei sermo.</p>
</div2>

<div2>
        <head>CAPUT XXVIII.</head>
<p>Itaque Christum facis Patrem, stultissime, qui nec
ipsam vim inspicias nominis hujus, si tamen nomen
est Christus, et non appellatio potius; <hi>unctus</hi> 
enim significatur. <hi>Unctus</hi> autem non magis nomen
est, quam <hi>vestitus,</hi> quam <hi>calceatus,</hi> accidens nomini
res. An tu, si ex aliquo argumento <hi>vestitus</hi> 
quoque vocaretur Jesus, quomodo <hi>Christus</hi> ab unctionis
sacramento, aeque Jesum Filium Dei diceres,
<pb n="0192C"/> <hi>vestitum</hi> 
 vero Patrem crederes? Nunc de Christo.
Si Pater Christus est, Pater unctus est, et utique ab
alio. Aut si a semetipso, proba. Sed non ita docent
Acta Apostolorum, in illa exclamatione Ecclesiae
ad Deum: <hi>Convenerunt enim <note>(Act. IV, 27)</note> universi in
ista civitate adversus sanctum Filium tuum Jesum</hi>, <hi>quem unxisti,</hi> 
 Herodes et Pilatus cum Nationibus; ita
et Filium Dei Jesum contestati sunt, et Filium a
Patre unctum. Ergo Jesus idem erit Christus,
qui a Patre unctus est, non Pater, qui Filium unxit.
Sic et Petrus <note>(Act. II, 36)</note>: <hi>Firmissime itaque cognoscat
omnis domus Israel, quod et Dominum et Christum, id
est unctum, fecerit eum Deus hunc Jesum, quem vos
crucifixistis.</hi> Joannes autem <note>(I Joan., II, 22)</note> etiam
<pb n="0193A"/> <hi>mendacem</hi> 
 notat eum, <hi>qui negaverit Jesum esse Christum:</hi> 
contra, <hi>de Deo natum, omnem qui crediderit Jesum esse
Christum.</hi> Propter quod et hortatur ut credamus
nomini Filii ejus Jesu Christi, ut scilicet communio
sit nobis cum Patre, et Filio ejus Jesu Christo. Sic
et Paulus ubique <hi>Deum Patrem ponit,</hi> et <hi>Dominum
nostrum Jesum Christum.</hi> Cum ad Romanos <hi>(I, 8)</hi> scribit, <hi>gratias agit Deo per Dominum nostrum Jesum
Christum.</hi> 
 Cum ad Galatas <hi>(I, 1)</hi>, <hi>non ab hominibus se
apostolum praefert, nec per hominem, sed per Jesum
Christum, et Deum Patrem.</hi> Et habes tota instrumenta
 ejus, quae in hunc modum pronuntiant,
et duos proponunt, Deum Patrem, et Dominum nostrum
Jesum Christum Filium Patris, et Jesum ipsum
esse Christum, in altero quoque nomine Dei Filium.
<pb n="0193B"/>
Nam exinde eo jure quo utrumque nomen unius est,
id est Dei Filii, etiam alterum sine altero ejusdem
est. Et sive Jesus tantummodo positum est, intelligitur
et Christus; quia Jesus unctus est. Sive
solummodo Christus idem est Jesus, quia unctus
est Jesus. Quorum nominum alterum est proprium,
quod ab angelo impositum est; alterum accidens,
quod ab unctione convenit; dum tamen Christus
Filius sit, non Pater. Postremo, quam caecus est,
qui nec in Christi nomine intelligit alium Deum portendi,
si Christo nomen Patris adscribat? Si enim
Christus Pater Deus est, qui dicit <note>(Joan., XX, 17)</note>: <hi>Ascendo ad Patrem meum et Patrem vestrum, et Deum
meum et Deum vestrum;</hi> 
 utique alium Patrem super se
et Deum ostendit. Si item Pater Christus est, alius est
<pb n="0193C"/>
qui <hi>solidat tonitruum, et condit spiritum, et annuntiat
in homines Christum suum (Amos, IV, 13)</hi>; et si <hi>adstiterunt reges terrae, et archontes congregati sunt in
unum adversus Christum ipsius 
 <note>(Ps. II, 2)</note>
          </hi>; alius erit
Dominus, contra cujus Christum congregati sunt reges
et archontes. Et si: <hi>Haec dicit Dominus Domino meo
Christo <note>(Is., XLV, 1)</note>
          </hi>; alius erit Dominus qui loquitur
ad Patrem Christi. Et cum Apostolus scribit <note>(Eph.,
I, 17)</note>: <hi>Uti Deus Domini nostri Jesu Christi det vobis
spiritum sapientiae et agnitionis;</hi> alius erit Deus Christi
Jesu charismatum spiritualium largitor <note>(Rom., VIII,
11)</note>. Certe, ne per omnia evagemur; <hi>qui suscitavit
Christum, suscitaturus est et mortalia corpora nostra;</hi> 
jamque alius erit suscitator quam Pater mortuus,
et Pater suscitatus, si Christus qui est mortuus,
Pater est.</p>
</div2>

<div2>
        <head>CAPUT XXIX.</head>

<pb n="0193D"/>
<p>Obmutescat, obmutescat ista blasphemia, sufficiat
Christum Filium Dei mortuum dici; et hoc quia ita
<pb n="0194A"/>
scriptum est. Nam et Apostolus, non sine onere pronuntians
Christum mortuum, adjecit, <hi>secundum
Scripturas;</hi> ut duritiam pronuntiationis Scripturarum
auctoritate molliret, et scandalum auditori everteret
Quanquam cum duae substantiae censeantur in
Christo Jesu, divina et humana, constet autem immortalem
esse divinam, sicut mortalem quae humana
sit, apparet, quatenus eum mortuum dicat, id
est, qua carnem et hominem et filium hominis, non
qua spiritum et Sermonem et Dei Filium. Dicendo
denique, Christus mortuus est, id est unctus, id quod
unctum est, mortuum ostendit, id est carnem. Ergo,
inquis, et nos eadem ratione Patrem mortuum dicentes
qua vos Filium, non blasphemamus in Dominum
Deum: non enim ex divina, sed ex humana
<pb n="0194B"/>
substantia mortuum dicimus. Atquin blasphematis
non tantum quia mortuum dicitis Patrem, sed et quia
crucifixum. Maledictione enim crucifixi, quae ex lege
in Filium competit (quia Christus pro nobis maledictio
 factus est, non Pater), Christum in Patrem
convertentes, in Patrem blasphematis. Nos autem
dicentes Christum crucifixum, non maledicimus illum,
sed maledictum legis referimus; quia nec Apostolus
hoc dicens blasphemavit. Sicut autem, de quo quid
capit dici, sine blasphemia dicitur; ita quod non capit,
blasphemia est si dicatur. Ergo nec compassus
est Pater Filio; sic enim directam blasphemiam
in Patrem veriti, diminui eam hoc modo sperant,
concedentes jam Patrem et Filium duos esse; si Filius
quidem patitur, Pater vero compatitur. Stulti et
<pb n="0194C"/>
in hoc. Quid est enim compati, quam cum alio pati?
Porro, si impassibilis Pater, utique et incompassibilis.
Aut si compassibilis, utique passibilis. Nihil ei vel
hoc timore tuo praestas. Times dicere passibilem,
quem dicis compassibilem. Tam autem incompassibilis
 Pater est, quam impassibilis etiam Filius
ex ea conditione qua Deus est. Sed quomodo
Filius passus est, si non compassus est et Pater? Separabatur
 a Filio, non a Deo. Nam et fluvius si
aliqua turbulentia contaminatur, quanquam una substantia
de fonte decurrat, nec secernatur a fonte,
tamen fluvii injuria non pertinebit ad fontem. Et licet
aqua fontis sit quae patiatur in fluvio; dum non
in fonte patitur, sed in fluvio, non fons patitur, sed
fluvius qui ex fonte est. Ita, et si spiritus Dei
<pb n="0194D"/>
quid pati posset in Filio, quia tamen non in Patre
pateretur, sed in Filio, Pater passus non videretur.
Sed sufficit nihil spiritum Dei passum suo nomine;
quia si quid passus est, in Filio quidem passus est,
<pb n="0195A"/>
in quo erat et Pater, cum Filius pateretur
in carne; quia hoc retractatum. Nec quisquam
negabit, quando et nos pati pro Deo non possumus,
nisi spiritus Dei sit in nobis qui et loquitur
de nobis quae sunt confessionis; non ipse
tamen patiens, sed pati posse praestans.</p>
</div2>

<div2>
        <head>CAPUT XXX.</head>
<p>Alioquin si ultra pergas, potero tibi durius
respondere, et te cum ipsius Domini pronuntiatione
committere, uti dicam: Quid de isto quaeris? Habes
ipsum exclamantem in passione: <hi>Deus, meus, Deus
meus, ut quid me dereliquisti?</hi> Ergo aut Filius patiebatur
a Patre derelictus, et Pater passus non est, qui
Filium dereliquit; aut si Pater erat qui patiebatur,
ad quem Deum exclamabat? Sed haec vox carnis et
<pb n="0195B"/>
animae, id est hominis, non Sermonis, nec spiritus,
id est non Dei, propterea emissa est, ut impassibilem
Deum ostenderet, qui sic Filium dereliquit, dum hominem
ejus tradidit in mortem. Hoc et Apostolus
sensit, scribens <note>(Rom., VIII, 32)</note>: <hi>Si Pater Filio non
pepercit.</hi> Hoc et Esaias <note>(Is., LIII, 6)</note> prior pronuntiavit: <hi>Et Dominus eum tradidit pro delictis nostris.</hi> 
Sic reliquit, dum non parcit; sic reliquit, dum tradit.
Caeterum, non reliquit Pater Filium, in cujus
manibus Filius spiritum suum posuit. Denique posuit,
et statim obiit: Spiritu enim manente in carne, caro
omnino mori non potest. Ita, relinqui a Patre, mori
fuit Filio. Filius igitur et <hi>moritur <note>(I Cor., XV, 3 et
seq.)</note> et resuscitatur</hi> a Patre, <hi>secundum Scripturas.</hi> 
Filius <hi>ascendit</hi> in superiora coelorum, qui et <hi>descendit
<pb n="0195C"/>
in interiora terrae:</hi> hic <hi>sedet ad dexteram Patris,</hi> 
non Pater ad suam. Hunc videt Stephanus cum
lapidatur, adhuc stantem ad dexteram Dei, ut
<pb n="0196A"/>
exinde sessurum, <hi>donec <note>(Ps. CIX, 2)</note> ponat illi Pater
omnes inimicos sub pedibus suis.</hi> Hic et venturus est
rursus <hi>super nubes <note>(I Cor., XV)</note> coeli,</hi> talis qualis et
ascendit. Hic interim acceptum a Patre munus effudit,
Spiritum Sanctum, tertium nomen divinitatis, et
tertium gradum majestatis, unius praedicatorem
monarchiae, sed et oeconomiae interpretatorem, si
quis sermones novae prophetiae ejus admiserit, et
deductorem omnis veritatis, quae est in Patre et
Filio et Spiritu Sancto, secundum christianum sacramentum.</p>
</div2>

<div2>
        <head>CAPUT XXXI.</head>
<p>Caeterum judaicae fidei ista res, sic unum
Deum credere, ut Filium adnumerare ei nolis, et post
Filium, Spiritum. Quid enim erit inter nos et illos,
<pb n="0196B"/>
nisi differentia ista? Quod opus Evangelii, quae est
substantia Novi Testamenti, statuens Legem et Prophetas
usque ad Joannem, si non exinde Pater et
Filius et Spiritus, tres crediti, unum Deum sistunt?
Sic Deus voluit novare sacramentum, ut nove unus
crederetur per Filium et Spiritum, ut coram jam Deus
in suis propriis nominibus et personis cognosceretur,
qui et retro per Filium et Spiritum praedicatus non
intelligebatur. Viderint igitur antichristi, qui negant
Patrem et Filium. Negant enim Patrem, dum eumdem
Filium dicunt; et negant Filium, dum eumdem Patrem
credunt, dando illis quae non sunt, auferendo quae
sunt. Qui vero confessus fuerit Christum Filium Dei
non Patrem, Deus in illo manet, et ipse in Deo. Nos
credimus testimonio Dei, quo testatus est de Filio
<pb n="0196C"/>
suo: <hi>Qui filium non habet, nec vitam habet <note>(I Joan.,
V, 12)</note>
          </hi>. Non habet autem Filium, qui eum alium
quam Filium credit.
</p>

</div2>
    </body>
  </text>
</TEI>