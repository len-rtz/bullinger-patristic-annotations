<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De carne Christi</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.DeCaCh</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Argumentum.</head>
<p>
          <pb n="0751C"/> <hi>De carnis Christi veritate disputaturus Tertullianus,
imprimis scripti occasionem significat; quod, qui resurrectionis
fidem inquietarent, etiam carnem Christi
quaestionibus distraherent.</hi> Cap. I.</p>
<p> <hi>Ad institutum autem veniens, adversus Marcionem, qui
ejus historiam ex Evangelio auferebat; traditionis
apostolicae praescriptione Christi nativitatem probat.</hi> Cap. II.</p>
<p> <hi>Deinde neque impossibilem fuisse aut inconvenientem
Deo.</hi> Cap. III.</p>
<p> <hi>Neque etiam Deo indignam, neque stultam.</hi> Cap. IV.</p>
<p> <hi>Non itaque in phantasmate, sed vere crucifixum et mortuum
(quantumvis etiam id negaret Marcion), vere
quoque natum Christum.</hi> Cap. V.</p>
<p> <hi>Jam adversus Apellem deducit, Christum de sideribus
et substantiis superioris mundi carnem non esse mutuatum.</hi> Cap. VI.</p>
<p> <hi>Interserens, nihil pro illis facere illud Christi: Quae
mihi mater, et qui mihi fratres?</hi> Cap. VII.</p>
<p>
          <pb n="0752C"/> <hi>Addens, angelum illum igneum Apellecianorum, secundum
eos etiam coelestia ex poenitentia delicti instituisse;
atque adeo si de sideribus structa, peccatricem
fuisse carnem Christi.</hi> Cap. VIII.</p>
<p> <hi>Et vero, omnia verae carnis signa in Christo fuisse.</hi> Cap. IX.</p>
<p> <hi>Rursum, adversus alios quosdam, neque animalem fuisse
Christi carnem deducit.</hi> Cap. X.</p>
<p> <hi>Neque etiam carnalem.</hi> Cap. XI.</p>
<p> <hi>Venisse etiam Christum, non ut anima seipsam cognosceret,
sed ut ipsam salvam faceret.</hi> Cap. XII.</p>
<p> <hi>Fuisse item in Christo diversas substantias, carnem, et
animam.</hi> Cap. XIII.</p>
<p> <hi>Solum etiam Christum fuisse salutificatorem, non angelum.</hi> Cap. XIV,</p>
<p> <hi>Adversus autem Valentinum, Christi carnem spiritalem
non fuisse, prosequitur.</hi> Cap. XV.</p>
<p> <hi>Sicuti etiam adversus Alexandrum quemdam, peccatricem
<pb n="0753A"/>
non fuisse carnem Christi, et, etiamsi non ex semine,
veram tamen.</hi> Cap. XVI.</p>
<p> <hi>Obiter probans ex scripturis Christum de virgine nasciturum.</hi> Cap. XVII.</p>
<p> <hi>Non competere etiam ex semine humano Dei Filium
nasci; ne si esset totus filius hominis, juxta Hebionis
opinionem, non crederetur Dei filius.</hi> Cap. XVIII.</p>
<p> <hi>Neque tamen Valentino favere illud ab eo adulteratum:
Non ex sanguine, nec ex carnis voluntate, nec
ex viri, sed ex Deo natus est.</hi> Cap. XIX.</p>
<p> <hi>Porro adversus eosdem non per virginem, sed ex virgine
natum Christum, latissime ex Scripturis demonstrat.</hi> Cap. XX, XXI.</p>
<p> <hi>Proinde adimpleri in his omnibus propheticam vocem
Simeonis de Christo: Ecce hic positus est in signum
<pb n="0753B"/>
cui contradicetur.</hi> Cap. XXII, XXIII.</p>
<p> <hi>Et suggillatos esse haereticos illos omnes, praedictosque
in Scripturis.</hi> Cap. XXIV.</p>
<p> <hi>Denique epilogi vice repetens quid hoc libro probaverit,
ad sequentem</hi> DE RESURRECTIONE CARNIS <hi>librum transitum
facit.</hi> Cap. XXV.</p>
<p> <hi>Caeterum Tertullianus, praeterquam quod librum jam dictum</hi> de Resurrectione Carnis <hi>citat infra lib.</hi> V <hi>adv.
Marcionem, in illo etiam argumenti et tituli hujus fit
mentio.</hi> Propterea, <hi>inquit c.</hi> II, et nos volumen
praemisimus DE CARNE CHRISTI, quo eam et solidam
probamus adversum phantasmatis nativitatem,
et humanam vindicamus adversus qualitatis proprietatem. <hi>Et rursum:</hi> 
 Igitur quantum ad haereticos,
demonstravimus, quo cuneo occurrendum sit a nobis,
<pb n="0753C"/>
et occursum est jam suo quoque titulo DE
CARNE DOMINI ADVERSUS HAERESES; ad hanc maxime
quaestionem praestruendam. <hi>Praeterquam autem,
quod MS. viderunt olim hunc librum Trithemius
abbas et Politianus locis saepe citatis; edidit primus
in lucem ex Hirsaugiensi et Paterniacensi Rhenanus
cum scholiis, deinde et annotationibus illustratam
castigavit ex Gorziensi codice. Interea vero,
quod desideraretur in Laelandi britannico codice, cum
a Gelonio non sit recognitus, operae pretium fuit
<pb n="0754A"/>
conferre cum tribus MS. vaticanis Codicibus, e quibus
non paucos locos restituimus; additis etiam argumento
novo, et annotationibus nostris.</hi> [PAM.]</p>
<p> <hi>Christum humanam assumpsisse carnem demonstrat,
contra haereticos quatuor, Marcionem, Apellem,
Valentinum et Basilidem, seu potius adversus quatuor
haereses scribit, primam Marcionitarum, secundam
Apellis, tertiam et quartam Valentinianorum.</hi> [VENET.]</p>
</div1>

<div2>
        <head>CAPUT I.</head>
<p>Qui fidem resurrectionis, ante istos Sadducaeorum
propinquos sine controversia moratam ,
student inquietare, ut eam spem negent etiam ad
carnem pertinere, merito Christi quoque carnem
quaestionibus distrahunt, tanquam aut nullam omnino,
aut quoquo modo aliam praeter humanam; ne si humanam
<pb n="0754B"/>
constiterit fuisse, praejudicatum sit adversus
illos eam resurgere omni modo, quae in Christo
resurrexit. Igitur unde illi destruunt carnis vota,
inde nobis erunt praestruenda. Examinemus corporalem
substantiam Domini: de spiritali enim certum
est. Carnis quaeritur veritas, et qualitas
ejus retractatur, an fuerit, et unde, et cujusmodi
fuerit. Renuntiatio ejus, dabit legem nostrae
resurrectioni. Marcion, ut carnem Christi negaret,
negavit etiam nativitatem; aut ut nativitatem negaret,
negavit et carnem: scilicet, ne invicem sibi testimonium
redderent et responderent nativitas et
caro; quia nec nativitas sine carne, nec caro sine
nativitate. Quasi non eadem licentia haeretica et ipse
potuisset, aut, admissa carne, nativitatem negare, ut
<pb n="0754C"/>
Apelles discipulus, et postea desertor ipsius; aut
et carnem et nativitatem confessus. aliter illas
interpretari, ut condiscipulus et condesertor ejus
Valentinus. Sed et qui carnem Christi putativam introduxit,
aeque potuit nativitatem quoque phantasma
 confingere, ut et conceptus, et praegnatus,
et partus virginis, et ipsius exinde infantis
ordo, <foreign xml:lang="greek">τὸ</foreign> <foreign xml:lang="greek">δοκεῖν</foreign> haberentur: eosdem
oculos, eosdem sensus fefellissent, quos carnis opinio
elusit.</p>
</div2>

<div2>
        <head>CAPUT II.</head>

<pb n="0755A"/>
<p>Plane nativitas a Gabriele annuntiatur: quid illi
eum angelo Creatoris? Et in virginis uterum
conceptus inducitur: quid illi cum Esaia propheta
Creatoris? Odit moras, qui subito Christum de coelis
deferebat. « Aufer hinc, inquit, molestos
semper Caesaris census, et diversoria angusta, et
sordidos pannos, et dura praesepia. Viderit angelica
multitudo, Dominum suum noctibus honorans.
Servent potius pecora pastores. Et Magi ne fatigentur
de longinquo; dono illis aurum suum. Melior sit et
Herodes, ne Hieremias glorietur. Sed nec circumcidatur
infans, ne doleat; nec ad templum deferatur,
ne parentes suos oneret sumptu oblationis;
nec in manus tradatur Simeoni, ne senem moriturum
<pb n="0755B"/>
exinde contristet. Taceat et anus illa,
ne fascinet puerum. »  His, opinor, consiliis tot originalia
instrumenta Christi delere Marcion ausus
est, ne caro ejus probaretur. Ex qua, oro
te, auctoritate? Si propheta es, praenuntia aliquid;
si apostolus, praedica publice; si apostolicus,
cum apostolis senti; si tantum christianus
es, crede quod traditum est; si nihil istorum
es, merito dixerim, morere: nam et mortuus es,
qui non es christianus, non credendo quod traditum
 christianos facit. Et eo magis mortuus es,
quo magis non es christianus: qui cum
fuisses, excidisti, rescindendo quod retro credidisti;
sicut et ipse confiteris in quadam epistola, et
tui non negant, et nostri probant. Igitur rescindens
<pb n="0756A"/>
quod credidisti, jam non credens rescidisti: non tamen
quia credere desiisti, recte rescidisti. Atque in
rescindendo quod credidisti, probas, antequam
rescinderes, aliter fuisse quod credidisti. Aliter illud,
ita erat traditum: porro, quod traditum erat, id erat
verum, ut ab eis traditum, quorum fuit tradere; ergo
quod erat traditum rescindens, quod erat verum
rescidisti, nullo jure fecisti. Sed plenius ejusmodi
praescriptionibus adversus omnes haereses, alibi jam
usi sumus. Post quas nunc ex abundanti retractamus
desiderantes rationem, qua non putaveris
natum esse Christum.</p>
</div2>

<div2>
        <head>CAPUT III.</head>
<p>Necesse est, quatenus hoc putas arbitrio. tuo licuisse,
aut ut impossibilem, aut inconvenientem Deo
<pb n="0756B"/>
existimaveris nativitatem. Sed Deo nihil impossibile,
nisi quod non vult. An ergo voluerit nasci (quia
si voluit, et potuit, et natus est) consideremus.
Ad compendium decurro. Si enim nasci se Deus noluisset
quacumque de causa, nec hominem se videri
praestitisset. Nam quis, hominem videns, eum negaret
natum? Ita quod noluisset esse, nec videri omnino
voluisset. Omnis rei displicentis etiam opinio reprobatur.
Quia nihil interest, utrum si quid, an non sit,
si, cum non sit, esse praesumitur. Plane interest
illud, ut falso non patiatur, quod vere non
est. « Sed satis erat illi, inquis, conscientia sua.
Viderint homines, si natum putabant, quia hominem
videbant. »  Quanto ergo dignius, quantoque constantius
humanam sustinuisset existimationem vere natus,
<pb n="0757A"/>
eamdem existimationem etiam non natus subiturus
cum injuria conscientiae suae! quam tu ad fiduciam
reputas, ut non natus, adversus conscientiam suam
natum se existimari sustineret. Quid tanti fuit, edoce,
ut consciens Christus quid esset id se quod
non erat, exhiberet? Non potes dicere:  «  Si natus
fuisset, et hominem vere induisset, Deus esse
desisset, amittens quod erat, dum assumit quod
non erat. »  Periculum enim status sui Deo nullum
est. « Sed ideo, inquis, nego Deum in hominem vere
conversum, ita ut et nasceretur, et carne corporaretur
; quia qui sine fine est, etiam inconvertibilis
sit necesse est: converti enim in aliud, finis est
pristini: non competit ergo conversio, cui non
competit finis. »  Plane natura convertibilium ea lege
<pb n="0757B"/>
est, ne permaneant in eo quod convertitur in eis; et
ita non permanendo pereant, dum perdunt convertendo
quod fuerunt. Sed nihil Deo par est: natura
ejus ab omnium rerum conditione distat. Si ergo
quae a Deo distant, a quibus distat, cum convertuntur,
amittunt quod fuerunt; ubi erit diversitas
divinitatis a caeteris rebus, nisi ut contrarium obtineat,
id est, ut Deus et in omnia converti possit,
et qualis est, perseverare? Alioquin par erit eorum,
quae conversa amittunt quod fuerunt; quorum utique
Deus in omnibus impar non est, si nec in exitu
conversionis. Angelos Creatoris conversos in effigiem
humanam, aliquando legisti, et credidisti, et tantam
corporis gestasse veritatem, ut et pedes eis laverit
Abraham, et manibus ipsorum ereptus sit Sodomitis
<pb n="0757C"/>
Loth; conluctatus quoque homini angelus toto corporis
pondere dimitti desideravit ab eo a quo detinebatur.
Quod ergo angelis inferioribus Deo licuit,
uti, conversi in corpulentiam humanam, angeli nihilominus
permanerent, hoc tu potentiori Deo aufers,
quasi non valuerit Christus, vere hominem indutus,
<pb n="0758A"/>
Deus perseverare? Aut numquid et angeli illi phantasmata
 carnis apparuerunt? Sed non audebis
hoc dicere. Nam si sic apud te angeli Creatoris, sicut
et Christus, ejus Dei erit Christus, cujus angeli
 tales qualis et Christus. Si Scripturas opinioni
tuae resistentes non de industria alias rejecisses,
alias corrupisses, confudisset te in hac specie
Evangelium Joannis, praedicans Spiritum columbae
corpore lapsum desedisse super Dominum.
Qui Spiritus cum hoc esset, tam vere erat et columba,
quam et Spiritus, nec interfecerat substantiam
propriam, assumpta substantia extranea.
Sed quaeris, corpus columbae ubi sit, resumpto
Spiritu in coelum. Aeque et angelorum, eadem
ratione interceptum est, qua et editum fuerat. Si
<pb n="0758B"/>
vidisses, cum de nihilo proferebatur, scisses, cum in
nihilum subducebatur. Si non fuit initium visibile,
nec finis. Tamen corporis soliditas erat, quo
momento corpus videbatur. Non potest non fuisse
quod scriptum est.</p>
</div2>

<div2>
        <head>CAPUT IV.</head>
<p>Igitur si neque ut impossibilem, neque ut periculosam
Deo repudias corporationem, superest ut quasi
indignam rejicias et accuses. Ab ipsa quidem
exorsus nativitate, perora, age jam, spurcitias
genitalium in utero elementorum, humoris et
sanguinis foeda coagula, carnis ex eodem coeno
alendae per novem menses. Describe uterum de die
in diem inolescentem, gravem, anxium,
nec somno tutum, incertum libidinibus fastidii
<pb n="0758C"/>
et gulae. Invehere jam et in ipsum mulieris enitentis
pudorem, vel pro periculo honorandum,
vel pro natura religiosum. Horres utique et infantem,
cum suis impedimentis profusum utique et
oblitum. Dedignaris, quod pannis dirigitur,
quod vinctionibus formatur, quod blanditiis deridetur.
<pb n="0759A"/>
 Hanc venerationem naturae, Marcion,
despuis; et quo modo natus es? Odisti nascentem
hominem; et quo modo diligis aliquem? Te quidem
plane non amasti, cum ab Ecclesia et fide Christi
recessisti. Sed videris, si tibi displices, aut si aliter
es natus. Certe Christus dilexit hominem illum
in immunditiis, in utero coagulatum, illum per pudenda
prolatum, illum per ludibria nutrium: propter
eum descendit; propter eum praedicavit; propter eum
omni se humilitate dejecit <hi>usque ad mortem, et mortem
crucis <note>(Philip. II)</note>
          </hi>. Amavit utique, quem magno
redemit. Si Christus Creatoris est, suum merito
amavit; si ab alio Deo est, magis adamavit, quando
alienum redemit. Amavit ergo cum homine etiam
nativitatem, etiam carnem ejus. Nihil amari potest
<pb n="0759B"/>
sine eo, per quod est id quod est. Aufer nativitatem,
et exhibe hominem; adime carnem, et praesta
quem Deus redemit. Si haec sunt homo, quem Deus
redemit, tu haec erubescenda illi facis, quae redemit,
et indigna, quae, nisi dilexisset, non redemisset?
Nativitate reformata regeneratione coelesti, carnem
ab omni vexatione restituit, leprosam emaculat,
caecam perluminat, paralyticam redintegrat,
daemoniacam expiat, mortuam resuscitat; et
nasci in illam erubescit? Si revera de lupa, aut
sue, aut vacca prodire voluisset, et ferae aut pecoris
corpore indutus, regnum coelorum praedicaret, tua,
opinor, illi censura praescriberet, turpe hoc Deo, et
indignum hoc Dei Filio, et stultum propterea qui
ita credat. Sit plane stultum, si de nostro sensu
<pb n="0759C"/>
judicemus Deum. Sed circumspice <note>(I Cor., I, 27)</note>,
Marcion, si tamen non delesti: <hi>Stulta mundi elegit
Deus, ut confundat sapientes</hi>. Quaenam haec stulta
sunt? conversio hominis ad cultum veri Dei?
rejectio erroris? disciplina justitiae, pudicitiae, patientiae,
<pb n="0760A"/>
misericordiae, innocentiae? Omnia haec quidem
stulta non sunt. Quaere ergo de quibus dixerit;
et si te praesumpseris invenisse, non erit tam
stultum, quam credere in Deum natum, et quidem
ex virgine, et quidem carneum, qui per illas
naturae contumelias volutatus sit. Dicat haec aliquis
stulta non esse, et alia sint, quae Deus in aemulationem
elegerit sapientiae saecularis. Et tamen apud illam
facilius creditur Jupiter taurus factus aut cycnus,
quam vere homo Christus, penes Marcionem.</p>
</div2>

<div2>
        <head>CAPUT V.</head>
<p>Sunt plane et alia tam stulta, quae pertinent ad
contumelias et passiones Dei; aut prudentiam dicant
 Deum crucifixum. Aufer hoc
quoque, Marcion, imo hoc potius. Quid enim indignius
<pb n="0760B"/>
Deo? quid magis erubescendum, nasci an mori?
carnem gestare, an crucem? circumcidi, an suffigi?
educari, an sepeliri? in praesepe deponi, an in monumento
recondi? Sapientior eris, si nec ista credideris.
Sed non eris sapiens, nisi stultus saeculo
fueris, Dei stulta credendo. An ideo passiones a
Christo non rescidisti, quia ut phantasma vacabat a
sensu earum? Diximus retro aeque illum et nativitatis
et infantiae imaginariae vacua ludibria
subire potuisse. Sed jam hic responde, interfector
veritatis. Nonne vere crucifixus est Deus?
nonne vere mortuus, ut vere crucifixus? nonne
vere resuscitatus, ut vere scilicet mortuus? Falso
ergo statuit inter nos scire Paulus tantum
Jesum crucifixum? falso sepulturum ingessit?
<pb n="0760C"/>
falso resuscitatum inculcavit? Falsa est igitur et fides
nostra, et phantasma est totum quod speramus
a Christo? Scelestissime hominum, qui interemptores
excusas Dei. Nihil enim ab eis passus est Christus,
si nihil vere est passus. Parce unicae spei totius
<pb n="0761A"/>
orbis. Quid destruis necessarium dedecus
fidei? Quodcumque Deo indignum est, mihi expedit.
Salvus sum, si non confundar de Domino meo. <hi>Qui
mei</hi>, inquit, <hi>confusus fuerit, confundar et ego
ejus</hi>. Alias non invenio materias confusionis,
quae me per contemptum ruboris probent bene impudentem
et feliciter stultum. Natus est Dei Filius; non
pudet, quia pudendum est: et mortuus est Dei Filius;
prorsus credibile est, quia ineptum est: et sepultus,
resurrexit; certum est, quia impossibile. Sed haec
quomodo in illo vera erunt, si ipse non fuit verus, si
non vere habuit in se quod figeretur, quod moreretur,
quod sepeliretur et resuscitaretur, carnem scilicet
sanguine suffusam, ossibus structam, nervis intextam,
<pb n="0761B"/>
venis implexam, quae nasci et mori novit? Humana
sine dubio, ut nata de homine; ideoque
mortalis haec erit in Christo, quia Christus
homo et filius hominis. Aut cur homo Christus et
filius hominis, si nihil hominis et nihil ex homine?
nisi si aut aliud est homo quam caro, aut aliunde
caro hominis, quam ex homine; aut aliud Maria,
quam homo, aut homo deus Marcionis.
Aliter, non diceretur homo Christus, sine carne; nec
hominis filius, sine aliquo parente homine: sicut
nec Deus, sine Spiritu Dei; nec Dei Filius, sine Deo
patre. ita utriusque substantiae census hominem et
Deum exhibuit: hinc natum, inde non natum; hinc
carneum, inde spiritalem; hinc infirmum, inde praefortem;
<pb n="0761C"/>
hinc morientem, inde viventem. Quae
proprietas conditionum, divinae et humanae, aequa utique
naturae utriusque veritate dispuncta est,
<pb n="0762A"/>
eadem fide, et spiritus et carnis. Virtutes spiritum
Dei, passiones carnem hominis probaverunt. Si virtutes
non sine spiritu, proinde et passiones non sine
carne: si caro cum passionibus ficta, et spiritus ergo
cum virtutibus falsus. Quid dimidias mendacio
Christum? Totus veritas fuit. Maluit, crede, nasci,
quam ex aliqua parte mentiri, et quidem in semetipsum;
ut carnem gestaret sine ossibus duram,
sine musculis solidam, sine sanguine cruentam, sine
tunica vestitam, sine fame esurientem, sine dentibus
edentem, sine lingua loquentem; ut phantasma
auribus fuerit sermo ejus per imaginem vocis. Fuit
itaque phantasma etiam post resurrectionem, cum
manus et pedes suos discipulis inspiciendos offerret
<pb n="0762B"/>: 
 <hi>Aspicite,</hi> inquit, <hi>quod ego sum, quia spiritus
ossa non habet, sicut me habentem videtis <note>(Luc. XXIV)</note>
          </hi>,
sine dubio manus et pedes et ossa, quae spiritus non
habet, sed caro. Quomodo hanc vocem interpretaris,
Marcion, qui a Deo optimo, et simplici, et bono
tantum, infers Jesum? Ecce fallit et decipit, et circumvenit omnium oculos, omnium sensus, omnium
accessus et contractus. Ergo jam Christum non de
coelo deferre debueras, sed de aliquo circulatorio
coetu; nec Deum praeter hominem, sed magum hominem;
nec salutis pontificem, sed spectaculi artificem;
nec mortuorum suscitatorem, sed vivorum
avocatorem. Nisi quod et si magus fuit, natus est.</p>
</div2>

<div2>
        <head>CAPUT VI.</head>
<p>
          <pb n="0762C"/>Sed quidam discentes Pontici illius, supra
magistrum sapere compulsi, concedunt Christo carnis
<pb n="0763A"/>
veritatem, sine praejudicio tamen renuendae nativitatis.
Habuerit, inquiunt, carnem, dum omnino
non natam. Pervenimus igitur de calcaria, quod
dici solet, in carbonariam, a Marcione ad Apellem,
qui posteaquam a disciplina Marcionis in mulierem
carne lapsus, et dehinc in virginem Philumenem
spiritu eversus est, solidum Christi
corpus, sed sine nativitate, suscepit ab ea
praedicare. Et angelo quidem illi Philumenes
 eadem voce Apostolus respondebit, qua
ipsum illum jam tunc praecinebat, dicens <note>(Gal. I, 8)</note>: <hi>Etiamsi angelus de coelis aliter evangelizaverit vobis,
quam nos evangelizavimus, anathema sit.</hi> 
 His vero quae
 insuper argumentantur, nos resistemus. Confitentur
<pb n="0763B"/>
 vere corpus habuisse Christum. Unde
materia, si non ex ea qualitate, in qua videbatur?
unde corpus, si non caro corpus? unde caro, si non
nata? quia nasci haberet, ea futura quae nascitur. De
sideribus, inquiunt, et de substantiis superioris
mundi mutuatus est carnem: et utique proponunt
non esse mirandum corpus sine nativitate, cum et
apud nos angelis licuerit nulla uteri opera in
carnem processisse. Agnoscimus quidem ita
relatum; sed tamen quale est, ut alterius regulae
fides ab ea fide quam impugnat instrumentum argumentationibus
suis mutuetur? Quid illi cum
Moyse, qui Deum Moysi rejicit? Si alius Deus
est, aliter sint res ejus. Sed utantur haeretici
<pb n="0763C"/>
omnes Scripturis ejus, cujus utuntur etiam mundo:
erit illis hoc quoque in testimonium judicii, quod
de exemplis ipsius blasphemias suas instruunt. Facile
est veritati etiam nihil tale adversus eos praescribenti
<pb n="0764A"/>
obtinere. Igitur, qui carnem Christi ad exemplum
proponunt angelorum, non natum dicentes,
licet carnem, comparent velim et caussas tam
Christi quam angelorum, ob quas in carnem
processerint. Nullus umquam Angelus ideo descendit,
ut crucifigeretur, ut mortem experiretur, ut
a morte resuscitaretur. Si numquam ejusmodi
fuit caussa Angelorum corporandorum, habes caussam
cur non nascendo acceperint carnem. Non venerant
mori; ideo nec nasci. At vero Christus mori
missus, nasci quoque necessario habuit, ut mori posset.
Non enim mori solet, nisi quod nascitur. Mutuum
debitum est inter se nativitati cum mortalitate.
 Forma moriendi, caussa nascendi est. Si
<pb n="0764B"/>
propter id quod moritur mortuus est Christus, id
autem moritur quod et nascitur, consequens
erat, imo praecedens, ut aeque nasceretur propter id
quod nascitur; quia propter idipsum mori habebat,
quod, quia nascitur, moritur. Non competebat
non nasci, pro quo mori competebat. « Atquin
tunc quoque inter illos Angelos ipse Dominus
apparuit Abrahae sine nativitate cum carne. » 
Scilicet, pro eadem caussae diversitate. Sed vos hoc
non recipitis, non eum Christum recipientes, qui
jam tunc et adloqui, et liberare, et judicare humanum
genus ediscebat in carnis habitu, non natae adhuc,
quia nondum moriturae, nisi prius et nativitas
ejus et mortalitas adnuntiarentur. Igitur probent angelos
<pb n="0764C"/>
illos de sideribus accepisse substantiam
carnis. Si non probant, quia nec scriptum
est, nec Christi caro inde erit, cui angelorum accommodant
exemplum. Constat angelos carnem non propriam
<pb n="0765A"/>
gestasse, utpote naturas substantiae
spiritalis, et, si corporis alicujus, sui tamen generis;
in carnem autem humanam transfigurabiles ad
tempus, ut videri et congredi cum hominibus
possent. Igitur, cum relatum non sit unde sumpserint
carnem, relinquitur intellectui nostro non
dubitare, hoc esse proprium angelicae potestatis, ex
nulla materia corpus sibi sumere. « Quanto magis,
inquis, ex aliqua certum est! »  Sed nihil de eo constat,
quia Scriptura non exhibet. Caeterum, qui
valent facere semetipsos quod natura non sunt, cur
non valeant etiam ex nulla substantia facere?
Si fiunt quod non sunt, cur non ex eo fiant
quod non est? Quod autem non est, cum sit, ex nihilo
est. Propterea nec requiritur, nec ostenditur,
<pb n="0765B"/>
quid postea factum sit corporibus illorum. Quod
de nihilo fuit, nihil factum est. Possunt nihil ipsum
convertere in carnem, qui semetipsos potuerunt convertere
in carnem. Plus est naturam demutare, quam
facere materiam. Sed et si de materia necesse
fuisset angelos sumpsisse carnem, credibilius
utique est de terrena materia, quam de ullo genere
coelestium substantiarum; cum adeo terrenae qualitatis
extiterit, ut terrenis pabulis pasta sit. Fuerit
nunc quoque siderea eodem modo terrenis
pabulis pasta, quando terrena non esset; quo terrena
coelestibus pasta est, quando coelestis non esset (legimus
enim manna esui populo fuisse: <hi>Panem,</hi> inquit <note>(Ps. LXXVII)</note>,
 <hi>angelorum edit homo</hi> ); non tamen
infringitur semel separata conditio Dominicae
<pb n="0765C"/>
carnis, ex caussa alterius dispositionis. Homo
vere futurus usque ad mortem eam carnem
oportebat ut indueret, cujus est mors: eam
<pb n="0766A"/>
porro carnem, cujus est mors, nativitas antecedit.</p>
</div2>

<div2>
        <head>CAPUT VII.</head>
<p>Sed quotiens de nativitate contenditur, omnes qui
respuunt eam ut praejudicantem de carnis in Christo
veritate, ipsum Deum volunt negare esse natum,
quod dixerit <note>(Matt. XII, 48)</note>: <hi>Quae mihi mater, et
qui mihi fratres?</hi> Audiat igitur et Apelles, quid
jam responsum sit a nobis Marcioni eo libello, quo
 ad Evangelium ipsius provocavimus, considerandam
scilicet materiam pronuntiationis istius.
Primo quidem, nunquam quisquam adnuntiasset illi
matrem et fratres ejus foris stare, qui non certus
esset habere illum matrem et fratres, et ipsos
esse, quos tunc nuntiabat, vel retro cognitos, vel
tunc ibidem compertos, licet propterea abstulerint
<pb n="0766B"/>
haereses ista de Evangelio, quod et creditum
patrem ejus Joseph fabrum, et matrem Mariam,
et fratres et sorores ejus optime notos sibi esse dicebant,
qui mirabantur doctrinam ejus. « Sed tentandi
gratia nuntiaverant et matrem et fratres, quos
non habebat. »  Hoc quidem Scriptura non dicit, alias
non tacens, cum quid tentationis gratia factum est
circa eum: <hi>Ecce,</hi> inquit <note>(Matt. XXII)</note>, <hi>surrexit
legis doctor, tentans eum.</hi> Et alibi <note>(Matt. XIX)</note>: <hi>Et
accesserunt ad eum Pharisaei, tentantes.</hi> Quod nemo
prohibebat hic quoque significari, tentandi gratia
factum. Non recipio quod extra Scripturam de
tuo infers. Dehinc, materia tentationis debet subesse.
Quid tentandum putaverunt in illo? Utique, natusne
esset, an non; si enim hoc negavit responsio ejus,
<pb n="0766C"/>
hoc captavit nuntiatio tentatoris. Sed nulla tentatio
tendens ad agnitionem ejus, de quo dubitando tentat,
ita subito procedit, ut non ante praecedat quaestio,
<pb n="0767A"/>
quae, dubitationem inferens, cogat tentationem.
Porro, si nusquam de nativitate Christi volutatum
est, quid tu argumentaris, voluisse illos per tentationem
sciscitari quod nunquam produxerunt in quaestionem?
Eo adjicimus: etiamsi tentandus esset
de nativitate, non utique hoc modo tentaretur, earum
personarum adnuntiatione, quae poterant, etiam
nato Christo, non fuisse. Omnes nascimur, et tamen
non omnes aut fratres habemus aut matrem. Adhuc
potest et patrem magis habere quam matrem, et
avunculos magis quam fratres. Adeo non competit
tentatio nativitatis, quam licebat et sine matris, et
sine fratrum nominatione constare. Facilius plane
est, ut, certi illum et matrem et fratres habere,
divinitatem potius tentaverint ejus, quam nativitatem:
<pb n="0767B"/>
an intus agens, sciret quid foris esset, mendacio
petitus praesentia eorum, qui in praesenti
 non erant: nisi quod, etsi vacuisset
 tentationis ingenium, poterat evenire, ut quos
illi nuntiabant foris stare, ille eos sciret absentes
esse, vel valetudinis, vel negotii, vel peregrinationis
nota jam necessitate. Nemo tentat eo
modo, quo posse se sciat ruborem tentationis referre.
Nulla igitur materia tentationis competente,
liberatur simplicitas nuntiatoris, quod vere
mater et fratres ejus supervenissent. Sed, quae ratio
responsi, matrem et fratres ad praesens negantis,
discat etiam Apelles. Fratres Domini non crediderant
 in illum, sicut et in Evangelio ante
Marcionem edito continetur. Mater aeque non demonstratur
<pb n="0767C"/>
adhaesisse illi, cum Martha et Maria
alia in commercio ejus frequententur. Hoc denique
in loco apparet incredulitas eorum: cum
is doceret viam vitae, cum Dei regnum praedicaret,
cum languoribus et vitiis medendis operaretur,
<pb n="0768A"/>
extraneis defixis in illum, tam proximi aberant.
Denique superveniunt, et foris subsistunt, nec
introcunt, non computantes scilicet quid intus ageretur;
nec sustinent saltem, quasi necessarius
aliquid adferrent eo quod ille tum maxime agebat;
sed amplius interpellant, et a tanto opere revocatum
volunt. Oro te, Apelles, vel tu, Marcion, si forte
tabula ludens, vel de histrionibus, aut aurigis contendens,
tali nuntio avocareris, nonne dixisses: Quae
mihi mater, aut qui fratres? Deum praedicans et probans
Christus, Legem et Prophetas adimplens, tanti
retro aevi caliginem dispargens, indigne usus est hoc
dicto ad percutiendam incredulitatem foris stantium,
vel ad excutiendam importunitatem ab opere revocantium?
Caeterum, ad negandam nativitatem, alius
<pb n="0768B"/>
necessarius fuisset et locus, et tempus, et ordo
sermonis, non ejus qui posset pronuntiari etiam
ab eo, cui et mater esset et fratres, cum indignatio
parentes non neget, sed objurget. Denique,
potiores fecit alios, et meritum praelationis ostendens.
 audientiam scilicet verbi, demonstrat qua
conditione negaverit matrem et fratres. Qua enim
alios sibi adoptavit, qui ei adhaerebant, ea abnegavit
illos, qui ab eo absistebant. Solet etiam id implere
 Christus, quod alios docet. Quale ergo erat, si
docens non tanti facere matrem aut fratres, quanti
Dei verbum, ipse Dei verbum, nuntiata matre et fraternitate,
desereret? Negavit itaque parentes, quomodo
docuit negandos pro Dei opere. Sed alias figura
est synagogae in matre abjuncta, et Judaeorum
<pb n="0768C"/>
in fratribus incredulis. Foris erat in illis Israel; discipuli
autem novi intus audientes, et credentes, et
cohaerentes Christo, Ecclesiam deliniabant,
quam potiorem matrem, et digniorem fraternitatem,
recusato carnali genere, nuncupavit. Eodem
<pb n="0769A"/>
sensu denique et illi exclamationi respondit, non matris
uterum et ubera negans, sed feliciores designans,
qui verbum Dei audiunt.</p>
</div2>

<div2>
        <head>CAPUT VIII.</head>
<p>Solis istis capitulis, quibus maxime instructi sibi
videntur Marcion et Apelles, secundum veritatem
integri et incorrupti Evangelii interpretatis, satis
esse debuerat ad probationem carnis humanae in
Christo per defensionem nativitatis. Sed quoniam et
isti Apelleciani carnis ignominiam praetendunt
maxime, quam volunt ab igneo illo praeside mali sollicitatis
 animabus adstructam, et idcirco
indignam Christo, et idcirco de sideribus illi substantiam
competisse, debeo illos de sua paratura
repercutere. Angelum quemdam inclytum nominant,
<pb n="0769B"/>
qui mundum hunc instituerit, et instituto eo poenitentiam
admiscuerit. Et hoc suo loco tractavimus:
nam est nobis adversus illos libellus, an
qui spiritum et voluntatem et virtutem Christi habuerit
ad ea opera, dignum aliquid poenitentia fecerit,
cum angelum etiam de figura erraticae ovis interpretentur.
Teste igitur poenitentia institutoris sui,
delictum erit mundus; siquidem omnis poenitentia
confessio est delicti, quia locum non habet nisi in
delicto. Si mundus delictum est quia corpus et
membra, delictum erit proinde et coelum, et
coelestia cum coelo. Si coelestia, et quicquid
inde conceptum prolatumque est, mala arbor malos
<pb n="0770A"/>
fructus edat necesse est <note>(Matth. VIII)</note>. Caro igitur
Christi de coelestibus structa, de peccati constitit
 clementis, peccatrix de peccatorio censu,
et par jam erit ejus substantiae, id est
nostrae, quam ut peccatricem Christo dedignantur
inducere. Ita si nihil de ignominia interest, aut
aliam purioris notae materiam excogitent Christo,
quibus displicet nostra, aut eamdem agnoscant,
qua etiam coelestis melior esse non potuit. Legimus
plane <note>(I Cor. XV)</note>: <hi>Primus homo de terrae limo; secundus
homo de coelo.</hi> Non tamen ad materiae differentiam
spectat, sed tantum terrenae retro substantiae
carnis primi hominis, id est Adae, coelestem de
spiritu substantiam opponit secundi hominis, id est
Christi. Et adeo ad spiritum, non ad carnem, coelestem
<pb n="0770B"/>
hominem refert: ut quos sic comparat,
constet in hac carne terrena coelestes fieri, spiritu
scilicet. Quod si secundum carnem quoque coelestis
Christus, non compararentur illi non secundum
carnem coelestes. Si ergo qui fiunt
coelestes, qualis et Christus, terrenam carnis
substantiam gestant; hinc quoque confirmatur,
ipsum etiam Christum in carne terrena fuisse coelestem,
sicut sunt qui ei adaequantur.</p>
</div2>

<div2>
        <head>CAPUT IX.</head>
<p>Praetendimus adhuc, nihil quod ex alio acceptum
sit, ut aliud sit quam id de quo sit acceptum, ita
<pb n="0771A"/>
aliud esse, ut non suggerat unde sit
acceptum. Omnis materia sine testimonio originis
suae non est, etsi demutetur in novam proprietatem.
Ipsum certe corpus nostrum, quod de limo figulatum
 etiam ad fabulas nationum
veritas transmisit, utrumque originis elementum
 confitetur: carne, terrenum; sanguine,
aquenum. Nam, licet alia sit species
qualitatis, hoc est, quod ex alio aliud fit, caeterum,
quid est sanguis, quam rubens humor? quid
caro, quam terra conversa in figuras suas?
Considera singulas qualitates, musculos ut glebas,
ossa ut saxa, etiam circum papillas calculos
quosdam; aspice nervorum tenaces connexus,
ut traduces radicum et venarum ramosos
discursus, ut ambages rivorum, et lanugines ut muscos,
et comam ut cespitem, et ipsos medullarum in
<pb n="0771B"/>
abdito thesauros, ut metalla carnis. Haec omnia terrenae
originis signa et in Christo fuerunt: haec
sunt quae illum Dei Filium celavere, non alias
tantummodo hominem existimatum, quam ex
humani substantia corporis. Aut edite aliquid
in illo coeleste de Septemtrionibus, et
<pb n="0772A"/>
Vergiliis, et Suculis emendicatum. Nam quae
enumeravimus, adeo terrenae testimonia carnis sunt,
ut et nostrae. Sed nihil novum, nihil peregrinum deprehendo.
Denique, verbis tantummodo et factis,
doctrina et virtute sola Christi, homines obstupescebant.
Notaretur etiam carnis in illo novitas
miraculo habita. Sed carnis terrenae non mira
conditio: ipsa erat, quae caetera ejus miranda faciebat.
Cum dicerent: <hi>Unde huic doctrina et signa ista?</hi> 
Etiam despicientium formam ejus haec erat vox.
Adeo nec humanae honestatis corpus fuit, nedum
coelestis claritatis. Tacentibus apud nos quoque
Prophetis de ignobili aspectu ejus, ipsae
passiones, ipsaeque contumeliae loquuntur: passiones
quidem, humanam carnem; contumeliae
vero, inhonestam probavere. An ausus
esset aliquis unque summo perstringere corpus novum,
<pb n="0772B"/>
 sputaminibus contaminare faciem, nisi
merentem? Quid dicis coelestem carnem, quam
unde coelestem intelligas, non habes? Quid terrenam
negas, quam unde terrenam agnoscas, habes?
Esuriit sub diabolo, sitiit sub Samaritide, lacrymatus
est super Lazarum, trepidavit ad mortem.
<pb n="0773A"/> <hi>Caro</hi> 
 enim, inquit, <hi>infirma.</hi> Sanguinem fudit postremo.
Haec sunt, opinor, signa coelestia. Sed quomodo,
inquam, contemni et pati posset, sicut et
dixi, si quid in illa carne de coelesti generositate
radiasset? Ex hoc ergo convincimus nihil in illa de
coelis fuisse, propterea ut contemni et pati posset.</p>
</div2>

<div2>
        <head>CAPUT X.</head>
<p>Convertor ad alios aeque sibi prudentes, qui
carnem Christi animalem affirmant, quod anima caro
sit facta, ergo et caro anima, et sicut caro animalis,
ita et anima carnalis. Et hic itaque caussas requiro.
Si, ut animam salvam faceret, in semetipso suscepit
animam Christus, quia salva non esset nisi per ipsum,
dum in ipso; non video cur eam carnem fecerit animalem,
induendo carnem, quasi aliter animam salvam
<pb n="0773B"/>
facere non posset, nisi carneam factam. Cum
enim nostras animas non tantum non carneas, sed
etiam a carne disjunctas salvas praestet; quanto
magis illam, quam ipse suscepit, etiam non carneam
redigere potuit in salutem! Item cum praesumant
non carnis, sed animae nostrae solius liberandae
caussa processisse Christum; primo, quam absurdum
est, ut animam solam liberaturus, id genus corporis
eam fecerit, quod non erat liberaturus! Deinde, si
animas nostras per illam, quam gestavit, liberare
susceperat, illam quoque, quam gestavit, nostram
gestasse debuerat, id est, nostrae formae, cujuscumque
formae est in occulto anima nostra, non tamen
carneae. Caeterum, non nostram animam liberavit,
si carneam habuit; nostra enim carnea non est.
<pb n="0773C"/>
Porro si non nostram liberavit, quia carneam liberavit,
nihil ad nos; quia non nostram
liberavit. Sed nec liberanda erat, quae non erat nostra,
ut scilicet carnea; non enim periclitabatur, si
non erat nostra, id est, non carnea. Sed liberatam
constat illam. Ergo non fuit carnea; et fuit nostra, si
ea fuit quae liberaretur, quoniam periclitabatur.
Jam ergo, si anima non fuit carnalis in Christo,
nec caro potest animalis fuisse.</p>
</div2>

<div2>
        <head>CAPUT XI.</head>
<p>Sed aliam argumentationem eorum convenimus,
exigentes, cur animalem carnem subeundo Christus,
animam carnalem videatur habuisse. Deus enim, inquiunt,
gestivit animam visibilem hominibus
exhibere, faciendo eam corpus, quae retro invisibilis
<pb n="0774A"/>
extiterit, natura nihil, nec semetipsam videns, prae
impedimento carnis hujus, ut etiam disceptaretur,
nata anima an non, mortalis ne sit, an non.
Itaque animam corpus effectam in Christo, ut eam et
nascentem et morientem, et, quod sit amplius, resurgentem
videremus. Et hoc autem quale
erat, ut per carnem demonstraretur anima sibi
aut nobis, quae per carnem non poterat agnosci: ut
sic ostenderetur, dum id fit, cui latebat, id est caro?
tenebras videlicet accepit, ut lucere posset.
Denique, adhuc prius retractemus, an isto modo
ostendenda fuerit anima, an in totum invisibilem
eam retro allegent; utrum quasi incorporalem, an
etiam habentem aliquod genus corporis proprii. Et
tamen cum invisibilem dicant, corporalem eam
<pb n="0774B"/>
constituunt, habentem quod invisible sit. Nihil enim
habens invisibile, quomodo potest invisibilis dici?
Sed ne esse quidem potest, nisi habens per
quod sit. Cum autem sit, habeat necesse est aliquid,
per quod est. Si habet aliquid per quod est, hoc
erit corpus ejus. Omne quod est, corpus est sui generis:
nihil est incorporale, nisi quod non est. Habente
igitur anima invisibile corpus, qui visibilem
eam facere susceperat, utique dignius id ejus visibile
fecisset, quod invisibile habebatur, quia nec hic
mendacium, aut infirmitas Deo competit: mendacium,
si aliud animam, quam quod erat, demonstravit; infirmitas,
si id quod erat demonstrare non valuit.
Nemo ostendere volens hominem, cassidem aut personam
ei inducit. Hoc autem factum est animae, si
<pb n="0774C"/>
in carne conversa alienam induit
superficiem. Sed et si incorporalis anima deputetur,
ut aliqua vi rationis occulta sit quidem anima, corpus
tamen non sit, quidquid est anima; proinde impossibile
Deo non erat, et proposito ejus congruentius
competebat, nova aliqua corporis specie eam demonstrare,
quam ista communi omnium, alterius
jam notitiae; ne sine caussa visibilem ex invisibili
facere gestisset animam, istis scilicet quaestionibus
opportunam, per carnis in illam humanae defensionem.
Sed non poterat Christus inter homines nisi
homo videri. Redde igitur Christo fidem suam; ut
qui homo voluerit incedere, animam quoque humanae
conditionis ostenderit, non faciens eam carneam,
sed induens eam carne.</p>
</div2>

<div2>
        <head>CAPUT XII.</head>

<pb n="0775A"/>
<p>Ostensa sit nunc anima per carnem, si constiterit
illam ostendendam quoquo modo fuisse, id est incognitam
sibi et nobis. Quamquam in hoc vana distinctio
est; quasi nos seorsum ab anima simus,
cum totum, quod sumus, anima sit. Denique sine
anima nihil sumus, ne hominis quidem, sed cadaveris
nomen. Si ergo ignoramus animam, ipsa se ignorat.
Itaque superest hoc solummodo inspicere,
an se anima hic ignorarit, ut nota quoquo modo
fieret. Opinor, sensualis est animae natura. Adeo,
nihil animale sine sensu; nihil sensuale sine anima.
Et ut impressius dixerim, animae anima sensus
est. Igitur cum omnibus anima sentire praestet, et
ipsa sentiat omnium etiam sensus, nedum qualitates,
<pb n="0775B"/>
qui verisimile est, ut ipsa sensum sui ab
initio sortita non sit? Unde illi, scire quod interdum
sibi sit necessarium, ex naturalium necessitate,
si non scit suam qualitatem, cui quid necessarium
est? Hoc quidem in omni anima recognoscere est;
notitiam sui dico; sine qua notitia sui nulla anima
se ministrare potuisset. Puto autem magis hominem,
animal solum rationale, compotem et animam
esse sortitum, quae illum facit animal rationale,
ipsa in primis rationalis. Porro, quomodo rationalis,
quae efficit hominem rationale animal, si
ipsa rationem suam nescit, ignorans semetipsam?
Sed adeo non ignorat, ut auctorem, et arbitrum, et
statum suum norit. Nihil adhuc de Deo discens,
Deum nominat: nihil adhuc de judicio ejus admittens,
<pb n="0775C"/>
Deo commendare se dicit. Nihil magis
audiens, quam spem nullam esse post mortem,
et bene et male defuncto cuique imprecatur. Plenius
haec prosequitur libellus quem scripsimus <hi>de Testimonio
animae.</hi> Alioquin, si anima semetipsam ignorans
erat ab initio, nihil a Christo cognovisse debuerat,
nisi qualis esset. Nunc autem non effigiem
suam discit a Christo, sed salutem. Propterea
<pb n="0776A"/>
Filius Dei descendit, et animam subiit; non ut ipsa
se anima cognosceret in Christo, sed ut Christum
in semetipsa; non enim se ignorando de salute
periclitatur, sed Dei Verbum. <hi>Vita,</hi> inquit, <hi>
            <note>(I Joan. I, 2)</note> 
 manifestata est;</hi> non anima, <hi>etc.: Veni,
inquit <note>(Luc. IX, 56)</note>
          </hi>, <hi>animam salvam facere:</hi> non dixit, <hi>ostendere.</hi> 
 Ignorabamus nimirum animam, licet invisibilem,
nasci et mori, nisi corporaliter exhiberetur.
Ignoravimus plane resurrecturam cum carne. Hoc erit
quod Christus manifestavit. Sed et hoc non aliter in se,
quam in Lazaro aliquo, cujus caro non erat animalis, ita
nec anima carnalis. Quid ergo amplius innotuit nobis
de animae ignoratae retro dispositione? Quid invisibile
ejus fuit, quod visibilitatem per carnem desideraret?</p>
</div2>

<div2>
        <head>CAPUT XIII.</head>

<pb n="0776B"/>
<p>Caro facta est anima, ut anima ostenderetur. Numquid
ergo et caro anima facta est, ut caro manifestaretur?
Si caro anima est, jam non anima est, sed
caro. Si anima caro est, jam non caro est, sed anima.
 Ubi ergo caro, et ubi anima est, alterutrum
facta est. Imo si neutrum sunt, dum alterutrum alterum
fiunt, certe perversissimum, ut carnem nominantes,
animam intelligamus, et animam significantes,
carnem interpretemur. Omnia periclitabuntur
aliter accipi quam sunt, et amittere quod sunt, dum
aliter accipiuntur, si aliter quam sunt, cognominantur.
Fides nominum, salus est proprietatum. Etiam
cum demutantur qualitates, accipiunt vocabulorum
possessiones. Verbi gratia, argilla excocta testae vocabulum
<pb n="0776C"/>
suscipit; nec communicat cum vocabulo
pristini generis, quia nec cum ipso genere.
Proinde et anima Christi, caro facta, non potest non
id esse quod facta est, et id non esse quod fuerit,
aliud scilicet facta. Et quoniam proximum adhibuimus
exemplum, plenius eo utemur. Certe enim testa
ex argilla unum est corpus, unumque vocabulum,
unius scilicet corporis. Nec potest dici et argilla;
<pb n="0777A"/>
quia quod fuit, non est; quod autem non est, omnino
 non adhaeret. Ergo et anima caro facta, uniformis,
solidata: scilicet singularitas tota
est, et indiscreta substantia. In Christo vero invenimus
animam et carnem simplicibus et nudis vocabulis
editas, id est animam animam, et carnem carnem;
nusquam animam carnem, aut carnem animam:
quando ita nominari debuissent, si ita fuissent: sed
etiam sibi quamque substantiam divise pronuntiatas
ab ipso, utique pro duarum qualitatum distinctione,
seorsum animam, et seorsum carnem.
Quid <hi>anxia est,</hi> inquit <note>(Matt. XXVI, 38)</note>, <hi>anima mea usque ad mortem?</hi> 
 et <note>(Joan. VI)</note>: <hi>Panis quem ego dedero pro salute mundi, caro mea
est.</hi> 
 Porro, si anima caro fuisset, unum esset in
<pb n="0777B"/>
Christo carnea anima, aut caro animalis. At cum
dividit species, carnem et animam, duo ostendit:
si duo, jam non unum; si non unum, jam nec anima
carnalis, nec caro animalis; unum enim est anima
caro, aut caro anima. Nisi et seorsum aliam gestabat
animam, praeter eam quae caro erat, et aliam circumferebat
carnem, praeter illam quae anima erat. Quod
si una caro, et una anima; illa tristis usque ad mortem,
et illa panis pro mundi salute; salvus est numerus
duarum substantiarum, in suo genere distantium,
excludens carneae animae unicam speciem.</p>
</div2>

<div2>
        <head>CAPUT XIV.</head>
<p>Sed angelum, aiunt, gestavit Christus. Qua ratione?
Qua et hominem. Eadem ergo est et caussa, ut hominem
gestaret Christus: salus hominis fuit caussa;
<pb n="0777C"/>
scilicet, ad restituendum quod perierat. Homo perierat;
hominem restitui oportuerat. Ut angelum
gestaret Christus, nihil tale de caussa est. Nam etsi
angelis perditio reputatur, <hi>in ignem praeparatum diabolo
et angelis ejus,</hi> nunquam tamen illis restitutio
repromissa est. Nullum mandatum de salute angelorum
suscepit Christus a Patre. Quod Pater neque repromisit,
neque mandavit, Christus administrare non
<pb n="0778A"/>
potuit. Cui igitur rei angelum quoque gestavit, nisi
ut satellitem fortem, cum quo salutem hominis operaretur?
Idoneus enim non erat Dei Filius, qui solus
hominem liberaret, a solo et singulari serpente dejectum?
Ergo jam non unus Deus, nec unus salutificator,
si duo salutis artifices, et utique alter altero
indigens. An vero, ut per angelum liberaret hominem?
Cur ergo descendit ad id quod per angelum erat expediturus?
Si per angelum, quid et ipse? Si per se, quid
et angelus? Dictus est quidem magni consilii angelus,
id est nuntius; officii, non naturae vocabulo. Magnum
enim cogitatum Patris, super hominis scilicet restitutione,
annuntiaturus saeculo erat. Non ideo tamen
sic angelus intelligendus ut aliqui Gabriel aut
Michael. Nam et filius a domino vineae mittitur ad
<pb n="0778B"/>
cultores, sicut et famuli, de fructibus petitum. Sed
non propterea unus ex famulis deputabitur filius, quia
famulorum successit officio. Facilius ergo dicam, si
forte, ipsum filium angelum, id est nuntium patris,
quam angelum in filio. Sed cum de filio ipso sit pronuntiatum <note>(Ps. VIII)</note>:
 <hi>Minuisti cum modicum quid citra angelos,</hi> 
 quomodo videbitur angelum induisse,
sic infra angelos diminutus, dum homo fit, qua
caro et anima et filius hominis? qua autem
spiritus Dei et virtus altissimi <note>(Luc, I)</note>, non potest
infra angelos haberi, Deus scilicet et Dei Filius.
Quanto ergo, dum hominem gestat, minor angelis
factus est, tanto non, dum angelum gestat. Poterit
haec opinio Hebioni convenire, qui nudum hominem,
et tantum ex semine David, id est, non
<pb n="0778C"/>
et Dei filium, constituit Jesum, plane Prophetis aliquo
 gloriosiorem, ut ita in illo angelus
fuisse dicatur; quemadmodum in aliquo Zacharia.
Nisi quod a Christo nunquam est dictum: <hi>
            <note>(Zach. I)</note> 
 Et ait mihi angelus qui in me loquebatur;</hi> 
sed nec quotidianum illud omnium Prophetarum: <hi>Haec
dicit Dominus.</hi> Ipse enim erat Dominus coram, ex
sua auctoritate pronuntians <note>(Is., I)</note>: <hi>Ego autem dico
<pb n="0779A"/>
vobis.</hi> Quid ultra? adhuc Esaiam exclamantem audi <note>(Is.
LXIII)</note>: <hi>Non angelus, neque legatus, sed ipse Dominus
salvos eos fecit.</hi> </p>
</div2>

<div2>
        <head>CAPUT XV.</head>
<p>Licuit et Valentino, ex privilegio haeretico, carnem
Christi spiritalem comminisci. Quidvis eam fingere
potuit, quisquis humanam credere noluit; quando
(quod ad omnes dictum est) si humana non fuit, nec
ex homine, non video ex qua substantia ipse
se, Christus hominem et filium hominis pronuntiarit <note>(Joan., VIII, 40)</note>:
 <hi>Nunc autem vultis occidere
hominem veritatem ad vos locutum;</hi> et <hi>(Luc,
VI, 5)</hi>: <hi>Dominus est sabbati filius hominis.</hi> De ipso
enim Esaias <note>(Is. LIII, 3)</note>: <hi>Homo in plaga, et sciens
ferre imbecillitatem;</hi> et Hieremias <note>(Jerem., XVII)</note>: <hi>Et
<pb n="0779B"/>
homo est, et quis cognoscet illum?</hi> et Daniel <note>(Dan., VII)</note>:
 <hi>Et super nubes tanquam filius hominis.</hi> 
Etiam Paulus apostolus <note>(I Tim., II)</note>: <hi>Mediator Dei et
hominum, homo Christus Jesus.</hi> Item Petrus in Actis
Apostolorum <note>(Act., I)</note>: <hi>Jesum Nazarenum, virum
vobis a Deo destinatum,</hi> utique hominem. Haec sola
sufficere vice praescriptionis debuerunt ad testimonium
carnis humanae, et ex homine sumptae, et non spiritalis;
sicut nec animalis, nec sidereae, nec imaginariae;
si sine studio et artificio contentionis haereses
esse potuissent. Nam ut penes quemdam ex Valentini
factione legi, primo non putant terrenam, et humanam
 Christo substantiam informatam, ne
deterior angelis Dominus deprehendatur, qui non terrenae
carnis extiterunt; dehinc, quod oporteret
<pb n="0779C"/>
similem nostri carnem similiter nasci, non de spiritu,
nec de Deo, sed ex viri voluntate. Et cur non de
corruptela, sed de incorruptela? Et quare non, sicut
et illa resurrexit, et in coelo resumpta est, ita et
nostra, par ejus, statim assumitur? aut cur illa, par
nostrae, non aeque in terram dissoluta est? Talia et
 ethnici volutabunt: Ergo Dei Filius in tantum
humilitatis exhaustus? Et, si resurrexit in exemplum
spei nostrae, cur nihil tale de nobis probatum est?
<pb n="0780A"/>
Merito ethnici talia, sed merito et haeretici. Numquid
enim inter illos distat, nisi quod ethnici non credendo
credunt, at haeretici credendo non credunt? Legunt
denique <note>(Ps. VIII)</note>: <hi>Minorasti eum modico citra angelos,</hi> 
et negant inferiorem substantiam Christi; nec
hominem se, sed vermem pronuntiantis <note>(Ps. XXI)</note>;
qui <hi>
            <note>(Is., LIII)</note> nec formam habuit, nec speciem;</hi> 
sed forma ejus ignobilis, despecta citra
omnes homines; homo in plaga, et sciens ferre imbecillitatem.
Agnoscunt hominem Deo mixtum, et
negant hominem. Mortuum credunt, et quod est mortuum,
ex incorruptela natum esse contendunt: quasi
corruptela aliud sit a morte. « Sed et nostra caro statim
resurgere debebat. »  Exspecta: nondum inimicos
suos Christus oppressit, ut cum amicis de inimicis
<pb n="0780B"/>
triumphet.</p>
</div2>

<div2>
        <head>CAPUT XVI.</head>
<p>Insuper, argumentandi libidine, ex forma ingenii
haeretici, locum sibi fecit Alexander ille, quasi nos
affirmemus, idcirco Christum terreni census induisse
carnem, ut evacuaret in semetipso carnem peccati.
Quod etsi diceremus, quacunque ratione muniremus
sententiam nostram, dum ne tanta amentia, qua
putavit, tanquam ipsam carnem Christi opinemur, ut
peccatricem, evacuatam in ipso: cum illam et ad
dexteram Patris in coelis praesidere meminerimus, et
venturam inde, suggestu paternae claritatis, praedicemus.
Adeo, ut evacuatam non possumus dicere,
ita nec peccatricem; nec evacuatam, in qua
dolus non fuit. Defendimus autem, non carnem
<pb n="0780C"/>
peccati evacuatam esse in Christo, sed peccatum carnis;
non materiam, sed naturam; nec substantiam,
sed culpam: secundum Apostoli auctoritatem dicentis <note>(Rom., VIII, 3)</note>:
 <hi>Evacuavit peccatum in carne.</hi> Nam et
alibi <note>(Ibid.)</note>: <hi>in similitudine,</hi> inquit, <hi>carnis peccati</hi> fuisse
Christum. Non quod similitudinem carnis acceperit,
quasi imaginem corporis, et non veritatem; sed similitudinem
peccatricis carnis vult intelligi; quod ipsa
non peccatrix caro Christi, ejus fuit par, cujus erat
<pb n="0781A"/>
peccatum; genere, non vitio Adae: quando hinc
etiam confirmamus eam fuisse carnem in Christo,
cujus natura est in homine peccatrix; et sic in illa
peccatum evacuatum, quod in Christo sine peccato
habeatur, quae in homine sine peccato non habebatur.
Nam neque ad propositum Christi faceret evacuantis
peccatum carnis, non in ea carne evacuare illud, in
qua erat natura peccati, neque ad gloriam. Quid enim
magnum, si in carne meliore, et alterius, id est non
peccatricis naturae, naevum redemit? Ergo, inquis,
si nostram induit, peccatrix fuit caro Christi.
Noli constringere explicabilem sensum. Nostram enim
induens, suam fecit; suam faciens, non peccatricem
eam fecit. Caeterum (quod ad omnes dictum sit,
qui ideo non putant carnem nostram in Christo fuisse,
<pb n="0781B"/>
quia non fuit ex viri semine) recordentur Adam ipsum
in hanc carnem, non ex semine viri factum. Sicut
terra conversa est in hanc carnem sine viri semine,
ita et Dei Verbum potuit sine coagulo in ejusdem
carnis transire materiam.</p>
</div2>

<div2>
        <head>CAPUT XVII.</head>
<p>Sed remisso Alexandro cum suis syllogismis, quos
in argumentationibus torquet, etiam cum psalmis
Valentini, quos magna impudentia quasi idonei alicujus
auctoris interserit, ad unam jam lineam congressionem
dirigamus, an carnem Christus ex virgine
acceperit, ut hoc praecipue modo humanam eam constet,
si ex humana matrice substantiam traxit. Quamquam
liquit jam et de nomine hominis, et
de statu qualitatis, et de sensu tractationis, et de
<pb n="0781C"/>
exitu passionis humanam constitisse. Ante omnia autem
commendanda erit ratio quae praefuit, ut Dei Filius de
virgine nasceretur. Nove nasci debebat novae nativitatis
dedicator, de qua signum daturus Dominus ab Esaia
praedicabatur. Quod est istud signum? <hi>Ecce virgo
concipiet in utero, et pariet filium <note>(Is., VII)</note>
          </hi>. Concepit
igitur virgo et peperit Emmanuelem, Nobiscum Deum.
Haec est nativitas nova, dum homo nascitur in Deo;
<pb n="0782A"/>
in quo homine Deus natus est, carne antiqui seminis
suscepta, sine semine antiquo, ut illam novo semine,
id est, spiritaliter reformaret exclusis antiquitatis sordibus,
expiatam. Sed tota novitas ista, sicut et in omnibus,
de veteri figura est, rationali per virginem dispositione
 Domino nascente. Virgo erat adhuc terra
nondum opere compressa, nondum sementi subacta:
ex ea hominem factum accepimus a Deo in animam
vivam. Igitur si primus Adam de terra traditur,
merito sequens, vel novissimus Adam, ut
Apostolus dixit, proinde de terra, id est, carne nondum
 generationi resignata, in spiritum vivificantem
a Deo est prolatus. Et tamen, ne mihi vacet
incursus nominis Adae, unde Christus
Adam ab Apostolo dictus est, si terreni non fuit
<pb n="0782B"/>
census homo ejus? Sed et hic ratio defendit, quod
Deus imaginem et similitudinem suam, a diabolo
captam, aemuia operatione recuperavit. In virginem
enim adhuc Evam irrepserat verbum aedificatorium
mortis; in virginem aeque introducendum erat Dei
Verbum extructorium vitae: ut quod per ejusmodi
sexum abierat in perditionem, per eumdem
sexum redigeretur in salutem. Crediderat Eva serpenti:
credidit Maria Gabrieli. Quod illa credendo
deliquit, haeccredendo delevit. « Sed Eva nihil
tunc concepit in utero ex diaboli verbo. »  Imo concepit.
Nam exinde ut abjecta pareret, et in doloribus pareret,
verbum diaboli semen illi fuit. Enixa est denique
diabolum fratricidam. Contra, Maria eum edidit, qui
carnalem fratrem Israel, interemptorem suum, salvum
<pb n="0782C"/>
quandoque praestaret. In vulvam ergo Deus Verbum
suum detulit, bonum fratrem, ut memoriam mali
fratris eraderet. Inde prodeundum fuit Christo ad
salutem hominis, quo homo jam damnatus intraverat.</p>
</div2>

<div2>
        <head>CAPUT XVIII.</head>
<p>Nunc, ut simplicius respondeamus, non competebat
<pb n="0783A"/>
ex semine humano Dei Filium nasci, ne si
totus esset filius hominis, non esset et Dei filius, nihilque
haberet amplius Salomone, et amplius
Jona; et de Hebionis opinione credendus erat. Ergo,
jam Dei Filius ex Patris Dei semine, id est spiritu,
ut esset et hominis filius, caro ei sola
erat ex hominis carne sumenda, sine viri semine.
Vacabat enim viri semen, apud habentem Dei
semen. Itaque, sicut nondum natus ex virgine, patrem
Deum habere potuit sine homine matre;
aeque, cum de virgine nasceretur, potuit matrem habere
hominem sine homine patre. Sic denique
homo cum Deo, dum caro hominis cum spiritu Dei.
Caro sine semine, ex homine; spiritus cum semine,
ex Deo. Igitur si fuit dispositio rationis super Filium
<pb n="0783B"/>
Dei ex virgine proferendum, cur non ex virgine acceperit
corpus, quod de virgine protulit? Quia aliud
est quod a Deo sumpsit. Quoniam, inquiunt, <hi>Verbum <note>(Joan., I)</note> 
 caro factum est.</hi> Vox ista quid caro factum
sit contestatur; nec tamen periclitatur, quasi statim
aliud sit factum caro, et non Verbum. Si ex
carne factum est verbum caro, aut si ex semine
ipso factum est, Scriptura dicat. Cum Scriptura
non dicat, nisi quod sit factum, non et unde sit
factum; ergo ex alio, non ex semine ipso suggerit
factum. Si non ex semine ipso, sed ex alio,
jam hinc tracta, ex quo magis credere congruat, carnem
factum Verbum, nisi ex carne, in qua et factum
est, vel quia ipse Dominus sententialiter et definitive
pronuntiavit <note>(Joan., IV)</note>: <hi>Quod in carne natum est,
<pb n="0783C"/>
caro est,</hi> quia ex carne natum est. Sed si de homine
tantummodo dixit, non et de semetipso, plane nega
hominem Christum, et ita defende non et in ipsum
competisse. Atquin subjicit <note>(ibid.)</note>: <hi>Et quod de spiritu
natum est, spiritus est.</hi> Quia Deus spiritus est, et de
Deo natus est. Hoc utique vel eo magis in ipsum tendit,
<pb n="0784A"/>
si et in credentes ejus. Si ergo et hoc ad ipsum,
cur non et illud supra? Neque enim dividere potes
hoc ad ipsum, illud supra ad caeteros homines, qui
utramque substantiam Christi, et carnis et spiritus,
non negas. Caeterum, si tam carnem habuit, quam
spiritum, cum de duarum substantiarum conditione
pronuntiat, quas et ipse gestat, non potest videri de
spiritu quidem suo, de carne vero non sua determinasse.
Ita, cum ipse sit de spiritu Dei, et spiritus
Deus est, et Deus ex Deo natus ipse est, et ex
carne hominis, homo in carne generatus.</p>
</div2>

<div2>
        <head>CAPUT XIX.</head>
<p>Quid est ergo, <hi>non ex sanguine, neque ex voluntate
carnis, neque ex voluntate viri, sed ex Deo nati sunt</hi>?
Hoc quidem capitulo ego potius utar, cum adulteratores
<pb n="0784B"/>
ejus obduxero. Sic enim scriptum esse contendunt: <hi>Non ex sanguine, nec ex carnis voluntate, nec
ex viri, sed ex Deo natus est,</hi> 
 quasi supra dictos credentes
in nomine ejus designet, ut ostendat esse
semen illud arcanum electorum, et spiritalium,
quod sibi imbuunt. Quomodo autem ita erit, cum
omnes qui credunt in nomine Domini, communi lege
generis humani, ex sanguine, et ex carnis, et ex viri
voluntate nascantur, etiam Valentinus ipse? Adeo
singulariter, ut de Domino scriptum est: <hi>Et ex Deo
natus est.</hi> Merito, quia Verbum Dei, et cum Verbo
Dei spiritus, et in spiritu Dei virtus, et quidquid Dei
est Christus. Qua caro autem, non ex sanguine, nec
ex carnis et viri voluntate: quia ex Dei voluntate
Verbum caro factum est. Ad carnem enim, non ad
<pb n="0784C"/>
verbum pertinet negotiatio formalis nostrae nativitatis,
quia caro sic habebat nasci, non verbum. Negans
autem ex carnis quoque voluntate natum, cur
non negavit etiam ex substantia carnis? Neque enim,
quia ex sanguine negavit, substantiam carnis renuit,
sed materiam seminis, quam constat sanguinis esse
<pb n="0785A"/>
calorem, ut despumatione mutatam in coagulum
sanguinis foeminae. Nam ex coagulo in caseo vis est
substantiae, quam medicando constringit, id est lactis.
Intelligimus ergo, ex concubitu nativitatem Domini
negatam, quod sapit voluntas viri et carnis, non ex
vulvae participatione. Et quid utique tam exaggeranter
inculcavit, non ex sanguine, nec ex carnis voluntate,
aut viri, natum; nisi quia ea erat caro, quam
ex concubitu natam nemo dubitaret? Negans porro
ex concubitu, non negavit ex carne; imo confirmavit
ex carne, quia non proinde negavit ex carne, sicut
ex concubitu negavit. Oro vos, si Dei spiritus non
de vulva carnem participaturus descendit in vulvam,
cur descendit in vulvam? potuit enim extra eam fieri
caro spiritalis simplicius multo, quam intra vulvam
<pb n="0785B"/>
fieret extra vulvam. Sine caussa eo se intulit,
unde nihil extulit. Sed non sine caussa descendit in vulvam:
ergo ex illa accepit. Quia si non ex illa accepit,
sine caussa in illam descendit, maxime ejus qualitatis
caro futurus, quae non erat vulvae, id est spiritalis.</p>
</div2>

<div2>
        <head>CAPUT XX.</head>
<p>Qualis est autem tortuositas vestra, ut ipsam <hi>ex</hi> 
syllabam, praepositionis officio adscriptam, auferre
quaeratis, et alia magis uti, quae in hac specie non invenitur
penes Scripturas sanctas? <hi>Per</hi> virginem dicitis
natum, non <hi>ex</hi> virgine; et <hi>in</hi> vulva, non <hi>ex</hi> vulva.
Quia et angelus in somnis ad Joseph: <hi>Nam quod in
ea natum est,</hi> inquit <note>(Matth., I)</note>, <hi>de Spiritu Sancto est;</hi> 
non dixit <hi>ex ea.</hi> Nempe tamen, etsi <hi>ex ea</hi> dixisset, <hi>in
ea</hi> dixerat: in ea enim erat, quod ex ea erat. Tantumdem
<pb n="0785C"/>
ergo, et cum dicit, <hi>in ea,</hi> et <hi>ex ea</hi> consonat;
quia ex ea erat, quod in ea erat. Sed bene, quod idem
dicit Matthaeus, originem Domini decurrens ab
<pb n="0786A"/>
Abraham usque ad Mariam: <hi>Jacob,</hi> inquit, <hi>generavit
Joseph, virum Mariae, ex qua nascitur Christus.</hi> Sed et
Paulus grammaticis istis silentium imponit: <hi>Misit,</hi> 
inquit <note>(Gal., IV, 4)</note>, <hi>Deus Filium suum factum ex muliere.</hi> 
Numquid <hi>per mulierem,</hi> aut <hi>in muliere</hi>? Hoc
quidem impressius, quod <hi>factum</hi> potius dicit, quam <hi>natum:</hi> 
 simplicius enim enuntiasset <hi>natum. Factum</hi> 
autem dicendo, et <hi>verbum caro factum est</hi> consignavit,
et carnis veritatem ex virgine factae asseveravit.
Nobis quoque ad hanc speciem Psalmi patrocinabuntur,
non quidem apostatae, et haeretici, et platonici
Valentini, sed sanctissimi et receptissimi prophetae
David. Ille apud nos canit Christum, per quem
se cecinit ipse Christus. Accipe Christum, et audi
Dominum Patri Deo colloquentem <note>(Ps., XXI)</note>:
<pb n="0786B"/> <hi>Quia tu es qui avulsisti me ex utero matris meae:</hi> 
 ecce
unum. <hi>Et spes mea ab uberibus matris meae; super te
sum projectus ex vulva:</hi> ecce aliud : <hi>Et ab utero matris
meae Deus meus es tu:</hi> ecce aliud. Nunc ad
sensus ipsos decertemus. <hi>Avulsisti me</hi>, inquit, <hi>ex
utero.</hi> Quid avellitur, nisi quod inhaeret, quod infixum,
innexum est ei, a quo, ut auferatur, avellitur? Si
non adhaesit utero, quomodo avulsus est? si adhaesit
qui avulsus est, quomodo adhaesisset, nisi dum ex
utero est per illum nervum umbilicarem, quasi
folliculi sui traducem, adnexus  origini
vulvae. Etiam cum quid extraneum extraneo
agglutinatur, ita concarnatur et convisceratur cum
eo cui agglutinatur, ut cum avellitur, rapiat secum
ex corpore aliquid a quo avellitur, quasi sequelam
<pb n="0786C"/>
quamdam abruptae unitatis, et producis
mutui coitus. Caeterum quae ubera matris suae nominat?
Sine dubio, quae hausit. Respondeant obstetrices,
<pb n="0787A"/>
medici et physici, de uberum natura, an aliter
manare soleant, sine vulvae genitali passione, suspendentibus
 exinde venis sentinam illam inferni
 sanguinis, et ipsa translatione decoquentibus
in materiam lactis laetiorem. Inde adeo fit,
ut uberum tempore, menses sanguinum vacent. Quod
si Verbum caro ex se factum est, non ex vulvae communicatione,
nihil operata vulva, nihil functa,
nihil passa; quomodo fontem suum transfudit in
ubera, quae, nisi habendo, non mutat? Habere autem
sanguinem non potuit lacti subministrando, si
non haberet caussas sanguinis ipsius, avulsionem scilicet
suae carnis. Quid fuerit novitatis in Christo ex
virgine nascendi, palam est: scilicet, solummodo hoc,
quod ex virgine, secundum rationem quam edidimus;
<pb n="0787B"/>
et uti virgo esset regeneratio nostra, spiritaliter ab
omnibus inquinamentis sanctificata per Christum, virginem
et ipsum, etiam carnaliter, ut ex virginis carne.</p>
</div2>

<div2>
        <head>CAPUT XXI.</head>
<p>Si ergo contendunt hoc competisse novitati, ut
quemadmodum non ex viri semine, ita nec ex virginis
carne caro fieret Dei Verbum; quare non hoc
sit tota novitas, ut caro non semine nata,
carne processerit? Accedant adhuc cominus
ad congressum: <hi>Ecce,</hi> inquit, <hi>virgo concipiet in utero.</hi> 
Quidnam? utique Dei Verbum, non viri semen:
certe ut pareret filium. Nam, <hi>Et pariet,</hi> inquit, <hi>filium.</hi> 
Ergo, ut ipsius fuit concepisse, ita ipsius est quod
peperit; licet non ipsius fuerit quod concepit. Contra si
Verbum ex se caro factum est, jam ipsum se concepit,
<pb n="0787C"/>
et peperit, et vacat prophetia. Non enim virgo concepit,
neque peperit, si non quicquid peperit ex
verbi concepto, caro ipsius est. Sola haec autem prophetae
vox evacuabitur? an et angeli, conceptum et
partum virginis annuntiantis? an et omnis jam Scriptura,
<pb n="0788A"/>
quaecumque matrem pronuntiat Christi? Quomodo
enim mater, nisi quia in utero ejus fuit? Sed nihil
ex utero ejus accepit, quod matrem eam faceret, in cujus
utero fuit Hoc nomen non debet caro extranea.
Matris uterum non appellat, nisi filia uteri, caro. Filia
uteri porro non est, si sibi nata est. Tacebit igitur
et Elizabeth prophetam portans jam Domini sui
conscium infantem, et in super Spiritu Sancto adimpleta.
Sine caussa enim dicit <note>(Luc., I)</note>: <hi>Et unde mihi, ut
mater Domini mei ad me veniat</hi>? si Maria non filium,
sed hospitem in utero gestabat Jesum. Quomodo dicit: <hi>Benedictus 
 fructus uteri tui?</hi> Quis hic fructus
uteri, qui non ex utero germinavit; qui non in utero
radicem egit; qui non ejus est, cujus est uterus? Et
qui utique fructus uteri? Christus. An quia ipse est
<pb n="0788B"/>
flos de virga profecta ex radice Jesse; radix autem
Jesse, genus David; virga ex radice, Maria ex
David? Flos ex virga, filius Mariae, qui dicitur Jesus
Christus, ipse erit et fructus. Flos enim fructus:
quia per florem, et ex flore, omnis fructus eruditur in
fructum. Quid ergo? negant et fructui suum florem,
et flori suam virgam et virgae suam radicem, quo minus
suam radix sibi vindicet per virgam proprietatem
ejus quod ex virga est, floris et fructus. Siquidem
omnis gradus generis ab ultimo ad principalem recensetur,
ut jam nunc carnem Christi, non tantum Mariae,
sed et David per Mariam, et Jesse per David,
sciant adhaerere. Ideo hunc fructum ex lumbis David,
id est, ex posteritate carnis ejus jurat illi Deus concessurum
in throno ipsius. Si ex lumbis David, quanto
<pb n="0788C"/>
magis ex lumbis Mariae, ob quam in lumbis David!</p>
</div2>

<div2>
        <head>CAPUT XXII.</head>
<p>Deleant igitur et testimonia daemonum filium
David proclamantia Jesum: sed testimonia Apostolorum
delere non poterunt, si daemonum indigna
<pb n="0789A"/>
sunt. Ipse imprimis Matthaeus, fidelissimus
Evangelii commentator, ut comes Domini, non aliam
ob caussam, quam ut nos originis Christi carnalis
compotes faceret, ita exorsus est: <hi>Liber geniturae Jesu
Christi, filii David, filii Abraham.</hi> His originis fontibus
genere manante, cum gradatim ordo deducitur
ad Christi nativitatem, quid aliud quam caro ipsa
Abrahae et David, per singulos traducem sui faciens,
in virginem usque describitur inferens Christum,
imo ipse Christus proditur de virgine? Sed et
Paulus, utpote ejusdem Evangelii et discipulus et
magister, et testis, qua ejusdem ipsius
Christi apostolus, confirmat Christum ex semine David
secundum carnem, utique ipsius. Ergo ex semine
David caro Christi. Sed secundum Mariae carnem, exsemine
<pb n="0789B"/>
David: ergo ex Mariae carne est, dum ex semine
est David. Quocumque detorseris dictum, aut
ex carne est Mariae, quod ex semine est David; aut
ex David semine est, quod ex carne est Mariae. Totam
hanc controversiam dirimit idem Apostolus,
ipsum definiens esse Abrahae semen. Cum Abraham,
utique multo magis David, quasi recentioris. Retexens
enim promissionem benedictionis nationum in
nomine Abraham: <hi>Et in semine tuo benedicentur
omnes nationes: non,</hi> inquit, <hi>dixit, Seminibus, tanquam
de pluribus; sed Semine</hi>, <hi>tanquam de uno,
quod est Christus.</hi> Qui haec legimus et credimus, quam
debemus et possumus agnoscere in Christo carnis
qualitatem? Utique non aliam, quam Abraham; siquidem
semen Abraham Christus: nec aliam, quam
<pb n="0789C"/>
Jesse, siquidem ex radice Jesse flos Christus: nec
aliam, quam David, siquidem fructus ex lumbis David,
Christus: nec aliam quam ex Maria, siquidem
ex Mariae utero, Christus. Et adhuc superius: nec
aliam quam Adam, siquidem secundus Adam, Christus.
Consequens ergo est, ut aut illos spiritalem
carnem habuisse contendant, quo eadem conditio
substantiae deducatur in Christo: aut concedant carnem
Christi spiritalem non fuisse, quae non de spiritali
stirpe censetur.</p>
</div2>

<div2>
        <head>CAPUT XXIII.</head>
<p>Sed agnoscimus adimpleri propheticam vocem Simeonis,
<pb n="0790A"/>
super adhuc recentem infantem Dominum pronuntiatam <note>(Luc. II)</note>:
 <hi>Ecce hic positus est in ruinam et suscitationem
multorum in Israel, et in signum quod contradicetur.</hi> 
 Signum enim nativitatis Christi, secundum
Esaiam: <hi>Propterea dabit vobis Dominus ipse signum:
ecce virgo concipiet in utero, et pariet filium.</hi> 
Agnoscimus ergo signum contradicibile, conceptum
et partum virginis Mariae; de quo Academici isti, Peperit,
et non peperit; Virgo, et non virgo: quasi
non, etsi ita dicendum esset, a nobis magis dici conveniret.
Peperit enim, quae ex sua carne; et non peperit,
quae non ex viri semine. Et virgo, quantum
a viro; non virgo, quantum a partu. Non tamen
ut ideo, peperit, et non peperit; et ideo,
Virgo, quae non virgo, quia non de visceribus suis
<pb n="0790B"/>
mater. Sed apud nos nihil dubium, nec retortum in
ancipitem defensionem. Lux, lux; et tenebrae, tenebrae,
et Est, est; et, Non, non. Quod amplius, hoc a
malo est. Peperit, quae peperit. Et si virgo concepit,
in partu suo nupsit, ipsa patefacti corporis
lege, in quo nihil interfuit, de vi masculi admissi,
an emissi, idem illud sexus resignaverit.
Haec denique vulva est propter quam et de
aliis scriptum est: <hi>Omne masculinum adaperiens vulvam,
sanctum vocabitur Domino.</hi> Quis vere sanctus,
quam Dei Filius? Quis proprie vulvam adaperuit,
quam qui clausam patefecit? Caeterum, omnibus nuptiae
patefaciunt. Itaque magis patefacta est, quia magis
erat clausa. Utique magis non virgo dicenda
est, quam virgo, saltu quodam mater ante, quam
<pb n="0790C"/>
nupta. Et quid ultra de hoc retractandum est, cum
hac ratione Apostolus, non ex virgine, sed ex muliere
editum Filium Dei pronuntiavit, agnovit adapertae
vulvae nuptialem passionem? Legimus quidem
apud Ezechielem de vacca illa quae peperit, et non
peperit. Sed videte, ne vos jam tunc providens
Spiritus Sanctus notarit hac voce, disceptaturos super
uterum Mariae. Caeterum, non contra illam suam
simplicitatem, pronuntiasset dubitative, Esaia dicente <note>(Is., VI)</note>:
 <hi>Concipiet, et pariet.</hi> </p>
</div2>

<div2>
        <head>CAPUT XXIV.</head>
<p>Quod enim Esaias jaculatur insuggillatione haereticorum
<pb n="0791A"/>
ipsorum, et imprimis <note>(Is., V)</note>: <hi>Vae qui
faciunt dulce amarum, et tenebras lucem;</hi> istos
scilicet notat, qui nec vocabula ista in luce proprietatum
suarum conservant; ut anima non alia
sit, quam quae vocatur, et caro non alia quam quae
videtur, et Deus non alius, quam qui praedicatur.
Ideo etiam Marcionem prospiciens: <hi>Ego sum,</hi> inquit <note>(Is., XLV)</note>,
 <hi>Deus, et alius absque me non est.</hi> Et cum
in alio idipsum eodem modo dicit: <hi>Ante me
Deus non fuit,</hi> nescio quas illas Valentinianorum
Aeonum genealogias pulsat. Et, <hi>Non ex sanguine, neque
ex carnis et viri voluntate, sed ex Deo <note>(Joan., I)</note> natus
est,</hi> Hebioni respondit. Aeque, <hi>Etiamsi angelus de
coelo aliter evangelizaverit vobis quam nos, anathema
sit <note>(Gal., I)</note>
          </hi>; ad energema Apelleiacae virginis
<pb n="0791B"/>
Philumenes filum dirigit. Certe, <hi>qui negat Christum
in carne venisse, hic antichristus est <note>(I Joan.,
IV)</note>
          </hi>. Nudam et absolutam et simplici nomine naturae
suae pronuntians carnem, omnes disceptatores ejus
ferit. Sicut et definiens ipsum quoque Christum
unum, multiformis Christi argumentatores quatit,
qui alium faciunt Christum, alium Jesum; alium
elapsum de mediis turbis, alium detentum; alium in
secessu montis, in ambitu nubis sub tribus arbitris
clarum; alium caeteris passivum, ignobilem; alium
magnanimum, alium vero trepidantem; novissime,
<pb n="0792A"/>
alium passum, alium resuscitatum; per quod suam
quoque in alia carne resurrectionem adseverant. Sed
bene, quod idem veniet de coelis, qui est passus; idem
omnibus apparebit, qui est resuscitatus. Et <hi>videbunt</hi> 
et agnoscent, <hi>qui eum confixerunt <note>(Zach., XI;
Joan., XIX)</note>
          </hi>: utique ipsam carnem, in quam saevierunt;
sine qua, nec ipse esse poterit, nec agnosci.
Ut et illi erubescant, qui affirmant carnem in coelis
vacuam sensu, ut vaginam exempto Christo sedere:
aut qui carnem et animam tantumdem, aut tantummodo
animam, carnem vero non jam.</p>
</div2>

<div2>
        <head>CAPUT XXV.</head>
<p>Sed hactenus de materia praesenti satis. Jam enim
arbitror instructam esse carnis in Christo, et ex virgine
<pb n="0792B"/>
natae, et humanae probationem. Quod et solum
discussum sufficere potuisset, citra singularum ex
diverso opinionum congressionem; quam et argumentationibus
earum, et scripturis quibus utuntur,
provocavimus ex abundanti, uti eo, quod probavimus,
quid et unde fuerit Christi caro, quid non
fuerit, adversus omnes praejudicaverimus. Ut
autem clausulam de praefatione communi faciat
resurrectio carnis nostrae, alio libello defendenda,
hic habebit praestructionem; manifesto
jam, quale fuerit quod in Christo resurrexit.
</p>

</div2>
    </body>
  </text>
</TEI>