<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De idololatria</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.DeIdo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>ARGUMENTUM.</head>
<p>
          <pb n="0661D"/> <hi>Post tractatum de Spectaculis alterum conscripsit
Septimius de idololatria, in quo varios (si ita loqui fas
est) conscientiae casus proponit, discutit, resolvit. Non
deerant siquidem, qui tanta laborarent ignorantia,
ut arbitrarentur idololatriae crimine non pollui, nisi
illos, qui idolis vel thura adolerent, vel hostias offerrent,
vel eorum mysteriis aut profano sacerdotio
<pb n="0662D"/>
initiarentur <note>(c. 2)</note>
          </hi>. <hi>Inde idololatriam definit:  « Omnis
circa idolum famulatus et servitus, et nihil interest,</hi> 
dicit, <hi>an plastes effingat, aut caelator exsculpat, an
phrygio detexat, nec de materia refert, an gypso, an
coloribus, an lapide, an aere, an argento, an filo formetur
idolum <note>(cap. 3)</note>
          </hi>. »  <hi>Addidit Deum, tam fieri idolum,
quam coli, prohibere <note>(cap. 4)</note>
          </hi>. <hi>Hinc dicit, non licere
<pb n="0663A"/>
Christianis idola fabrefacere, aut vendere adoraturis,
ac quidem cum aliud non habent, unde vivant <note>(cap. 5)</note>
          </hi>. <hi>Prohibet etiam aedificationem templi, arae, aediculae,
domus in honorem idolorum 
 <note>(cap. 8)</note>
          </hi>. <hi>Quin etiam negotiationes
mercium earum, quae ad idololatriam pertinent <note>(cap. 11)</note>
          </hi>:
 <hi>a festis quoque diebus etiam entraordinariis
abstinendum <note>(cap. 13)</note>
          </hi>: <hi>neque servis licere
ministros esse idololatriae <note>(cap. 18)</note>
          </hi>: <hi>neque licitam militiam,
in qua militandum sit sub signo diaboli <note>(cap. 19)</note>
          </hi>; <hi>dejerationem omnem</hi> 
 me Hercule, medius Fidius, <hi>nec
non abjurationem</hi> Jupiter tibi sit iratus, <hi>et sabsecutam, responsionem,</hi> imo tibi, <hi>damnat et execratur. Caeterum
in perlegendo hoc tractatu discretione opus est: quae
enim velut generalia principia Tertullianus hic ponit,
fere omnia vera sunt; non autem omnia vera sunt,
<pb n="0663B"/>
quae exinde deducit.</hi> LUMP.</p>
</div2>

<div2>
        <head>CAPUT PRIMUM.</head>
<p>Principale crimen generis humani, summus seculi
reatus, tota caussa judicii, idololatria. Nam
etsi suam speciem tenet unumquodque delictum,
etsi suo quoque nomine judicio destinatur,
in idololatriae tamen crimine expungitur. Omitte
titulos, operas recognosce: idololatres, idem
homicida est. Quaeris quem occiderit? si quid ad
elogii ambitionem facit, non extraneum, nec inimicum,
sed se ipsum. Quibus insidiis? erroris sui.
Quo telo? offensa Dei. Quot plagis? quotquot idololatriis.
Qui negat idololatren perisse, is negabit idololatren
homicidium fecisse. Proinde adulterium
<pb n="0663C"/>
et stuprum in eodem recognoscas: nam qui falsis deis
servit, sine dubio adulter est veritatis, quia omne
falsum adulterium est. Sic et in stupro mergitur.
Quis enim immundis spiritibus operatus, non conspurcatus
et constupratus incedit <note>(Ezech., XXIII)</note>?
Atque adeo Scripturae sanctae stupri vocabulo utuntur
in idololatriae exprobratione. Fraudis conditio ea
est opinor, si quis alienum rapiat, aut alii debitum
deneget, et utique erga hominem admissa fraus maximi
criminis nomen est. Atenim idololatria fraudem
Deo facit, honores illi suos denegans, et conferens
aliis, ut fraudi etiam contumeliam conjungat. Quod si
tam fraus quam stuprum atque adulterium mortem
afferunt, jam in his aeque idololatria de homicidii
reatu non liberatur. Post talia crimina, tam exitiosa,
<pb n="0663D"/>
tam devoratoria salutis, caetera quoque aliquem ad
modum et seorsum proinde disposita, in idololatria
conditionem suam repraesentant. In illa et concupiscentiae
saeculi. Quae enim idololatriae solemnitas sine
ambitione cultus et ornatus? In illa lasciviae et ebrietates,
cum plurimum victus et ventris et libidinis
caussa frequentantur. In illa injustitia. Quid enim
injustius ea, quae justitiae Patrem nescit? In illa etiam
vanitas, quum tota ejus ratio vana sit; in illa mendacium,
<pb n="0664A"/>
quum tota substantia ejus mendax sit. Ita
fit, ut omnia in idololatria, et in omnibus idololatria
deprehendatur. Sed et alias quum universa delicta
adversus Dominum sapiant, nihil autem quod adversus
Dominum sapiat, non daemoniis et immundis
spiritibus deputetur, quibus idola mancipantur: sine
dubio idololatriam admittit, quicunque delinquit: id
enim facit quod ad idolorum mancipes pertinet.</p>
</div2>

<div2>
        <head>CAPUT II.</head>
<p>Sed universa nomina criminum discedant in
operum suorum proprietates; remaneat idololatria
in eo quod ipsa est: sufficit sibi tam inimicum
Deo nomen, tam locuples substantia criminis, quae
tot ramos porrigit, tam venas defundit, ut de hoc
cum maxime materia suscepta sit, quot modis nobis
<pb n="0664B"/>
praecavenda sit idololatriae latitudo. Quoniam multifariam
servos Dei nec tantum ignorata, sed etiam dissimulata
subvertit. Plerique idololatriam simpliciter
existimant his solis modis interpretandam: si quis
aut incendat, aut immolet, aut polluceat, aut sacris
aliquibus aut sacerdotiis obligetur: quemadmodum si
quis existimet adulterium in osculis, et in amplexibus,
et in ipsa carnis congressione censendum: aut
homicidium in sola sanguinis profusione, et in animae
ereptione reputandum <note>(Matth., V, 22)</note>. At enim Dominus
quam extensius ista disponat certi sumus, cum
adulterium etiam in concupiscentia designat, si oculum
quis impegerit libidinose, et animam commoverit
impudice <hi>(ibidem)</hi>: cum homicidium etiam in
verbo maledicti vel convicii judicat, et in omni
<pb n="0664C"/>
impetu irae, et in negligentia caritatis in fratrem. Sicut <note>(Joan., III, 15)</note> 
 Joannes docet homicidam esse qui
oderit fratrem. Alioquin in modico consisteret, et
diaboli ingenium de malitia, et Dei Domini de
disciplina, qua nos adversus diaboli altitudines
munit <note>(Matth., V, cf. Apoc., V. 24)</note>, si in his
tantum delictis judicaremur, quae etiam nationes decreverunt
vindicanda. Quomodo abundabit justitia
nostra super scribas et pharisaeos, ut Dominus praescripsit,
nisi abundantiam adversariae ejus, id est injustitiae
perspexerimus? Quod si caput injustitiae idololatria
est, prius est uti adversus abundantiam idololatriae
praemuniamur, dum illam non solum in manifestis
recognoscimus.</p>
</div2>

<div2>
        <head>CAPUT III.</head>

<pb n="0664D"/>
<p>Idolum aliquandiu retro non erat. Priusquam
hujus monstri artifices ebullissent, sola templa et
vacuae aedes erant, sicut in hodiernum quibusdam
locis vetustatis vestigia permanent. Tamen
idololatria agebatur, non in isto nomine, sed in isto
opere. Nam et hodie extra templum et sine idolo agi
potest. At ubi artifices statuarum et imaginum, et
omnis generis simulacrorum diabolus saeculo intulit,
<pb n="0665A"/>
rude illud negotium humanae calamitatis, et nomen
de idolis consecutum est, et profectum. Exinde jam
caput facta est idololatriae ars omnis quae idolum
quomodo edit. Neque enim interest, an plastes effingat,
an caelator exsculpat, an phrygio detexat: quia
nec de materia refert, an gypso, an coloribus, an lapide,
an aere, an argento, an filo formetur idolum.
Quando enim et sine idolo idololatria fiat, utique
cum adest idolum nihil interest quale sit, qua de materia,
qua de effigie, ne qui putet id solum idolum
habendum, quod humana effigie sit consecratum.
Ad hoc necessaria est vocabuli interpretatio: <foreign xml:lang="greek">εἶδος</foreign>
graece formam sonat; ab eo per diminutionem <foreign xml:lang="greek">εἴδωλον</foreign>
 deductum, aeque apud nos formulam fecit. Igitur
omnis forma vel formula idolum se dici exposcit. Inde
<pb n="0665B"/>
idololatria omnis circa omne idolum famulatus et
servitus. Inde et omnis idoli artifex, ejusdem et unius
est criminis: nisi parum idololatriam populus admisit,
quia simulacrum vituli, et non hominis sibi consecravit.</p>
</div2>

<div2>
        <head>CAPUT IV.</head>
<p>Idolum tam fieri, quam coli, Deus prohibet. Quanto
praecedit ut fiat quod coli possit, tanto prius est, ne
fiat, si coli non licet. Propter hanc caussam, ad eradicandam
scilicet materiam idololatriae, lex divina proclamat <note>(Exod., XXXII; Levit., XXVI, 1; Deut., V, 8)</note>:
<hi>Ne feceris idolum</hi>.
Et conjungens <note>(Exod., XX, 8)</note>, <hi>neque similitudinem eorum quae in coelo sunt, et quae in
terra, et quae in mari.</hi> 
 Toto mundo ejusmodi artibus
interdixit servis Dei. Antecesserat praedicens Enoch
  omnia elementa, omnem mundi sensum quae
<pb n="0665C"/>
coelo, quae mari, quae terra continentur, in idololatriam
<pb n="0666A"/>
versuros daemonas et spiritus desertorum angelorum,
ut pro Deo adversus Dominum consecrarentur. Omnia
igitur colit humanus error, praeter ipsum omnium
conditorem. Eorum imagines idola, imaginum consecratio
idololatria. Quicquid idololatria committit,
in artificem quemcunque et cujuscunque idoli deputetur
necesse est. Denique idem Enoch simul et cultores
idoli et fabricatores in comminatione praedamnat.
Et rursus: Juro vobis peccatores, quod in
diem sanguinis perditionis poenitentia parata
est. Qui servitis lapidibus, et qui imagines facitis aureas
et argenteas, et ligneas, et lapideas, et fictiles,
et servitis phantasmatibus, et daemoniis, et spiritibus
infamibus , et omnibus erroribus non secundum
scientiam, nullum ab iis invenietis auxilium.
<pb n="0666B"/>
Esaias vero <note>(Is., XLIV, 8)</note>, <hi>Testes,</hi> ait, <hi>non vos estis,
si est Deus absque me. Et non erant tunc qui fingunt et
exsculpunt, omnes vani, qui faciunt libita sibi, quae illis
non proderunt.</hi> Et deinceps tota illa pronuntiatio,
qua in artifices, qua in cultores detestatur, cujus
clausula est <note>(Is. XLIV, 20)</note>, <hi>Cognoscite quod cinis sit
cor illorum, et errant  et nemo animam suam liberare
possit.</hi> Ubi aeque David, <hi>Et tales
fiant</hi>, inquit, <hi>qui faciunt ea <note>(Ps. CXIII, 8)</note>
          </hi>. Et quid
ego modicae memoriae homo? ultra quid suggeram?
quid recolam de Scripturis? quasi aut non sufficiat vox
Spiritus Sancti, aut ultra deliberandum sit, an maledixerit
atque damnaverit Dominus ipsos prius artifices
eorum, quorum cultores maledicit et damnat?</p>
</div2>

<div2>
        <head>CAPUT V.</head>

<pb n="0666C"/>
<p>Plane impensius respondebimus ad excusationes
<pb n="0667A"/>
hujusmodi artificum, quos nunquam in domum
Dei admitti oportet, si quis eam disciplinam norit.
Jam illa objici solita vox: Non habeo aliud quo vivam.
Districtius repercuti potest: vivere ergo habes.
Quid tibi cum Deo est, si tuis legibus? Tum
quod et de Scripturis audent argumentari, dixisse
apostolum, <hi>ut quisque fuerit inventus, ita et perseveret <note>(I Cor. VII, 20)</note>
          </hi>.
Possumus igitur omnes in peccatis
perseverare ex ista interpretatione. Nec enim
quisquam nostrum non peccator inventus est <note>(I Cor.,
IV)</note>, cum Christus non alia ex caussa descenderit,
quam peccatorum liberandorum. Item eumdem praecepisse <note>(I Thess., IV, 11)</note> 
 dicunt secundum suum exemplum,
ut manibus unusquisque operetur ad victum.
Si hoc praeceptum ab omnibus manibus defendatur,
<pb n="0667B"/>
credo et fures balnearios manibus suis vivere,
et ipsos latrones manibus agere quo vivant. Item falsarios
utique non pedibus, sed manibus operari malas
litteras. Histriones vero non manibus solis, sed totis
membris victum elaborare. Pateat igitur Ecclesia
omnibus, qui manibus et suo opere tolerantur, si
nulla exceptio est artium, quas Dei disciplina non
recipit. Sed ait quidam adversus similitudinis interdictae
propositionem <note>(Num. XXI)</note>: Cur ergo Moses
in eremo simulacrum serpentis ex aere fecit? Seorsum
figurae, quae dispositioni alicui arcanae praestruebantur,
non ad derogationem legis, sed ad exemplarium
caussae suae. Alioquin si haec ut adversarii
legis interpretemur, numquid et nos, quod et Marcionitae,
inconstantiam adscribimus Omnipotenti? quem
<pb n="0667C"/>
illi hoc modo destruunt ut mutabilem, dum alibi
vetat, alibi mandat? Si quis autem dissimulat illam
effigiem aerei serpentis, suspensi in modum, figuram
designasse dominicae crucis, a serpentibus, id est
<pb n="0668A"/>
ab angelis diaboli liberaturae nos, dum per semetipsum
diabolum, id est, serpentem interfectum suspendit,
sive quae alia figurae istius expositio dignioribus
revelata est, dummodo <note>(I Cor., X)</note> apostolus affirmet
omnia tunc figurate populo accidisse: bene quod
idem Deus qui lege vetuit similitudinem fieri, extraordinario
praecepto serpentis similitudinem indixit.
Si eumdem Deum observas, habes legem
ejus <note>(Exod., XX, 4)</note>, <hi>Ne feceris similitudinem.</hi> Si et
praeceptum factae postea similitudinis respicis, et tu
imitare Moysen, ne facias adversus legem simulacrum
aliquod, nisi et tibi Deus jusserit.</p>
</div2>

<div2>
        <head>CAPUT VI.</head>
<p>Si nulla lex Dei prohibuisset idola fieri a nobis,
si nulla vox Spiritus sancti fabricatoribus idolorum
<pb n="0668B"/>
non minus quam cultoribus comminaretur: de
ipso sacramento nostro interpretaremur nobis adversas
 esse fidei ejusmodi artes. Quomodo enim renuntiavimus
diabolo et angelis ejus, si eos facimus?
Quod repudium diximus iis, non dico cum quibus, sed
de quibus vivimus? Quam discordiam suscepimus in
eos, quibus exhibitionis nostrae gratia obligati
sumus? Potes lingua negasse, quod manu confiteris?
verbo destruere, quod facto struis? unum Deum
praedicare, qui tantos efficis? verum Deum praedicare,
qui falsos facis? Facio (ait quidam), sed non
colo. Quasi ob aliquam caussam colere non audeat,
nisi ob quam et facere non debeat, scilicet ob
Dei offensam utrobique. Imo tu colis, qui facis ut
coli possint. Colis autem, non spiritu vilissimi nidoris
<pb n="0668C"/>
alicujus, sed tuo proprio: nec anima pecudis impensa,
sed anima tua. Illis ingenium tuum immolas, illis
sudorem tuum libas, illis prudentiam tuam accendis.
Plus es illis quam sacerdos, cum per te habeant sacerdotem.
<pb n="0669A"/>
Diligentia tua numen illorum est. Negas
te, quod facis, colere? Sed illi non negant, quibus
hanc saginatiorem et auratiorem et majorem
hostiam caedis, salutem tuam.</p>
</div2>

<div2>
        <head>CAPUT VII.</head>
<p>Tota die ad hanc partem zelus fidei perorabit,
ingemens christianum ab idolis in Ecclesiam
venire, de adversarii officina in domum Dei
venire, attollere ad Deum patrem manus matres
idolorum, his manibus adorare quae foris adversus
Deum adorantur, eas manus admovere corpori
Domini, quae daemoniis corpora conferunt. Nec
hoc sufficit. Parum sit, si ab aliis manibus accipiant
quod contaminant; sed etiam ipsi tradunt
aliis quod contaminaverunt. Alleguntur in ordinem
<pb n="0669B"/>
ecclesiasticum artifices idolorum. Pro scelus! Semel
Judaei Christo manus intulerunt, isti quotidie corpus
ejus lacessunt. O manus praecidendae! Viderint jam
an per similitudinem dictum sit, <hi>Site manus tua scandalizat,
amputa eam <note>(Matth., VIII, 8)</note>
          </hi>. Quae magis amputandae,
quam in quibus Domini corpus scandalizatur?</p>
</div2>

<div2>
        <head>CAPUT VIII.</head>
<p>Sunt et aliae complurium artium species, quae
etsi non contingunt idolorum fabricationem, tamen
ea sine quibus idola nil possunt, eodem crimine
<pb n="0670A"/>
expediunt. Nec enim differt, an extruas vel
exornes, si templum, si aram, si aediculam ejus instruxeris,
si bracteam expresseris, aut insignia, aut
etiam domum fabricaveris. Major est ejusmodi opera,
quae non effigiem confert, sed auctoritatem. Si ita
necessitas exhibitionis extenditur, habent et alias
species, quae sine exorbitatione disciplinae, id est,
sine idoli confectura opem victus praestent. Scit
albarius tector et tecta sarcire, et tectoria inducere,
et cisternam liare, et cymatia distendere, et
multa alia ornamenta praeter simulacra parietibus incrustare.
Scit et pictor, et marmorarius, et aerarius,
et quicumque caelator, latitudines suas utique
multo faciliores. Nam qui signum describit, quanto
facilius abacum linit? Qui de tilia Martem exsculpit,
<pb n="0670B"/>
quanto citius armarium compingit? Nulla ars non
alterius artis, aut mater, aut propinqua est. Nihil alterius
vacat. Tot sunt artium venae, quot hominum
concupiscentiae. Sed de mercedibus et manuspretiis
interest. Proinde interest et de labore. Minor merces
frequentiore actu repensatur. Quot parietes signa desiderant?
Quot templa et aedes idolis aedificantur?
Domus vero, et praetoria et balnea et insulae quantae?
Soccus et baxa quotidie deaurantur, Mercurius et
Serapis non quotidie. Sufficiat ad quaestum artificiorum,
<pb n="0671A"/>
frequentior est omni superstitione luxuria
et ambitio. Lances et scyphos facilius ambitio, quam
superstitio desiderabit. Coronas quoque magis luxuria,
quam solemnitas erogat. Cum igitur ad haec artificiorum
genera cohortemur, quae idolum quidem, et
quae idolo competunt, non attingant, sint autem et
hominibus communia saepe quae et idolis, hoc quoque
cavere debemus, ne quid, scientibus nobis, ab aliquibus
de manibus nostris in rem idolorum postuletur.
Quod si concesserimus, et non remediis jam usitatis
egerimus, non puto nos a contagio idololatriae
vacare, quorum manus non ignorantium in officio
vel in honore et usu daemoniorum deprehenduntur.</p>
</div2>

<div2>
        <head>CAPUT IX.</head>
<p>
          <pb n="0671B"/>Animadvertimus inter artes etiam professiones
quasdam obnoxias idololatriae. De astrologis ne
loquendum quidem est. Sed quoniam quidam istis
diebus provocavit defendens sibi perseverantiam
professionis istius, paucis utar. Non allego quod idola
honoret, quorum nomina coelo inscripsit, quibus omnem
Dei potestatem addixit: quod propterea homines non
putant Deum requirendum, praesumentes stellarum
nos immutabili arbitrio agi. Unum propono, angelos
esse illos desertores Dei <note>(Gen., VI)</note>, amatores
foeminarum, proditores etiam hujus curiositatis, propterea
quoque damnatos a Deo. O divina sententia
usque ad terram pertinax, cui etiam ignorantes testimonium
reddunt. Expelluntur mathematici sicut
angeli eorum. Urbs et Italia interdicitur mathematicis,
<pb n="0671C"/>
sicut coelum angelis eorum. Eadem poena est exilii discipulis
<pb n="0672A"/>
et magistris. Sed magi et astrologi ab oriente
venerunt <note>(Matth., II)</note>. Scimus magiae et astrologiae inter
se societatem. Primi igitur stellarum interpretes
natum Christum annuntiaverunt, primi muneraverunt.
Hoc nomine Christum (opinor) sibi obligaverunt.
Quid tum? Ideo nunc et mathematicis patrocinabitur
illorum magorum religio? De Christo scilicet
est mathesis hodie, stellas Christi, non Saturni
et Martis et cujusque, ex eodem ordine
mortuorum observat et praedicat. At enim scientia
illa usque ad Evangelium fuit concessa, ut Christo
edito nemo exinde nativitatem alicujus de coelo interpretetur.
Nam et thus illud et myrrham et aurum
ideo infanti tunc Domino obtulerunt, quasi clausulam
<pb n="0672B"/>
sacrificationis et gloriae saecularis, quam
Christus erat adempturus. Quod igitur iisdem magis
somnium sine dubio ex Dei voluntate suggessit, ut
irent in sua, sed alia, non qua venerant, via, id est, ne
pristina secta sua incederent: nonne illos Herodes
persequeretur, qui nec persecutus est, etiam ignorans
alia via digressos, quoniam et qua venerant ignorabat.
Adeo viam rectam et disciplinam intelligere
debemus. Itaque magis praeceptum, ut exinde aliter
incederent. Sic et alia illa species magiae quae miraculis
operatur, etiam adversus <note>(Exod., VII)</note> Moysen
aemulata, patientiam Dei traxit ad Evangelium usque <note>(Act., VIII, 18)</note>.
Nam exinde et Simon Magus jam
fidelis, quoniam aliquid adhuc de circulatoria secta
cogitaret, ut scilicet inter miracula professionis suae
<pb n="0672C"/>
etiam Spiritum Sanctum per manuum impositionem
<pb n="0673A"/>
enundinaret, maledictus ab <note>(Act., VIII, 20)</note> apostolis
de fide ejectus est: et alter magus qui cum Sergio
Paulo, quoniam iisdem adversabatur apostolis, luminum
amissione mulctatus est <note>(Act., XIII, 6 seqq.)</note>.
Hoc et astrologi retulissent credo, si quis in apostolos
incidisset. Attamen cum magia punitur, cujus
est species astrologia, utique et species in genere
damnatur. Post Evangelium nusquam invenias aut
sophistas, aut chaldaeos, aut incantatores, aut conjectores,
aut magos, nisi plane punitos. <hi>Ubi sapiens,
ubi litterator, ubi conquisitor hujus oevi? Nonne infatuavit
Deus sapientiam hujus saeculi <note>(I Cor. I, 20)</note>
          </hi>? Nihil
scis, mathematice, si nesciebas te futurum christianum.
Sin sciebas, hoc quoque scire debueras, nihil
tibi futurum cum ista professione. Ipsa te de periculo
suo instrueret, quae aliorum climacterica praecanit
<pb n="0673B"/>,
 <hi>Non est tibi pars neque sorsin ista ratione <note>(Act., VIII, 21)</note>
          </hi>.
Non potest regna coelorum sperare,
cujus digitus aut radius abutitur coelo.</p>
</div2>

<div2>
        <head>CAPUT X.</head>
<p>Quaerendum autem est etiam de ludi magistris
<pb n="0674A"/>
et de caeteris professoribus litterarum, imo non
dubitandum affines illos esse multimodae idololatriae.
Primum, quibus necesse est deos nationum praedicare,
nomina, genealogias, fabulas, ornamenta honorifica
quaeque eorum enuntiare, tum solemnia
festaque eorumdem observare, ut quibus vectigalia
sua suppetant. Quis ludimagister, sine tabula
septem idolorum, quinquatria tamen frequentabit?
Ipsam primam novi discipuli stipem Minervae
et honori et nomini consecrat, ut etsi
non profanatus alicui idolo, verbotenus de idolothyto
esse dicatur. Quid minus est inquinamenti
 eo quod praestat quaestus et nominibus
et honoribus idolo nuncupatus? tam Minervalia Minervae,
quam Saturnalia Saturni, quae etiam serviculis
sub tempore Saturnalium celebrari necesse est.
<pb n="0674B"/>
Etiam strenae captandae, et septimuntium, et brumae,
et carae cognationis honoraria exigenda omnia, Florae
 scholae coronandae. Flaminicae et aediles
sacrificant, creatis schola honoratur feriis.
Idem fit idoli natali omnis diaboli pompa frequentatur.
<pb n="0675A"/>
Quis haec competere christiano existimabit, nisi
qui putabit convenire etiam non magistro? Scimus dici
posse:  « si docere litteras Dei servis non licet, etiam
nec discere licebit. Et quomodo quis institueretur
ad prudentiam interim humanam, vel ad quemcumque
sensum vel actum, cum instrumentum sit ad
omnem vitam litteratura? Quomodo repudiamus saecularia
studia, sine quibus divina non possunt? »  Videamus
igitur necessitatem litteratoriae eruditionis; respiciamus
ex parte eam admitti non posse, ex parte
vitari. Fideles magis discere, quam docere litteras capit.
Diversa est enim ratio discendi et docendi. Si
fidelis litteras doceat insertas idolorum praedicatione,
sine dubio, dum docet, commendat: dum
tradit, affirmat: dum commemorat, testimonium dicit <note>(Exod. XXIII, 13)</note>;
deos ipsos hoc nomine obsignat, cum
<pb n="0675B"/>
lex prohibeat (ut diximus) deos pronuntiari <note>(Exod. XX)</note>,
et nomen hoc in vano collocari. Hinc prima diabolo fides
aedificatur ab initiis eruditionis. Quaere an idololatriam
committat qui de idolis catechizat? At cum
fidelis haec discit; si jam sapit qui sit, neque recipit,
neque admittit, multo magis si nondum sapit. Aut
ubi coeperit sapere, prius sapiat oportet, quod prius
didicit, id est, de Deo et fide: proinde illa respuet,
nec recipiet. Et erit tam tutus, quam qui sciens venenum
ab ignaro accipit, nec bibit. Huic necessitas
ad excusationem deputatur, quia aliter discere non
potest. Tanto autem facilius est litteras non docere,
quam non discere, quanto et reliqua scholarum de publicis
propriis solemnitatibus inquinamenta facilius discipulis
fidelis non adibit, quam magister non frequentabit.</p>
</div2>

<div2>
        <head>CAPUT XI.</head>

<pb n="0675C"/>
<p>De negotiationibus, si caetera delictorum
recogitemus, in primis cupiditatem radicem omnium
<pb n="0676A"/>
malorum, qua quidam irretiti, circa fidem
naufragium sunt passi; quamvis et idololatria
ab eodem apostolo dicta sit cupiditas. Tum mendacium,
cupiditatis ministrum. Taceo de perjurio,
quando ne jurare quidem liceat. Negotiatio servo
Dei apta est? Caeterum, si cupiditas abscedat, quae est
caussa acquirendi, cessante caussa acquirendi, non
erit necessitas negotiandi. Sit nunc aliqua justitia
quaestus, secura de cupiditatis et mendacii observatione,
in crimen offendere idololatriae eam opinor, quae
ad ipsam idolorum animam et spiritum pertinet, quae
omne daemonium saginat. Sane annon illa principalis
idololatria? viderint si aedem merces, thura dico
et caetera peregrinitatis ad sacrificium idolorum,
etiam hominibus ad pigmenta medicinalia, nobis quoque
insuper ad solatia sepulturae usui sunt. Certe cum
<pb n="0676B"/>
pompae, cum sacerdotia, cum sacrificia idolorum de periculis,
de damnis, de incommodis, de cogitationibus,
de discursibus negotiationibusve instruuntur, quid
aliud quam procurator idolorum demonstraris? Nemo
contendat posse hoc modo omnibus negotiationibus
controversiam fieri. Graviora delicta quaeque pro magnitudine
periculi diligentiam extendunt observationis,
ut non ab his tantum abscedamus, sed et ab iis
per quae fiunt. Licet enim ab aliis fiat, non interest,
si per me. In nullo necessarius esse debeo alii,
cum facit quod mihi non licet. Ex hoc quod vetor facere,
intelligere debeo curandum mihi esse, ne fiat
per me. Denique in alia caussa non levioris reatus praejudicium
istud observo. Nam quod mihi de stupro
interdictum sit, aliis ad eam rem nihil aut operae aut
<pb n="0676C"/>
conscientiae exhibeo. Nam quod ipsam carnem meam
a lupanaribus segregavi, agnosco me, neque lenocinium,
neque id genus lucrum alterius caussa exercere
<pb n="0677A"/>
posse. Sic et homicidii interdictio ostendit mihi lanistam
quoque ab Ecclesia arceri: nec per se non faciet,
quod faciendum aliis subministrat. Ecce magis
proximum praejudicium. Si publicarum victimarum redemptor
ad fidem accedat, permittes ei in eo negotio
permanere? Aut si jam fidelis id agere susceperit,
retinendum in Ecclesia putabis? Non opinor, nisi si quis
et de thurario dissimulabit, scilicet ad alios pervenit
procuratio sanguinis, ad alios odorum. Si antequam
idola in saeculo essent, his mercibus adhuc informis
idololatria transigebatur, sic et nunc fere sine
idolo opus idololatriae incendiis odorum perpetratur,
ecquid majoris operae et erga daemonia thurarius?
nam facilius sine idolo idololatria, quam sine thurarii
merce. Ipsius fidei conscientiam perrogemus. Quo ore
<pb n="0677B"/>
christianus thurarius, si per templa transibit,
fumantes aras despuet, et exsufflabit, quibus ipse
prospexit? Qua constantia exorcizabit alumnos suos,
quibus domum suam cellariam praestat? Ille quidem
si excluserit daemonium, non sibi placeat de fide. Neque
enim inimicum exclusit. Facile debuit de eo impetrare,
quem quotidie pascit. Nulla igitur ars, nulla
professio, nulla negotiatio, quae quid aut instruendis aut
formandis idolis administrat, carere poterit titulo idololatriae:
nisi si aliud omnino interpretemur idololatriam,
quam famulatum idolorum colendorum.</p>
</div2>

<div2>
        <head>CAPUT XII.</head>
<p>Male nobis de necessitatibus humanae exhibitionis
supplaudimus, si post fidem obsignatam dicimus:
<pb n="0678A"/>
non habeo quo vivam. Jam hic enim plenius
illi abruptae propositioni respondebo: Sero dicitur.
Ante enim fuit deliberandum, ex similitudine providentisssimi
aedificis illius qui prius sumptus operis
cum viribus suis supputat, ne, ubi coeperit, defectus
 postea erubescat. Sed et nunc habes dicta
Domini, et exempla adimentia tibi omnem caussationem.
Quid enim dicis?  « Egebo » . Sed felices egenos
Dominus appellat. « Victum non habebo. »  Sed <hi>nolite,</hi> 
inquit, <hi>cogitare de victu.</hi> Et vestitus habemus
exemplum lilia. « Substantia mihi opus erat: »  Atquin
omnia vendenda sunt, et egentibus dividenda.
 « Sed filiis et posteritati providendum. »  Nemo <hi>aratro
manum imponens et retro spectans aptus</hi> est operi.
 « Sed conditionalis eram. »  <hi>Nemo duobus dominis
<pb n="0678B"/>
servire potest.</hi> Si vis Domini discipulus esse, crucem
tuam tollas, et Dominum sequaris necesse est, id
est, angustias et cruciatus tuos, vel corpus solum,
qnod in modum crucis est. Parentes, conjuges,
liberi propter Deum relinquendi erunt. De artibus et
negotiationibus, et de professionibus etiam liberorum
et parentum caussa dubitas? Jam tunc demonstratum
est nobis et pignora, et artificia, et negotia propter
Dominum derelinquenda, cum Jacobus et Joannes
vocati a Domino et patrem navemque derelinquunt;
cum Matthaeus de teloneo suscitatur; cum etiam
sepelire patrem tardum fuit fidei. Nemo eorum
quos Dominus allegit, <hi>non habeo,</hi> dixit, <hi>quo vivam.</hi> 
Fides famem non timet. Scit etiam famem non
<pb n="0679A"/>
minus sibi contemnendam propter Deum, quam omne
mortis genus. Didicit non respicere vitam, quanto
magis victum? Quotusquisque haec adimplevit? Sed
quae penes homines difficilia, penes Deum facilia.</p>
</div2>

<div2>
        <head>CAPUT XIII.</head>
<p>Sic tamen nobis de mansuetudine et clementia
Dei blandiamur, ut non usque ad idololatriae affinitates
necessitatibus largiamur: sed omnem adflatum
ejus vice pestis etiam de longinquo devitemus,
non his tantum quae praemisimus, sed in universa
serie humanae superstitionis, sive deis suis, sive defunctis,
sive regibus mancipatae, ut ad eosdem spiritus
immundos pertinentis, modo per sacrificia et
sacerdotia, modo per spectacula, et hoc genus, modo
<pb n="0679B"/>
per festos dies. Sed de sacrificiis et de sacerdotiis
quid loquar? De spectaculis autem et voluptatibus
ejusmodi suum jam volumen implevimus. Hoc loco
retractari oportet de festis diebus, et aliis extraordinariis
solemnitatibus, quas interdum lasciviae, interdum
timiditati nostrae subscribimus, adversus fidei
disciplinam communicantes nationibus in idolicis
<pb n="0680A"/>
rebus. De hoc quidem primo consistam, an cum ipsis
quoque nationibus communicare in hujusmodi servus
Dei debeat, sive habitu, sive victu, vel quo alio genere
laetitiae earum. Gaudere cum gaudentibus, et
lugere cum lugentibus, de fratribus dictum est ab
apostolo ad unanimitatem cohortante <note>(Rom., XII, 15)</note>.
Caeterum ad haec nihil communionis est lumini et
tenebris vitae et morti: aut scindimus quod est scriptum <note>(II Cor. VI, 14; Joan., XVI, 20)</note>:
 <hi>Saeculum gaudebit,
vos vero lugebitis.</hi> Si cum saeculo gaudemus, verendum
est, ne cum saeculo et lugeamus. Saeculo autem
gaudente lugeamus, et saeculo postea lugente gaudebimus <note>(Luc, XVI, 19)</note>.
Sic et Lazarus  apud
inferos in sinu Abrahae refrigerium consecutus; contra
dives in tormento ignis constitutus, alternas malorum
<pb n="0680B"/>
et bonorum vices aemula retributione compensant.
Sunt quidam dies munerum, quae
apud alios honoris titulum, apud alios mercedis debitum
 expungunt. Nunc ergo, inquis, recipiam
meum, vel rependam alienum. Si hunc morem sibi
homines de superstitione consecraverunt, tu extraneus
ab omni eorum vanitate, quid participas idolothyta
<pb n="0681A"/>
solemnia, quasi tibi quoque praescriptum sit de
die, quo minus id quod homini debes, vel tibi ab
homine debetur, citra diei observationem luas, vel
recipias. Da formam in qua velis agi tecum.
Cur enim et lateas, cum ignorantia alterius tuam
conscientiam contamines? si non ignoraris quod sis
christianus, tentaris, et contra conscientiam alterius
agis, tanquam non christianus. Enimvero etsi simulaveris,
tentatus, addictus es. Certe sive hac,
sive illac, reus es confusionis in Deo <note>(Matth., X, 32;
Luc, IX, 26)</note>. <hi>Qui autem confusus super me fuerit penes
homines, et ego confundar super illo,</hi> inquit, <hi>penes
Patrem meum, qui est in coelis.</hi> </p>
</div2>

<div2>
        <head>CAPUT XIV.</head>
<p>Sed enim plerique jam induxerunt animo, ignoscendum
<pb n="0681B"/>
esse, si quando, quae ethnici, faciunt,
ne nomen blasphemetur. Porro blasphemia,
quae nobis omnino devitanda est, haec opinor est: si
quis nostrum ad justam blasphemiam ethnicum deducat,
aut fraude, aut injuria, aut contumelia, aliave
materia dignae querelae, in qua nomen merito percutitur,
ut merito irascatur et Dominus. Caeterum si de
omni blasphemia dictum est: <hi>vestri caussa nomen
meum blasphematur <note>(Rom. II, 24)</note>
          </hi>, perimus universi;
cum totus circus scelestis suffragiis nullo merito nomen
lacessit. Desinamus, et non blasphemabitur. Imo
blasphemetur, dum sumus in observatione, non in
exorbitatione disciplinae, dum probamur, non dum
reprobamur. O blasphemiam martyrii affinem,
<pb n="0681C"/>
quae tunc me testatur Christianum, cum propter eam
detestatur! Benedictio est nominis, maledictio custoditae
disciplinae. <hi>Si hominibus,</hi> inquit, <hi>vellem placere,
servus Christi non essem <note>(Gal., I, 10)</note>
          </hi>. Sed idem
alibi <note>(I Cor., X, 33)</note> jubet, omnibus placere curemus. <hi>Quemadmodum ego,</hi> 
 inquit, <hi>omnibus per omnia
placeo.</hi> Nimirum Saturnalia et Kalendas januarias
<pb n="0682A"/>
celebrans hominibus placebat? an modestia et patientia,
an gravitate, an humanitate, an integritate?
Proinde cum dicit, <hi>Omnia omnibus factus sum, ut omnes
lucrifaciam <note>(I Cor. IX, 22)</note>
          </hi>, numquid idololatris idololatres,
numquid ethnicis ethnicus, numquid saecularibus
saecularis? Sed etsi non prohibet nos conversari
cum idololatris et adulteris et caeteris criminosis, dicens <note>(I Cor., V, 10)</note>:
 <hi>caeterum de mundo exiretis</hi>;
non utique eas habenas conversationis immutat, ut
quoniam necesse sit et convivere nos et commisceri
 cum peccatoribus, ideo et cum eis peccare
possimus. Ibi est commercium vitae, quod Apostolus
concedit; hic peccare, quod nemo permittit. Licet
convivere cum ethnicis, commori non licet. Convivamus
cum omnibus: conlaetemur ex communione naturae
<pb n="0682B"/>,
non superstitionis. Pares anima sumus,
non disciplina: compossessores mundi, non erroris.
Quod si nobis nullum jus est communionis in ejusmodi
cum extraneis, quanto scelestius est, haec inter
fratres frequentare! Quis hoc sustinere aut defendere
potest? Judaeis dies suos fastos exprobrat
Spiritus sanctus: <hi>Sabbata,</hi> inquit, <hi>vestra et neomenias
et caeremonias odit anima mea <note>(Is., I, 14)</note>
          </hi>.
Nobis quibus sabbata extranea sunt et neomeniae et
feriae a Deo aliquando dilectae, Saturnalia, et Januariae,
et Brumae, et Matronales frequentantur?
munera commeant? strenae consonant? lusus,
convivia constrepunt? O melior fides nationum
in suam sectam! quae nullam solemnitatem Christianorum
<pb n="0682C"/>
sibi vindicat, non Dominicum diem, non
Pentecosten, etiamsi nossent, nobiscum communicassent;
timerent enim ne Christiani viderentur.
Nos ne ethnici pronuntiemur, non veremur. Si quid
et carni indulgendum est, habes, non dicam duos
 dies tantum, sed et plures. Nam ethnicis
semel annuus dies quisque festus est: tibi octavus
<pb n="0683A"/>
quisque dies. Excerpe singulas solemnitates nationum,
et in ordinem texe, Pentecosten implere
non poterunt.</p>
</div2>

<div2>
        <head>CAPUT XV.</head>
<p>Sed <hi>
            <note>(Matth., V, 16)</note> luceant,</hi> inquit, <hi>opera
vestra.</hi> At nunc lucent tabernae et januae nostrae:
plures jam invenies ethnicorum fores sine lucernis et
laureis quam Christianorum. De ista quoque specie
quid videtur? Si idoli honor est, sine dubio idoli honor
idololatria est. Si hominis caussa est, recogitemus
omnem idololatriam in hominis caussam esse. Recogitemus
omnem idololatriam in homines esse culturam,
cum ipsos deos nationum homines retro fuisse,
etiam apud suos constet. Itaque nihil interest, superioris,
an hujus saeculi viris superstitio ista praestetur.
<pb n="0683B"/>
Idololatria non propter personas quae opponuntur,
sed propter officia ista damnata est, quae ad daemones
pertinent. Reddenda sunt <hi>
            <note>(Matth., XXII)</note> Caesari quae
sunt Caesaris,</hi> bene quod opposuit, <hi>et quae sunt Dei Deo.</hi> 
Quae ergo sunt Caesaris? scilicet de quibus tunc consultatio
movebatur, praestandusne esset census Caesari,
an non. Ideo et monetam ostendi sibi Dominus postulavit,
et de imagine, cujus esset, requisivit. Et cum
audisset, Caesaris: <hi>Reddite,</hi> ait, <hi>quae sunt Caesaris Caesari,
et quae sunt Dei Deo</hi>; id est imaginem Caesaris
Caesari, quae in nummo est, et imaginem Dei Deo,
quae in homine est: ut Caesari quidem pecuniam
reddas, Deo temetipsum. Alioquin, quid erit Dei, si
omnia Caesaris? Ergo, inquis, honor Dei est, lucernae
pro foribus, et laurus in postibus? non utique quod
<pb n="0683C"/>
Dei honor est, sed quod ejus qui pro Deo hujusmodi
officiis honoratur, quantum in manifesto est, salva
operatione quae est in occulto, ad daemonia perveniens.
Certi enim esse debemus, si quos latet per
ignorantiam litteraturae saecularis, etiam ostiorum
deos apud Romanos, Cardeam a cardinibus appellatam,
et Forculum a foribus, et Limentinum
a limine, et ipsum Janum a janua: et utique
scimus, licet nomina inania atque conficta sint,
<pb n="0684A"/>
cum tamen in superstitionem deducuntur, rapere ad
se daemonia et omnem spiritum immundum per consecrationis
obligamentum. Alioquin daemonia nullum
habent nomen singulatim, sed ibi nomen inveniunt,
ubi et pignus. Etiam apud Graecos Apollinem <foreign xml:lang="greek">θυραῖον</foreign>,
 et Antelios daemonas ostiorum praesides legimus.
Haec igitur ab initio praevidens Spiritus sanctus,
etiam ostia in superstitionem ventura praececinit per
antiquissimum prophetam Enoch. Nam et alia ostia in
balneis adorari videmus. Si autem eorum sunt quae
in ostiis adorentur, ad eos et lucernae et laureae
pertinebunt. Idolo feceris, quicquid ostio feceris. Hoc
in loco ex auctoritate quoque Dei contestor, quia nec
tutum est subtrahere quodcumque uni fuerit ostensum,
utique omnium caussa. Scio fratrem per visionem
<pb n="0684B"/>
eadem nocte castigatum graviter, quod januam
ejus subito annuntiatis gaudiis publicis servi coronassent.
Et tamen non ipse coronaverat, aut praeceperat,
nam ante processerat, et regressus reprehenderat
 factum: adeo apud Dominum in hujusmodi
etiam disciplina familiae nostrae aestimatur.
Igitur quod attineat ad honores regum vel imperatorum <note>(Rom., XIII, 7)</note>,
satis praescriptum habemus, in
omni obsequio esse nos oportere, secundum Apostoli
praeceptum, subditos magistratibus et principibus et
potestatibus: sed intra limites disciplinae, quousque
ab idololatria separamur. Propterea enim et illud
exemplum trium fratrum praecucurrit, qui alias obsequentes
erga regem Nabuchodonosor <note>(Dan., III, 12,
seqq.)</note>, honorem imaginis ejus constantissime respuerunt,
<pb n="0684C"/>
probantes idololatriam esse, quicquid ultra
humani honoris modum ad instar divinae sublimitatis
extollitur. Sic et Daniel <note>(Dan. VI, 5, seqq.)</note> caetera
Dario subnixus, tamdiu fuit in officio, quamdiu a periculo
disciplinae vacaret. Nam id ne subiret,
non magis leones regios timuit, quam illi regios ignes.
Accendant igitur quotidie lucernas, quibus lux nulla
est, affigant postibus lauros postmodum arsuras,
quibus ignes imminent; illis competunt et testimonia
<pb n="0685A"/>
tenebrarum, et auspicia poenarum <note>(Matth., V)</note>. Tu
lumen es mundi, et arbor virens semper <note>(Ps. I)</note>.
Si templis renuntiasti, ne feceris templum januam
tuam. Minus dixi: si lupanaribus renuntiasti, ne indueris
domi tuae faciem novi lupanaris.</p>
</div2>

<div2>
        <head>CAPUT XVI.</head>
<p>Circa officia vero privatarum et communium solemnitatum,
ut togae purae, ut sponsalium,
ut nuptialium, ut nominalium, nullum putem
periculum observari de flatu idololatriae quae intervenit:
caussae enim sunt considerandae, quibus
praestatur officium. Eas mundas esse opinor per semet
ipsas, quia neque vestitus virilis, neque annulus
aut conjunctio maritalis, de alicujus idoli honore descendit.
Nullum denique cultum a Deo maledictum
<pb n="0685B"/>
invenio, nisi muliebrem in viro <note>(Deut., XXII, 5)</note>: <hi>Maledictus</hi> 
enim, inquit, <hi>omnis qui muliebribus induitur.</hi> 
Toga vero etiam appellatione virilis est. Nuptias
<pb n="0686A"/>
quoque celebrari non magis Deus prohibet quam nomen
imponi. Sed his accommodantur sacrificia. Sim
vocatus, nec adsacrificii sit titulus officii et
operae meae expunctio, quantum sibi libet. Utinam
quantum sibi quidem, nec videre possimus quae facere
nobis nefas est! Sed quoniam ita Malus circumdedit
saeculum idololatria, licebit adesse in quibusdam, quae
nos homini, non idolo, officiosos habent. Plane ad sacerdotium
et sacrificium vocatus non ibo (proprium
enim idoli officium est): sed neque consilio, neque
sumptu, aliave opera in ejusmodi fungar. Si propter
sacrificium vocatus assistam, ero particeps idololatriae:
si me alia caussa conjungit sacrificanti, ero tantum
spectator sacrificii.</p>
</div2>

<div2>
        <head>CAPUT XVII.</head>

<pb n="0686B"/>
<p>Caeterum quid facient servi vel liberi fideles,
item officinales sacrificantibus dominis vel patronis
vel praesidibus suis adhaerentes? Sed si merum
<pb n="0687A"/>
quis sacrificanti tradiderit, imo si verbo quoque
aliquo sacrificio necessario adjuverit, minister habebitur
idololatriae. Hujus regulae memores etiam magistratibus
et potestatibus officium possumus reddere
secundum patriarchas et caeteros majores, qui regibus
idololatris usque ad finem idololatriae apparuerunt.
Hinc proxime disputatio suborta est, an
servus Dei alicujus dignitatis aut potestatis administrationem
capiat, si ab omni specie idololatriae
intactum se, aut gratia aliqua, aut astutia etiam praestare
possit: secundum quod et Joseph <note>(Gen., XLI)</note>, et
Daniel <note>(Dan., II et VII)</note> mundi ab idololatria exstitere,
et dignitatem et potestatem administraverunt
in ornamento et purpura totius Aegypti sive
Babyloniae. Credamus itaque succedere alicui posse,
<pb n="0687B"/>
ut in quoquo honore, ut in solo honoris nomine
incedat, neque sacrificet, neque sacrificiis auctoritatem
suam accommodet, non hostias locet, non curas
templorum deleget, non vectigalia eorum procuret,
non spectacula edat de suo aut de publico, aut edendis
praesit: nihil solemne pronuntiet vel edicat, ne
juret quidem: jam vero quae sunt potestatis, neque
judicet de capite alicujus vel pudore (feras enim
de pecunia), neque damnet neque praedamnet,
neminem vinciat, neminem recludat, aut torqueat;
si haec credibile est fieri posse.</p>
</div2>

<div2>
        <head>CAPUT XVIII.</head>
<p>Jam vero de solo suggestu et apparatu honoris
retractandum; proprius habitus uniuscujusque
est, tam ad usum quotidianum, quam ad honorem
<pb n="0687C"/>
et dignitatem. Igitur purpura illa et aurum
cervicis ornamentum eodem more apud Aegyptios et
Babylonios insignia erant dignitatis, quo more nunc
praetextae, vel trabae, vel palmatae, et coronae
aureae sacerdotum provincialium, sed non
<pb n="0688A"/>
eadem conditione. Tantum enim honoris nomine conferebantur
his qui familiaritatem regum merebantur.
Unde et purpurati regum vocabantur a purpura, sicut
apud nos a toga candida candidati: sed non ut suggestus
ille sacerdotiis quoque aut aliquibus idolorum
officiis adstringeretur. Nam si ita esset, utique tantae
sanctitatis et constantiae viri statim habitus inquinatos
recusassent, statimque apparuisset Danielem <note>(Dan., XII)</note> 
 idolis non deservisse, nec Belem nec draconem
colere, quod multo postea apparuit. Simplex
igitur purpura illa, nec jam dignitatis erat, sed ingenuitatis
apud Barbaros insigne. Quemadmodum enim
et Joseph <note>(Gen., XLI)</note> qui servus fuerat, et Daniel <note>(Dan., VII)</note> 
 qui per captivitatem statum verterat, civitatem
Babyloniam et Aegyptiam sunt consecuti
<pb n="0688B"/>
per habitum barbaricae ingenuitatis: sic penes nos
quoque fideles si necesse fuerit, poterit et pueris
praetexta concedi, et puellis stola, nativitatis insignia,
non potestatis: generis, non honoris: ordinis,
non superstitionis. Caeterum purpura vel caetera
insignia dignitatum et potestatum, insertae dignitati
et potestatibus idololatriae ab initio dicata, habent
profanationis suae maculam: cum praeterea ipsis
etiam idolis induantur praetextae, et trabeae et
laticlavi, fasces quoque et virgae praeferantur, et
merito. Nam daemonia magistratus sunt saeculi, hujus
collegii insignia fasces et purpuras gestant. Quid
ergo proficies, si suggestu quidem utaris, opera vero
ejus non administres? Nemo in immundis mundus
videri potest. Tunicam si induas inquinatam per se,
<pb n="0688C"/>
poterit forsitan illa non inquinari per te, sed tu per
illam mundus esse non poteris. Jam nunc qui de Joseph <note>(Gen., XLI)</note> 
 et Daniel <note>(Dan., VII)</note> argumentaris,
scito non semper comparanda esse vetera et nova,
rudia et polita, coepta et explicita, servilia et liberalia.
<pb n="0689A"/>
Nam illi etiam servi conditione erant: tu vero
nullius servus, in quantum solius Christi, qui te
etiam captivitate saeculi liberavit, ex forma dominica
 agere debebis. Ille Dominus in humilitate et
ignobilitate incessit domicilio incertus <note>(Luc., IX)</note>: <hi>Nam Filius,</hi> 
 inquit, <hi>hominis non habet ubi caput suum
collocet;</hi> vestitu incultus, neque enim dixisset <note>(Matth.
XI, 8)</note>: <hi>Ecce qui teneris vestiuntur, in domibus regum
sunt; vultu</hi> denique <hi>et aspectu inglorius,</hi> sicut et
Esaias <note>(Is. LIII, 2)</note> pronuntiaverat. Si potestatem quoque
nullam ne in suos quidem exercuit, quibus sordido
ministerio functus est <note>(Joan. XIII)</note>: si regem se denique
fieri, conscius sui regni, refugit <note>(Joan. VI)</note>,
plenissime dedit formam suis dirigendo omni fastigio
 et suggestu tam dignitatis quam potestatis.
<pb n="0689B"/>
Quis enim magis his usus fuisset quam Dei Filius?
quales et quanti eum fasces producerent! qualis
purpura de humeris ejus floreret! quale aurum de
capite radiaret, nisi gloriam saeculi alienam et sibi et
suis judicasset! Igitur, quae noluit, rejecit; quae
rejecit, damnavit; quae damnavit, in pompa diaboli
deputavit. Non enim damnasset, nisi non sua: alterius
autem esse non possent, nisi diaboli, quae Dei
non sunt. Tu si diaboli pompam ejerasti, quicquid
ex ea attigeris, id scias esse idololatriam; vel hoc
<pb n="0690A"/>
te commonefaciat omnes hujus saeculi potestates, et
dignitates, non solum alienas, verum et inimicas Dei
esse, quod per illas adversus Dei servos supplicia
consulta sunt, per illas et poenae ad impios
paratae irrogantur. Sed et nativitas et substantia
tua molestae tibi sunt adversus idololatriam. Ad evitandum
remedia deesse non possunt; cum etsi defuerint,
supersit unicum illud quo felicior factus non
in terris magistratus, sed in coelis.</p>
</div2>

<div2>
        <head>CAPUT XIX.</head>
<p>Posset in isto capitulo etiam de militia definitum videri,
quae inter dignitatem et potestatem est. At nunc
de isto quaeritur, an fidelis ad militiam converti possit,
et an militia ad fidem admitti etiam caligata, vel inferior
<pb n="0690B"/>
quaeque, cui non sit necessitas immolationum
vel capitalium judiciorum. Non convenit sacramento
divino et humano, signo Christi et signo diaboli, castris
lucis et castris tenebrarum: non potest una anima
duobus deberi, Deo et Caesari <note>(Matth., XXII; Exod.,
III; Exod., XXVIII; Matth., III; Exod., XVII; Luc.,
III; Matth., VIII; Matth. XXVI)</note>. Et virgam portavit
Moyses, fibulam et Aaron; cingitur loro et Joannes;
agmen agit et Jesus Nave; bellavit et populus, si
placet ludere. Quomodo autem bellabit, imo
<pb n="0691A"/>
quomodo etiam in pace militabit, sine gladio,
quem Dominus abstulit? Nam, etsi adierant milites ad
Joannem, et formam observationis acceperant, si
etiam centurio crediderat; omnem postea militem Dominus,
in Petro exarmando, discinxit. Nullus habitus
licitus est apud nos illicito actui adscriptus.</p>
</div2>

<div2>
        <head>CAPUT XX.</head>
<p>Sed enim, cum conversatio divinae disciplinae
non factis tantum, verum etiam verbis periclitetur
(nam, sicut scriptum est: <hi>Ecce homo et facta
ejus</hi>, ita <note>(Matth., XII, 37)</note>: <hi>Ex ore tuo justificaberis</hi> );
meminisse debemus etiam in verbis quoque
idololatriae incursum praecavendum, aut de consuetudinis
vitio, aut timiditatis. Deos nationum nominari
lex prohibet <note>(Exod., XXIII, 15)</note>, non utique ne
<pb n="0691B"/>
nomina eorum pronuntiemus, quae nobis ut dicamus
conversatio extorquet; nam id plerumque dicendum
est: <hi>in templo Aesculapii illum haqes,</hi> et, <hi>vico Isidis
habito,</hi> et, <hi>sacerdos Jovis factus est,</hi> et multa alia in
hunc modum, quando et hominibus hoc genus nomina
inducuntur. Neque enim Saturnum honoro, si ita
vocavero eum suo nomine, tam non honoro quam
Marcum, si vocavero Marcum. Sed ait: <hi>Nomen
aliorum deorum ne commemoremini</hi>, <hi>neque audiatur
de ore tuo.</hi> Hoc praecepit, ne deos vocemus illos. Nam
et in prima parte legis <note>(Exod., XX, 7)</note>: <hi>Non sumes,</hi> 
inquit, <hi>nomen Domini Dei tui in vano,</hi> id est, idolo.
Cecidit igitur in idololatriam, qui idolum nomine Dei
honoraverit. Quod si deos dicendum erit, adjiciendum
<pb n="0691C"/>
est aliquid, quo appareat, quia non ego illos
deos dico. Nam et Scriptura deos nominat; sed
adjicit <hi>suos,</hi> vel <hi>nationum.</hi> Sicut David cum deos nominasset,
ubi ait <note>(Ps. CXV. 4)</note>: <hi>Dei autem nationum
daemonia.</hi> Sed hoc mihi ad sequentia magis praestructum
<pb n="0692A"/>
est: caeterum consuetudinis vitium est <hi>me Hercule</hi> 
dicere, <hi>me Dius fidius</hi>, accedente ignorantia
quorumdam, qui ignorant jusjurandum esse per Herculem.
Porro quid erat dejeratio per eos quos
ejerasti, quam praevaricatio fidei cum idololatria?
Quis enim per quos dejerat, non honorat?</p>
</div2>

<div2>
        <head>CAPUT XXI.</head>
<p>Timiditatis est autem, cum te alius per deos
suos obligat juratione vel aliqua testificatione, et
tu ne intelligaris quiescis. Nam aeque quiescendo
confirmas majestatem eorum, cujus caussa videberis
obligatus. Quid refert deos nationum dicendo deos,
an audiendo confirmes? jures per idola, an ab
alio adjuratus acquiescas? Cur non agnoscamus versutias
Satanae, qui quod ore nostro perficere non potest,
<pb n="0692B"/>
id agit, ut suorum ore perficiat, per aures inferens
nobis idololatriam? Certe quisquis ille est, aut
amica aut inimica congressione adstringit. Si inimica,
jam ad pugnam vocaris, et scis tibi dimicandum
esse. Si amica, quanto securius in Dominum transferes
responsionem tuam, ut dissolvas obligationem ejus,
per quem te Malus honori idolorum, id est, idololatriae
quaerebat annectere. Omnis patientia ejusmodi
idololatria. Honoras eos, quibus impositis obsequium
praestitisti. Scio quemdam (cui Dominus ignoscat),
cum illi in publico per litem dictum esset, <hi>Jupiter
tibi sit iratus,</hi> respondisse, <hi>imo tibi.</hi> Quid aliter
fecisset ethnicus, qui Jovem deum credidit? Etiamsi
non per eumdem retorsisset maledictum, nec per
<pb n="0692C"/>
ullum Jovis similem; confirmaverat Jovem deum,
per quem se maledictum indigne tulisse demonstraverat
remaledicens. Ad quid enim indigneris per eum
quem scis nihil esse? Nam si insanis, jam esse confirmas,
et erit idololatriae professio timoris tui:
<pb n="0693A"/>
quanto magis cum per ipsum remaledicis, eodem Jovis
 honorem facis, quo et ille, qui te provocavit?
Fidelis autem in ejusmodi ridere debet, non insanire:
imo, secundum praeceptum, ne per Deum quidem remaledicere,
sed plane benedicere per Deum, ut et
idola destruas, et Deum praedices, et adimpleas disciplinam
.</p>
</div2>

<div2>
        <head>CAPUT XXII.</head>
<p>Aeque benedici per deos nationum Christo initiatus
non sustinebit, ut semper rejiciat immundam
benedictionem, et eam sibi in Deum convertens
emundet. Benedici per deos nationum, maledici
est per Deum. Si dedero eleemosynam, vel
aliquid praestitero beneficii, et ille mihi deos suos,
vel coloniae genium, propitios imprecetur, jam
<pb n="0693B"/>
oblatio mea vel operatio idolorum honor erit, per
quae benedictionis gratiam compensat. Cur
autem non sciat me Dei caussa fecisse, ut et Deus
potius glorificetur, et daemonia non honorentur in eo
quod propter Deum feci? Deus videt quoniam propter
ipsum feci: pariter videt quoniam propter ipsum
fecisse me nolui ostendere, et praeceptum ejus idolothytum
quodammodo feci. Multi dicunt:  « Nemo se debet
promulgare: »  puto autem, nec negare; negat enim
quicumque dissimulat, in quacumque caussa pro
ethnico habitus. Et utique omnis negatio, idololatria
est, sicut omnis idololatria negatio, sive in factis,
sive in verbis.</p>
</div2>

<div2>
        <head>CAPUT XXIII.</head>
<p>
          <pb n="0693C"/>Sed est quaedem ejusmodi species in facto et
in verbo, bis acuta et infesta utrinque, licet
tibi blandiatur, quasi vacet in utroque, dum factum
non videtur, quia dictum non tenetur. Pecuniam
<pb n="0694A"/>
de ethnicis mutuantes sub pignoribus fiduciati,
jurati cavent, et sic negant. Scire volunt scilicet
tempus persecutionis, et locum tribunalis, et personam
praesidis. Praescribit Christus, non esse jurandum.
Scripsi, inquit; sed nihil dixi: lingua, non
littera occidit. Hic ergo naturam et conscientiam
advoco: naturam, quia nihil potest manus scribere,
etiamsi lingua in dictitando cessat immobilis et quieta,
quod non anima dictaverit, quanquam et ipsi linguae
anima dictaverit, aut a se conceptum, aut ab alio
traditum. Jam ne dicatur,  « alius dictavit, »  hic conscientiam
appello, an quod alius dictavit anima suscipiat,
et sive comitante sive residente lingua ad manum
transmittat. Et bene, quod in animo et conscientia
delinqui dominus dixit. Si, inquit <note>(Matth., V, 28)</note> 
<pb n="0694B"/>
concupiscentia vel malitia in cor hominis ascenderit,
pro facto teneris. Cavisti igitur quod in
cor tuum plane ascendit, quod neque ignorasse te
contendere potes, neque noluisse. Nam cum
caveres, scisti: cum scires, utique voluisti, et haeres
tam in facto quam cogitatu, nec potes leviore crimine
majus excludere, ut dicas falsum plane
effici, cavendo quod non facis. « Tamen non negavi,
quia non juravi. »  Imo etsi nihil tale fecisses, tamen
dicereris dejerare si consenseris. Non valet tacita
vox in stylo, et mutus in litteris sonus. At enim <note>(Luc., I)</note> 
 Zacharias temporali vocis orbatione mulctatus,
cum animo collocutus linguam irritam transit,
manibus suis a corde dictat, et nomen filii sine
<pb n="0694C"/>
ore pronuntiat, loquitur in stylo, auditur in cera
manus omni sono clarior, littera omni ore vocalior.
Quaere an dixerit, qui dixisse compertus est. Dominum
oremus ne qua nos ejusmodi contractus necessitas
<pb n="0695A"/>
circumsistat. Et si ita evenerit, det fratribus
operandi copiam, vel nobis abrumpendae omnis
necessitatis constantiam, ne illae litterae negatrices
vicariae oris nostri in die judicii adversus nos
proferantur signatae signis, non jam advocatorum,
sed angelorum.</p>
</div2>

<div2>
        <head>CAPUT XXIV.</head>
<p>Inter hos scopulos et sinus, inter haec vada et
freta idololatriae, velificata spiritu Dei fides
navigat, tuta si cauta, secura si attonita .
Caeterum inenatabile excussis profundum est, inextricabile
 impactis naufragium est, irrespirabile
devoratis hypobrychium in idololatria: quicumque
fluctus ejus offocant; omnis vortex ejus ad inferos
desorbet. Nemo dicat:  « quis tam tuto praecavebit?
exeundum de saeculo erit; »  quasi non tanti sit exire,
<pb n="0695B"/>
quam idololatren in saeculo stare. Nihil esse facilius
<pb n="0696A"/>
potest, quam cautio idololatriae, si timor ejus in capite
sit. Quaecumque necessitas minor est periculo, tanto
comparata. Propterea Spiritus Sanctus, consultantibus
tunc apostolis, vinculum et jugum nobis relaxavit,
ut idololatriae devitandae vacaremus. Haec
erit lex nostra quo expedita, hoc plenius administranda,
propria Christianorum, per quam ab ethnicis
agnoscimur et examinamur: haec accedentibus ad
fidem proponenda <note>(Is., XXXIII; Matth., VII: Phil.,
III; Luc, X)</note>, et ingredientibus in fidem inculcanda est
ut accedentes deliberent, observantes perseverent,
non observantes renuntient sibi. Viderimus
enim si secundum arcae <note>(Gen., VII)</note> typum  et
corvus et milvus et lupus et canis et serpens in Ecclesia
erit, certe idololatres in arcae typo non habetur.
Nullum animal in idololatren figuratum est:
<pb n="0696B"/>
quod in arca non fuit, in Ecclesia non sit.
</p>
</div2>
</body>
  </text>
</TEI>